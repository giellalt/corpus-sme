<document xml:lang="sme" id="no_id"><header><title>Finnmárkkuopmodaga vuosttaš logi jagi historjá, duogáš ja vejolašvuođat 2006–2016.</title><genre code="admin"/><author><unknown/></author><year>2016</year><wordcount>6557</wordcount><conversion_status type="standard"/><availability><license type="standard"/></availability><origFileName>http://www.fefo.no/no/presse/Documents/2016%20Historien%20om%20finnmarkseiendommens%20ti%20første%20år,%20bakgrunn%20og%20muligheter%202006–2016%20%20Samisk.pdf</origFileName><parallel_text xml:lang="nob" location="fefo_10jagi.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>FINNMÁRKKUOPMODAGA VUOSTTAS LOGI JAGI</p>
<p>HISTORJÁ, DUOGÁS JA VEJOLASVUODAT 2006 – 2016</p>
<p><em type="bold">Jagi 1868 Finnmárkku kárta mii čájeha ámtaguovlluid, fáldiguovlluid ja báhpasuohkaniid. </em></p>
<p>AlmmuheAddji:</p>
<p>Finnmarkseiendommen – Finnmárkkuopmodat,</p>
<p>Torget, 9711 Lakselv l post@fefo.no l www.fefo.no ovdAsiiddu govvA: Marit EggenmAŋemus siiddu govvA: Odd Angelhábmen jA: Trykkeriservice AS <em type="bold">2 </em></p>
<p><em type="bold">FEFO 10 JAGI 2006-2016 </em><em type="bold">www.fefo.no </em><em type="bold">3 </em></p>
<p><em type="bold">Ovdasátni </em>Suoidnemánu 1. beaivvi 1996 sirdojuvvui stáhta eanan </p>
<p>Finnmárkkus Finnmárkkuopmodahkii (FeFo). Dát dáhpáhus lei Finnmárkkulága ja guhkesáiggi politihkalaš proseassa boađus.</p>
<p>Dán smávva ávvučállosis muitalit FeFo historjjá - manne ja movt dát ásahus lea ovdánan danin mii odne lea.</p>
<p>Mii Finnmárkkus leat, dan erenoamáš čovdosa bokte mii válljejuvvui, ožžon mearridanválddi eanas fylkka eatnamiid ja luondduresurssaid dáfus ja dan dietnasis mii das boahtá. Vuosttaš 10 jagis lea FeFo ovddidan doaimma nu ahte sáhttá leat mielde láhčime diliid ovdáneapmái fylkkas, mii ráhkada bivnnuhis ja ceavzilis servodagaid</p>
<p>Finnmárkkus, ja man vuođul maiddái sáhttá nannet sámi kultuvrra vuođu.</p>
<p>Dát ávvučálus lea ráhkaduvvon almmolaš gálduid vuođul, nu go Finnmárkkulága ovdabargguid, Norut-raporttaid, iežamet jahkedieđáhusaid ja strategalaš plánaid vuođul.</p>
<p>Ásahusa vuosttaš direktevra, Jon Aarseth Meløy, guhte jámii ođđajagemánus 2016, lei álggahan notáhta FeFo historjjá birra. Olu dieđut ja árvvoštallamat leat váldojuvvon su notáhtas. Leat maiddái vižžojuvvon dieđut ovddeš ja dálá mielbargiin.</p>
<p>Leavdnja 1. juli 2016 <em type="bold">3 </em></p>
<p><em type="bold">Marit Kirsten Anti Gaup </em></p>
<p><em type="bold">Jan Olli </em></p>
<p>Stivrajođiheaddji</p>
<p>Direktevra / Beaivválaš jođiheaddji <em type="bold">4 </em></p>
<p><em type="bold">FEFO 10 JAGI 2006-2016 </em><em type="bold">1. Finnmárkkuopmodat – aktolágan ásahus 2. Rájehis eatnamat 3. Sámi identitehta ja kultuvrra ođđa árvvusatnin 4. Digaštallan Finnmárkulága birra 5. Eambbo go symboladahku ja formalitehta 6. Gaskaboddosaš áigodat – FeFo vai FoFe 7. Ođđa ásahus ovdána 8. Rollačielggadeapmi ja konsensus bargovuohkin 9. Luohttámušriidu 2009:s 10. Finnmárkkuopmodaga guorahallan 11. Huksemis dábálaš doibmii 12. Oktavuohta Finnmárkkukommišuvdnii 13. Iešguđetge doaibmasurggiid ovdáneapmi </em>13.1 Eanan ja vuoigatvuođat 13.2 Ealáhus ja ovdáneapmi 13.3 Meahcci 13.4 Olgodaddan ja Ruoná doarjagat <em type="bold">14. Strategalaš plána 2015 </em></p>
<p>Sisdoallu</p>
<p><em type="bold">FeFo almmolaš rahpan suoidnemánu 1. beaivii 2006:s Leavnnjas. Govva: FeFo vuorká </em><em type="bold">www.fefo.no </em><em type="bold">5 </em>1. Finnmárkkuopmodat (FeFo) – aktolágan ásahus Finnmárkkulága bokte lea Finnmárkku álbmot ožžon áibbas aktolágan posišuvnna ja vejolašvuođa. </p>
<p>Oamastanvuoigatvuohta dasa mii ovdal lei stáhta eanan Finnmárkkus, sirdojuvvui FeFo:i, ásahussii man duohtavuođas Finnmárkku álbmot oamasta ja man olbmot geat orrot dáppe stivrejit. <em type="bold">Dienas mii boahtá </em></p>
<p><em type="bold">Finnmárkkuopmodaga eatnamiid </em><em type="bold">ja luondduriggodagaid olis, </em><em type="bold">hálddašuvvo Finnmárkkus sidjiide </em><em type="bold">buorrin geat dál ja boahtteáiggis </em><em type="bold">orrot fylkkas. </em></p>
<p>Finnmárkkuopmodat lea erenoamáš ásahus. Justisdepartemeanta namaha ásahusa <em type="italic">«sierra riektasubjeaktan </em><em type="italic">mii lea aktolágan» </em>. Dát mearkkaša dábálaš dadjanvuohkái ahte ii gávdno nubbi mii lea seammalágan. </p>
<p>Dát iešheanalaš ja sorjákeahtes ásahus oamasta odne badjel 46 000 njealjádaskilomehtera, dahje birrasiid 95 proseantta Finnmárkku eatnamiin.</p>
<p>Dát dahká guovllu mii lea stuorát go Danmárku. Dát eatnamat leat vuođđun boazodollui, eanandollui ja vuovdedollui, iešguđetlágán meahcásteapmái, viesso-, barta- ja ealáhusvistehuksensajiide, minerála- ja energiijabuvttadeapmái, ja maiddái olgodaddamii, bivdui ja guolásteapmái.</p>
<p>Finnmárkkuláhka ii mearridan dušše dan ahte ovddeš stáhtaeanan</p>
<p>Finnmárkkus galgá sirdojuvvot ođđa báikkálaš eaiggádii, dat mearrida maiddái movt dát ásahus galgá stivrejuvvot ja makkár eavttut galget leat vuođđun eanan- ja luondduresursahálddašeamis.</p>
<p>FeFo ii leat eiseváldi-orgána. Ásahus ferte čuovvut Norgga lágaid, suohkaniid plánaid ja mearrádusaid ja stáhtalaš mearrádusaid seamma ládje go buohkat earát.</p>
<p>FeFo lea vuosttažettiin <em type="bold">eananeaiggát </em><em type="bold">mas lea ovddasvástádus hálddašit </em><em type="bold">resurssaid ceavzilis vugiin. Dát galgá </em><em type="bold">dahkkojuvvot nu ahte boahtá fylkka </em><em type="bold">ássiide buorrin ja erenoamážit </em><em type="bold">sámi kultuvrra, boazodoalu, </em><em type="bold">meahcásteami, ealáhusaid ja </em><em type="bold">servodateallima vuođđun. </em></p>
<p>FeFo jođiha stivra mas leat guhtta olbmo; golbma stivralahtu nammada</p>
<p>Sámediggi ja golbma fas fylkkadiggi.</p>
<p>Stivra vállje ieš jođiheaddji ja nubbinjođiheaddji. Jus ii okta ge evttohasain oaččo eanetlogu, nammada fylkkadiggi bárahislogu jagiin ja Sámediggi bárralogu jagiin guhtemuš miellahttu galgá leat jođiheaddji. Vaikko stivra ii leat eaiggádiid dahje miellahtuid váldočoahkkima vuollásaš, nu go lea dábálaš eará fitnodagain dahje organisašuvnnain, de stivra ja hálddahus goitge atnet dehálažžan gulahallat ja doallat lagas oktavuođa nammadanorgánaiguin Finnmárkku fylkkagielddain ja Sámedikkiin. Dáin orgánain dat lea ovddasvástádus fuolahit ahte FeFo:s lea ovddasteaddji ja gelbbolaš stivra.</p>
<p>Finnmárkkuláhka lea čearddalaččat neutrála dainnalágiin ahte ovttaskas ássi riektedilli ii leat čadnojuvvon čearddalaš gullevašvuhtii dahje duogážii. Geavatlaččat mearkkaša dát ahte FeFo meannuda buot olbmuiguin ovtta ládje.</p>
<p>Sierra Finnmárkkulága ja FeFo ásaheami duogáš lei čadnojuvvon dan sámepolitihkalaš bargui ja daidda čielggademiide mat bohte 1900-logu maŋit oasis. Seammás čađahuvvui maiddái riikkaidgaskasaš bargu eamiálbmogiid vuoigatvuođaid birra.</p>
<p><em type="bold">Finnmárkkuláhka ja FeFo </em><em type="bold">ásaheapmi váldet vuhtii sámi </em><em type="bold">kultuvrra ja ealáhusdoaimmaid </em><em type="bold">ja Norgga álbmotrievttalaš </em><em type="bold">geatnegasvuođaid. Dát dáhpáhuvvá </em><em type="bold">vuosttažettiin Sámedikki rolla </em><em type="bold">bokte Finnmárkkuopmodaga stivrra </em><em type="bold">nammadanorgánan, ja dan bokte go </em></p>
<p><em type="bold">Sámediggi lea ožžon vejolašvuođa </em><em type="bold">hábmet sierra njuolggadusaid </em><em type="bold">mat galget biddjot vuođđun go </em><em type="bold">árvvoštallá meahcceeatnamiid </em><em type="bold">nuppástuvvan geavaheami </em><em type="bold">ektui. Dákkár njuolggadusat leat </em><em type="bold">guovddáš eaktun go gieđahallá </em><em type="bold">áigeguovdilis áššiid. </em></p>
<p>Olu ovttaskas olbmot ja joavkkut leat, guhkes áiggi geavaheami bokte, háhkan alcceseaset vuoigatvuođaid daidda eatnamiidda man FeFo dál oamasta. Lea</p>
<p>Finnmárkkukommišuvnna bargu kártet ja čielggadit dákkár vuoigatvuođaáššiid. Lea maiddái,</p>
<p>Finnmárkkulága vuođul, ásahuvvon sierra duopmostuollu mii gieđahallá áigeguovdilis nákkuáššiid. FeFo rolla lea veahkkin bargat dan ovdii ahte áigeguovdilis vuoigatvuođagažaldagat čuvgejuvvojit, čielggaduvvojit ja doahttaluvvojit.</p>
<p>FeFo lea iešheanalaš ja sorjákeahtes ásahus mas leat lágas nannejuvvon servodatdoaimmat. Ásahus galgá ieš iežas ruhtadit.</p>
<p>Go FeFo álggahii barggu 2006:s, de lei iežaskapitála unnán ja ásahus šattai loana váldit vai beassá johtui. Dál lea gártan iežaskapitála mii addá oadjebasvuođa ja doaibmanfriddjavuođa. 405060708090</p>
<p><em type="bold">M </em><em type="bold">il </em><em type="bold">.k </em><em type="bold">r </em></p>
<p><em type="bold">Egenkapital ved årslutt 2006 -2015 </em>2006200720082009201020112012201320142015 </p>
<p>Egenkapital 12,0203320,34867123,95204349,7619452,16602853,09458360,71671568,65401576,25603980,0387070102030</p>
<p><em type="bold">M </em><em type="bold">il </em><em type="bold">.k </em><em type="bold">r </em></p>
<p><em type="bold">Iežaskapitála jagiid 2006-2015 loahpas </em></p>
<p><em type="bold">M </em><em type="bold">il.ru </em><em type="bold">. </em></p>
<p>Iežaskapitála <em type="bold">6 </em></p>
<p><em type="bold">FEFO 10 JAGI 2006-2016 </em>2. Rájehis eatnamat </p>
<p>Finnmárkkuopmodaga ásaheami, ja dán ásahusa áibbas erenoamáš rolla ja hámi, lea váttis ipmirdit jus ii dovdda dološ historjjálaš ja politihkalaš beliid.</p>
<p>Finnmárku lei guhká rájehis guovlu. Eatnamat ja čázit ledje álkit olámuttos buohkaide, measta friddja oavdun.</p>
<p>Eatnamat ja luondduresurssat ávkkástallojuvvojedje dakkár vugiin ahte ii lean dárbu ásahit oamastanvuoigatvuođa dan hámis go mii dovdat eará guovlluin. Dušše dat ahte riikkarájit gessojuvvojedje mihá maŋŋel go dákkár rájiid ledje geassán muđui Eurohpás, govvida juo bures man erenoamáš dili dáppe lei. Rádji Suoma guvlui mearriduvvui 1751:s ja Ruošša guvlui easka 1826:s.</p>
<p>Eatnamiin leat doloža rájes orron guokte álbmotjoavkku, sápmelaččat ja dáččat. Maŋŋel bohte maiddái olu kvenat, olbmot geain lei suopmelaš duogáš. 1800-logu mielde čuožžulii garra dáčča našunalisma mas ledje negatiiva guottut sámi gillii ja kultuvrii. Politihkkáriid ja ámmátolbmuid mihttomearri lei ahte sápmelaččat ja kvenat galge dáruiduvvat ja assimilerejuvvot.</p>
<p>Dát guottut ledje guovddážis</p>
<p>Norgga politihkas gitta maŋŋelii 2. máilmmisoađi.</p>
<p>Guovllu eatnamiid ja čáziid vuoigatvuođaid dáfus lei</p>
<p>Norgga ámmátdoaimmahagas čielga oaidnun ahte Gonagas, nappo Norgga stáhta, dat lei eananeaiggát. Álbmoga geavaheapmi lei <span type="quote">«dohkkehuvvon geavaheapmi»</span> ja dáhpáhuvai</p>
<p>Gonagasa buorredáhtolašvuođa ja lobi mielde. Olbmot árvideames atne ávkki iežaset lagasguovllu luondduresurssain eai ge jurddašan dađi eambbo gii eananeaiggát lea. Seammás dihte ahte stáhta sáhtii čálihit oamastanduođaštusa ja ásahit priváhta mihtádusaid ja láigošiehtadusaid.</p>
<p>Gávdno 1700-logu láhka (Lappekodisilla 1751) mii čilge ja regulere eanangeavaheami vuoigatvuođaid, ja 1775:s bođii vuosttaš eananjuohkinláhka - «Gonagaslaš resolušuvdna</p>
<p>Finnmárkku eananjuohkima hárrái...» («Kongelige resolusjon ang.</p>
<p>Jorddelingen i Finmarken...»)</p>
<p>Maŋŋel leat boazoguohtun- ja eananvuovdinlágat heivehuvvon máŋgii. 1993:s biddjojuvvui</p>
<p>Finnmárkku eananvuovdinkantuvra njuolga Statskog SF vuollái. Dát dáhpáhuvai maŋŋel go ovddeš</p>
<p>Stáhtavuvddiid Direktoráhta šattai stáhtafitnodahkan.</p>
<p>Máŋggat ja guhkes čielggadeamit leat čađahuvvon áiggiid čađa ja máŋggat bealit leat digaštallojuvvon eatnangeavahan- ja oamastanvuoigatvuođaid birra.</p>
<p>Okta ášši lea goitge áibbas vissis. Dilli</p>
<p>Finnmárkkus lei áibbas earálágan go muđui riikkas.</p>
<p><em type="bold">Finnmárku lei rájeheapmi gitta 1751 rádjái. Carta Marina tevnnet, Olaus Magnus 1539:s. </em><em type="bold">www.fefo.no </em><em type="bold">7 </em>3. Sámi identitehta ja kultuvrra ođđa árvvusatnin1900-logu álggugeahčen bohciidii dihtomielalašvuohta dan hárrái ahte lea dárbu váldit vára sámi kultuvrralaš ja ekonomalaš beroštumiin. Vuosttaš sámi searvi ásahuvvui 1904:s Ruoŧas. </p>
<p>Sámi čoahkkin mii dollojuvvui</p>
<p>Troanddimis 1917:s lei vuosttaš sámi riikkačoahkkin, masa serve oasseváldit sihke Norggas ja Ruoŧas.</p>
<p>Sámepolitihkalaš bargu bođii goitge duođas johtui easka maŋŋel 2. máilmmisoađi. Ovddeš áiggiid čearddateoriijat hilgojuvvojedje ja šattai vuoiggalaš leat sápmelaš ja bealuštit sámi beroštumiid. Seammás dovddahedje politihkkárat ahte lea dárbu dárkileappot geahčadit iešguđetge beliid mat gusket</p>
<p><em type="bold">Vuosttaš sámi riikkačoahkkima oasseváldit guovvamánus 1917:s, olggobealde Metodistagirku Troandimis. </em></p>
<p><em type="bold">Govva: Schrøder/Saemien Sijte govvavuorká </em></p>
<p><em type="bold">Allariekte- </em><em type="bold">justitiarius </em></p>
<p><em type="bold">Carsten Smith. </em></p>
<p><em type="bold">Govva: snl.no </em>sápmelaččaide. 1956:s nammadii </p>
<p>Ráđđehus Gerhardsena bokte sierra lávdegotti mii galggai čielggadit <span type="quote">«prinsihpalaš beliid servodatáššiin mat gusket sápmelaččaide»</span>.</p>
<p>Vaikko dát <span type="quote">«Sámelávdegoddi»</span> ii rievdadan geavatlaš politihka nu stuorrát jur dakkaviđe, de fierragođii goitge <span type="quote">«sámepolitihkalaš muohtačahki»</span>. Vuoigatvuohta oažžut sámegielaoahpahusa, sierra joatkkaskuvla, ja Davviriikkalaš Sámi</p>
<p>Instituhta ásaheapmi leat visot dakkár dáhpáhusat mat duođaštit ahte ođđa sámi iešdiđolašvuohta ja ođđa politihkalaš vuoigŋa lei bohciidan.</p>
<p>Dat mii čilgejuvvo <span type="quote">«dološ dáruiduhttinpolitihka doarrumin»</span> stuorui buot stuorimussan Álttá-áššiin 1978 rájes 1981 rádjái. Dát ášši mielddisbuvttii máŋggaid čielggademiid ja politihkalaš proseassaid. 1979:s evttohii Norga ahte eamiálbmogiid beroštumiid galggašii loktet ovdan ON-vuogádahkii.</p>
<p>Sámi vuoigatvuođalávdegoddi, man</p>
<p>Carsten Smith jođihii, nammaduvvui 1980:s ja ovddidii iežas vuosttaš árvalusa 1984:s. Sámeláhka bođii 1987:s. Sámediggi ásahuvvui ja Vuođđoláhka rievdaduvvui 1988:s. Seammás ráhkaduvvui</p>
<p>ILO-konvenšuvdna eamiálbmogiid ja čearddaid birra, man ILO mearridii Genèves geassemánus 1989. Stuoradiggi ratifiserii dán konvenšuvnna geassemánu 19. beaivvi 1990.</p>
<p><em type="bold">Dat mii lea oktasaš daidda </em><em type="bold">dáhpáhusaide mat dáhpáhuvve </em><em type="bold">dán áigodagas, erenoamážit </em><em type="bold">1970- ja 80-jagiin, lea ahte olbmot </em><em type="bold">ožžo positiiva sámi iešipmárdusa, </em><em type="bold">ja sámi kultuvrralaš ja ávnnaslaš </em><em type="bold">vuoigatvuođat dohkkehuvvojedje </em><em type="bold">eambbo. </em><em type="bold">8 </em></p>
<p><em type="bold">FEFO 10 JAGI 2006-2016 </em>4. Digaštallan Finnmárkkulága birra </p>
<p>Sámi vuoigatvuođalávdegoddi geigii 1997:s almmolaš čielggadeami (NAČ/NOU) <span type="quote">«Sámi kultuvrra luondduvuođu birra»</span> ja evttohii <span type="quote">«ođđa eananeaiggátorgána Finnmárkui»</span>.</p>
<p>Dát čielggadeapmi šattai viđa jagi guhkkosaš politihkalaš proseassa vuođđun mii dievasmahttojuvvui 2003:s go Bondevik-ráđđehus ovddidii proposišuvnna ásahit Finnmárkkulága man vuođul ásahuvvo</p>
<p>Finnmárkkuopmodat. Dát láhkabargu válddii vuođu dain áibbas erenoamáš oamastan- ja vuoigatvuođadiliin mat Finnmárkkus ledje ja dain geatnegasvuođain mat Norggas ledje váldit vára sámi vuoigatvuođain.</p>
<p>Golle vel guokte jagi digaštallamiin, soahpameahttunvuođain ja eahpesihkarvuođain ovdal go</p>
<p>Stuoradiggi loahpalaččat mearridii</p>
<p>Finnmárkkulága geassemánu 17. beaivvi 2005:s.</p>
<p>Sámediggi manai dakkaviđe garrasit vuostá láhkaevttohusa danne go oaivvildii ahte evttohus ii čuvvon álbmotrievtti. Sámedikki cuiggodeapmi dán váilevašvuođa hárrái dagahii ahte Ráđđehus nammadii guokte professora; Hans</p>
<p>Petter Graver ja Geir Ulfstein Oslo universitehta Juridihkalaš fakultehtas, čielggadit Norgga riikkaidgaskasaš geatnegasvuođaid dán suorggi olis.</p>
<p>Sudno čielggadeami konklušuvdna lei ahte láhkaevttohus ii doarvái bures čuvvon ILO-konvenšuvnna gáibádusaid.</p>
<p>Váilevašvuođat Finnmárkkuláhka-evttohusas dagahedje ahte</p>
<p>Stuoradikki justislávdegoddi bovdii Sámedikki ja Finnmárkku fylkkagieldda ráđđádallamiidda.</p>
<p>Boađusin šattai earret eará ahte láhkii bođii ođđa kapihtal mii gieđahallá dálá vuoigatvuođaid kártema ja dohkkeheami. Láhka nannii ahte galggai ásahuvvot sierra</p>
<p>Finnmárkkukommišuvdna ja sierra meahcceduopmostuollu Finnmárkui.</p>
<p>Dasa lassin rievdaduvvojedje eará kapihttalat veaháš, earret eará bođii láhkii mearrádus dan birra ahte eatnamat ja luondduresurssat fylkkas galget hálddašuvvot « <em type="italic">earenoamážit sámi kultuvrii, </em><em type="italic">boazodollui, meahcásteapmái, ealáhus- </em><em type="italic">doaimmaheapmái ja servodateallimii </em><em type="italic">vuođusin </em>». </p>
<p>Stuoradiggi sihkui gáibádusa ahte galgá orrut Norggas ja attii « <em type="italic">lobi </em><em type="italic">juohkehažžii Finnmárkkuopmodaga </em><em type="italic">eatnamiin bivdit smávvafuđđožiid </em><em type="italic">ja oaggut čázádagain stákkuin </em><em type="italic">ja duorgguin ja lubmet iežas </em><em type="italic">ruovttudollui </em>». Dán rievdadusa ággan lei ahte Norggas leat geatnegasvuođat </p>
<p>EEO-šiehtadusa vuođul. Nubbi prinsihpalaš rievdadus lei ahte departemeanta šattai váidininstánsan jus gáržžiduvvo vejolašvuohta ávkkástallat ođasmuvvi resurssaid.</p>
<p>Sihkkarastin dihte ahte láhka čuovvu álbmotrievtti, de mearriduvvojedje goabbatlágan jienastannjuolggadusat guovlluide olggobealde ja siskkobealde</p>
<p>Kárášjoga, Guovdageainnu,</p>
<p>Unjárgga, Porsáŋggu ja Deanu suohkaniid. Jus leat ovttamađe jienat areálasisabahkkemiid olis dáin suohkaniin, de ásahuvvui ortnet</p>
<p><em type="bold">Sámediggi 2005-2009 </em><em type="bold">www.fefo.no </em><em type="bold">9 </em>gos okta fylkkadikki nammadan lahtuin ii oassálastte sisabahkkema meannudeamis. Daid eará suohkaniid dáfus ii oassálastte okta Sámedikki nammadan lahtuin. Dasa lassin addojuvvui Sámediggi láhkavuođđu ráhkadit <span type="quote">«njuolggadusaid meahcceeatnamiid nuppástuvvan geavaheami birra»</span>. </p>
<p><em type="bold">Oppalohkái mearkkašii Stuoradikki </em><em type="bold">láhkarievdadus ahte láhka čuovvolii </em><em type="bold">álbmotrievtti gáibádusaid, mii </em><em type="bold">mielddisbuvttii ahte seammás </em><em type="bold">go láhka gusto ovtta ládje buot </em></p>
<p><em type="bold">Finnmárkku ássiide, de devddii dat </em><em type="bold">maiddái Norgga geatnegasvuođa </em><em type="bold">sihkkarastit sápmelaččaide </em><em type="bold">eamiálbmogin dárbbašlaš </em><em type="bold">váikkuhanválddi Finnmárkku </em><em type="bold">eatnama ja čáziid hálddašeamis. </em></p>
<p>Finnmárkkuopmodaga iešheanalaš doaibmanfriddjavuohta hedjonii veaháš dan ektui maid Ráđđehus álgoálggus lei evttohan. Dát guoskkai erenoamážit doaibmanfriddjavuhtii dasa mii guoskkai ráddjet gussiid vejolašvuođa bivdit ja guolástit, gos ásahuvvui váidinortnet reguleremiid dáfus maid FeFo mearrida.</p>
<p>Ovdal go Stuoradiggi dagai loahpalaš mearrádusa geassemánus 2005:s, gieđahallojuvvui justislávdegotti láhkaevttohus Sámedikkis ja fylkkadikkis. Sámediggi mearridii ovttajienalaččat doarjut láhkaevttohusa, ja fylkkadiggi doarjjui stuora eanetloguin.</p>
<p>Finnmárkkuláhka lei riidduvuloš ášši máŋgga dáfus, ja oaivilat mat bohte ovdan almmolaš digaštallamis ledje garrasat. Goitge sáhttit nannet ahte</p>
<p><em type="bold">Finnmárkkulágas ja FeFo ásaheamis </em><em type="bold">lei nanu demokráhtalaš vuođđu. </em></p>
<p><em type="bold">Golbma <span type="quote">«dikki»</span> ledje dorjon ja </em><em type="bold">mearridan ođastusa: Sámediggi, </em></p>
<p><em type="bold">Finnmárkku fylkkadiggi ja </em></p>
<p><em type="bold">Stuoradiggi. </em>5. Eambbo go symboladahku ja formalitehta </p>
<p>Offentlig debatt på den tid</p>
<p>Finnmarksloven var til behandling viste at det åpenbart var mange motstandere av dennAlmmolaš digaštallan dan áigge go</p>
<p>Finnmárkkuláhka gieđahallojuvvui, čájehii čielgasit ahte ledje oallugat geat vuosttaldedje dán lága, muhto eavttut ledje hui iešguđetláganat.</p>
<p>Muhtimat oaivvildedje ahte láhka deattuhii beare olu erenoamáš sámi vuoigatvuođaid, earát oaivvildedje ahte láhka ii deattuhan daid doarvái olu. Muhtimat atne maiddái dárbbašmeahttun formalitehtan sirdit stáhta eatnama ođđa doibmii, ja ahte lei politihkalaš symboladahku mas eai lean namuhanveara váikkuhusat. Raporttas <span type="quote">«Finnmarkseiendommen under lupen»</span> (Finnmárkkuopmodaga guorahallan) čilge Norut ahte opmodatsirdin dattetge lei dáhpáhus mas sáhttet leat viiddis váikkuhusat. <em type="italic">«FeFo ásaheapmi lei stuora nuppástus </em></p>
<p><em type="italic">Finnmárkku eatnamiid ja resurssaid </em><em type="italic">hálddašeamis eai ge gallis nagodan </em><em type="italic">oaidnit man viiddis dat lei» </em>. </p>
<p>Ovddeš hálddašanstivrejumis doaimmai Statskog eananeaiggádin stáhta bealis, ja eananvuovdinstivrras ledje ráddjejuvvon vejolašvuođat aktiivvalaččat ovdánahttit Finnmárkku eananeaiggátvuoigatvuođa olis. Statskogas ledje unnán vejolašvuođat Eananvuovdinlága olis aktiivvalaččat hálddašit fylkka resurssaid ja eatnamiid. Stáhta rolla</p>
<p><em type="bold">Norut raportta váldokonklušuvnnat čájehit ahte FeFo lea doaimmahan </em><em type="bold">servodatdoaimmas buori vuogi mielde. </em>hálddašanorgánan fuolahuvvui </p>
<p>Fylkkamánni bokte. Norut čujuha ahte lei eahpečielga erohus stáhtas eananeaiggádin ja almmolaš hálddašanorgánan danne go</p>
<p>Fylkkamánnis lei duppalrolla, go maiddái jođihii eananvuovdinstivrra.</p>
<p>Váikkuhussan lei goitge ahte Stáhta nevttii várrogas ja passiiva eaiggádin.</p>
<p><em type="bold">Ođđa oamasteapmi Finnmárkku </em><em type="bold">eatnamiid ja luondduriggodagaid </em><em type="bold">dáfus hábmii ođđa aktevrra ja </em><em type="bold">ođđa váikkuhangaskaomiid mat </em><em type="bold">galget fuolahit Finnmárkku ássiid </em><em type="bold">beroštumiid, sámi kultuvrra ja </em><em type="bold">ceavzilis resursahálddašeami. Eai </em><em type="bold">lean dušše resurssat mat galge </em><em type="bold">stivrejuvvot Finnmárkkus, maiddái </em><em type="bold">bohtosat ja árvoháhkan bisso </em><em type="bold">fylkkas. </em>Finnmárkkuláhka addá čielga doaibmavejolašvuođaid, maid vuosttažettiin sáhttá geavahit árvoháhkamii mii sihkkarastá ássama ja kultuvrralaš máŋggabealátvuođa </p>
<p>Finnmárkkus. Dáid doaibmavejolašvuođaid ávkkástallama bokte mielddisbuktá ge Finnmárkkuláhka nuppástusaid dan ektui movt dilli lei ovdal go láhka bođii. Vuosttaš logi jagi lea stivra goitge várrogas leamaš ávkkástallat daid doaibmavejolašvuođaid. <em type="bold">10 </em></p>
<p><em type="bold">FEFO 10 JAGI 2006-2016 </em>6. Gaskaboddosaš áigodat – <span type="quote">«FeFo»</span> vai <span type="quote">«FoFe»</span><span type="quote">«Finnmárkkuopmodat riegádii vuostálasvuođaid ja riidduid siste»</span>, čállá Norut. Na lei goit stuora eahpesihkarvuohta das maid dát ođđa ásahus mearkkaša, ja lei olu politihkalaš gudneáŋgirvuohta mii bázahalai go Stuoradiggi viimmat mearridii Finnmárkkulága geassemánus 2005. </p>
<p>Gaskaboddosaš stivra nammaduvvui ovdal juovllaid 2005:s, ja doalai vuosttaš čoahkkima ođđajagemánu 16. ja 17. beivviid 2006. Stivrajođiheaddji válljen lei vuosttaš caggi man meaddel stivra galggai beassat. Evttohasat leigga Egil Olli, gean Sámediggi lei nammadan, ja Erling Fløtten, gean fylkkadiggi lei nammadan. Go ii goabbáge evttohas ožžon eanetlogu stivrras, de fertejedje Finnmárkkulága erenoamáš jienastannjuolggadusat váldojuvvui atnui. Go 2006 lei bárralogujahki, de válljejuvvui Sámedikki nammadan lahttu Egil Olli Finnmárkkuopmodaga vuosttaš stivrajođiheaddjin.</p>
<p>Vuostálasvuođat jođiheaddjiámmáha olis eai dattetge mearkkašan ahte ovttasbargovuoigŋa stivrras lei seammalágan. Bargu dehálaš symbolaiguin nu go logoin ja nama oanádusain čájehii ahte stivrras lei buorre dáhttu boahtit ovttaoaivilii. Jon Meløy, FeFo vuosttaš direktevra, čilge dan ná: <em type="italic">«FeFo oanádus lea dárogiel nama Finnmarkseiendommen ja sámegiel nama Finnmárkkuopmodaga ovttastahttin ja oanádus. Muhtimat imaštallet manne dárogiel namma </em></p>
<p><em type="italic">Finnmarkseiendommen boahtá ovdal go sámegiel namma Finnmárkkuopmodat. Livččii soaitán leat lunddolaš ahte lea nuppe ládje, muhto stivra vikkai dadjat FoFe ja dasto Fefo, ja konkluderii ahte lei álkit dadjat FeFo. Soabadandáhttu lei guovddážis FeFo vuosttaš stivrras. Olles stivra oassálasttii aktiivvalaččat maiddái logo ráhkadeamis. Logo govvida luonddu, rabasvuođa dainna go gierdu lea rabas, ja das leat sihke Norgga ja sámi leavgga ivnnit. Lea symbolihkka mii fátmmasta ja govvida sihke dáčča ja sámi kultuvrra.» </em></p>
<p>Go stivra nammaduvvui, de ii lean sis hálddahus mii veahkehii, muhto válde fargga oktavuođa Statskogain ja bivde oažžut hálddahusveahki stivrii gaskaboddosaš áigodahkii. Guovlluhoavda Søren Karlstrøm, eananvuovdinhoavda Sverre Pavel ja juridihkalaš konsuleanta Didrik Johannesen Finnmárkku Statskogas ledje guovddáš veahkit dán gaskaboddosaš hálddahusas mii doaimmai dassážii go FeFo ásahuvvui suoidnemánu 1. beaivvi 2006.</p>
<p>Jon Meløy virgáduvvui Finnmárkkuopmodaga vuosttaš direktevran miessemánus 2006, ja álggii virgái čakčamánu 1. beaivvi.</p>
<p>Stivra mearridii ahte álbmot ii galgan praktihkalaš áššemeannudeamis vuohttit ahte Statskog lei šaddan</p>
<p>Finnmárkkuopmodahkan. Danne guhkiduvvojedje ovddeš ortnegat vai sirdin manná njuovžilit, ja nu dagai ge eanas áššiid dáfus.</p>
<p>Ledje goitge máŋga lossa ášši mat gieđahallojuvvojedje gaskaboddosaš áigodagas. Ođđa ásahusa lokaliseren lei okta dáin. Sámediggi háliidii ahte ođđa ásahus galggai ásahuvvot Levdnjii, ja fylkkadiggi ges háliidii joatkit dan guovttejugot hálddahusa mii Statskogas lei leamaš</p>
<p>Čáhcesullos ja Álttás. Statskoga bargit geat galge sirdit ođđa bargoaddi vuollái, dovde stuora eahpesihkarvuođa.</p>
<p>Stivrii ledje vuordámušat juohke guovllus ja válljii sirret ossodagaid: Váldokantuvra biddjojuvvui Levdnjii, opmodatossodat bisui Čáhcesullos ja ekonomiijaossodat lokaliserejuvvui Áltái. Organisašuvnna dárbu bisuhit guovddáš gelbbolašvuođa, mii ii háliidan fárret, šattai mearrideaddji sivvan dasa go válljejedje dán pragmáhtalaš čovdosa lokaliserema dáfus.</p>
<p>Go direktevra Jon Meløy álggii easka-ásahuvvon váldokantuvrii Levdnjii, de lei son áidna bargi geas lei bargosadji doppe. Bargoveaga ja ođđa meahcceossodaga ásaheapmi vuoruhuvvui vuosttaš áiggi. 14 ovddeš</p>
<p>Statskog-bargi sirde Finnmárkkuopmodaga ásaheami oktavuođas Stáhta Luonddubearráigehččui (SNO).</p>
<p>Dát mearkkašii ahte šadde rekrutteret ođđa olbmuid meahcceossodahkii.</p>
<p>Dat organisašuvdna- ja ossodatstruktuvra mii válljejuvvui 2006:s, lea buoremuddui doalahuvvon dan logi jagi go FeFo lea doaibman. Guovddáš ossodagaid lassin</p>
<p>Leavnnjas, Čáhcesullos ja Álttás ledje FeFo:s guhká maid fásta kantuvrrat Girkonjárggas, Vuonnabađas ja Kárášjogas. Guokte maŋit kantuvrra leat dál heaittihuvvon.</p>
<p>Lávdaduvvon struktuvra mielddisbuvttii ahte manai muhtin áigi ásahit ođđa ovttastuvvon hálddahusa.</p>
<p>Ovdamunni dainna go leat máŋga kantuvrra, lei goitge dat ahte FeFo lei viidát oidnosis fylkkas. Maŋemus jagiid leat bargan olu hukset oktasaš identitehta ja organisašuvdnakultuvrra FeFo:i.</p>
<p><em type="bold">Søren </em></p>
<p><em type="bold">Karlstrøm </em></p>
<p><em type="bold">Jon Meløy </em></p>
<p><em type="bold">Sverre Pavel </em></p>
<p><em type="bold">Didrik </em></p>
<p><em type="bold">Johannessen </em><em type="bold">www.fefo.no </em><em type="bold">11 </em>7. Ođđa ásahus ovdána Statskogas lei leamaš passiiva eaiggátrolla, sihke danne go lei stáhtalaš ásahus ja várra maiddái danne go lei vuordán čielggadeami Finnmárkku dili dáfus. </p>
<p>Dál galggai FeFo deavdit ođđa doaibmavejolašvuođaid eambbo aktiivvalaš eaiggátstivrejumiin ja resursahálddašemiin.</p>
<p>Finnmárkkuláhka mearridii muhtin formálalaš rámmaid ja eavttuid ásahussii, muhto duohtavuođas šattai stivra bargagoahtit áibbas vuođus. Ii gávdnon sullásaš ásahus mas sáhtii málle váldit. Bargit, geavaheaddjit ja eiseválddit ledje buohkat eahpesihkkarat das makkár hápmi ođđa ásahussii šaddá. Vuordámušat ledje olu, ja oalle iešguđetláganat.</p>
<p>Stivra válljii garrasit vuoruhit dan ahte</p>
<p>FeFo bálvalusaid geavaheaddjit galge dovdat oktilisvuođa ja oadjebasvuođa ja ahte stivra ja hálddahus galge oahpásnuvvat ja ovdánahttit iežaset bargovuogi.</p>
<p>Raporttas <span type="quote">«Finnmarkseiendommen under lupen»</span> (Finnmárkkuopmodaga guorahallan) čilge Norut dárkilit vuosttaš áiggi digaštallamiid rabas vai gitta stivračoahkkimiid birra.</p>
<p>Dás ledje máŋga beali mat šadde vuostálaga. FeFo ii lean dábálaš almmolaš hálddašanorgána. Doaibma sulastahtii olu priváhta fitnodagaid.</p>
<p>Stivrras lei maid stuora dárbu hukset luohttámuša gaskaneaset ja čielggadit iežas bargovuogi dán ođđa ásahusas. Nuppe dáfus nannii</p>
<p>FeFo ieš ahte dát ođđa ásahus gulai buohkaide, mii bođii ovdan diehtojuohkingihppagis <span type="quote">«Mest ditt»</span> (Kommentar fra oversetter: Kom den ut på samisk? Hva het den på samisk eventuelt?), mii sáddejuvvui buot dáluide fylkkas. Rabas gulahallan <span type="quote">«eaiggádiiguin»</span> ja berošteddjiiguin šattai fargga goitge deháleamos, ja stivračoahkkimat rahppojedje 2007 rájes.</p>
<p>Okta dain vuosttaš bargguin mainna dát ođđa ásahus bargagođii, lei guolle- ja fuođđoresurssaid hálddašeami njuolggadusaid ođasmahttin. Dát bargu álggahuvvui dakkaviđe, ja 2007 mielde dat lei ollásit jođus.</p>
<p>Iešguđetge geavaheaddjijoavkkut bovdejuvvojedje buktit gulaskuddancealkámušaid ja searvat čoahkkimiidda. Vuosttaš ortnet mii sáddejuvvui gulaskuddamii, lei luossajogaid lihttoláigoortnet. Dasto čuvvo eará njuolggadusat dađistaga.</p>
<p>Ledje máŋggat ákkat dasa ahte ráhkadit dákkár njuolggadusaid:</p>
<p>Dat galge sihkkarastit ceavzilis resursahálddašeami ja čuovvut</p>
<p>Finnmárkkulága ulbmila. Seammás lei dehálaš čielggadit vejolaš eahpesihkarvuođa Finnmárkkulága váikkuhusaid dáfus ja addit geavaheddjiide einnostahtti dili ja dásseárvosaš meannudeami.</p>
<p>Vuosttaš jagiid mielde ledje visot njuolggadusat hálddašeami ja doaimma dáfus guorahallojuvvon ja mearriduvvon.</p>
<p>Seammás go barge resursahálddašeami njuolggadusaiguin, de álggii stivra ja hálddahus bargat FeFo vuosttaš strategalaš plánain.</p>
<p>Dán barggus deattuhuvvui ahte fylkka ássit galge váldojuvvot fárrui. Dollojuvvojedje moanat álbmotčoahkkimat ja ságastallamat politihkalaš orgánaiguin. Buohkat geat háliidedje váikkuhit barggu iežaset oainnuiguin, bovdejuvvojedje fárrui ja ávžžuhuvvojedje buktit cealkámušaid.</p>
<p>Vuosttaš strategalaš plána barggu mearkkašupmi lei golmma dásis: - Dát attii stivrii ja hálddahussii vejolašvuođa humadit dan birra movt sii ipmirdit dan doaimma maid</p>
<p>Finnmárkkuláhka nanne- Dasto attii buori vejolašvuođa gulahallat Finnmárkku ássiiguin ja</p>
<p>FeFo deháleamos berošteddjiiguin- Loahpas bijai maiddái vuođu dasa maid Norut gohčoda <span type="quote">«stivrema táktamolsumin»</span> ja jurddašeami <span type="quote">«paradigmamolsumin»</span> Finnmárkku resurssaid ja eatnamiid hálddašeamis, go FeFo dál manai aktiivvalaš eaiggátrollii ja hattit lahkonišgohte márkanhattiid.</p>
<p>Jon Meløy čilge maŋemus čuoggá ná:</p>
<p><em type="italic">Go Statskog šattai </em></p>
<p><em type="italic">FeFo:n, de ledje </em><em type="italic">guolásteami, </em><em type="italic">bivddu, muoraid </em><em type="italic">ja eatnamiid </em><em type="italic">hattit dehálaččat. </em></p>
<p><em type="italic">Statskog lei </em><em type="italic">iežas riidovuloš </em><em type="italic">oamasteami </em><em type="italic">geažil Finnmárkku </em><em type="italic">eatnamiid ja čáziid </em><em type="italic">dáfus guhkit áiggi </em><em type="italic">badjel válljen ahte ii </em><em type="italic">lasit hattiid badjelii </em><em type="italic">go geavaheaddji- </em><em type="italic">indeavssa. Dát </em><em type="italic">dagahii ahte </em><em type="italic">go FeFo šattai </em><em type="italic">eananeaiggát, de </em><em type="italic">lei stuora erohus </em><em type="italic">eatnama árvvu ja </em><em type="italic">dan hatti gaska </em><em type="italic">masa eanan </em><em type="italic">vuvdojuvvui. Dán sáhttá </em><em type="italic">eaŋkilit čilget nu ahte eanan man </em><em type="italic">árvu lei 100 000 ruvnno, vuvdojuvvui </em><em type="italic">beali hálbbibui. Dát mielddisbuvttii </em><em type="italic">ahte sii geat ledje nu lihkolaččat ahte </em><em type="italic">ožžo oastit eatnama, sáhtte dan </em><em type="italic">vuovdit viidáseappot stuora dietnasiin. </em></p>
<p><em type="italic">Gažaldat mii jerrojuvvui, lei ahte lea </em><em type="italic">go riekta vuovdit oktasaš eatnamiid </em><em type="italic">badjel beali hálbbibui go eatnama </em><em type="italic">árvu lei. Dárkilis digaštallamiid </em><em type="italic">maŋŋel Sámedikkiin ja fylkkadikkiin </em><em type="italic">mearriduvvui ahte haddi galggai </em><em type="italic">heivehuvvot márkanii. </em></p>
<p><em type="bold">Vuosttaš strategalaš plána mii </em><em type="bold">mearriduvvui 2007:s, bijai vuosttaš </em><em type="bold">vuođu dan ásahussii nu go mii </em><em type="bold">dovdat dan odne. Ovttasráđiid </em><em type="bold">guovddáš berošteddjiiguin nu </em><em type="bold">go Sámedikkiin ja fylkkadikkiin </em><em type="bold">čorgejuvvui geaidnu mii </em><em type="bold">galggai addit ođđa positiivvalaš </em><em type="bold">ovdánanvejolašvuođaid </em></p>
<p><em type="bold">Finnmárkkus. </em></p>
<p><em type="bold">FInnmárkkuláhka </em><em type="bold">- Diehtojuohkin. </em></p>
<p><em type="bold">Strategalaš plána </em><em type="bold">2007 - 2010. </em>1 </p>
<p><em type="italic">Strategisk plan 2007-2010 </em></p>
<p>Strategisk plan 2007-2010</p>
<p>Vedtatt på styremøtet 20. mars 2007</p>
<p><em type="bold">Finnmarksloven </em>– en orientering </p>
<p><em type="bold">FULLDISTRIBUSJON </em><em type="bold">12 </em></p>
<p><em type="bold">FEFO 10 JAGI 2006-2016 </em>8. Rollačielggadeapmi ja konsensus dárbbašlaš </p>
<p>Strategalaš plána ja resursahálddašeami njuolggadusaid bargu mielddisbuvttii viiddis gulahallama Finnmárkku servodagain. Dát proseassa čájehii, nu go lei vurdojuvvon, ahte ledje máŋggat ja oalle vuostálas beroštumit muhtin dain surggiin maiguin FeFo bargá.</p>
<p>Dat olu evttohusat ja gulaskuddancealkámušat mat bohte, čájehedje maiddái ahte ledje hui iešguđetlágan vuordámušat dasa mii FeFo bargu duođai lea, ja maid dán ásahusas lei láhkavuođđu dahje vejolašvuohta bargat. Olu sávaldagat ja gáibádusat mat bohte FeFo:i, livčče galgan mannat láhkaaddái (Stuoradiggái), dahje eará eiseváldi-orgánaide.</p>
<p>Ipmárdus FeFo formála posišuvnna ja rolla birra servodagas lei čielgasit váilevaš. Okta ovdamearka mii čájeha dán, lea gáibádus ahte olgoriikkalaččat eai galgga beassat guolástit dobbelis go vihtta kilomehtera riikkageainnus eret.</p>
<p>FeFo oaččui olu moaitagiid go ii lean doalahan mearrádusaid ahte olgoriikkalaččat galget beassat guolástit dušše vihtta kilomehtera riikkageainnus eret.</p>
<p>Dán gažaldaga dárkilis guorahallan, masa vižžojuvvojedje olggobealde juridihkalaš árvvoštallamat, konkluderii ahte dán gildosa ii sáhte čađahit Finnmárkkulága vuođul. Seamma konklušuvnna gávnnahii maiddái FeFo bearráigeahččanlávdegoddi, dat orgána mii galgá <em type="italic">gozihit ahte </em></p>
<p><em type="italic">Finnmárkkuopmodaga doaibma </em><em type="italic">jođihuvvo Finnmárkkulága ja </em><em type="italic">eará láhkamearrádusaid mielde </em>. (Bearráigeahččanlávdegottis leat golbma lahtu, okta man Sámediggi nammada, okta fylkkadikkis ja okta man stáhta nammada.) </p>
<p>Lei gal oalle álki gieđahallat áššiid ja sávaldagaid mat čielgasit ledje</p>
<p>Finnmárkkuopmodaga válddi olggobealde, muhto sihke stivra ja hálddahus vásihedje ahte lei lossat dustet dáid eahpevuoiggalaš vuordámušaid. Dákkár boasttuipmárdusat duođaštedje maiddái ahte lei dárbu juohkit dieđuid lága sisdoalu ja FeFo duohta rolla birra.</p>
<p>Vaikko muhtimiid sávaldagat ja gáibádusat ledje ásahusa válddi olggobealde, de báhce goitge olu duođalaš ja váttis áššit maid hálddahus ja stivra šadde gieđahallat ja mearridit. Stivrras leat ovddasteaddjit maid guokte goabbatlágan politihkalaš orgána leat nammadan; golbma goappásge.</p>
<p>Vaikko stivrajođiheaddjis lea duppaljietna nu ahte formálalaččat sáhttá olahit eanetlogu áššiin go stivra ii leat ovttaoaivilis, de mielddisbuktá dilli ahte stivra ferte geahččalit gávdnat konsensusa, gávdnat čohkkejeaddji čovdosiid.</p>
<p>Eará gal heađuštivččii FeFo doaibmaválddi ja beaggima.</p>
<p>Ovttajienalaš stivrras lea stuora ja iešheanalaš fápmu nu guhká go ii rihko Finnmárkkulága eavttuid.</p>
<p>Stivrra bargu vuosttaš jagiid duođaštii ahte lahtut ledje diđolaččat dás ja ledje ge ovttaoaivilis eanas áššiin. Jon</p>
<p>Meløy čilge dili dáinnalágiin:</p>
<p><em type="italic">Stivrra bargu lei moatti jagis ovdánan </em><em type="italic">positiivvalaččat ja lei buorre gulahallan </em><em type="italic">ja viiddis ovttamielalašvuohta. Stivra </em><em type="italic">digaštalai ja bođii ovttaoaivilii visot </em><em type="italic">stuora áššiin. </em></p>
<p><em type="bold">Finnmárkkuopmodaga stivra 2016:s. Govva: Erik Palm/FeFo </em><em type="bold">www.fefo.no </em><em type="bold">13 </em>9. Luohttámušriidu 2009:s </p>
<p>Stivrra nanu sajádat, go ledje ovttaoaivilis mearrádusaid dáfus, doaibmá dušše nu guhká go nammadanorgánat eai cakkas. Finnmárkku fylkkadikkis ja Sámedikkis lea formálalaš vuoigatvuohta, sorjákeahttá nubbi nuppis ja vaikko goas, molsut stivralahtuid geaidda sis ii leat luohttámuš. 2009:s badjánii dilli go šattai váilevaš luohttámuš</p>
<p>Finnmárkku fylkkagieldda ja FeFo-stivrra gaskka.</p>
<p>Okta áššiin mii digaštallojuvvui lei Finnmark</p>
<p>Kraft ásaheapmi. Dan rájes go FeFo ásahuvvui, lei fylkkas leamaš stuora beroštupmi hukset sihke smávvafápmorusttegiid ja bieggamilluid.</p>
<p>Olu berošteaddji elfápmobuvttadeaddjit sogŋostalle FeFo:i.</p>
<p>FeFo stivra anii báikkálaš eaiggátvuođa dehálažžan. Sin mielas ledje Lulli-Norgga ja olgoriikka fitnodagat domineren eaiggádin measta buot doaimmain Finnmárkkus. Sihke stivra ja hálddahus atne dehálažžan geavahit iežaset eananeaiggátválddi Finnmárkkus nannet báikkálaš eaiggátvuođa sihke ođasmuvvi ja ođasmuvakeahtes resurssaid ávkkástallamis.</p>
<p>Dáinnalágiin čilgii Jon Meløy dan dili mii badjánii:</p>
<p><em type="italic">Finnmárkku politihkalaš biras <span type="quote">«heammástuvai»</span> </em><em type="italic">go FeFo álggahii ovttasbarggu báikkálaš </em><em type="italic">elfápmofitnodagaiguin dainna ulbmiliin </em><em type="italic">ahte ásahit Finnmark Kraft ja Finnmark </em></p>
<p><em type="italic">Kraft oaččui opšuvnna bieggafápmo- ja </em><em type="italic">čáhcefápmohuksemiidda fylkkas. </em></p>
<p>Dán ášši gieđahallan dagahii ahte Finnmárkku fylkkadikki eanetlogus ii lean šat luohttámuš guoktásii fylkka nammadan stivralahtuin.</p>
<p>Njukčamánus 2009:s hilgo sii stivrajođiheaddji</p>
<p>Erling Fløtten (Bb) ja stivralahtu Tormod</p>
<p>Bartholdsen (O). Dasa lassin válljii Sámediggi maŋŋel 2009 sámediggeválggaid nammadit golbma ođđa stivralahtu. Dát mielddisbuvttii ahte 2010 rájes lei dušše Inga Manndal báhcán stivrii sis geat ledje mielde álggu rájes 2006:s.</p>
<p>Dát ášši čájeha man dehálaš lea ahte FeFo gulahallá bures nammadanorgánaiguin ja</p>
<p>Finnmárkku servodagain muđui, ja ahte prinsihpalaš áššit galget dárkilit sohppojuvvot ovdal go mearrádusaid dahket. <em type="bold">www.fefo.no </em><em type="bold">14 </em></p>
<p><em type="bold">FEFO 10 JAGI 2006-2016 </em>10. Finnmárkkuopmodaga guorahallan 2010:s evaluerejuvvui FeFo doaibma ásaheami rájes 2006:s gitta ođđajagemánnui 2010. </p>
<p>Norut Álttás doaimmahii barggu.</p>
<p>Ulbmil evalueremiin lei iskat lea go FeFo doaimmahan iežas servodatdoaimma Finnmárkkulága mielde ja movt dat lei čuovvoluvvon vuosttaš strategalaš plánas</p>
<p>Áiggi dáfus heivii dát evalueren bures. Gaskaboddosaš áigodat lei loahpahuvvon, ásahus ja organisašuvdna lei gávdnan hámis ja lei ásahuvvon ovttasbargu</p>
<p>FeFo, kundariid, geavaheddjiid ja berošteddjiid gaskka. Norut raporta lei čielggas:</p>
<p><em type="italic">FeFo lea oppalohkái doaimmahan </em><em type="italic">iežas servodatdoaimma bures. FeFo </em><em type="italic">lea leamaš erenoamáš čeahppi dan </em><em type="italic">oasis barggus mii guoská lága ja </em><em type="italic">dan ulbmila čuovvoleapmái, ja lea </em><em type="italic">bidjan buori vuođu buriid siskkáldas </em><em type="italic">rutiinnaide ja proseassaide. Dat </em><em type="italic">oassi servodatdoaimmas mii guoská </em></p>
<p><em type="italic">FeFo birrasii, ahte joksat olbmuid </em><em type="italic">iežas dieđuiguin ja doalahit buriid </em><em type="italic">oktavuođaid álbmogiin, sáhtášii min </em><em type="italic">mielas buoriduvvot. </em></p>
<p>Dili sáhtášii čuovvovaš vugiin govahallat: FeFo vuosttaš njealji jagis lei ásahus bures sajáiduvvan ja viidugoahtán. Eai lean dušše giellasa dahkan, muhto fanas govddui ja borjjastii rievttes guvlui.</p>
<p>Sáhtii goitge konstateret ahte mearas ledje stuora bárut - ja soite maiddái muhtin lássát - belohahkii danne go ain lei prinsihpalaš vuosteháhku dan nuppástussii mii dáhpáhuvai 2006:s, ja belohahkii danne go dieđut FeFo duohta barggu ja eavttuid birra eai lean doarvái bures gaskkustuvvon Finnmárkku álbmogii. 11. Huksemis dábálaš doibmii</p>
<p>FeFo doaibma lei gávdnan hámis dan dáfus ahte dál sáhtii barggus deattuhit geavatlaš hálddašandoaimmaid. Ođđa stivra man Harald Larsen jođihii, guorahalai Norut evaluerenraportta, ja mearridii 2010:s ođasmahttit</p>
<p>Strategalaš plána. Dát ođasmahttin attii vejolašvuođa dárkilit gulahallat servodagain ja berošteddjiiguin.</p>
<p>Ođasmahttojuvvon plána čielggada ja dárkkuha muhtin áššesurggiid, dat dárkkuha earret eará ahte FeFo galggai joksat ulbmiliiddis dan bokte ahte leat aktiivvalaš eananeaiggát ja gulahallat bures eiseválddiiguin ja geavaheaddjijoavkkuiguin.</p>
<p>Ođasmahttojuvvon Strategalaš plána mii mearriduvvui 2011:s ii mielddisbuktán makkárge čielga nuppástusaid. Dat nannii dan johtinguovllu maid vuosttaš stivra lei ovdal válljen. 2011 jahkedieđáhusas nannejuvvon dáinnalágiin: <em type="italic">2011:s lea FeFo bargu leamaš </em><em type="italic">dásset. FeFo lea viđa jagis hábmen </em><em type="italic">njuolggadusaid ja geavada daid </em><em type="italic">iešguđetge eananeaiggátresurssaid </em><em type="italic">hálddašeami dáfus Finnmárkkus. </em></p>
<p>Mii leat dál dan áigodagas go</p>
<p>Harald Larsen lei stivrajođiheaddji, njukčamánu rájes 2009:s gitta loahpageahčái 2013, sorjákeahttá das lei go bárralogujahki vai bárahislogujahki. Dát čájeha ahte stivra lei hui ovttamielalaš ja ahte lei luohttámuš siskkáldasat beroškeahttá das gii sin lei nammadan.</p>
<p>Čakčamánus 2012:s nogai direktevrra</p>
<p>Jon Aarseth Meløy jahkemearrevirgi.</p>
<p>Son lei buori áiggis dieđihan stivrii ahte son háliida heaitit direktevran ja álgit eará virgái FeFo:s. Viiddis virgábidjanproseassa maŋŋel virgáduvvui Jan Olli ođđa direktevran gitta čakčamánu 1. beaivái 2018.</p>
<p>Vaikko áigodaga maŋŋel 2011 sáhttá gohčodit dássedin, de ii mearkkaš dat ahte lei jaskes ja ráfálaš áigi FeFo:i.</p>
<p>Áššehivvodat lassánii ja smávva ja stuorát beroštusriiddut ledje guovddážis árgabeaivvis.</p>
<p>FeFo eallá dakkár máilmmis gos berošteaddjit ja geavaheaddjit buohkat dihto rivttiin dovdet ahte sii eaiggáduššet FeFo.</p>
<p>Danne lea oktavuođahuksen ja máhttogaskkusteapmi bistevaš doaibma ja hástalus mii čađat gáibida olu stivrras ja hálddahusas.</p>
<p>Erenoamáš dehálaš, ja muhtomin gáibideaddji, lei sihkkarastit doarvái buori gulahallama ja ipmárdusa nammadanorgánaiguin Sámedikkiin ja Finnmárkku fylkkadikkiin.</p>
<p>Lea lunddolaš ahte dákkár politihkalaš orgánat galget politihkket ja ahte politihkkáriin lea riekti ja geatnegasvuohta čalmmustahttit iežaset.</p>
<p>Dakkár stivrenvuogádagas mii</p>
<p>FeFo:s lea, gáibiduvvo viiddis dihtomielalašvuohta stivrenrolla sisdoalu ektui ja gáibiduvvo áŋgiruššan jus galgá nagodit háhkat doarvái buori ipmárdusa ja dohkkeheami guovddáš berošteddjiin ja aktevrrain vuđolaš guhkesáiggi oktasaš beroštumiid hárrái. Sihke stivra ja hálddahus leat deattuhan dán barggu.24.06.2016, 11.15</p>
<p>PDF.js viewer</p>
<p>Side 1 av 2http://docplayer.no/docview/25/4777038/#file=/storage/25/4777038/4777038.pdf</p>
<p><em type="bold">Jan Josef Olli </em><em type="bold">www.fefo.no </em><em type="bold">15 </em>10. Finnmárkkuopmodaga guorahallan 12. Oktavuohta Finnmárkkukommišuvdnii </p>
<p>Finnmárkkuláhka nannii ahte galggai ásahuvvot sierra vuoigatvuođakommišuvdna</p>
<p>Finnmárkui. Finnmárkku-kommišuvdna ásahuvvui 2008:s. Dan bargu lea čielggadit geavahan- ja oamastanvuoigatvuođaid FeFo eatnamis.</p>
<p>FeFo:s leat olu dokumeanttat ja dieđut ovddeš áiggiin mat sáhttet veahkkin čuvget áššiid maiguin</p>
<p>Finnmárkkukommišuvdna bargá. Jus kommišuvdna bivdá, de addá FeFo relevánta dieđuid, muhto FeFo garvá prosederemis dihto čovdosiid ovdal go kommišuvnna raporta lea gárvvis.</p>
<p>Stivra lea máŋgii meannudan makkár vuođđoprinsihpaid FeFo galgá deattuhit go gieđahallá</p>
<p>Finnmárkkukommišuvnna raportta.</p>
<p>Oanehaččat: Stivra lea bidjan vuođđun ahte jus ovttasge Norgga lágaid vuođul leat vuoigatvuođat</p>
<p>FeFo eatnamis, de galget dat dohkkehuvvot. Seammás ferte FeFo, oktasaš árvvuid hálddašeaddjin, dárkkistit ahte dát vuoigatvuođat leat doarvái bures duođaštuvvon, nu ahte ii okta ge oaččo vuoigatvuođaid mat sis eai leat gustovaš lágaid ja rivttiid vuođul.</p>
<p>Finnmárkkuláhka geatnegahttá FeFo árvvoštallat</p>
<p>Finnmárkkukommišuvnna raporttaid konklušuvnnaid. FeFo lea maid geatnegahtton leat bealálaš áššiin mat loktejuvvojit Finnmárkku</p>
<p>Meahcceduopmostullui. Lága mielde galgá FeFo fuolahit oktasaš beroštumiid ja sámi álbmoga beroštumiid eamiálbmogin.</p>
<p>Danne bidjá FeFo olu návccaid dán bargui. Lea dehálaš dáhkidit ahte ii okta ge oaččo vuoigatvuođaid eahpevuoiggalaččat. Áššit main</p>
<p>FeFo vuosttalda gáibádusaid mat leat loktejuvvon</p>
<p>Finnmárkkukommišuvdnii, sáhttet geahččaluvvot</p>
<p>Meahcceduopmostuolus. Dain oktavuođain go FeFo mieđiha gáibádusaide, loahpahuvvo ášši ja mearrádusa lea hui váttis nuppástuhttit jus maŋŋel čájehuvvo ahte dat lei boastut.</p>
<p><em type="bold">Finnmárkkukommišuvnna miellahtut. Hilde Agathe Heggelund, Kjell Næss, </em></p>
<p><em type="bold">Anne Marit Pedersen, Jon Gauslaa (jođiheaddji) ja Ole Henrik Magga. </em></p>
<p><em type="bold">Govva: Finnmarkskommisjonen.no </em></p>
<p>Finnmárkkukommišuvnna barggu vuosttaš bohtosat bohte raportta hámis Stiertná ja Sievjju vuoigatvuođadiliid birra. Raporta mielddisbuvttii ahte máŋggat bealálaččat ledje vuostemielas konklušuvdnii ja loktejedje ášši</p>
<p>Meahcceduopmostullui. Stiertná-ášši lei vuosttaš ášši maid dát duopmostuollu gieđahalai, ja duopmu celkojuvvui 2015 čavčča.</p>
<p>FeFo vuittii iežas oainnuin, mii muđui maiddái čuovui kommišuvnna konklušuvnnaid.</p>
<p>Finnmárkkukommišuvnna bargu ja raporttat mielddisbuktet valjit barggu</p>
<p>FeFo:i. Dáid áššiid gieđahallama olis ásahuvvui 2013:s sierra siskkáldas bargojoavku, man direktevra jođiha, ja mas dalá seniorráđđeaddi</p>
<p>Jon Meløy lei čállin. Dákkár bargojoavkku ásaheami ággan lei ášši mávssolašvuohta ja dárbu dárkilit guorahallat dáid áššiid.</p>
<p>Riektediliid čielggadeapmi dain eatnamiin maid FeFo dál eaiggáduššá, lea ollásit jođus. Dán rádjái lea Finnmárkkukommišuvdna geargan čielggadeamis njeallje ođđa fealtta, golmmain leat bargame ja olu guovllut galget ain čielggaduvvot.</p>
<p><em type="bold">Vuoivuotna Stiertnás. Govva: Jan Henrik Hætta </em><em type="bold">16 </em></p>
<p><em type="bold">FEFO 10 JAGI 2006-2016 </em>13. Iešguđetge doaibmasurggiid ovdáneapmi <em type="bold">13.2 Ealáhus ja ovdánahttin </em></p>
<p>Go galgá čilget</p>
<p>Finnmárkkuopmodaga vuosttaš logi jagi, de ferte váldit vuođu historjjá, politihka, plánaid ja proseassaid guorahallamis. Dát lea dárbbašlaš jus galgá ipmirdit dán ásahusa áibbas erenoamáš ásaheami ja sisdoalu.</p>
<p>Ii galgga goitge vajálduhttit ahte</p>
<p><em type="bold">FeFo doaibma rievtti mielde gullá </em><em type="bold">buvttadeapmái, hálddašeapmái </em><em type="bold">ja árvoháhkamii Finnmárkku </em><em type="bold">luondduriggodagaid vuođul - </em><em type="bold">ja vuosttažettiin Finnmárkku </em><em type="bold">álbmoga várás </em>. Dán vuođul lea lunddolaš dárkileappot geahčadit movt mannolat daid iešguđetge doaibmasurggiid dáfus lea leamaš. <em type="bold">13.1 Eanan ja vuoigatvuođat </em>FeFo opmodat Finnmárkkus lea 46 milliuvnna dekára (mihtu). </p>
<p>Dáid eatnamiid hálddašeapmi mielddisbuktá olu doaimmaid, earret eará eananláigošiehtadusaid, viessosajiid vuovdima, opmodaga ovdánahttima ja riektediliid čielggadeami olis.</p>
<p>Finnmárkkuopmodaga eatnamis leat badjel 12 000 eananláigošiehtadusa.</p>
<p>FeFo šattai vuosttaš beaivvi rájes gieđahallat buot šiehtadusaid ja áššemannolagaid. Bargit, gelbbolašvuohta ja vuogádagat sirdojuvvojedje Statskogas nu ahte sirdin manai njuovžilit geavaheddjiid oaidninsajis.</p>
<p>Stivra mearridii vuosttaš strategalaš plánas juo ahte FeFo galgá leat eambbo aktiivvalaš opmodathálddašeaddji, ja ahte daid bálvalusaid hattit maid</p>
<p>FeFo fuolahii, dađistaga galge speadjalastit vástideaddji bálvalusaid márkanhattiid. Seammás lea FeFo čađat leamaš dihtomielalaš das ahte ii galgga divrudit márkana haddedási dainna ahte doalaha alimus hattiid iežas buktagiin. Dát lea maŋemustá dárkkuhuvvon dan strategalaš plánas man stivra mearridii juovlamánus 2015.</p>
<p>FeFo oažžu jahkásaččat lahka 1500 ohcama main ohcet lobi geavahit eatnama man nu hámis.</p>
<p>Leat vaikko makkár ohcamat, eananoastinohcamiid rájes viesso- ja bartasajiid oastima ja eananláigošiehtadusaid sirdima rádjái.</p>
<p>Mearriduvvui áigá FeFo politihkkan ahte ásahus háliida ovttasbargat lahkalaga suohkaniiguin dákkár áššiid gieđahallama olis. Huksenohcamat mat šaddet suohkaniid areálaplánaiguin vuostálaga, galge hilgojuvvot.</p>
<p>Áššehivvodat lea oppalohkái leamaš oalle dásset dán áigodagas. Ovtta suorggis gal dattetge leat čielgasit lassánan áššit. Eananvuovdináššiid lohku, gos FeFo lea stevdnejuvvon bealálažžan, leat lassánan juohke jagi vuollel 15 áššis jahkásaččat gitta badjel 30 áššái. Dát lea áššit mat dávjá gáibidit olu kapasitehta ja gelbbolašvuođa FeFo hálddahusas.</p>
<p>Finnmárkkukommišuvnna bargu ja raporttat mielddisbuktet maid ahte lassána bargu čuvget ja árvvoštallat áigeguovdilis vuoigatvuođaid</p>
<p>Finnmárkkuopmodaga eatnamiin. Muhtin dákkár áššit ovddiduvvojit maiddái Finnmárkku</p>
<p>Meahcceduopmostullui.</p>
<p>Lassin dasa ahte gieđahallat ovttaskas áššiid mat dađistaga bohtet, de lea FeFo vuoruhan ovddidit doaimmaid eatnamiin. Dát bargu dahkkojuvvon lagas ovttasbarggus guoskevaš suohkaniiguin ja guovdilis ealáhuseallimiin. Dákkár opmodatovddideapmi sisttisdoallá buotlágan áššiid ođđa bargoguovlluid rájes ealáhuslokaliserenguovlluid rádjái. Buorre kártavuođđu lea eaktun jus galgá govttolaččat sáhttit ávkkástallat eatnamiid.</p>
<p>FeFo lea oassálastán viiddis ovttasbarggus suohkaniiguin,</p>
<p>Stáhta kártadoaimmahagain,</p>
<p>Geaidnodoaimmahagain ja earáiguin háhkan dihte ođastuvvon kártavuođu.</p>
<p>Ovdáneapmi maŋemus logi jagi mielddisbuktá ahte FeFo lea mannan ovttaskasáššiid gieđahallamis dasa ahte ieš veahkkin ovddidit stuorit prošeavttaid ovttasráđiid eiseválddiiguin ja ealáhuseallimiin.</p>
<p>Maŋemus strategalaš plánas daddjo ge danne ahte: «FeFo galgá ovttas gielddaiguin ja eará doibmiiguin</p>
<p>Leat čađat leamaš olu ealáhusdoaimmat</p>
<p>Finnmárkkuopmodaga eatnamiin ja báikkálaš luondduresurssaid olis. Boazodoallu, eanandoallu, iešguđetlágan mineráladoaimmat, energiijabuvttadeapmi ja mátkeealáhusdoaimmat čađahuvvojit</p>
<p>FeFo eatnamiin. Stivrra maŋemus strategalaš plánas deattuhuvvo ahte <em type="bold">FeFo galgá veahkehit </em><em type="bold">ovdánahttit sihke ođđa ja </em><em type="bold">árbevirolaš ealáhusdoaimmaid </em></p>
<p><em type="bold">Finnmárkkuopmodaga resurssaid </em><em type="bold">vuođul. Dát galgá dahkkojuvvot </em><em type="bold">sihke eaiggátvuođa ja </em><em type="bold">guimmešvuođa bokte, ja dakkár </em><em type="bold">vuogi mielde ahte sámi kultuvra, </em><em type="bold">boazodoallu, meahcásteapmi, </em><em type="bold">ealáhusdoaimmaheapmi ja </em><em type="bold">servodateallin sihkkarastojuvvo. </em></p>
<p>Dán áigodagas leat visot goahccevuovddit Finnmárkkus árvomeroštallojuvvon. Smávva, báikkálaš sahenrusttegat reidejit oasi dimbariin, muhto eanas geavahuvvo bioenergiijan. 2014/2015 dálvvi njeidojuvvui sullii 14 000 kubihkkamehtera dimbbar dán ulbmilii.</p>
<p>Minerála- ja ruvkedoaibma buktá olu árvoháhkama ja bargosajiid</p>
<p>Finnmárkui. Dát doaibma lea buoremuddui leamaš dásset olles áigodaga, muhto dál leat pláneme ođđa doaimmaid FeFo eatnamis <em type="bold">www.fefo.no </em><em type="bold">17 </em>13. Iešguđetge doaibmasurggiid ovdáneapmi <em type="bold">13.3 Meahcci </em></p>
<p>Buot Finnmárkku ássiin lea</p>
<p>Finnmárkkulága mielde vuoigatvuohta ávkkástallat luondduresurssaid</p>
<p>FeFo eatnamis. Eananeaiggádin stivre FeFo resursaávkkástallama ja doaimmaid dáin guovlluin, nu go bivddu, guolásteami ja lastavuvddiid njeaidima viessoboaldámuššan. Dáid resurssaid ávkkástallan regulerejuvvo dasa lassin oppalaš láhkaásahusain nu go fuođđolágas, luossa- ja sáivačáhceguollelágas ja eará lágain.</p>
<p>Finnmárkku meahcástanresurssain lea stuora árvu ja mearkkašupmi, erenoamážit Finnmárkku álbmogii, muhto dát resurssat addet maid vejolašvuođa earáide geat orrot olggobealde fylkka boahtit bivdit ja guolástit, mii dán bokte maiddái lea mielde bidjame vuođu mátkeealáhussii.</p>
<p>Finnmárkkulága mearrádusaid mielde lea FeFo:s eananeaiggádin ovddasvástádus dasa ahte luondduvuođđu hálddašuvvo ceavzilis vugiin. Dát mearkkaša ahte ferte ráhkadit ja gozihit iešguđetlágán meahcástannjuolggadusaid.</p>
<p>Go Statskog nuppástuvai FeFo:n, de hálddašuvvojedje eanas bivdo- ja guolástanresurssat unnán aktiivvalaččat, ja iešguđetge geavaheddjiin ledje unnán ráddjejumit. Vuosttaš moatti jagis, viiddis gulahallama vuođul áigeguovdilis geavaheddjiiguin, ásahuvvojedje ođđa njuolggadusat mat válde vuhtii sihke resursavuođu ja iešguđetge geavaheaddjijoavkkuid vuoigatvuođaid. Dát njuolggadusat leat muhtin muddui ođastuvvon máŋgii dán logi jagis. Ođđa máhttu, ođđa teknologiija ja buoret ovttasbargu geavaheddjiiguin lea dahkan vejolažžan dađistaga buoridit hálddašeami. Dát boahtá erenoamážit ovdan smávvafuođđohálddašeamis, gos maŋemus logi jagis leat nuppástuhttán friddja koartavuovdima miehtá Finnmárkku dasa ahte juohkit eatnamiid bivdoguovlun gos earret eará bivdiidlohku regulerejuvvo ovttaskas bivdoguovllus.</p>
<p>Finnmárkkulágas nannejuvvojit máŋga vuoigatvuođadási dan mielde man lagas gullevašvuohta lea daidda iešguđetge resurssaide. Ovttaskas suohkana ássiin leat eanemus vuoigatvuođat ja sis lea ovdamearkka dihte vuoigatvuohta fierbmut. Nuppi dásis leat visot Finnmárkku ássit ja dasto eanemus oppalaš vuoigatvuođadássái gullet olbmot geat orrot olggobeale</p>
<p>Finnmárkku fylkka. Dát mearkkaša ahte áigeguovdilis máddodatreguleremiid galgá hábmet nu ahte sis geain lea lagasvuohta resursii ja árbevirolaš geavaheapmái, vuoruhuvvojit ovdalii máŋgga sajis fylkkas.</p>
<p>Erenoamážit energiijasuorggis lea</p>
<p>FeFo leamaš aktiivvalaš. 2006:s juo ledje FeFo:s 16 šiehtadusa doaimmas iešguđetge bealálaččaiguin čázádatvuoigatvuođaid ávkkástallama hárrái. Muđui lea 2006 rájes lassánan beroštupmi hukset bieggafápmorusttegiid. Finnmárkkus leat valjit eatnamat gos leat buorit bieggaresurssat.</p>
<p>FeFo hástalii báikkálaš elfápmofitnodagaid ollašuhttit jurdaga ahte ásahit oktasaš elfápmofitnodaga fylkii. Fitnodagat válde hástalusa ja FeFo stivra mearridii 2009:s searvat singuin ásahit Finnmark Kraft AS. Dát galggai leat čielga ođasmuvvi energiija buvttadanfitnodat. Duogáš dasa go stivra válljii searvat dákkár fitnodaga eaiggádin, lei ahte FeFo háliidii bargat stuorit báikkálaš oamasteami ovddas fylkka luondduresurssaid ávkkástallama oktavuođas. Finnmark</p>
<p>Kraft:ii searvan mielddisbuktá ahte FeFo lea mielde investereme bieggafápmorusttegiid mat ásahuvvojit FeFo eatnamii.</p>
<p><em type="bold">Boazosápmelaččat Guovdageainnus čájehit árbevieruid ja sámi kultuvrra </em><em type="bold">turisttaide. Govva: Jan Henrik Hætta/FeFo. </em>go guossebivdit ja -guolásteaddjit. </p>
<p>Jus ráddje ođasmuvvi resurssaid ávkkástallama, de galgá</p>
<p>Finnmárkkulága mielde váldit iešguđetge geavaheaddjijoavkkuid vuhtii. FeFo mearrádusa dákkár gáržžidemiid oktavuođas sáhttá váidit departementii. Dán logi jagis go FeFo lea doaibman, leat njeallje dákkár váidaga sáddejuvvon. Okta váidda guoskkai ealgabivddu juohkimii, okta smávvafuođđobivddu reguleremii, okta luossabivddu reguleremii ja okta smávvabivdui olbmuid dáfus geat orrot olggobealde Finnmárkku.</p>
<p>Departemeanta lea dorjon FeFo golmma áššis ja lea dorjon váidaleaddji ovtta áššis.</p>
<p>FeFo vuosttaš logi jagis leat muhtomin leamaš digaštallamat ja</p>
<p><em type="bold">Govva: Emil Halvorsrud </em><em type="bold">18 </em></p>
<p><em type="bold">FEFO 10 JAGI 2006-2016 </em>soahpameahttunvuođat eanas surggiin meahccehálddašeamis. Muorrasárgáid divat, luossabivdovuoigatvuođat, sáivačáhcebivddu njuolggadusat, rievssatbivddu reguleren ja ealgabivddu ohcaneavttut ja earrejuogadeapmi leat ovdamearkkat áššiin mat muhtomin leat digaštallojuvvon olu. </p>
<p>Oppalaččat sáhttá dadjat ahte nanu fágalaš vuođđu ja lagas gulahallan guoskevaš geavaheaddjijoavkkuiguin lea čoavdán čuolmmaid dohkálaš vugiin. Varas ovdamearka dasa lea guhkes digaštallan ahte reguleret sáivačáhcebivddu olbmuid dáfus geat eai oro Finnmárkkus. Viiddis gulaskuddanproseassa maŋŋel 2015:s mearridii stivra ođđajagemánus 2016 ahte muhtin guovlluid sáhttá erenoamážit reguleret. Ođđa njuolggadusat váldet vuhtii sihke resurssaid, báikkálaš álbmoga geavaheami ja guosseguolásteddjiid vejolašvuođa bivdit guliid</p>
<p>Finnmárkkus. Norsk Friluftsliv lea váidán mearrádusa, mii govvida dan áŋgirvuođa ja oaivilspiehkasteami maid meahccehálddašeapmi bohciidahtii. <em type="bold">13.4 Olgodaddan ja Ruoná doarjagat </em></p>
<p>Vaikko olgodaddan-sátni ii leat ge sierra namuhuvvon Finnmárkkulága ulbmilparagráfas, de lea lunddolaš áŋgiruššat heivehit ja movttiidahttit dákkár doibmii</p>
<p>Finnmárkkuopmodagas. Danne mearridii FeFo stivra 2007:s sierra njuolggadusaid nu gohčoduvvon</p>
<p>Ruoná doarjagiidda. Ulbmil dáiguin ruđaiguin lea movttiidahttit buot joavkkuid álbmogis vánddardit olgun eambbo, sihke loaktima ja buoret álbmotdearvvašvuođa dihte. Maŋŋel go ortnet ásahuvvui, leat</p>
<p>Finnmárkkuopmodaga badjebáhcagis juhkkojuvvon badjel logi milliuvnna ruvnno badjel 650 iešguđetge prošektii mat nannejit aktivitehtadoaibmabijuid luonddus.</p>
<p>Doaibmabijut mat nannejit bearrašiidda heivvolaš ja beaivválaš olgodaddama lagasguovlluin vuoruhuvvojit. Dasa lassin leat deattuhan heivehit doaibmabijuid</p>
<p><em type="bold">IL ILAR friluftscamp. FeFo har siden 2007, gjennom Grønne midler bidratt med over 9 millioner kroner til lokale lag </em><em type="bold">og foreninger i hele Finnmark. Foto: IL ILAR </em></p>
<p>Muhtimat leat moaitán FeFo hattiid.</p>
<p>FeFo stivra lea áigá cealkán ahte bivdu ja guolásteapmi galgá leat hálbi finnmárkulaččaide. Dát politihkka lea doalahuvvon ja dan duođaštit maiddái čađahuvvon buohtastahttimat.</p>
<p>FeFo fállá ealgabivddu, smávvafuođđobivddu ja guolásteapmi mihá hálbbibui go eará ásahusat maiguin lea vejolaš buohtastahttit.</p>
<p>Aktiivvalaš fágavuđot hálddašeapmi, mii deattuha máddodatregistreremiid ja gulahallama guoskevaš geavaheaddjijoavkkuiguin, vuhtto leamaš ávkkálaš go geahččá daid ovttaskas surggiid dienasstatistihkaid.</p>
<p>Sihke guolásteapmi ja bivdu rievddada lunddolaččat jagis jahkái, muhto treanddat čájehit ahte lea leamaš positiiva ovdáneapmi eanas surggiin.</p>
<p><em type="bold">Sullii 2000 bivdi besset juohke jagi </em><em type="bold">illudit bivdofálaldagain </em></p>
<p><em type="bold">Finnmárkkuopmodagas. </em></p>
<p><em type="bold">Govva: Ove Kristiansen </em></p>
<p><em type="bold">FeFo lihttoláigoha oaggunrievtti </em><em type="bold">sullii 50 čázádagas gos lea luossa, </em><em type="bold">guvžá ja valas. </em></p>
<p><em type="bold">Govva: Lakselv grunneierforening </em><em type="bold">www.fefo.no </em><em type="bold">19 </em></p>
<p>Fas ođđa ja viiddis gulaskuddanproseassa maŋŋel mearridii FeFo stivra juovlamánu 15. beaivvi 2015 ođđa strategalaš plána. Dán plánas leat olu sullasašvuođat dainna guvttiin ovddit plánain. Sáhttá ovtta ládje dadjat dat govvida ahte ásahus dál lea gávdnan hámis ja ahte lea nannen iežas sajádaga eiseválddiid ja geavaheaddjijoavkkuid ektui</p>
<p>Finnmárkkus.</p>
<p>Lea goitge govttolaš čujuhit dasa ahte ođđa strategalaš plánas leat eambbo mihttomearit FeFo rolla ja mearkkašumi hárrái go ovdal.</p>
<p>Višuvdna lea, earret dan ahte ovdánahttit Finnmárkkuopmodaga árvvuid, ahte FeFo:s galgá leat dihto rolla árvoháhkama ja eaiggátvuođa lasiheamis Finnmárkkus. Plána váldoulbmilis daddjo earret eará ahte <em type="bold">FeFo galg </em><em type="bold">á láhčit </em><em type="bold">dilálašvuođa ovdáneapmái mii </em><em type="bold">buvttiha geasuheaddji ja ceavzilis </em><em type="bold">servodagaid Finnmárkui, mas sámi </em><em type="bold">servodagat maiddá leat mielde. </em></p>
<p>Olles rámma lea ain čadnojuvvon dasa ahte FeFo galgá leat mielde nanneme kulturvalljodaga ja identitehta.</p>
<p>Duogáš dasa go FeFo eambbo deattuha iežas aktiivvalaš rolla servodat- ja ealáhusovddideamis, lea vuosttažettiin dat go</p>
<p>Finnmárkkuopmodaga resurssat dahket vejolažžan váldit badjelasas dákkár rolla. Dát vuolgá maid das go leat oaidnán movt Finnmárkkulága ulbmila buoremusat sáhttá olahit.</p>
<p><em type="italic">Lága ulbmil lea lágidit diliid nu, ahte </em><em type="italic">eatnamat ja luondduvalljodagat </em></p>
<p><em type="italic">Finnmárkku fylkkas hálddašuvvojit </em><em type="bold">13.4 Olgodaddan ja Ruoná doarjagat </em>14. Strategalaš plána 2015 </p>
<p><em type="bold">Strategisk plan </em></p>
<p>Vedtatt i styret 15. desember 2015</p>
<p>FO</p>
<p>TO: LENA KRISTIANSEN/FEFOjoavkkuide geain leat erenoamáš dárbbut.</p>
<p>Ovdamearkkat doaibmabijuin mat leat ožžon doarjaga: - vázzinbálgáid merken, vázzindádjadeapmi, vázzinkárttat ja sullasaččat - olgodaddancampat mánáide ja nuoraide- vázzinmátkkit ja čuoigantuvrrat - kurssat ja oahpahus bivddu, guolásteami ja olgodaddama oktavuođas.</p>
<p>Eaktodáhtolaš searvvit, birassearvvit, gilisearvvit ja organisašuvnnat main leat báikkálaš searvvit eambbo go viđa suohkanis Finnmárkkus, sáhttet ohcat doarjaga iežaset báikkálaš servviide.</p>
<p>Doaibma- ja olgodaddanmovttiidahttinruđaid juogadeapmi lea leamaš nannejuvvon FeFo strategalaš plánain. Dát boahtá maŋimustá oidnosii stivrra mearrádusas juovlamánus 2015, gos daddjo ahte: <span type="quote">« FeFo galgá ovddidit ja láhčit dili meahci ávkkástallamii, olgodaddamii ja álbmotdearvvašvuhtii dásseárvo- ja buolvvaidperspektiivvas»</span>.</p>
<p><em type="bold">Strategalaš plána 2015 </em><em type="italic">dássedis ja ekologalaččat </em><em type="italic">suvdinnávccalaš vuogi mielde fylkka </em><em type="italic">ássiide buorrin ja earenoamážit </em><em type="italic">sámi kultuvrii, boazodollui, </em><em type="italic">meahcásteapmái, ealáhus- </em><em type="italic">doaimmaheapmái ja servodateallimii </em><em type="italic">vuođusin. </em></p>
<p><em type="bold">Finnmárkkulága ulbmila sáhttá </em><em type="bold">rievtti mielde olahit dušše jus </em></p>
<p><em type="bold">FeFo maid searvá hukset positiiva </em><em type="bold">ealáhus- ja álbmotovdáneami </em></p>
<p><em type="bold">Finnmárkkus. Maiddái sámi </em><em type="bold">kultuvrra bisuheapmi ja </em><em type="bold">ovddideapmi lea eallinnávccalaš </em><em type="bold">ássama duohken fylkkas, ja ahte </em><em type="bold">ásahuvvojit ođđa bargosajit </em><em type="bold">árbevirolaš ja ođđa ealáhusain. </em></p>
<p><em type="bold">FeFo vuoruha, eaiggátvuođa ja </em><em type="bold">guimmešvuođa bokte, bargat </em><em type="bold">dákkár ealáhusovddideami ja lassi </em><em type="bold">árvoháhkama ovdii Finnmárkkus. </em></p>
<p><em type="bold">FeFo lea akto lágan ásahus man ii </em><em type="bold">sáhte mainna ge buohtastahttit. </em></p>
<p><em type="bold">Mii leat doaibman logi jagi. Olu </em><em type="bold">lea jotkojuvvon ovddeš áiggiin </em><em type="bold">ja olu lea ovdánahttojuvvon </em><em type="bold">vai mii Finnmárkus beassat </em><em type="bold">eambbo ja buorebut ávkkástallat </em><em type="bold">iežamet resursavuođu. Lea maid </em><em type="bold">dehálaš bargu jođus čielggadit </em><em type="bold">iešguđetlágan </em><em type="bold">vuoigatvuođaid mat </em><em type="bold">oallugiin leat </em></p>
<p><em type="bold">Finnmárkkuopmodagas. </em></p>
<p><em type="bold">FeFo bargá dan </em><em type="bold">ovdii ahte dákkár </em><em type="bold">vuoigatvuođat, ležžet dál </em><em type="bold">ovttaskas vai kollektiiva </em><em type="bold">vuoigatvuođat, </em><em type="bold">čielggaduvvojit ja </em><em type="bold">doahttaluvvojit. </em></p>
<p><em type="bold">Okta guovddáš árvu </em></p>
<p><em type="bold">FeFo:s, mii vuolgá </em></p>
<p><em type="bold">Finnmárkkulága </em><em type="bold">ulbmilis ja mii lea </em><em type="bold">čállojuvvon strategalaš plánii, </em><em type="bold">lea ahte Finnmárkkuopmodat </em><em type="bold">galgá hálddašuvvot </em><em type="bold">agálašvuođaperspektiivvas </em><em type="bold">boahttevaš buolvvaide buorrin. </em></p>
<p><em type="bold">FeFo ruoná doarjagat buvttihit ássan- ja loaktindoaibmabijuid olu ássiide </em></p>
<p><em type="bold">Finnmárkkus. Govva: Lena Kristiansen </em><em type="bold">www.fefo.no / tlf 09975 </em></p>
<p><em type="bold">Čuovo FeFo sosiála median: </em></p>
</body></document>
