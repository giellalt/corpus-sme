<document xml:lang="sme" id="no_id"><header><title/><genre code="admin"/><author><unknown/></author><year>2017</year><wordcount>394</wordcount><conversion_status type="standard"/><availability><license type="standard"/></availability><multilingual/><origFileName>https://www.ulapland.fi/news/MO-G%C3%81VPOGIID-S%C3%81PMELA%C4%8C%C4%8CAT-VEDJET/sji5ylm3/ff3eb1c2-b63c-4137-8799-e636c246a06c</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="fin">MO GÁVPOGIID SÁPMELAČČAT VEDJET? - Ođasvuorká - Lapin yliopisto - University of Lapland - Lapplands universitet</p>
<list><p type="listitem" xml:lang="fao">Fontasturrodat - +</p>
<p type="listitem" xml:lang="est">Mobiiliversioon</p>
<p type="listitem" xml:lang="rmf">Teakstaveršuvdna</p>
<p type="listitem">Siidokárta</p>
<p type="listitem" xml:lang="ita">Prente</p>
</list><list><p type="listitem">Ossodagat <list><p type="listitem">Árktalaš guovddáš</p>
</list></p>
</list><p>Ovdasiidu</p>
<p xml:lang="mrj">/</p>
<p>Áigeguovdil /  Ođasvuorká /  MO GÁVPOGIID SÁPMELAČČAT VEDJET?</p>
<p>Ođđasat</p>
<p type="title" xml:lang="vep">MO GÁVPOGIID SÁPMELAČČAT VEDJET?</p>
<p>Gávpogiin orru sápmelaččain ja sin eallindilis ii leat jur ollenge diehtu. Dat oaidnemeahttun álbmotjoavku lea sturron dássidit, muhto leat báhcán olggobeallái áigeguovdilis máŋggakultuvrralašvuođa guoskevaš ságastallamiin. Das fuolatkeahttá sápmelaččat ásset meastá buot Suoma gielddain, ovdamearkka dihte oaivegávpotguovllus 1300, Roavvenjárggas vehá badjel 1000, Oulus badjel 900 ja Tamperesge 400. Jo 65% sápmelaččain orrot sámeguovllu olggobealde.</p>
<p>Lappi universitehta SÁRA-dutkanjoavku ollašuhttá dál jearahallandutkamuša, mii lea ráhkaduvvon ovttas sámedikkiin ja sámeservviiguin. Jearahallan lea oaivvilduvvon sámeguovllu olggobealde orru sámi ollesolbmuide ja dainna čielggadit sin vásáhusaid sosiála- ja dearvvašvuođa- sihke árabajásgeassinbálvalusain. Lassin čielggadit dárbmu iežas gielat ja kultuvrii vuođđuduvvi bálvalusaide. Erenomážit geahčadit dan, mo sápmelašvuohta johtá mielde árgabeaieallimis. Makkár erenomáš dárbbut gávpogiin orru sápmelaččain lea gielaset ja kultuvrraset sirdimis maŋisbohttiide? Dovdágo dálá bálvalanortnet doarvái daid dárbbuid? “</p>
<p>Dutki Elsa Laiti-Hedemäki mielde lea dehálaš čielggadit, dustetgo sápmelaččat buktet ovdan dan, ahte leat eamiálbmot. ”Doaivvu mielde nu máŋgasat go vejolaš vástidit jearahallamii danin, ahte dieđuin iskat buoridit sápmelaččaid bálvalusaid oažžuma ja ovttagearddášvuođa ollašuvvama čuovvuma. Lea miellagiddevaš diehtit, mo mii gillet unna álbmogin dáistalit sámegiela sirdimis maŋisbohttiide ja mo sámekultuvrra hámiid, vieruid ja árvvuid sáhttá ollašuhttit gávpotolbmuid eallimis. Vai jávkágo sápmelašvuohta vehážiid mielde gávpogiin dan bálvalusortnega bokte, mii ii doarvái olu dovdda earalágánvuođa?</p>
<p>Elsa Laiti-Hedemäki lea ieš vuosttas buolvva gávpotlaš ja dovdá bures gávpogiin ássi sápmelaččaid eallindiliid ja hástalusaid. Son govvida iežas árgabeaivvi ná:</p>
<p>” Lean orron Ohcejogas mu vuosttas 20 jagi. Dan maŋŋá fárrejin studeret Roavvenjárgii. Dan maŋŋá go lean válmmaštuvvan, lean leamaš sosiála- ja dearvvašvuođasuorggi eará bargobáikkiin sámeguovllus. Mu bárdni riegádeami maŋŋá lean ássán bissovaččat Roavvenjárggas. Mii dáistaleimmet vuos gándda sámegielat beaivedivššuin ja de sámegielat skuvlaoahpahusain. Dakkár dábálaš muitalus. Nu váigat go vejolaš fievrridit máná bálvalusaide. Skuvllas ii lean dalle sámegiela oahpahus, fertii gaskkan beaivvi fievrridit beaiveruktui sámeoahpahussii. Ja go áigi golai doarvái, de gándda háliidiige suomastit. Nu ollašuvai dat vuoigŋa, ahte ”diihan gal birgebehtet suomagielain”. ”</p>
<p>Jearahallan lea oassi viidásut SÁRA-dutkanollisvuođa, mas čielggadit gávpogiin orru sápmelaččaid birgema árgabeaieallimis. Fidnu lea riikaviidosaš, Eurohpá sosiálaruhtaráju ruhtadan ja Sosiála- ja dearvvašvuođaministeriija koordineren dutkanfidnu. Dan ruhtadit maid Lappi universitehta ja Lappi buohccedikšunbire. Jearahallama sáhttá vástidit maid neahtas čujuhusas</p>
<p xml:lang="fin">www.saradutkan.fi/kysely.</p>
<p>Lassedieđut: Elsa Laiti-Hedemäki, elsa.laiti-hedemäki@ulapland.fi, 040-484 4162 ja Lydia Heikkilä, lydia.heikkila@ulapand.fi, 040 484 4080</p>
</body></document>
