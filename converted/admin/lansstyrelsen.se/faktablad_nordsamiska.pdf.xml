<document xml:lang="sme" id="no_id"><header><title/><genre code="admin"/><author><unknown/></author><wordcount>1092</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.lansstyrelsen.se/dalarna/SiteCollectionDocuments/Sv/manniska-och-samhalle/nationella-minoriteter/Faktablad%20nordsamiska.pdf</origFileName><parallel_text xml:lang="fin" location="faktablad_finska.pdf"/><parallel_text xml:lang="sma" location="faktablad_sydsamiska.pdf"/><parallel_text xml:lang="smj" location="faktablad_lulesamiska.pdf"/><parallel_text xml:lang="swe" location="faktablad_meankieli.pdf"/><metadata><uncomplete/></metadata><version>XSLtemplate $Revision: 104790 $; file-specific xsl  Revision; common.xsl  $Revision: 154948 $; </version></header><body><p>NÁŠUVNNALAŠ UNNITLOGUIDE</p>
<p>DIEHTOBLÁĐĐI</p>
<p><em type="italic">Ráđđehus ovdanbuvttii njukčamánus 2009 ođđa unnitlogopolitihkalaš strategiija proposišuvnnas Från erkännande till egenmakt – regeringens strategi för de nationella minoriteterna (Dohkkeheamis iešfápmui – ráđđehusa strategiija nášuvnnalaš unnitloguid váras) (prop. 2008/2009:158). Strategiija sisdoallá máŋga rievdadusa nannen dihte daid nášuvnnalaš unnitloguid vuoigatvuođaid ja alidit gudneáŋgirvuođa got unnitlogopolitihkka galgá čađahuvvot. Ráđđehus bidjá 70 miljovnna ruvnnu reforbmii mii galgá čađahuvvot 2010 rájis. Bušeahtta unnilogopolitihkkii šaddá dalle sullii 80 miljovnna ruvnna. Riikabeaivi lea geassemánu 10 b. 2009 dohkkehan proposišuvnna. </em></p>
<p>DUOGÁŠ</p>
<p>Unnitlogopolitihkka álggahuvvui politihkkarsuorgin jagi 2000 dan oktavuođas go Ruoŧŧa dohkkehii Eurohpáráđi rámmakonvenšuvnna suodjalit nášuvnnalaš unnitloguid ja dan eurohpalaš julggaštusa riikaguovlu- dahje unnitlogogiela birra. Ulbmil ruoŧa unnilogopolitihkain lea addit suoji nášuvnnalaš unnitloguide, nannet sin vejolašvuođaid váikkuhit ja doarjut historjjálaš unnitloguid vai ellet viidáseappot ja seilot. Ruoŧa nášuvnnalaš unnitlogut leat judálaččat, romat, sámit, ruoŧelašsuopmelaččat ja durdnosleagilaččat. Unnitlogugielat leat jiddisch, romani chib, sámegiella ja meänkieli.</p>
<p>Vásáhusat vuosehit ahte unnitlogopolitihkalaš ulbmiliid leat váddásat ceavzit ja unnitloguid   dárbbuid eai leat beroštan doarvái.</p>
<p>Eurohpáráđđi lea iežas dárkkisteamis ruoŧa unnitlogopolitihkas cuigon ahte lea dárbu buorideamis máŋga beliin.</p>
<p>Ráđđehusa unnitlogopolitihkalaš strategiija sisdoallá danin bijuid ahte:</p>
<p type="listitem">•  sihkkarastit ahte čuovvot Eurohpáráđi unnilogokonvenšuvnnaid buorebut</p>
<p type="listitem">•  buorebut čuovvut čađaheami unnitlogopolitihkkas</p>
<p type="listitem">•  eastit vealaheami ja hearkkesvuođa daid nášuvnnalaš unnitloguide</p>
<p type="listitem">•  nannet nášuvnnalaš unnitloguid iešfámu ja váikkuhanfámu ja</p>
<p type="listitem">•  ovddit seailluheami nášuvnnalaš unnitlogogielain.</p>
<p>NANNEJUVVON VUOIGATVUOĐAT NÁŠUVNNALAŠ UNNITLOGUIDE</p>
<p>OĐĐA LÁHKÁ NÁŠUVNNALAŠ UNNITLOGUID BIRRA</p>
<p>Ođđa láhka nášuvnnalaš unnitloguid ja unnitlogogielaid birra (SFS 2009:724) galgá leat sadjin dálá lágaid rievtti geavahit sámegiela, suomagiela  ja meänkieli (SFS 1999:1175, 1999:1176).  Rievdadusat dahkkojit maid Sámediggelágas (SFS: 1992:1433) ja sosiálabálvaluslágas (SFS 2001:453). Láhkarievdadusat bohtet fápmui ođđajagimanu 1 b. 2010.</p>
<p>Ruoŧa gaskariikkalaš geatnegasvuođat mearkkaša ahte muhtin unnitlogovuoigatvuođat galget ollašuvvot olles riikas. Dán ođđa láhkii gullet visot vihtta nášuvnnalaš unnitlogut. Eiseválddiin šaddá geatnegasvuohta dieđihit nášuvnnalaš unnitloguide iežaset vuoigatvuođaid birra ođđa lága jelgii. Erenomáš ovddasvástádus suodjalit ja ovddidit nášuvnnalaš unnitlogogielaid šaddá molssaeaktun. Nášuvnnalaš unnitloguid vejolašvuođat seailluhit ja ovddidit iežaset kultuvrra Ruoŧas galgá ovddiduvvot, dego mánáid ovdáneapmi kultuvrralaš identitehtas ja iežas unnitlogogielas.</p>
<p>HÁLDDAHUSGUOVLU VIIDDIDUVVO</p>
<p>Nannejuvvon unnitlogosuodji mii otne guoská sámegiela, suomagiela ja meänkiela gieža gielddain Norrbottenis –nu gohččoduvvon hálddahusguovllut</p>
<p type="listitem">– viiddiduvvot geográfalaččat vai guoská eanet</p>
<p>gielddaid. Dat mearkkaša ahte eanet oktasaččat sáhttet geavahit suomagiela dahje sámegiela eiseváldi oktavuođain ja eanet ožžot rievtti ovdaskuvladoibmii ja boarrásiiddikšumii ollásit dahje oassin suomagillii dahje sámegillii.</p>
<p>Hálddahusguovlu suomagillii viiddiduvvo 18 ođđa gielddaide. Dat leat: Botkyrka, Eskilstuna, Hallstahammar, Haninge, Huddinge, Håbo, Köping, Sigtuna, Solna, Stockholm, Södertälje, Tierp, Upplands Väsby, Upplands-Bro, Uppsala, Älvkarleby, Österåker och Östhammar. Gielddat mat juo gullet hálddahusguvlui leat Jiellevárri, Haparanda,  Giron, Bájil och Badjeduortnus.</p>
<p>Hálddahusguovlu sámegillii lassána 13 ođđa gielddaiguin. Dat leat: Aerviesjaevrie, Berg, Härjedalen, Likšu, Málat, Suorsá, Luspie, Straejmie, Ubmi, Vilhelmina, Åre, Älvdalen ja Lullieluspie. Gielddat mat juo gullet hálddahusguvlui leat Árjjátluovvi, Jiellevárri, Jåhkåmåhkke ja Giron.</p>
<p>Hálddahusguovlu meänkilli ii stuoru. Guovlu sisdoallá dego ovdal Jiellevári, Haparandda, Girona, Bájila ja Badjedurdnosa gielddaid.</p>
<p>Daid gielddaide geasa guoská ožžot stáhtadoarjaga daid lassegoluide mat dát ođđa njuolggadusat buktet. Maid iežá gielddat go dát válljejuvvon galget oažžut vejolašvuođa searvat iešdáhtolaččat hálddahusguvlui ja de ožžot rievtti stáhtadoarjagii. Dakkár iešdáhtolaš searvama birra Ráđđehus mearrida maŋŋil go gielda gii háliida searvat lea ohcan.</p>
<p>NANNET VUOIGATVUĐAID HÁLDDAHUSGUOVLLUID OLGGOBEALDE</p>
<p>Oktasaččain lea vuoigatvuohta geavahit suomagiela ja meänkiela ja sámegiela oktavuođaiguin eiseválddiiguin, jus ášši sáhttá gieđahallot bargiin geat máhttet unnitlogogiela. Oktasaččat galget maid oažžut boarrásiiddivššu suomagillii ja meänkillii ja sámegillii, jus gielddas leat bargit giellamáhtuiguin. Hálddahuseiseválddit galget danin bargat dohko ahte gávdnojit bargit suomagiel- ja meänkieli- ja sámegielmáhtuiguin das gos lea dárbu oktavuođaiguin eiseválddiiguin dahje divššudettiin boarrásiid olbmuid. Dát mearkkaša ahte sosiálabálvalusláhka rievdaduvvo.</p>
<p>Oktasaččain lea álo vuoigatvuohta geavahit suomagiela ja sámegiela iežas čálalaš oktavuođaiguin Riikabeaivvi áššeolbmuiguin, Justitiekansleriin, Försäkringskassan, Skatteverketiin, ja Vealahanáššeolbmáin áššiin gos</p>
<p>NANNEJUVVON VUOIGATVUOĐAT NÁŠUVNNALAŠ UNNITLOGUIDE</p>
<p>ovttaskas olmmoš lea áššáigullevaš dahje sáhkaguoddi áššáigullevažžii.</p>
<p>ČIELGASEAPPOT EISEVÁLDEOVDDASVÁSTÁDUS</p>
<p>Eurohpáráđi unnitlogokonvenšuvnnaid čuovvumat dárbbašit buoriduvvot dan ládje ahte eiseválddiid ovddasvástádus čielgá. Leanastivra Stockholmma leanas ja Sámediggi ožžot danin ovddasvástádusa čuovvulit man láhkái unnitlogopolitihkka čađahuvvo. Dát eiseválddit galget maid ráđđehallama, diehtojuohkima ja sullásaš doaimmaid bokte veahkehit iežá hálddahuseiseválddiid lága čađaheamis ja ovttasráđiid gullevaš gielddaiguin bálddalastit viiddideami hálddahusguovlluin.</p>
<p>Leanastivra Stockholmma leanas ja Sámediggi ožžot bargun čađahit bijuid mat lasihit máhtuid ja dihtomielalašvuođa nášuvnnalaš unnitloguid birra ja Ruoŧa álbmotrievttalaš geatnegasvuođaid birra. Sámediggi ožžo maid bargun ráhkadit ja váldit ovddasvástádusa ovtta ruovttosiidui mii guoská nášuvnnalaš unnitloguide.</p>
<p>Sámediggi galgá boahtteáiggis mearridit ulbmiliid – ja ii dušše jođihit – sámi giellabargui. Riikabeaivi ja ráđđehus sáhttet hábmet obbalaš ulbmiliid dan nášuvnnalaš giellapolitihkkii, muhto ovddasvástádus hábmet ulbmiliid dan siskit sámi giellabargui galgalii gullat Sámediggái.</p>
<p>Lea dárbu ahte vealahanáššeolmmái ovdánahttinbargu daid nášuvnnalaš unnitloguid gaskkas joatkášuvvá. Dat ođđa vealahanláhka (SFS 2008:567) addá Vealahanáššeolbmái buriid eavttuid maid boahtteáiggis bargat  seamma vuoigatvuođaide ja vejolašvuođaide nášuvnnalaš unnitloguide, o.m.d. lasihit máhtuid vealahanáššiid birra daid joavkkuin.  LASSÁNAN VÁIHKKUHANFÁPMU Lea dárbu nannet nášuvnnalaš unnitloguid iešfámu ja váikkuhanfápmu vai Ruoŧŧa buorebut galgá sáhttit ceavzit geatnegasvuođaid mat gullet unnilogokonvenšuvdnii. Buorebut vejolašvuođat váikkuhanfápmui daid nášuvnnalaš unnitloguide lea maid guovddážis. Dát buktet oidnosii joavkkuid dárbbuid servodagas.</p>
<p>Nášuvnnalaš unnitloguid vuoigatvuohta váikkuhanfápmui muddejuvvojit nášuvnnalaš lágas unniloguide ja unnilogogielaide. Lea erenomáš dehálaš ahte nášuvnnalaš unnitlogut ožžot vejolašvuođa ovttasráđđedállat guovllulaš dásis, danin go das váldot ollu mearrádusat mat gusket oktasaš olbmuide.</p>
<p>Organisašuvdnadoarja organisašuvnnaide geat ovddastit nášuvnnalaš unnitloguid lassána maid bušeahttajagis 2010 rájis. Lea erenomáš dehálaš vuoruhit nášuvnnalaš unnitloguid eavttuid ráhkadit doaimmalaš ovttasráđđevugiid hálddahussurggiin.</p>
<p>BIJUT NANNET UNNITLOGOGIELAID</p>
<p>Nášuvnnalaš unnitlogogielaid boahtteáigi ruoŧas lea eahpesihkkar. Muhtin gielat, o.m.d. oarjánsámegiella, lea sakka uhkkiduvvon. Doaimmalaš bijut mat nannejit , seailluha ja ealáskahttá nášuvnnalaš unnitlogogielaid leat dárbbašlaččat. Ealáskahttit giela mearkkaša ahte bidjá johtui dakkár doaibmabijuid mat dagahit ahte áittarduvvon giella fas álgá ealáskit ja eanet olbmot álget ságastit dan.</p>
<p>Earret go dát doaibmabijut mat álggahuvvojit geahpidan dihte oktasaččaid vejolašvuođaid geavahit unnitlogogielaid oktavuođain eiseválddiiguin de galget maid guokte giellaguovddážat ásahuvvot oarjánsámeguovllus Luvlieluspies ja Deardnas. Sámediggi šaddá váldoolmmái daid giellaguovddážiidda mat galget jođihit doaimma olggosguvlui sámegielgeavaheapmi ovddideami ja ealáskahttima váras.</p>
<p>NANNEJUVVON VUOIGATVUOĐAT NÁŠUVNNALAŠ UNNITLOGUIDE</p>
<p>Ráđđehus bidjá sierra návccaid bušeahttajagis 2010 rájis ealáskahttinbijuide daid nášuvnnalaš unnitlogogielaide. Ruhta galgá geavahuvvot bijuide oktasaččaide ja galget juolluduvvot maŋŋil ohcama dan eiseváldis maid ráđđehus mearrida. Eanet návccat bidjojit giellagáhttenbijuide ja álggus erenomážit meänkieli boahtá vuoruhuvvot. Vai nanne sámegiela de lasihuvvo vejolašvuohta integrerejuvvon sámegieloahpahussii lassána jagis 2010 rájis vuođđoskuvllas gielddain. Dát mearkkaša ahte oahppit sáhttet oažžut oahpahusa sámi sisdoaluin ja oahpahusa sámegielas eanet go dušše eatnigielaoahpahusa sámegielas.</p>
<p>BÁIKENAMAT UNNITLOGOGIELAIN</p>
<p>Báikenamat unnitlogogielain lea árvvolaš oassi kulturárbbis mii dárbbašuvvo doaimmalaččat dikšojuvvot servodaga ovddasteddjiin. Vai dát kulturárbi gártá oidnosii Vägverket ožžo bargun lasihit iežaset barggu bidjat unnitlogobáikenamaid galbbaide. Stáhtalaš ja gielddalaš eiseválddit galget várjalit báikenamaid unnitlogogielain ja loktet unnitlogogielaid oidnosii galbbaid bokte ja iežá merkemin. Báikenamat unnitlogogielain galget maid geavahuvvot dego namat boasttabáikkiide.  DIEHTIT EANET Eanet diehtu nášuvnnalaš unnitloguid, unnitlogopolitihkka, unnitlogokonvenšuvnnaid birra ja proposišuvdna 2008/09:158 gávdno ráđđehusa webbasajiin www.manskligarattigheter.se  ja www.regeringen.se/integration.</p>
<p>Proposišuvnna sáhttá maid oastit Riikabeaivvi prentendoaimmahagas tfn. 08-786 5810 dahje viežžat dan www.regeringen.se</p>
<p>Jearaldagat áššesisdoalu birra vástida Enheten för diskrimineringsfrågor, Integrašuvdna- ja dásseárvodepartemeantta, tfn 08-405 10 00.</p>
</body></document>