<document xml:lang="sme" id="no_id"><header><title/><genre code="admin"/><author><unknown/></author><wordcount>237</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="sme"/><language xml:lang="swe"/></multilingual><origFileName>http://www.lansstyrelsen.se/stockholm/Sv/manniska-och-samhalle/nationella-minoriteter/davvisamigiella/Pages/lahka-riikkalas-unniloguid-birra.aspx</origFileName><parallel_text xml:lang="fin" location="nat-min-laki-kansallisista-vahemmistoista-.html"/><parallel_text xml:lang="sma" location="nat-min-laake-nasjovnelle-unnebelahkoej-bjre.html"/><parallel_text xml:lang="smj" location="nat-min-lahka-rijkalasj-unneplagoj-birra.html"/><parallel_text xml:lang="swe" location="nat-min-ny-lag-om-nationella-minoriteter.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Láhka riikkalaš unniloguid birra - Länsstyrelsen i Stockholm</p>
<list/><p type="title">Láhka riikkalaš unniloguid birra</p>
<p><em type="italic">Láhka nášuvnnalaš unnitloguid ja unnitlogugielaid birra lea fámus ođđajagimánu 1.s beaivvis 2010. Láhka duššada lágaid riekti geavahit sámi- ja suomagiela ja meänkieli hálddahuseiseválddiin ja duopmostuoluin. Sámidiggelágas ja sosiálavirgelágas leat maid dahkkon rievdadusat. </em></p>
<p>Ruoŧa riikkaidgaskasaš geatnegahttimat dagahit ahte muhtin unnitlogu rievttit galget čađahuvvot olles riikkas. Dat ođđa láhka (2009:724) salasta visot vihtta nášuvnnalaš unnitlogu.</p>
<p type="title">Vuođđosuodji</p>
<list><p type="listitem">Nu gohčoduvvon vuođđosuodji geatnegahttá earret iežá ahte: hálddahuseiseválddit galget dieđihit vuohkkasit riikkalaš unnitloguide sin rivttiid birra dallego lea dárbu,</p>
<p type="listitem">almmolaš váldegottiin lea eareliiggánis ovddasvástádus suodjalit ja ovddidit riikkalaš unnitlogugielaid ja galget maid ovddidit unnitloguid máŧolašvuođaid seailluhit ja ovddidit iežaset kultuvrra Ruoŧas,</p>
<p type="listitem">mánáid ovddideami kultuvrralaš iešdovddus ja iežas unnitlogugiela geavaheami galgá eareliiggánit doarjut,</p>
<p type="listitem">hálddahuseiseválddit galget addit máŧolašvuođaid riikkalaš unnitloguide váikkuhit áššiin mat gusket sidjiide ja nu buresgo sáhttá galgá ráđđidit unnitloguid ovddasteddjiiguin dakkár jearaldagain.</p>
</list><p type="title">Sierra vuoigatvuođat</p>
<p>Dasa lassin leat suoma-, sámi- ja meänkieli ságasteddjiin sierra vuoigatvuođat iešguđet hálddahusguovllus. Dat vuoigatvuođat leat earret iežá:</p>
<list><p type="listitem">ovttaskas olbmuin lea riekti ságastit ja čállit iežas giela oktavuođain eiseválddiiguin iežaset áššiin gos eiseváldi lea mearrideaddjin,</p>
<p type="listitem">eiseváldi lea geatnegahtton vástidit njálmmálaččat seamma gillii ja addit čálalaš jorgaleami mearrádusas ja ákkaid mearrádussii jos gáibiduvvo. Eiseváldi sáhttá mearridit sierra áiggi ja báikki goas ja gos lea giellabálvalus,</p>
<p type="listitem">hálddahuseiseválddit galget bargat dan ovddas ahte leat bargit geain lea máhttu unnitlogugielain,</p>
<p type="listitem">suohkaniin lea eareliiggánis geatnegasvuohta fállat unnitlogugielat boarrásiid- ja mánáidfuolaheami jos soamis hálddahusguovllus dan sihtá. Fálaldat sáhttá leat sámigielat olles- dahje oasseáigái.</p>
</list></body></document>
