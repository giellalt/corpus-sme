<document xml:lang="sme" id="no_id"><header><title>Njoarostansáttačuoigan</title><genre code="admin"/><author><unknown/></author><translator><unknown/></translator><translated_from xml:lang="fin"/><year>unknown</year><wordcount>266</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1765&amp;Itemid=10</origFileName><parallel_text xml:lang="fin" location="suopunkiviesti_suomi.pdf"/><parallel_text xml:lang="smn" location="suopunkiviesti_inarins.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header>
<body>
<p><em type="bold">Njoarostansáttačuoigan </em>3 čuoigi joavkkus. Čuoiganmátki 100m + njoarosteapmi, 5 geahččaleami main 3 geardde galgá darvvihit. Gilvvohalli čuoigá 100 mehtera láhtu, mii nohká njoarostanbáikái. Dat gii vuosttasin boahtá njoarostanbáikái, njoarosta vuosttas báikkis jna. Juos gilvvohalli ii leat darvvihan 3 geardde vaikko lea njoarostan 5 geardde, de son oažžu 20 sekundda sáhku juohke boasttonjoarosteamis (3). Nappo juos gilvvohalli njoarosta 5 geardde iige darvvit oktiige, son oažžu ráŋggáštussan 3 x 20 sek. = 1 min. Juos gilvvohalli darvviha dušše oktii, son oažžu ráŋggáštussan 40 sek. Juos gilvvohalli darvviha guktii, son oažžu ráŋggáštussan 20 sek. Juos gilvvohalli darvviha golbmii, son ii oaččo sahku. Guđege gilvvohalli suohpan lea eatnamis njulgejuvvon gárvvisin njoarostanbáikkis ovdal vuolgima, ja gilvvohalli galgá diehtit man čoarvvi son njoarosta. Joavku njoarosta seamma čoarvvi. Joavku geavaha ovtta suohpana ja ovttaid dološmállet sabehiid. Gilvvuid ordnejeaddji fállá sabehiid ja suohpaniid, muhto gilvvohallis sáhttet maiddái leat iežas sabehat ja suohpan. 1. ja 2. luohkát: guhtege gilvvohalli čuoigá ovtta rieggá, njoarosta oktii ja čuoigá lonuhanbáikái. 3. luohká: gilvvohalli čuoigá vuosttas rieggá, dasto njoarosta ja čuoigá rieggá vel oktii. Boarráseamos luohkás buohkat čuiget nuppi rieggá njoarosteami maŋŋá. Nuppi rieggás ii leat njoarosteapmi. Gilvvohalli fuolaha suohpangeaži njoarostanbáikkis láŋkko ravdii, gárvvisin iežas joavkku čuovvovaš njoarosteaddjái. Lonuheapmi dáhpáhuvvá nu, ahte gilvvohalli galgá sabehiid ja luobaha daid čuovvovažžii. Son maiddái guoskkaha čuovvovaš gilvvohalli sealgái. Joavkku maŋimuš gilvvohalli čuoigá njuolga mollii dalán njoarosteami maŋŋá. </p>
<p>Njoarostansáttačuoigama luohkát ja njoarostangaskkat: ovdaskuvla – 2 lk. 5 mehtera 3.-6. lhk. 6 mehtera 7 lhk. – logahat 8 mehtera</p>
<p>Nieiddaide ja gánddaide eai leat sierra luohkát. Maiddái seahkalaš joavkkut ožžot oassálastit. Almmut njoarostansáttačuoigamii ja njoarostangilvui šleađgapoasttain! Čále almmuhussii njoarosteaddji nama, skuvlla ja luohká! heli.huovinen(at)samediggi.fi</p>
</body></document>
