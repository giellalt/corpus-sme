<document xml:lang="sme" id="no_id"><header><title>Raporta Sámenuoraid dáiddadáhpáhusas 2011</title><genre code="admin"/><author><person firstname="Anni" lastname="Näkkäläjärvi" sex="f" born="" nationality="FI"/></author><translator><unknown/></translator><translated_from xml:lang="fin"/><year>2011</year><wordcount>613</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1648&amp;Itemid=10</origFileName><parallel_text xml:lang="fin" location="samenuoraid_dd_2011_raporta_min.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">SÁMENUORAID DÁIDDADÁHPÁHUS 2011 </em>njukčamánu 31. beaivvi </p>
<p>Ohcejotnjálmmi skuvlaguovddážis.</p>
<p>Sámediggi lei dáhpáhusa váldoordnejeaddji.</p>
<p>Ordnemiin ledje mielde skuvlen- ja oahppamateriáladoaimmahaga lassin</p>
<p>Sámedikki nuoraidčálli Nina Siltala sihke Anne</p>
<p>Kirste Aikio/Johtti Nuorra –prošeakta, Anna</p>
<p>Näkkäläjärvi/Sámemusihkkaguovddáš ja Helena</p>
<p>Guttorm/Ovttas-prošeakta (Sámi giella-, skuvla- ja mánáidgárdeovddideapmi Deanuleagis). Giitosat dáhpáhusa lihkostuvvamis mannet maiddái Ohcejoga skuvllaid oahpaheaddjiidda ja nuoraide sihke Ohcejoga gieldda bargiide. Jietnateknihkas fuolaheigga musihkkaoahpaheaddji Niilo Rasmus ja Jari Rasmus.</p>
<p>Sámediggi ordnii bussesáhtuid Anáris, Eanodagas, ja</p>
<p>Soađegilis. Dáhpáhussii eai berrojuvvon oassálastin- ja sisabeassanmávssut. Oahpahus- ja kulturministeriija čujuhii dáhpáhusa goluide 15 000 euro mearreruđa.</p>
<p>Sullii 70 obmo idjadedje Ohcejotnjálmmi skuvllas.</p>
<p>Okta joavkkuin mávssii ieš oasi goluin ja idjadii turistabarttain. Sámediggi fálai dáhpáhusbeaivvi buohkaide skuvlamállásiid, maid Ohcejoga gieldda bálvalanguovddáš lei ráhkadan.</p>
<p><em type="bold">DÁHPÁHUSA ORDNEMAT </em></p>
<p>Dáhpáhusa plánema geažil čoahkkanii bargojoavkku, mas ledje fárus Ohcejoga rektor-čuvgehus-doaimmahoavda Arja Alaraudankjoki, Ohcejoga sámelogahaga veahkkerektor Eeva Vallittu sihke Ulla</p>
<p>Aikio-Puoskari, Nina Siltala, Anne Kirste Aikio ja Anni</p>
<p>Näkkäläjärvi Sámedikkis. Vuosttas čoahkkima maŋŋá dollojuvvui dieđihandilálašvuohta Ohcejotnjálmmi skuvlaguovddáža oahpaheaddjiide ja eará bargiide.</p>
<p>Skuvlen- ja oahppamateriáladoaimmahaga bargit oassálaste ordnemiidda dáhpáhusbeaivvi.</p>
<p>Tanja Sanila jagi 2010 plánen dáhpáhuslogo geavahuvvui Ulla Isotalo plánen plakáhtas. Plakáhta vuođđun lei Avvila vuolleskuvlaohppiid duddjon govva, guhte vuittii Sámenuoraid dáiddadáhpáhusa plakáhttagilvvu Roavvenjárggas 2010.</p>
<p>Dáhpáhusa láidesteigga suoma- ja sámegillii Titta</p>
<p>Rasmus ja Mikke Näkkäläjärvi. Titta Rasmus maiddái jođihii čuoddjilis jienain lávluma, go olles sála rohttii ovttas Sámisoga lávlaga dáhpáhusa álggus. Gielddahoavda Matti Korkala ja rektor Arja</p>
<p>Alaraudanjoki rabaiga dilálašvuođa, ja ohcejohkalaš rockjoavku Moivvas dahjege Hilda Länsman, Oula</p>
<p>Järvensivu, Minna Länsman, Joonas Naapanki ja Alpo</p>
<p>Länsman čuojahedje guokte bihtá.</p>
<p><em type="bold">ŠLÁJAT JA ULBMILAT </em></p>
<p>Jagi 2011 fáddán lei dánsa riikkaviidosaš Nuorra</p>
<p>Kultuvra -temá mielde. Dánsungilvvu duopmáriin ledje dánsu Solgryn Bær Deanus Norggas sihke musihkkárat</p>
<p>Tiina Sanila-Aikio Anáris ja Anna Näkkäläjärvi</p>
<p>Ohcejogas. Duopmárat deattuhedje árvvoštallamis erenoamážit dan, man olu nuorat ledje ieža oassálastán dánsunbihtáid dahkamii.</p>
<p>Ohcejogas ledje miehtá beaivvi iešguđetlágan bargobájit, maid ordnemis fuolahii Sámedikki Johtti</p>
<p>Nuorra –projeakta, jođiheaddjin Anne Kirste Aikio.</p>
<p>Fáddán ledje ee. hutkás duodji ja silbabarggut, govagieđahallan, gákti ja musihkka. Bargobájiid jođihedje Oula Järvensivu ja Alpo Länsman (band-bájit), Ailu Valle (rap), Tarja Länsman (govagieđahallan), Anna Näkkäläjärvi-Länsman (luohti ja muitaleapmi), Bigga Helena Magga (duodji),</p>
<p>Neeta Jääskö (silbabarggut) ja Anne Kirste Aikio</p>
<p>Dáhpáhussii ledje bovdejuvvon buot sámemánát ja –nuorat sihke skuvllaid sámegiela lohkkit ja sámeluohkáid oahppit. Oassálastin lei vejolaš maiddái skuvllaid olggobealde doaibmi nuoraide.</p>
<p>Sámenuoraid dáiddadáhpáhusa váldoulbmilin lea fállat nuoraide dilálašvuođa ovddidit dáidduideaset, fállat sidjiide jahkásaččat vejolašvuođa čájehit dáidduideaset maiddái earáide ja oažžut movttiidahtti árvvoštallama.</p>
<p>Oktan dehálaš ulbmilin lea álot leamašan maiddái mánáid ja nuoraid sámegiela dáiddu ja sámi identitehta nannen. Dasa lassin dáhpáhus nanne mearkkašahtti mearis maiddái oahppiid, oahpaheaddjiid ja váhnemiid ovttasbarggu.</p>
<p><em type="bold">OASSÁLASTTIT JA LOGUT </em></p>
<p>Dánsungilvui almmuhuvvojedje lahka 100 máná ja nuora 14 sierra joavkkus. Viššaleamos guhkesmátkkálaččat idjadedje Ohcejoga skuvllas beassan dihtii oassálastit bargobájiide juo iđđedis ovdal dánsunčájáhusaid álgima. Bargobájiide livčče leamašan eanet movttegis oassálastit go ledje áigi ja lanjat. Bargobájiin bivnnuheamos lei silbaduodji.</p>
<p>Geahččit ja dáhpáhussii oassálastán nuorat ledje buohkanassii sullii 350. Sámegiela lohkkiid ja sámeluohkáid oahppiid logu ektui oasseváldiid mearri lei hui allat.</p>
<p><em type="bold">BÁLKKAŠUMIT </em></p>
<p>Buot oasseváldit ožžo oassálastinduođaštusaid muitun dáhpáhusas. Sámediggi jugii nuoraide stipeanddaid movttiidan dihte sin joatkit dánsuma.</p>
<p>Stipeanddaid ožžo:</p>
<p>Sápmi salmiak –joavku, modearna dánsa, ja</p>
<p>Biret-Inga Pieski (solodánsu), Gáregasnjárgga vuolle-skuvla,</p>
<p>Oarjánnieiddat, modearna dánsa, Eanodaga logahat,</p>
<p>Vuohču Ritmajoavkku, etnihkalaš dánssat, Vuohču skuvla,</p>
<p>Villasat, modearna dánsa, Avvila logahat sihke</p>
<p>Bohccostallit, etnihkalaš dánssat, Avvila vuolleskuvla.</p>
<p>Dáid lassin dánsungilvui oassálaste Muzehat ja</p>
<p>The Kids Gáregasnjárggas, Geishat, Nauhattaret ja</p>
<p>Systema Ohcejogas sihke Skä´mm Čeavetjávrris.</p>
<p>Njuorggáma guokte joavkku Njuorggán sihke Áron ja</p>
<p>Juuso eaba váidalahtti gal beassange dán vuoru čájehit dáidduideaset, vaikko joavkkut ledje almmuhuvvon fárrui.</p>
<p>Avvila vuolleskuvlla Bohccostallit -joavku válljejuvvui ovddastit sámi nuoraid riikkaviidosaš MOVES -dáhpáhusas Oulus miessemánu 20.-22. beaivvi.</p>
<p>Oulu dáhpáhussii oassálaste maiddái Avvila logahaga joavkku Villasat.</p>
<p>Bohccostallit, geat ožžo idéa iežaset dánsui jakutialaš</p>
<p>Sykkys –dánsajoavkkus Anáris Ijahis idja -dáhpáhusas 2010, oaččui Oulus gudnemáinnašumi.</p>
<p><em type="italic">Raporta Anni Näkkäläjärvi ja </em><em type="italic">govat/kuvat © Sámi Musea Siida/Aile Aikio </em></p>
</body></document>
