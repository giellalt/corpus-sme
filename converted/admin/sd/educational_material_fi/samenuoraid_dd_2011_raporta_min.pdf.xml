<document xml:lang="sme" id="no_id"><header><title>Raporta Sámenuoraid dáiddadáhpáhusas 2011</title><genre code="admin"/><author><person firstname="Anni" lastname="Näkkäläjärvi" sex="unknown" born="" nationality="FI"/></author><translator><unknown/></translator><translated_from xml:lang="fin"/><year>2011</year><wordcount>607</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1648&amp;Itemid=10</origFileName><parallel_text xml:lang="fin" location="samenuoraid_dd_2011_raporta_min.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p><em type="bold">SÁMENUORAID DÁIDDADÁHPÁHUS 2011</em> </p>
<p>njukčamánu 31. beaivvi Ohcejotnjálmmi skuvlaguovddážis. Sámediggi lei dáhpáhusa váldoordnejeaddji. Ordnemiin ledje mielde skuvlen-  ja  oahppamateriáladoaimmahaga  lassin Sámedikki  nuoraidčálli  Nina  Siltala  sihke  Anne Kirste  Aikio/Johtti  Nuorra  –prošeakta,  Anna Näkkäläjärvi/Sámemusihkkaguovddáš  ja  Helena Guttorm/Ovttas-prošeakta  (Sámi  giella-,  skuvla-  ja mánáidgárdeovddideapmi  Deanuleagis).  Giitosat dáhpáhusa lihkostuvvamis mannet maiddái Ohcejoga skuvllaid oahpaheaddjiidda ja nuoraide sihke Ohcejoga gieldda  bargiide.  Jietnateknihkas  fuolaheigga musihkkaoahpaheaddji Niilo Rasmus ja Jari Rasmus.   Sámediggi ordnii bussesáhtuid Anáris, Eanodagas, ja Soađegilis.  Dáhpáhussii  eai  berrojuvvon  oassálastin- ja sisabeassanmávssut. Oahpahus- ja kulturministeriija čujuhii  dáhpáhusa  goluide  15  000  euro  mearreruđa. Sullii  70  obmo  idjadedje  Ohcejotnjálmmi  skuvllas. Okta  joavkkuin  mávssii  ieš  oasi  goluin  ja  idjadii turistabarttain.  Sámediggi  fálai  dáhpáhusbeaivvi buohkaide  skuvlamállásiid,  maid  Ohcejoga  gieldda bálvalanguovddáš lei ráhkadan.</p>
<p><em type="bold">DÁHPÁHUSA ORDNEMAT</em>Dáhpáhusa plánema geažil čoahkkanii bargojoavkku, mas  ledje  fárus  Ohcejoga  rektor-čuvgehus-doaimmahoavda  Arja  Alaraudankjoki,  Ohcejoga sámelogahaga veahkkerektor Eeva Vallittu sihke Ulla Aikio-Puoskari, Nina Siltala, Anne Kirste Aikio ja Anni  Näkkäläjärvi Sámedikkis. Vuosttas čoahkkima maŋŋá dollojuvvui  dieđihandilálašvuohta  Ohcejotnjálmmi skuvlaguovddáža  oahpaheaddjiide  ja  eará  bargiide.  Skuvlen-  ja  oahppamateriáladoaimmahaga  bargit oassálaste ordnemiidda dáhpáhusbeaivvi. </p>
<p>Tanja  Sanila  jagi  2010  plánen  dáhpáhuslogo  geavahuvvui Ulla Isotalo plánen plakáhtas. Plakáhta vuođđun  lei  Avvila  vuolleskuvlaohppiid  duddjon govva,  guhte  vuittii  Sámenuoraid  dáiddadáhpáhusa plakáhttagilvvu Roavvenjárggas 2010.</p>
<p>Dáhpáhusa  láidesteigga  suoma-  ja  sámegillii  Titta Rasmus  ja  Mikke  Näkkäläjärvi.  Titta  Rasmus maiddái  jođihii  čuoddjilis  jienain  lávluma,  go  olles sála  rohttii  ovttas  Sámisoga  lávlaga  dáhpáhusa álggus.  Gielddahoavda  Matti  Korkala  ja  rektor Arja Alaraudanjoki  rabaiga  dilálašvuođa,  ja  ohcejohkalaš rockjoavku  Moivvas  dahjege  Hilda  Länsman,  Oula Järvensivu, Minna Länsman, Joonas Naapanki ja Alpo Länsman čuojahedje guokte bihtá.</p>
<p><em type="bold">ŠLÁJAT JA ULBMILAT</em>  </p>
<p>Jagi  2011  fáddán  lei  dánsa  riikkaviidosaš  Nuorra Kultuvra -temá mielde. Dánsungilvvu duopmáriin ledje dánsu Solgryn Bær Deanus Norggas sihke musihkkárat Tiina  Sanila-Aikio  Anáris  ja  Anna  Näkkäläjärvi Ohcejogas.  Duopmárat  deattuhedje  árvvoštallamis erenoamážit dan, man olu nuorat ledje ieža oassálastán dánsunbihtáid dahkamii.</p>
<p>Ohcejogas  ledje  miehtá  beaivvi  iešguđetlágan bargobájit,  maid  ordnemis  fuolahii  Sámedikki  Johtti Nuorra  –projeakta,  jođiheaddjin  Anne  Kirste  Aikio. Fáddán  ledje  ee.  hutkás  duodji  ja  silbabarggut, govagieđahallan,  gákti  ja  musihkka.  Bargobájiid jođihedje  Oula  Järvensivu  ja  Alpo  Lä</p>
<p>Dáhpáhussii  ledje  bovdejuvvon  buot  sámemánát ja  –nuorat  sihke  skuvllaid  sámegiela  lohkkit  ja sámeluohkáid oahppit. Oassálastin lei vejolaš maiddái skuvllaid olggobealde doaibmi nuoraide. Sámenuoraid dáiddadáhpáhusa váldoulbmilin lea fállat nuoraide  dilálašvuođa  ovddidit  dáidduideaset,  fállat sidjiide jahkásaččat vejolašvuođa čájehit dáidduideaset maiddái earáide ja oažžut movttiidahtti árvvoštallama. Oktan  dehálaš  ulbmilin  lea  álot  leamašan  maiddái mánáid ja nuoraid sámegiela dáiddu ja sámi identitehta nannen.  Dasa  lassin  dáhpáhus  nanne  mearkkašahtti mearis maiddái oahppiid, oahpaheaddjiid ja váhnemiid ovttasbarggu.</p>
<p><em type="bold">OASSÁLASTTIT JA LOGUT</em> </p>
<p>Dánsungilvui almmuhuvvojedje lahka  máná  ja  nuora  14  sierra  joavkkus.  Viššaleamos guhkesmátkkálaččat  idjadedje  Ohcejoga  skuvllas beassan  dihtii  oassálastit  bargobájiide  juo  iđđedis ovdal  dánsunčájáhusaid  álgima.  Bargobájiide  livčče leamašan  eanet  movttegis  oassálastit  go  ledje  áigi  ja lanjat. Bargobájiin bivnnuheamos lei silbaduodji.    Geahččit  ja  dáhpáhussii  oassálastán  nuorat  ledje buohkanassii  sullii  350.  Sámegiela  lohkkiid  ja sámeluohkáid oahppiid logu ektui oasseváldiid mearri lei hui allat.</p>
<p><em type="bold">BÁLKKAŠUMIT</em> </p>
<p>Buot oasseváldit ožžo oassálastinduođaštusaid muitun dáhpáhusas.  Sámediggi  jugii  nuoraide  stipeanddaid movttiidan dihte sin joatkit dánsuma. Stipeanddaid ožžo: Sápmi salmiak –joavku, modearna dánsa, jaBiret-Inga Pieski (solodánsu), Gáregasnjárgga vuolle-skuvla,Oarjánnieiddat, modearna dánsa, Eanodaga logahat,</p>
<p>Vuohču  Ritmajoavkku,  etnihkalaš  dánssat,  Vuohču skuvla,Villasat, modearna dánsa, Avvila logahat sihkeBohccostallit, etnihkalaš dánssat, Avvila vuolleskuvla.</p>
<p>Dáid  lassin  dánsungilvui  oassálaste  Muzehat  ja The  Kids  Gáregasnjárggas,  Geishat,  Nauhattaret  ja Systema  Ohcejogas  sihke  Skä´mm  Čeavetjávrris. Njuorggáma guokte joavkku Njuorggán sihke Áron ja Juuso eaba váidalahtti gal beassange dán vuoru čájehit dáidduideaset,  vaikko  joavkkut  ledje  almmuhuvvon fárrui.</p>
<p>Avvila vuolleskuvlla Bohccostallit -joavku válljejuvvui ovddastit  sámi  nuoraid  riikkaviidosaš  MOVES -dáhpáhusas  Oulus  miessemánu  20.-22.  beaivvi. Oulu dáhpáhussii oassálaste maiddái Avvila logahaga joavkku Villasat. Bohccostallit, geat ožžo idéa iežaset dánsui jakutialaš Sykkys –dánsajoavkkus Anáris Ijahis idja -dáhpáhusas 2010, oaččui Oulus gudnemáinnašumi.</p>
<p><em type="italic">Raporta Anni Näkkäläjärvi ja govat/kuvat © Sámi Musea Siida/Aile Aikio </em></p>
</body></document>