<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>505</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=2693&amp;Itemid=10</origFileName><parallel_text xml:lang="fin" location="koltans_raportt_2015_minim.pdf"/><parallel_text xml:lang="sms" location="koltans_raportt_2015_minim.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">SÁMENUORAID DÁIDDADÁHPÁHUS 2015 </em>ordnejuvvui njukčamánu 25.-26. beaivve Ohcejoga skuvlaguovddážis. Oahpahus- ja kulturministeriija čujuhii dáiddadáhpáhusa ordnemii ja Nuorra Kultuvra -vuođđudusa ordnen <em type="italic">SOUNDS </em>-dáhpáhussii oassálastimii okt. 40 000 euroa. Projeaktabargin bálkáhuvvui guovtti mánotbadjái Minna Lehtola. </p>
<p>Ordnemiidda oassálaste skuvlen- ja oahppamateriála-doaimmahat, nuoraidráđđi ja sámemusihkkaguovddáš sámedikkis sihke Ohcejoga gielda ja Yle Sápmi. Dáhpáhusa jietna- ja čuovgateknihka divššui Tuupa-rekords. Dáhpáhusa várás čállojuvvui Ohcejotnjálmmi skuvlaguoddáža gádjunplánii vuođđuduvvi dorvvolašvuohtaplána. Dáhpáhusas barge guokte ortnetdoalli, geat vástidedje maiddái vuosttašveahkis. Beivviid áigge fállojuvvui oassálastiide skuvlaborramuš, man Ohcejoga rabasbálvalusguovváža gievkkan ordnii. Dáhpáhusa govvii Terhi Tuovinen, ja filbmii Sámi oahpahusguovddáža mediasuorggi oahppi Jonne Järvinen.</p>
<p>Buohkaide rabas dáhpáhussii eai berrojuvvon oassálastin- eaige sisabeassanmávssut.</p>
<p>Joavkkut bohte Ohcejohkii linjábiillaiguin Eanodagas,</p>
<p>Anáris, Soađegilis ja Ohcejoga giliin. Dasa lassin bohte oassálastit Roavvenjárggas sihke City Sámit -searvvi vehkiin maiddái oaivegávpotguovllus. Idjadeapmi ordnašuvai buohkaide Ohcejogas idjadanbáikkiin sihke searvegoddedálus, Áiligasdálus ja skuvllas.</p>
<p>Gaskavahku rektor-čuvgehusdoaimmahoavda Lau-ra Arola rabai dáiddadáhpáhusa, man maŋŋá loaiddasted-je Ohcejoga mánáid koara Modji, anárašgielat Aila Duo ja</p>
<p>Gámasmohkki beaggán Ailu Valle. Láidesteaddjin vuosttas eahkeda lei skuvlla iežas oahppi Tuomo Laiti, ja duorasta-ga su veahkkin vel Anna-Katariina Feodoroff (nuortalašgillii) ja Martta Alajärvi (anárašgilli). Duorastatiđida olles sála jaskkodii bottažii muittašit Ohcejot logahaga oahppi ja čeahpes musihkkára Hánsa Korpi, guhte jámii veahkaválddi oaffarin gaskan skuvlabeaivvi ovddit čavčča. Nuoraidbargi Aleksi Ahlapuro čájehii musihkkavideo, mas Hánsa lávllui Veijo Länsman lávlaga.</p>
<p>Jury barggu botta geahččit besse návddašit Katja ja</p>
<p>Birit Haarla dánsuma ja roavvenjárgalaš Aini-Inari Määttä piano čuojaheami.</p>
<p><em type="bold">ŠLÁJAT JA ULBMILAT </em>Jagi 2014 temán lei musihkka riikkaviidosaš Nuorra Kultuvra -temá mielde. Earenoamáš sámefáttán lei <em type="italic">teáhterbargobájit </em>, maid dolle vuosttas beaivve ovdal dáhpáhusa rahpama. Dasa lassin nuoraidráđđi lei ordnen ráidogovvabargobáji. Bargobájiid bagadeaddjin ledje sámi teáhter- ja mediasuorggi ámmátolbmot ja dáiddárat: Pauliina Feodoroff, Sverre Porsanger, Irene Länsman, Heli </p>
<p>Aikio, Ailu Valle, Heli Huovinen ja govvadáiddár Sunna Kitti (ráidogovat).</p>
<p>Dáhpáhussii bovdejuvvojit buot sámemánát ja –nuorat sihke skuvllaid sámegiela lohkkit ja sámeluohkáid oahppit. Oassálastin lea vejolaš maiddái skuvllaid olggobealde doaibmi nuoraide.</p>
<p>Sámenuoraid dáiddadáhpáhusa váldoulbmilin lea fállat nuoraide dilálašvuođa ovddidit dáidduideaset, vejolašvuođa čájehit dáid maiddái earáide ja oažžut movttiidahtti árvvoštallama. Duopmáriin vurdojuvvo, ahte sii deattuhit árvvoštallamis erenoamážit nuoraid iežas oassálastima čájáhusaid ráhkadeapmái.</p>
<p>Dehálaš ulbmilin lea álo leamašan maiddái mánáid ja nuoraid sámegiela dáiddu ja sámi identitehta nannen. Dasa lassin dáhpáhus nanne mearkkašahtti mearis maiddái oahppiid, oahpaheddjiid, váhnemiid ja sámi servviid ovttasbarggu.</p>
<p>Dáiddadáhpáhusaid leat ordnen 1970-logu álgojagiid rájes ja dain lea šaddan sámenuoraide dehálaš arena sihke dáiddalaš astoáigge doaimmaid ja sámegiela dáfus. Dáhpáhus lea fállán vuosttas lávddi máŋgga dálá dovddus sámedáiddárii ja movttiidahttán nuoraid hárjehallat musihka, teáhtera, dánsuma, govvadáidagiid ja čállima. Sámenuoraid dáiddadáhpáhus lea áidna jahkásaččat ordnejuvvon sámegielat nuoraid dáhpáhus Ijahis Idja – musihkkafestivála mánáid- ja nuoraidbeaivvi lassin.</p>
<p><em type="bold">OASSÁLASTTIT JA LOGUT </em>Teáhterbargobájiide ja musihkkagilvui almmuhedje sullii 200 máná ja nuora. Musihkkabihtát ledje 21 ja sierra bargobájit ledje oktiibuot 7. Geahččit ja dáhpáhusa oasseváldit ledje badjel 400. </p>
<p><em type="bold">BÁLKKAŠUMIT </em>Buot gilvvuid oasseváldit ožžo oassálastinduođaštusaid muitun dáhpáhusas. Sámediggi jugii 8 st. 100-200 euro sturrosaš stipeandda movttiidan dihte nuoraid joatkit musihkain buđaldeami astoáiggis. Buot joavkkut ožžo girjjálaš máhcahaga iežaset ovdanbuktima ovddas. Musihkkagilvvu duopmárin ledje golbma musihkkára, okta guđege giellajoavkkus: Heli Aikio, Anna Lumisalmi ja Ailu Valle. </p>
<p>Sin váigadis bargun lei válljet 2 joavkku Sounds -dáhpáhussii, mii dollui geassemánus Porvoos.</p>
</body></document>
