<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>499</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=2693&amp;Itemid=10</origFileName>
    <parallel_text xml:lang="fin" location="koltans_raportt_2015_minim.pdf"/>
    <parallel_text xml:lang="sms" location="koltans_raportt_2015_minim.pdf"/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">SÁMENUORAID DÁIDDADÁHPÁHUS 2015</em> </p>
    <p>ordnejuvvui njukčamánu 25.-26. beaivve Ohcejoga skuvlaguovddážis. Oahpahus- ja kulturministeriija čujuhii dáiddadáhpáhusa ordnemii ja Nuorra Kultuvra -vuođđudusa ordnen  <em type="italic">SOUNDS</em>  -dáhpáhussii oassálastimii okt. 40 000 euroa.  Projeaktabargin bálkáhuvvui guovtti mánotbadjái </p>
    <p>Minna Lehtola.</p>
    <p>Ordnemiidda oassálaste skuvlen- ja oahppamateriáladoaimmahat,  nuoraidráđđi  ja  sámemusihkkaguovddáš sámedikkis sihke Ohcejoga gielda ja Yle Sápmi. Dáhpáhusa jietna-  ja  čuovgateknihka  divššui Tuupa-rekords. Dáhpáhusa várás čállojuvvui Ohcejotnjálmmi skuvlaguoddáža gádjunplánii  vuođđuduvvi  dorvvolašvuohtaplána.  Dáhpáhusas barge guokte ortnetdoalli, geat vástidedje maiddái vuosttašveahkis.  Beivviid  áigge  fállojuvvui  oassálastiide  skuvlaborramuš, man Ohcejoga rabasbálvalusguovváža gievkkan ordnii.  Dáhpáhusa govvii Terhi Tuovinen,  ja  filbmii  Sámi oahpahusguovddáža  mediasuorggi  oahppi Jonne Järvinen. Buohkaide  rabas  dáhpáhussii  eai  berrojuvvon  oassálastin- eaige sisabeassanmávssut.  Joavkkut bohte Ohcejohkii linjábiillaiguin Eanodagas, Anáris,  Soađegilis  ja  Ohcejoga  giliin.  Dasa  lassin  bohte oassálastit Roavvenjárggas sihke City Sámit -searvvi vehkiin maiddái oaivegávpotguovllus. Idjadeapmi ordnašuvai buohkaide Ohcejogas idjadanbáikkiin sihke searvegoddedálus, Áiligasdálus ja skuvllas.   Gaskavahku  rektor-čuvgehusdoaimmahoavda Lau</p>
    <p>ra Arola rabai dáiddadáhpáhusa, man maŋŋá loaiddasted</p>
    <p>je Ohcejoga mánáid koara Modji,  anárašgielat Aila Duo ja Gámasmohkki beaggán Ailu Valle. Láidesteaddjin vuosttas eahkeda lei skuvlla iežas oahppi Tuomo Laiti, ja duorastaga su veahkkin vel Anna-Katariina Feodoroff (nuortalašgillii) ja Martta Alajärvi  (anárašgilli).  Duorastatiđida  olles  sála jaskkodii  bottažii  muittašit  Ohcejot  logahaga  oahppi  ja čeahpes  musihkkára  Hánsa  Korpi,  guhte  jámii  veahkaválddi oaffarin gaskan skuvlabeaivvi ovddit čavčča. Nuoraidbargi Aleksi Ahlapuro čájehii musihkkavideo, mas Hánsa lávllui Veijo Länsman lávlaga. Jury  barggu  botta  geahččit  besse  návddašit Katja ja</p>
    <p>Birit Haarla dánsuma ja</p>
    <p>roavvenjárgalaš   Aini-Inari</p>
    <p>Määttä piano čuojaheami.</p>
    <p><em type="bold">ŠLÁJAT JA ULBMILAT</em>  </p>
    <p>Jagi 2014 temán lei musihkka riikkaviidosaš Nuorra Kultuvra  -temá  mielde.    Earenoamáš  sámefáttán  lei  <em type="italic">teáhterbargobájit</em>, maid dolle vuosttas beaivve ovdal dáhpáhusa  rahpama.  Dasa  lassin  nuoraidráđđi  lei  ordnen ráidogovvabargobáji.  Bargobájiid  bagadeaddjin  ledje sámi teáhter- ja mediasuorggi ámmátolbmot ja dáiddárat: Pauliina Feodoroff, Sverre Porsanger, Irene Länsman, Heli </p>
    <p>Aikio, Ailu Valle, Heli Huovinen ja govvadáiddár Sunna Kitti</p>
    <p>(ráidogovat).</p>
    <p>Dáhpáhussii bovdejuvvojit buot sámemánát ja – nuorat sihke skuvllaid sámegiela lohkkit ja sámeluohkáid oahppit. Oassálastin lea vejolaš maiddái skuvllaid olggobealde doaibmi nuoraide. Sámenuoraid dáiddadáhpáhusa váldoulbmilin lea fállat  nuoraide  dilálašvuođa  ovddidit  dáidduideaset, vejolašvuođa  čájehit  dáid  maiddái  earáide  ja  oažžut movttiidahtti  árvvoštallama.  Duopmáriin  vurdojuvvo, ahte  sii  deattuhit  árvvoštallamis  erenoamážit  nuoraid iežas oassálastima čájáhusaid ráhkadeapmái. Dehálaš ulbmilin lea álo leamašan maiddái mánáid ja nuoraid sámegiela dáiddu ja sámi identitehta nannen. Dasa lassin dáhpáhus nanne mearkkašahtti mearis maiddái oahppiid, oahpaheddjiid, váhnemiid ja sámi servviid ovttasbarggu. Dáiddadáhpáhusaid leat ordnen 1970-logu álgojagiid sihke dáiddalaš astoáigge doaimmaid ja sámegiela dáfus. Dáhpáhus lea fállán vuosttas lávddi máŋgga dálá dovddus sámedáiddárii ja movttiidahttán nuoraid hárjehallat musihka,  teáhtera,  dánsuma,  govvadáidagiid  ja  čállima.  Sámenuoraid  dáiddadáhpáhus  lea  áidna  jahkásaččat ordnejuvvon sámegielat nuoraid dáhpáhus Ijahis Idja – musihkkafestivála mánáid- ja nuoraidbeaivvi lassin.</p>
    <p>
      <em type="bold">OASSÁLASTTIT JA LOGUT </em>
    </p>
    <p>Teáhterbargobájiide ja musihkkagilvui almmuhedje sullii 200 máná ja nuora. Musihkkabihtát ledje 21 ja sierra bargobájit ledje oktiibuot 7.  Geahččit ja dáhpáhusa oasseváldit ledje badjel 400.</p>
    <p><em type="bold">BÁLKKAŠUMIT</em> </p>
    <p>Buot gilvvuid oasseváldit ožžo oassálastinduođaštusaid muitun dáhpáhusas. Sámediggi jugii 8 st. 100-200 euro sturrosaš  stipeandda  movttiidan  dihte  nuoraid  joatkit musihkain  buđaldeami  astoáiggis.  Buot  joavkkut  ožžo girjjálaš  máhcahaga  iežaset  ovdanbuktima  ovddas. Musihkkagilvvu duopmárin ledje golbma musihkkára, okta guđege giellajoavkkus: Heli Aikio, Anna Lumisalmi ja Ailu Valle.</p>
    <p>Sin váigadis bargun lei válljet 2 joavkku Sounds -dáhpáhussii, mii dollui geassemánus Porvoos.</p>
  </body>
</document>
