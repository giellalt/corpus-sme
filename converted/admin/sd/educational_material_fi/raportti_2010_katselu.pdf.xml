<document xml:lang="sme" id="no_id">
  <header>
    <title>Raporta Sámenuoraid dáiddadáhpáhusas 2010</title>
    <genre code="admin"/>
    <author>
      <person firstname="Kaisa" lastname="Tapiola" sex="unknown" born="" nationality="FI"/>
    </author>
    <author>
      <person firstname="Anni" lastname="Näkkäläjärvi" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2010</year>
    <wordcount>510</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=1330&amp;Itemid=10</origFileName>
    <parallel_text xml:lang="fin" location="raportti_2010_katselu.pdf"/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">SÁMENUORAID DÁIDDADÁHPÁHUS 2010</em> </p>
    <p>ordnejuvvui  vuosttas  geardde  sámeguovllu  olggo-bealde  Roavvenjárggas  cuoŋománu  7.-8.  beaivve Nuoraiddállu  Mondes.  Dáhpáhusa  háliidedje  ordnet Roavvenjárgii, gos orrot mearkkašahtti olu sámenuorat. Máŋggat  sis  eai  leat  ovdal  oassálastán  Sámenuoraid dáiddadáhpáhussii, ja dušše oassi sis leat ožžon sáme-giela oahpahusa skuvllas. Sámediggi  lea  dáhpáhusa  váldoordnejeaddji.  Ordne-miin ledje mielde maiddái Roavvenjárgga sámi searvi Mii  ro,  Eija-Riitta  Jauhiainen  ja    Ulla  Lempiäinen Roavvenjárgga kulturbálvalusguovddážis ja Sámi má-náidkulturguovddáš. Giitosat mannet maiddái Monde bargiide  ja  nuoraide  dáhpáhusa  lihkostuvvamis. Jietnateknihka dikšo hui bures Jussi Isokoski ja Tuupa records Oy. Yle Sámi Radio <em type="italic">Unna Junná </em>ja Sámi Duo-dji Ry ledje Mondes čájeheamen iežaset doaimmaid.  Sámediggi  ordnii  sáhtuid  Anáris,  Eanodagas,  Ohce-jogas  ja  Vuohčus.  Dáhpáhussii  eai  berrojuvvon  oas-sálastin- ja sisabeassanmávssut. Oahpahusministeriija čujuhii  dáhpáhusa  goluide  18  500  euro  mearreruđa. Jagi  2009  ordnemiin  báhcan  ruđat  sirdojuvvojedje dán jagáš dáhpáhusa bušehttii, ja daiguin bálkáhuvvui studeanta  Kaisa Tapiola  golmma  mánnui  23.11.2009 rájes koordineret dáhpáhusa. Lahka  300  obmo  idjadeamit  ordnašuvve  Hirvi-  ja Leirikari  campingbáikkiin,  giliguovddáš  Kuhinas sihke Oikarainen skuvllas. Muhtin joavkkut idjadedje hoteallas, ja mákse ieža oasi goluin. Sámediggi fálai boahtinbeaivvi borramušaid ja Roavvenjárgga gávpot fálai dáhpáhusbeaivvi skuvlaborramuša gávpoga sierra skuvllain. </p>
    <p>DÁHPÁHUSA ORDNEMATDáhpáhusa ordnema várás namuhuvvui bargojoavku, masa  gulle  Heli Aikio  ja  Tiina  Sanila-Aikio Anáris, Anna-Reetta  Niemelä  Eanodagas,  Rauni  Äärelä Roavvenjárggas,  Petra  Magga-Vars  Vuohčus  sihke Sámedikki bargit Rauna Rahko, Ulla Aikio-Puoskari, Kaisa Tapiola, Anne  Länsman  ja Anni  Näkkäläjärvi. Skuvlen- ja oahppamateriáladoaimmahaga olles bargo-veahka lei mielde dáhpáhusa ordnemis. Tanja  Sanila  plánii  dáhpáhussii  logo,  plakáhta,  gud-negirjji  ja  poastakoartta.  Logo  boahtá  geavahuvvot maiddái čuovvovaš dáiddadáhpáhusain.  Dáhpáhusa  láidesteigga  suoma-  ja  sámegillii  Rauni Äärelä  ja  norgalaš  sámemusihkar  Mikkel  Rasmus Logje,  guhte  maiddái  loaiddastii  ieš.  Dáhpáhussii ledje  bovdejuvvon  buot  sámemánát  ja  –nuorat  sihke skuvllaid sámegiela lohkkit ja sámeluohkáid oahppit. Oassálastin lei vejolaš maiddái skuvllaid olggobealde doaibmi nuoraide. Dáhpáhussii  bukte  dearvvahusaid  hoavda  Jorma Kauppinen  Oahpahusráđđehusas  ja  čuvgehusbál-valushoavda  Heikki  Ervast  Roavvenjárgga  gávpogis. Roavvenjárgga sámegielat beaiveruovttu mánát ja sin jođiheaddjit lávlo prográmma álggus.</p>
    <p>ŠLÁJAT JA ULBMILAT</p>
    <p>Sámenuoraid dáiddadáhpáhusa váldoulbmilin lea fállat nuoraide  dilálašvuođa  ovddidit  dáidduideaset,  fállat sidjiide jahkásaččat vejolašvuođa čájehit dáidduideaset maiddái earáide ja oažžut movttiidahtti árvvoštallama. Oktan  dehálaš  ulbmilin  lea  álot  leamašan  maiddái mánáid ja nuoraid sámegiela dáiddu ja sámi identitehta nannen.  Dasa  lassin  dáhpáhus  nanne  mearkkašahtti mearis maiddái oahppiid, oahpaheaddjiid ja váhnemiid ovttasbarggu. Jagi 2010 fáddán lei musihkka, ja šládjan ledje  lávlla,  juoigan  (luohti,  livđe,  leu´dd),  rock,  rap</p>
    <p>KULTUREAHKET Guovtti beaivvi dáhpáhusa vuosttas eahkeda nuoraide fállojuvvui  teáhterčájáhus  Nivavaara  vuolleskuvlla sálas. <em type="italic">Giron sámi teáhter</em> Ruoŧas ovdanbuvttii máŋg-gagielat čájálmasa <em type="italic">Ovtta guovvamánoija</em>. Dasa lassin musihkkajoavku  <em type="italic">Somby</em>  doalai  Mondes  konseartta eahkedis. </p>
    <p>OASSÁLASTTIT JA LOGUT</p>
    <p>Musihkkagilvui serve badjel 150 máná ja nuora 22 sier-ra joavkkus. Musihka lassin ordnejuvvui plakáhtagilvu, masa bohte plakáhttat 8 skuvllas. Geahččit ja dáhpá-hussii oassálastán nuorat ledje buohkanassii sullii 350. Sámegiela  lohkkiid  ja  sámeluohkáid  oahppiid  logu ektui oasseváldiid mearri lei hui allat.</p>
    <p>DUOPMÁRAT</p>
    <p>Musihkkagilvvu  duopmáriin  ledje  neavttár  Sverre Porsanger, musihkar Jaakko Gauriloff ja teáhterbarggu studeanta Heli Huovinen. Duopmárat deattuhedje árv-voštallamis erenoamážit dan, man olu nuorat ledje ieža oassálastán  bihtáid  dahkamii.  Duopmáriid  čállin  lei Sámi mánáid kulturguovddáža vs. doaibmajođiheaddji Saara Alakorva.</p>
    <p>BÁLKKAŠUMIT</p>
    <p>Buot oasseváldit ožžo oassálastinduođaštusaid muitun dáhpáhusas. Dasgo Nuorra Kultuvra –dáhpáhussii eai dán  jagi  válljejuvvon  ovddasteaddjit,  duopmárat  eai válljen  vuoitin  ovttage  joavkku,  muhto  baicce  vál-ljejedje juohkit stipeanddaid 10 musihkkajovkui/loaid-dásteaddjái ja guovtti buoremus plakáhta dahkkiide.</p>
  </body>
</document>
