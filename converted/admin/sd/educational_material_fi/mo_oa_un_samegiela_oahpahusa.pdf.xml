<document xml:lang="sme" id="no_id"><header><title>Oahpahus sámegielas ja sámegillii Suomas</title><genre code="admin"/><author><unknown/></author><translator><unknown/></translator><translated_from xml:lang="fin"/><year>unknown</year><wordcount>258</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=2427&amp;Itemid=10</origFileName><parallel_text xml:lang="fin" location="miten_saan_saamen_kielen_opetusta.pdf"/><parallel_text xml:lang="smn" location="maht_finniim_samikiela_mattaattas.pdf"/><parallel_text xml:lang="sms" location="ma_htt_vua_am_saa_m_iol_matttoozz.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">Mo oaččun sámegiela oahpahusa? </em></p>
<p><em type="bold">Mo oaččun sámegiela oahpahusa iežan mánnái? </em></p>
<p>Škovlim-já oppâmateriaaltoimâttah/ Škooultõs- da vuä´pstemaaunâskoontâr www.samediggi.fi Office on Education and Instruction Material ovdanamma.sohkanamma@samediggi.fi SAJOS etunimi.sukunimi@samediggi.fi</p>
<p>FIN-99870 Anár/ Aanaar/ Aanar/ Inari Tel. +358 (0)10 839 3100</p>
<p>Govva Salli Parikka, girjjis Oahptii Iŋgá: Áppes, Min meahci máidnasat.</p>
<p><em type="bold">Oahpahus sámegielas ja sámegillii Suomas </em></p>
<p>Vejolašvuođat sámegiela ja sámegielat oahpahussii ásahuvvojit vuođđooahpahus- ja logahatlágain, oahpahus- ja kulturministeriija mearrádusain ja oahppoplána vuođuštusain. Gustojeaddji vejolašvuođat gusket buot golmma sámegiela: anáraš-, nuortalaš- ja davvisámegiela.</p>
<p>Sámiid ruovttuguovllu gielddain skuvllas lea geatnegasvuohta ordnet vuođđooahpahusa eanas osiid sámegillii daidda ohppiide, geat máhttet sámegiela. Geavadis dat dárkkuha vuođđooahpahusa oahppái vuoigatvuođa oažžut unnimustá beali oahpahusas sámegillii. Logahagas ja ámmátlaš skuvlejumis sámegielat oahpahus lea maid vejolaš. Dasa lassin ruovttuguovllus lea vejolaš lohkat sámegiela sihke eatnigiellan ja vierisgiellan vuođđooahpahusas, logahagas ja ámmátlaš skuvlejumis. Sámiid ruovttuguovllu gielddaid olggobealde lea vejolaš oažžut sámegiela oahpahusa, muhto oahpahusa ordnen gáibida erenoamáš aktiivvalašvuođa! Oahpahus ordnejuvvo sihke lagas- ja gáiddusoahpahussan. Bargga ná: Juos háliidat sámegiela oahpahusa, evttot dan iežat skuvlla rektorii. Sáhtát maid váldit oktavuođa sámedikki skuvlen- ja oahppomateriáladoaimmahahkii info@samediggi.fi. Doa immahat veahkeha studeanttaid, váhnemiid ja oahpahusa lágideddjiid oahpahusa ollašuhttimis. Studeantadutkosis lea vejolaš čađahit sámegiela eatnigiela dahje vierisgiela iskosa. Sámegiela logahatgurssaid sáhttá čađahit maiddái gáiddusin. Daid ohppiid, geat vázzet logahaga sámiid ruovttuguovllu olggobealde, gánneha čuovvut oahpahusfálaldaga Sámi oahpahusguovddáža virtuálaskuvl las www.sogsakk.fi ja sámegiela gurssaid lágideami e-logahaga s www.elukio.fi. Logahatgurssaid čađahanvejolašvuođain sáhttá jearrat maid sámiid ruovttuguovllu gielddaid logahagain, main leat virtuálastudeanttat juohke jagi. Sámi oahpahusguovddáš ordne juohke jagi lagasskuvlejumi anáraš-, nuortalaš- ja davvisámegielain, www.sogsakk.fi. Skuvlejupmi bistá olles lohkanbaji. Suomas golmma universitehtas sáhttá lohkat sámegie la: http://www.oulu.fi/giellagasinstituutti/, www.ulapland.fi , http://www.helsinki.fi/sup/ .</p>
</body></document>
