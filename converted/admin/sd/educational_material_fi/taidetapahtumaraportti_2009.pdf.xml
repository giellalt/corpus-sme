<document xml:lang="sme" id="no_id"><header><title>Sámenuoraid dáiddadáhpáhus 2009</title><genre code="admin"/><author><person firstname="Anni" lastname="Näkkäläjärvi" sex="f" born="" nationality="FI"/></author><translator><unknown/></translator><translated_from xml:lang="fin"/><year>2009</year><wordcount>494</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1112&amp;Itemid=10</origFileName><parallel_text xml:lang="fin" location="taidetapahtumaraportti_2009.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">SÁMENUORAID DÁIDDADÁHPÁHUS 2009 </em>ordnejuvvui Vuohčus njukčamánu 26. beaivve. </p>
<p>Sámediggi lei dáhpáhusa váldoordnejeaddjin. Vuohču skuvla fálai buohkaide skuvlaborramuša ja Soađegili sámi searvi doalai bufeahtta. Jietnateknihkas fuolahii</p>
<p>Eetu Suominen Anáris.</p>
<p>Sámediggi lei ordnen sáhtuid Anáris, Ohcejogas ja Eanodagas. Dáhpáhusas eai berrojuvvon oasseváldin- dahje sisabeassinmávssut. Sámenuoraid dáiddadáhpáhus dollojuvvui seamma dási dáhpáhussan go guovlogielddaid dáhpáhusat, ja doppe válljejuvvui sámenuoraid ovddasteaddji riikka dási Nuorra Kultuvra -dáhpáhussii, dán vuoro</p>
<p>Lappeenrantai nuoraid TEATRIS-dáhpáhussii 22.-24. 5. 2009. Oahpahusministeriija čujuhii dán guovtti dáhpáhusa goluide 23 000 euro mearreruđa.</p>
<p><em type="bold">DÁHPÁHUSA ORDNEN </em></p>
<p>Dáhpáhusa plánemii ledje bovdejuvvon buot</p>
<p>Vuohču skuvlla oahpaheaddjit ja eará bargit sihke báikkálaš servviid ovddasteaddjit. Sámedikki bealis dáhpáhusa koordinerii oahppamateriálaplánejeaddji</p>
<p>Anni Näkkäläjärvi. Skuvlla oahpaheaddji Inku</p>
<p>Saijets ja Elli-Marja Hetta jođiheigga dáhpáhusa davvisámegillii. Dáhpáhussii ledje bovdejuvvon buot sámemánát ja -nuorat sihke skuvllaid sámegiela lohkkit ja sámeluohkáid oahppit. Oasseváldin lei vejolaš maiddái skuvllaid olggobealde doaibmi nuoraide.</p>
<p><em type="bold">ŠLÁJAT JA ULBMILAT </em></p>
<p>Sámenuoraid dáiddadáhpáhusa váldoulbmilin lea addit nuoraide hástalusaid ovddidit dáidduideaset, fállat sidjiide jahkásaččat vejolašvuođa čájehit dáidduideaset maiddái earáide ja oažžut movttiidahtti árvvoštallama dán barggu ovddas. Oktan dehálaš ulbmilin dáiddadáhpáhusain leamaš álo maiddái mánáid ja nuoraid sámegiela máhtu ja sápmelaš identitehta nannen. Dasa lassin doarju dáhpáhus mearkkašahtti láhkái oahppiid, oahpaheaddjiid ja vánhemiid oktasašbarggu. Dán jagi temán lei teáhter. .</p>
<p><em type="bold">OASSEVÁLDIT JA LOGUT </em>Teáhtergilvui oassálaste badjel 100 nuora ja máná 10 sierra joavkkus. Teáhtera lassin ordnejuvvui minifilbmafestivála, masa bohte 35 oanehisfilmma. </p>
<p>Filmmaid buvttadepmii ledje oassalastan Sámi oahpahusguovddáš ja eamiálbmogiid filbmaguovddáš</p>
<p>Skábma. Geahččit ja dáhpáhussii oassálastán nuorat ledje buohkanassii sullii 400 olbmo. Sále lei oppa dáhpáhusa áigge áibbas dievva. Sámegiela ja sámegielat luohkáid oahppiid logu ektui oasseváldiid mearri lei hui allat.</p>
<p><em type="bold">DUOPMÁRAT </em>Teáhterduopmárin leigga neavttár-journalista, Unna </p>
<p>Junná TV-ráiddu doaimmaheaddji Irene Länsman sihke teáhterbarggu stuđeanta ja anárašgielat radio doaimmaheaddji Heli Huovinen. Soai deattuheigga árvvoštallamis erenoamážit dan, man ollu nuorat ieža ledje plánen iežaset čájáhusaid ja mo sii ieža ovdanbukte daid lávddi alde.</p>
<p>Filmmat eai dán vuoru gilvvohallan buoremusvuođas, dasgo buohkain eai leat leamašan ovttalágan vejolašvuođat oažžut veahki ja áššedovdámuša.</p>
<p>Duopmáriid čállin lei Anni Näkkäläjärvi Sámedikki</p>
<p><em type="bold">BÁLKKAŠUMIT </em></p>
<p>Buot oasseváldit ožžo duođaštusa muitun dáhpáhusas.</p>
<p>Buoremus teáhterjoavkkuide juhkkojuvvojedje ruhtabálkkašumit. Okta joavku válljejuvvui ovddastit sámenuoraid Lappeenrantas Teatris-dáhpáhusas.</p>
<p>Skuvlen- ja oahppamateriáladoaimmahat mearridii maiddái juohkit movttiidahttinbálkkašumiid anáraš- ja nuortalašgielat filmmaid dahkkiide.</p>
<p><em type="bold">Beaivvi áhkubat </em>- Anára badjeskuvlla teáhterjoavku válljejuvvui bihtáinis <span type="quote">”Beaivvi bártni soagŋomátki”</span> ovddastit sámenuoraid Lappeenrantas nuoraid teáhterdáhpáhusas. Joavkku lei bagadan Petra Biret </p>
<p>Magga. Čájáhus lei musihkkáteáhter ja das ledje mielde Sunna Valkeapää, Anniina Kitti, Gabriela</p>
<p>Satokangas, Rauna Saijets, Maria Saijets, Inger-Elle</p>
<p>Suoninen, Mari Guttorm ja Sunna Nousuniemi.</p>
<p>Bálkkašumi ožžo maid čuovvovaš teáhterbihtát: - Gáregasnjárgga skuvlla sámeluohkáid (1-6) <em type="bold">Áilegas </em><em type="bold">nuorat </em>–joavkku bihtáinis <span type="quote">”Bihcabáhcatmeahcis”</span>, mas temán lei luonddu nuoskkideapmi. Bagadallin lei </p>
<p>Maarit K. Pieski. - Gárasavvona skuvlla <em type="bold">Buoidagat </em>–joavkku ”Gos boagán, gos liidni?” man temán ledje olmmošgaskavuođat, rehálašvuohta ja ándagassii addin. Bagadallin lei Anna-Reetta Niemelä. - Eanodaga badjeskuvlla <em type="bold">Gollegielagat </em>–joavkku bihtáinis ”Gollegiella – sámegiella?!?”, mas gieđahallojuvvui sámegiela sadji ja atnu bálvalusain. </p>
<p>Bihtá leigga bagadan Anne-Mari Kukkonen ja Berit-</p>
<p>Ellen Juuso.</p>
<p>Dáiddadáhpáhusas bálkkašuvvojedje maiddái - <em type="bold">Čeavetjávrri </em>skuvlla filbmajoavku, mii lei ráhkadan oanehisfilmma nuortalašgielat Idols-gilvvus ja - <em type="bold">anárašgielat 0-1 luohkáid oahppiid joavku </em>čeahpes animašuvdnafilmmaid ovddas. </p>
<p><em type="italic">Anni Näkkäläjärvi, raporta ja © govat/kuvat </em></p>
</body></document>
