<document xml:lang="sme" id="no_id"><header><title>Raporta sámenuoraid dáiddadáhpáhusas 2012</title><genre code="admin"/><author><person firstname="Anni" lastname="Näkkäläjärvi" sex="f" born="" nationality="FI"/></author><translator><unknown/></translator><translated_from xml:lang="fin"/><year>2012</year><wordcount>583</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=2030&amp;Itemid=10</origFileName><parallel_text xml:lang="fin" location="raporta_2012_unni.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">SÁMENUORAID DÁIDDADÁHPÁHUS 2012 </em>njukčamánu 28.-29. beaivvi Anáris Sáme-kulturguovddáš Sadjosis, man 430 olbmo auditoria dievai ollásit. Sámediggi lei dáhpáhusa váldoordnejeaddji. Ordnemiin ledje mielde skuvlen- ja oahppamateriáladoaimmahaga lassin sámemusihkka- ja mánáidkulturguovddážat, nuoraidráđđi ja eamiálbmogiid filbmaguovddáš. </p>
<p>Gaskavahkku valáštallangilvvohallamiid ordnemis vástidedje Sámi oahpahusguovddáš ja Anára sámi searvi. Sierra giitosat mannet searvvi ságadoallái <em type="italic">Aslak Palttoi, </em>guhte čálii gilvvohallama njuolggadusaid ja oassálasttii viššalit olles dáhpáhussii. </p>
<p>Jietna- ja čuovgateknihkas fuolahedje Sadjosa teknihkalaš bargit ovttas Aanaar Mediain. Sámi oahpahusguovddáža medialinnjá govvii olles dáhpáhusa, man sáhtii čuovvut interneahta bokte njuolggo videostreamin. Infobeavddi divššuiga</p>
<p><em type="italic">Inka Nuorgam </em>ja <em type="italic">Inga Helander </em>, guhte maiddái govvii heila dáhpáhusa. Valáštallangilvvuid govvii govvejeaddji <em type="italic">Ulla Isotalo </em>. </p>
<p>Sámediggi ordnii dáiddadáhpáhusa dál vuosttas háve iežas dálus, ja danin dárbbašuvvui maiddái sierra doaibmanplána, mii laktojuvvui</p>
<p>Sadjosa gádjunplánii. Plána čálii skuvlenčálli</p>
<p><em type="italic">Ulla Aikio-Puoskari </em>. Bolesa ávžžuhusa mielde dán dáhpáhussii ledje bálkáhuvvon ledje vihtta ortnetdoalli sihke vuosttašveahkkeolmmoš. Oktii-buot dán jagáš dáhpáhusa ordnemii oassálaste sullii 20 olbmo. </p>
<p>Oassálastit bohte Anárii linjabiillaiguin Av-vilis, Eanodagas, Soađegilis, Ohcejogas ja Roav-venjárggas. Lagabui 200 olbmui ordnašuvai idja-danbáiki Nuoraidguovddáš Vasatokkas Rivdolis sihke Anára márkanis turistabarttain. Oassi oassá-lastiin bohte Anárii easkka duorastaga.</p>
<p>Sadjosa <em type="italic">Dolla </em>-auditoria maŋimuš beaŋkkat dievvagohte vuosttažin duorastatiđida. </p>
<p>Sajoksen <em type="italic">Dolla </em>-auditorion kat-somo alkoi täyttyä takapenkeistä lähtien torstaiaamuna. </p>
<p>Govva/valokuva Inga Helander</p>
<p>Sámediggi fálai dáhpáhusbeivviid buot oas-sálasttiide skuvlamállása ja duorastaga vel iđitbihtá.</p>
<p>Dáhpáhussii eai berrojuvvon oassálastin- ja sisabeassanmávssut. Oahpahus- ja kulturminis-teriija čujuhii dáiddadáhpáhusa ja Nuorra Kultuvra -mátkki goluide oktiibuot 40000€. Turku mátkki goluid gokčamis veahkehedje maid Sámedikki nuoraidráđđi (2000€), Anára gieldda kulturdoai-bma (s. 400€), Ohcejoga gielda (1000€) ja</p>
<p>Sámedikki Sámemusihkkaguovddáš (100€).</p>
<p>Dáhpáhusa plánemii bálkáhuvvui 1,5 mánnui sierra bargi, teáhtersuorggi studeanta Heli Huovinen.</p>
<p>Plánenčoahkkimii oassálaste Anára skuvlla rektor <em type="italic">Yrjö Musta </em>, Sámi oahpahusguovddáža oahpaheaddjit <em type="italic">Outi Jääskö </em>ja <em type="italic">Vesa Juntunen </em>sihke Ulla Aikio-Puoskari, Heli Huovinen ja <em type="italic">Anni </em></p>
<p><em type="italic">Näkkäläjärvi </em>Sámedikkis. </p>
<p><em type="italic">Tanja Sanilas </em>diŋgojuvvui dáhpáhusa várás plakáhta. Sámi oahpahusguovddáža mediaoahppi </p>
<p><em type="italic">Kevin Francett </em>animerii plakáhta figuvrraid, ja video čájehuvvui bottuid áigge auditoriijjas lávddi bajábealde. Dáhpáhusa láidesteigga anár- ja davvisámegillii <em type="italic">Niillas Holmberg </em>ja Heli Huovinen. </p>
<p>Sámedikki 1. várreságádoalli <em type="italic">Tiina Sanila-Aikio </em>geavahii dáhpáhusa rahpansáhkavuorustis gaskavahkku kultureahkedis sihke nuortalaš- ja suomagielaid. Eamiálbmogiid filbmaguovddáš </p>
<p><em type="italic">Skábma </em>čájehii dáhpáhusa loahpas vel ealligovaid dan bottá go jury čoahkkanii smiehttat iežas mearrádusaid. </p>
<p><em type="bold">ŠLÁJAT JA ULBMILAT </em></p>
<p>Jagi 2012 fáddán lei musihkka riikkaviidosaš</p>
<p>Nuorra Kultuvra -temá mielde. Nuba juo rahpandilálašvuođas gaskavahkku gullui le´udd, pianočuojaheapmi ja rap, go musihkkadáhpáhusa jury Tiina Sanila-Aikio, <em type="italic">Heikki Nikula </em>ja <em type="italic">Ailu Valle </em>loaiddastedje. Rahpamis gulaimet maiddái Duo </p>
<p><em type="italic">Oula ja Ánne Guttorma </em>ovttas <em type="italic">Juho Kivimäkin </em>. </p>
<p>Njealját duopmár <em type="italic">Inga Máret Gaup-Juuso </em>rabai duorastaga musihkkadáhpáhusa luđiin. </p>
<p>Earenoamáš sámefáddán dán jagi lei árbevirolaš valáštallan dahjege njoarostangilvu ja njoa-rostansáttačuoigan dološ málle sabehiiguin</p>
<p>Anára čuoiganstašuvnnas. Dát šlájat geasuhedje eandalii bárdniid.</p>
<p>Dáhpáhussii ledje bovdejuvvon buot sámemánát ja –nuorat sihke skuvllaid sámegiela lohkkit ja sámeluohkáid oahppit. Oassálastin lei vejolaš maiddái skuvllaid olggobealde doaibmi nuoraide.</p>
<p>Guhkimus guossit ledje Roavvenjárgga skuvllaid sámeoahppit. Dasa lassin oassálastit ledje maiddái</p>
<p>Norgga Sirpmás, man skuvllas lea ovttasbargu rájá badjel Ohcejotnjálmmi skuvlaguovddážiin.</p>
<p>Sámenuoraid dáiddadáhpáhusa váldoulbmilin lea fállat nuoraide dilálašvuođa ovddidit dáid-duideaset, fállat sidjiide jahkásaččat vejolašvuođa čájehit dáidduideaset maiddái earáide ja oažžut movttiidahtti árvvoštallama. Duopmárat deattuhedje árvvoštallamis erenoamážit dan, man olu nuorat ledje ieža oassálastán musihkkabihtáid dahkamii.</p>
<p>Oktan dehálaš ulbmilin lea leamašan maiddái mánáid ja nuoraid sámegiela dáiddu ja sámi identitehta nannen. Dasa lassin dáhpáhus nanne mearkkašahtti mearis maiddái oahppiid, oahpaheaddjiid, váhnemiid ja sámi servviid ovttasbarggu.</p>
<p><em type="bold">OASSÁLASTTIT JA LOGUT </em></p>
<p>Valáštallangilvvuide válde oasi badjel 100 máná ja nuora. Duorastaga sullii 150 loaiddasteaddji manne</p>
<p>Sadjosa lávddi nalde 20 sierra musihkkajoavkkus.</p>
<p>Geahččit ja dáhpáhusa oassálastit ledje buohka-nassii badjel 450.</p>
<p><em type="bold">BÁLKKAŠUMIT </em></p>
<p>Buot oasseváldit ožžo oassálastinduođaštusaid muitun dáhpáhusas. Sámediggi jugii nuoraide stipeanddaid 1990 euro ovddas movttiidan dihte sin joatkit iežaset astoáiggedoaimmaiguin.</p>
<p>Buot musihkkajoavkkut ožžo girjjálaš máhcahaga iežaset ovdanbuktima ovddas.</p>
<p>Govat/valokuvat</p>
<p>Anni</p>
<p>Näkkäläjärvi</p>
</body></document>
