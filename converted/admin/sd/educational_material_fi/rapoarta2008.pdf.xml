<document xml:lang="sme" id="no_id"><header><title>Sámenuoraid dáiddadáhpáhus</title><genre code="admin"/><author><person firstname="Anni" lastname="Näkkäläjärvi" sex="unknown" born="" nationality="FI"/></author><translator><unknown/></translator><translated_from xml:lang="fin"/><year>2008</year><wordcount>411</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=671&amp;Itemid=10</origFileName><parallel_text xml:lang="fin" location="rapoarta2008.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p><em type="bold">SÁMENUORAID DÁIDDADÁHPÁHUS 2008</em> </p>
<p>ordnejuvvui  Heahtás  njukčamánu  27.  beaivve. Sámediggi lei dáhpáhusa  váldoordnejeaddjin. Buoh-kaide  fállojuvvui  skuvlaborramuš  ja  Heahtá  skuvlla ovccát  luohkká  doalai  bufeahtta.  Jietnateknihkas fuolahii  Eetu  Suominen  Anáris.  Nuorra  Kultuvrra doaibmagotti  dearvvuođaid  dáhpáhussii  buvttii kulturplánejeaddji Panu Mäenpää.</p>
<p>Sámediggi  lei  ordnen  sáhtuid    Anáris,  Ohcejogas  ja  Soađegilis.  Guhkesmátkkálaččaide    fállojuvvui vejolašvuohta  idjadit  Leaibejávrri,  Vuottesjávrri ja  Bálojotnjálmmi  ovddeš  skuvlavisttiin,  main gilidoaibmagottit  dál  fuolahit.  Dáhpáhusas  eai berrojuvvon  oasseváldin-  dahje  sisabeassinmávssut.  Sámenuoraid  dáiddadáhpáhus  dollojuvvui  seamma dási dáhpáhussan go guovlogielddaid dáhpáhusat, ja doppe válljejuvvui sámenuoraid ovddasteaddji riikka dási Nuorra Kultuvra -dáhpáhussii, dán vuoro Kuopio dánsabeivviide 23.-25. 5. 2008. Oahpahusministeriija čujuhii  dán  guovtti  dáhpáhusa  goluide  16  000  euro mearreruđa.</p>
<p><em type="bold">DÁHPÁHUSA ORDNEN</em> </p>
<p>Dáhpáhusa  plánemii  ledje  bovdejuvvon  buot sámeoahpaheaddjit  Eanodaga  skuvllain  sihke várrerektor  Lauri  Orava  ja  Heahtá  skuvlla oahpaheaddjit  ja  eará  bargit.  Sámedikki  bealis dáhpáhusa  koordinerii  oahppamateriálaplánejeaddji Anni Näkkäläjärvi. Minna Mäkitalo jođihii dáhpáhusa davvisámegillii  ja  suomagillii.  Sále  čiŋaheamis vástidii skuvlla <span type="quote">”festiválajoavku”</span>. Dáhpáhussii  ledje  bovdejuvvon  buot  sámemánát ja  -nuorat  sihke  skuvllaid  sámegiela  lohkkit  ja sámeluohkáid  oahppit.  Oasseváldin  lei  vejolaš maiddái skuvllaid olggobealde doaibmi nuoraide.</p>
<p><em type="bold">ŠLÁJAT JA ULBMILAT</em> </p>
<p>Sámenuoraid    dáiddadáhpáhusa  váldoulbmilin  lea addit  nuoraide  hástalusaid  ovddidit  dáidduideaset, fállat  sidjiide  jahkásaččat  vejolašvuođa  čájehit dáidduideaset maiddái earáide ja oažžut movttiidahtti árvvoštallama  dán  barggu  ovddas.  Oktan  dehálaš ulbmilin  dáiddadáhpáhusain  leamaš  álo  maiddái mánáid  ja  nuoraid  sámegielmáhtu  ja  sápmeláš identitehta  nannen.  Dasa  lassin  doarju  dáhpáhus mearkkašahtti  láhkái  oahppiid,  oahpaheaddjiid  ja vánhemiid  oktasašbarggu.  Dán  jagi  váldotemán  lei dánsun, ja siidotemán lei girji.</p>
<p><em type="bold">OASSEVÁLDIT JA LOGUT</em> </p>
<p>Dánsungilvui  oassálaste  badjel  100  nuora  ja  máná 14 sierra joavkkus. Girjjiid ráhkadeapmái oassálaste oktiibuot  106  nuora.  Davvisámegielat  digitála  CD-girjjit  bohte  3  ja  bábergirjjit  18. Anárašgielat  girjjit bohte 4 ja nuortalašgielat girjjit 3.   Geahččit  ja  dáhpáhussii  oassálastán  nuorat  ledje buohkanassii sullii 400 olbmo. Sále lei oppa dáhpáhusa áigge áibbas dievva. Sámegiela ja sámegielat luohkáid oahppiid logu ektui oasseváldiid mearri lei hui allat.</p>
<p><em type="bold">DUOPMÁRAT</em> </p>
<p>Dánsunduopmára  váttis  rollas  leigga  beakkán, nuorra  sámedáiddárat  Suvi  West,  filbmadahkki  ja doaimmaheaddji,  ja  Norgga  sápmelaš  Elin  Kåven, dánsu ja lávlu (Sámi Grand Prix vuoiti 2008). Soai deattuheigga  árvvoštallamis  erenoamážit  dan,  man ollu nuorat ieža ledje plánen iežaset čájáhusaid ja mo sii ieža ovdanbukte daid lávddi alde. Davvisámegielat girjjiid árvvoštalai Ruoŧa sápmelaš girječálli  ja  dáiddár  Inghilda  Tapio.  Girječálli, govvadáiddár ja musihkar Aune Kuuva geahčadii  aná-raš girjjiid. Satu Mosnikoff, oahpaheaddji ja girječálli, árvvoštalai nuortalašgielat girjjiid. Duopmáriid čállin lei Anja Vest Sámedikki čállingottis.</p>
<p><em type="bold">BÁLKKAŠUMIT</em> </p>
<p>Buot oasseváldit ožžo duođaštusa muitun dáhpáhusas. Buoremus  dánsunjoavkkuide  juhkkojuvvojedje  50 - 100 euro ruhtabálkkašumit ja dasa lassin vel okta sierrabálkkašupmi. Oktiibuot 7 dánsunjoavkku ožžo bálkkašumi,  ja  3  dáin  válljejuvvojedje  sáminuoraid ovddasteaddjin Kuopio dánsundáhpáhussii. Maiddái sierra giellajoavkkuid buoremus girjjiid dahkkit ožžo ruhtabálkkašumiid.</p>
</body></document>