<document xml:lang="sme" id="no_id"><header><title/><genre code="admin"/><author><unknown/></author><wordcount>1050</wordcount><conversion_status type="standard"/><availability><license type="standard"/></availability><multilingual/><origFileName>https://dokumentit.solinum.fi/samediggi/download/?d=dokumenttipankki/koulutus_ja_oppimateriaali/saamelaisnuorten_taidetapahtuma/taidetapahtuma_2016/s%C3%A1menuoraid_d%C3%A1iddad%C3%A1hp%C3%A1hussii_2016_almmuheapmi_davvis%C3%A1megillii.pdf</origFileName><parallel_text xml:lang="fin" location="saamelaisnuorten_taidetapahtumaan_ilmoittautuminen_suomeksi.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="deu">DIEĐÁHUS 1.3.2016</p>
<p>Bures dáiddadáhpáhusa oassálastit, dieđáhus sisttisdoallá olu dáhpáhussii laktáseaddji áššiid, danin bivddánge lohkabehtet dárkilit dán čađa.</p>
<p>Sámenuoraid dáiddadáhpáhussii lea vel moadde vahku. Almmuheapmi dáiddadáhpáhussii álgá otne 1.3. ja lea <em type="bold">rabas 1.-15.3. </em>Almmuheapmi dahkkojuvvo dán jagi dušše beare interneahtas <em type="bold">Webropol </em>-prográmma bokte. Ávžžuhit din almmuhit iežadet <em type="bold">áiggebále </em>, daningo prográmma manná gitta 15.3. diibmu 23:59, iige almmuheapmi dan maŋŋá leat šat vejolaš. Dáhpáhussii leat guokte sierra almmuhanskovi, main guktuin lea iežas skovvi Webropol-prográmmas. Liŋkkat skoviide gávdnojit dieđáhusa loahpas. </p>
<p>Fuomášehket, ahte galgabehtet dahkat <em type="bold">guokte </em>(2) sierra almmuhusa: <em type="bold">1. Skuvlla </em>oassálastin dáhpáhussii a. Almmuhus sisttisdoallá idjadeami, mátkkiid ja earenomáš borramušdárbbuid b. sisttisdoallá almmuheami bargobájiide <em type="bold">2. Čájálmasaid </em>almmuheapmi a. Juohke čájálmasa galgá almmuhit sierra almmuhanskoviin b. sisttisdoallá čájálmasa dieđuid, oassálastiid, bistináiggi ja earenomaš dárbbuid </p>
<p xml:lang="deu">DIEĐÁHUS 1.3.2016</p>
<p xml:lang="deu"><em type="bold">BARGOBÁJIT </em></p>
<p>Dán jagi bargobájiid fáddán lea dánsa, man bokte ráhkkanit juo boahtte jagi riikkaviidosaš dánsatemái. Lassin mielde leat golbma speallo-bargobáji. Bargobájit leat oktiibuot gávcci, main sáhttá válljet eanemustá guokte maidda oassálastá. Vuolabeal tabeallas gávdnojit dárkilut dieđut bargobájiin. Bargobájit ordnejuvvojit gaskavahku 30.3. sierra báikkiin Anáris.</p>
<p>Bargobájit eai leat nu máŋggas, de ávžžuhitge buohkaid almmuhit iežaset bargobájiide jođáneamos lági mielde! Mii almmuhit loahpalaš juogu bargobájiide almmuhanáiggi nohkama maŋŋá.</p>
<p><em type="bold">Bargobájit dmu 14:00-14:45 </em></p>
<p><em type="bold">Kodá Bargobáji fáddá </em></p>
<p xml:lang="smj"><em type="bold">Doalli </em></p>
<p><em type="bold">Ahkeluohkká 3.A. </em></p>
<p xml:lang="tur">Breakdance</p>
<p xml:lang="fin">Jimi Kettunen 0.-6.lk <em type="bold">5.C. </em></p>
<p>Modearna dánsa/ baleahtta/ teáhterovdanbuktin</p>
<p xml:lang="fin">Auri Ahola 0.-6.lk <em type="bold">7.E. </em></p>
<p>Jazz + modearna dánsa</p>
<p xml:lang="fin">Biret ja Katja Haarla 4.-9.lk <em type="bold">9.G. </em></p>
<p xml:lang="smj">Bárradánsuma álgooahput</p>
<p>Olá-Mihkku Länsman 7.-9.lk + logahat ahkásaččat <em type="bold">11.I. </em></p>
<p>Sámi sohkaspeallu  <em type="italic">davvisámegiella </em></p>
<p>Maiju Saijets 0.-6.lk <em type="bold">13.K. </em>Sámi sohkaspeallu  <em type="italic">anárašgiella </em></p>
<p xml:lang="fin">Heli Aikio 0.-6.lk <em type="bold">15.M. </em>Sámi sohkaspeallu  <em type="italic">nuortalašgiella </em></p>
<p xml:lang="smn">Raija Lehtola 0.-6.lk</p>
<p><em type="bold">Bargobájit dmu 15:15-16:45 </em></p>
<p><em type="bold">Kodá Bargobáji fáddá </em></p>
<p xml:lang="smj"><em type="bold">Doalli </em></p>
<p xml:lang="smn"><em type="bold">Ahkeluohkká 4.B. </em></p>
<p xml:lang="tur">Breakdance</p>
<p xml:lang="fin">Jimi Kettunen 7.-9.lk + logahat ahkásaččat <em type="bold">6.D. </em></p>
<p>Modearna dánsa/ baleahtta/ teáhterovdanbuktin</p>
<p xml:lang="smn">Auri Ahola 7.-9.lk + logahat ahkásaččat <em type="bold">8.F. </em></p>
<p>Baleahta álgooahput</p>
<p>Biret ja Katja Haarla 0.-3.lk <em type="bold">10.H. </em>Bárradánsuma álgooahput </p>
<p xml:lang="fin">Olá-Mihkku Länsman 6.-9.lk + l logahat ahkásaččat <em type="bold">12.J. </em></p>
<p>Sámi sohkaspeallu  <em type="italic">davvisámegiella </em></p>
<p xml:lang="smn">Maiju Saijets 0.-6.lk <em type="bold">14.L. </em></p>
<p>Sámi sohkaspeallu  <em type="italic">anárašgiella </em></p>
<p xml:lang="fin">Heli Aikio 0.-6.lk <em type="bold">16.N. </em>Sámi sohkaspeallu  <em type="italic">nuortalašgiella </em></p>
<p xml:lang="smn">Raija Lehtola 0.-6.lk</p>
<p xml:lang="deu">DIEĐÁHUS 1.3.2016 </p>
<p><em type="bold">Jimi Kettunen </em>lea Breakdance Eurohpa meašttir, Davviriikkaid meašttir ja máŋggageardásaš Suoma meašttir. Son lea bargan teáhter- ja dánsadáidaga báras jagi 2003 rájes ja loaiddastan máŋggain teáhter- ja dánsačájálmasain Suomas ja olgoriikkain. Su atnet árvvus breakdance-oahpaheaddjin ja –duopmárin. Jimi Kettunen <em type="bold">breakdance </em>-bargobájis beassá oahpásmuvvat gáhttadánsa-kultuvrii ja breakdance vuođđolihkastagaide. Breakdance vuođđoáššiid lassin bájis oahpásmuvvet maiddái akrobáhtalaš ja dánssalaš lihkastagaide.  </p>
<p><em type="bold">Auri Ahola </em>lea dánsadáiddar, guhte lea dánson Suoma Álbmotbaleahtas jagi 2004 rájes ja son lea loaiddastan badjel 60 dánsačájálmasas Suomas ja olgoriikkain. Son lea dánson klassihkalaš baleahta mearkkašahtti čájálmasain ja álbmogiidgaskasaš beaggánis koreográfiid čájálmasain. Son lea lassin bargan suopmelaš beaggánis jovkkuiguin, degomat Tero Saarinen Companyin ja Compania Kaari &amp; Roni Martiniin. Auri Ahola Dánsateáhter-bargobájis besset iskat <em type="bold">modearna dánsuma, baleahta ja teáhterovdanbuktima </em>ja daid oktii heiveheami.  </p>
<p><em type="bold">Biret ja Katja Haarla </em>leaba 16-jahkásaččat jumešnieiddat eret Ohcejoga Dalvadasis. Soai orruba Helssegis ja vázziba Suoma </p>
<p>Álbmotopera baleahttalágádusas. Baleahta lassin oappážagat dánsuba jazz-dánssa, modearna dánssa ja máhttiba maid eará dánsašlájaid, degomat hiphop, karaktera ja flamenco. Oappážagaid bargobájis besset oahpásmuvvat <em type="bold">baleahta álgooahpuide </em>, <em type="bold">jazzii </em>ja <em type="bold">modearna dánssa </em>máilbmái.  </p>
<p><em type="bold">Olá-Mihkku Länsman </em>lea nuorra dánsadáiddar, gean bargobájis besset oahpásmuvvat <em type="bold">bárradánssa </em>čiegusvuođaide. Su bargobájis hárjehallet mii lea bárradánsun ja mo dat dáhpáhuvvá.  </p>
<p><em type="bold">Maiju Saijets </em>doallá <em type="bold">davvisámegiel sámi sohkaspeallu </em>–bargobáji. Bargobájis besset mihá ođđa spealu bokte hárhehallat sámiid rikkes sohkasátneráju. Bargobádji laktása <em type="italic">Kuati </em>-nammasaš sámegiel árabajásgeassima oahppamateriálabáŋkoprošektii.  </p>
<p><em type="bold">Raija Lehtola </em>doallá nuortalašgiel sámi sohkaspeallu-bargobáji. Bargobájis besset mihá ođđa spealu bokte hárhehallat sámiid rikkes sohkasátneráju. Bargobádji laktása <em type="italic">Kuati </em>-nammasaš sámegiel árabajásgeassima oahppamateriálabáŋkoprošektii.  </p>
<p><em type="bold">Heli Aikio </em>doallá anárašgiel sámi sohkaspeallu-bargobáji. Bargobájis besset mihá ođđa spealu bokte hárhehallat sámiid rikkes sohkasátneráju. Bargobádji laktása <em type="italic">Kuati </em>-nammasaš sámegiel árabajásgeassima oahppamateriálabáŋkoprošektii. </p>
<p xml:lang="deu">DIEĐÁHUS 1.3.2016</p>
<p><em type="bold">Teknihka beale olbmuid dearvvuođat oassálastiide </em></p>
<p><em type="bold">Sámenuoraid dáiddadáhpáhusa 2016 teknihkalaš dieđut Sajosa hárrái </em></p>
<p>Sajosa auditorio jietnavuogádat sáhttá buvttadit musihka, jietnamáilmmiid dahje vaikkoba efektaid čájálmasa áigge. Geavahusas leat 4 headset-mikrofovnna ja moadde giehtamikrofovnna (omd. máinnašeaddji geavahussii). Sávvat goittotge čájáhalliid geavahit jiena roahkkadit! Lea maiddái dehálaš diehtit ovddalgihtii juos čájálmasas leat omd. čuojánasat dahje eará earenomašdárbbut. Lávdi lea s. 8 mehtera govdat, 4 mehtera čiekŋal ja gosii mehtera allat. Lávddi ovdaravda lea seamma sulaid go <em type="bold">gova 1 </em>gássa. </p>
<p>Sávvat ahte sálii eai boađe olu lávdelágidandiŋggat (kulissat), baicce ulbmilin lea speadjalastit lávddi duohkái ja ravddaide govaid. Govat sáhttet leat sárgosat, čuovgagovat, teaksta dahje filmmat. Vuođđu, masa govaid speadjalastet ii leat áibbas duolbbas, muhto máŋggačiegat. Danin loahppaboađus ii leat áibbas realisttalaš ja govat eai dárbbaš leat nu dárkilat. Gč. <em type="bold">gova 2 </em>, mas govva lea speadjalastojun maŋáseainni vuolleoassái. </p>
<p>Govaid lea vejolaš dárbbu mielde molsut omd. čájálmasa dáhpáhusaid gaskkas, muhto juos govat leat issoras olu (ja daid galgá bidjat dihto áigge dihto sajiide) galgá joavkku beales leat gii nu, gii boahtá láidestit govaid geavahusa. Seammaláhkai lea maid jietnamáilmmis. Dábálaš dilis Sajosa teknihkarat sáhttet fuolahit govaid ja jienaid geavaheamis.</p>
<p>Lávddi oažžu ieš maid lágidit, muhto sávvat ahte daid huksen/ stellen/ burgin dáhpáhuvvet háhppilit. Sihtat din doaimmahit ovddalgihtii giehtačállosiid, main bohtet ovdan sávaldagat jienain, čuovggain, lávdelágideamis ja earás.</p>
<p><em type="bold">Govva 2 </em></p>
<p><em type="bold">Govva 1 </em></p>
<p xml:lang="deu">DIEĐÁHUS 1.3.2016</p>
<p xml:lang="sms"><em type="bold">TEATRIS 2016 NJUOLGGÁDUSAT </em> </p>
<p>Teatris 2016 lea dárkkuhuvvon daid nuoraide, geat astoáiggis lávejit bargat teáhteriin. </p>
<p>Teatrisii sáhttet oassálastit buohkat 10-25 –ahkásaččat. Lahtuin 1/3 oažžu spiehkkasit ahkeluohkás.</p>
<p>Spiehkastaga sturrodat ii leat ráddjejuvvon jagiid mielde. </p>
<p>Teatris lea čájeheaddji dáidaga dáhpáhus, mas čájáhus/ čájálmas sáhttá leat hupmanteáhter, dánsa ja/dahje teáhter musihkain ja ovdamearkkadihte teáhterklovneriija. </p>
<p>Teatris-dáhpáhusat leat dárkkuhuvvon nuoraid joavkkuide. Joavkkus galgá leat unnimustá golbma nuora. Dakkárat eai sáhte oassálastit, geat gazzet oahpu teáhtera ámmátlaš skuvlejumis (nubbi ceahkki, TEAK ja ámmátallaskuvllat). </p>
<p>Čájáhus/ čájálmas galgá bistit unnimustá 15 minuhta, iige oaččo bistit eanet go 60 minuhta. </p>
<p>Teatrisa guovlodáhpáhusat ordnejuvvojit miehtá Suoma. Guovlodáhpáhusaide ii leat ovdarátkin, muhto daidda sáhttá oassálastit go beare almmuha iežas. </p>
<p>Riikkaviidosaš Teatris –dáhpáhussii válljejuvvojit oassálastit guovlodáhpáhusain. Joavkkut, mat válljejuvvojit, ovddastit iežaset guovllu nuorra teáhtera. Guovlodáhpáhusa ámmátolbmot válljejit geat besset viidáset. </p>
<p>Joavkkut sáhttet oassálástit riikkaviidosaš dáhpáhussii dušše ovttain čájáhusain/ čájálmasain.</p>
<p xml:lang="deu">DIEĐÁHUS 1.3.2016</p>
<p>Liŋkkat almmuhanskoviide:</p>
<p><em type="bold">Skuvllaid almmuheapmi ja bargobájiide almmuheapmi </em></p>
<p xml:lang="est"><em type="bold">Liŋka: </em></p>
<p xml:lang="nob">Suomagiella https://www.webropolsurveys.com/S/2FF05C6E767A3103.par</p>
<p xml:lang="nno">Davvisámegiella https://www.webropolsurveys.com/S/B99780431D393BE9.par</p>
<p xml:lang="nno">Anárašgiella https://www.webropolsurveys.com/S/3F36F36F711787EE.par</p>
<p xml:lang="nno">Nuortalašgiella https://www.webropolsurveys.com/S/60B726DA02D8AEF3.par</p>
<p><em type="bold">Čájáhusaid/ čájálmasaid almmuheapmi </em></p>
<p xml:lang="est"><em type="bold">Liŋka: </em></p>
<p xml:lang="nno">Suomagiella https://www.webropolsurveys.com/S/BF91759612677C6F.par</p>
<p xml:lang="nno">Davvisámegiella https://www.webropolsurveys.com/S/F5D06491E21B6238.par</p>
<p xml:lang="nno">Anárašgiella https://www.webropolsurveys.com/S/071C6B990A41C6D3.par</p>
<p xml:lang="nno">Nuortalašgiella https://www.webropolsurveys.com/S/FE8B7863451154AD.par</p>
<p>Almmuhanskovis leat dárkiles jearaldagat ja sajit, maidda galgá vástidit. Leat viggan ráhkadit skovi nu oktageardánin go vejolaš. Juos daiguin bohtet čuolmmat, de váldet oktavuođa Unna-Maari Pulskai.</p>
<p xml:lang="deu">DIEĐÁHUS 1.3.2016</p>
<p>Dieđihit idjadeami, mátkkiid ja prográmma birra almmuhanáiggi maŋŋá. Sámediggi máksá dan idjadeapmi, man dat ieš ordne. Juos bohtet jearaldagat, váldet oktavuođa dáhpáhusa plánejeaddjái Unna-Maari Pulskai. Oktavuohtadieđut gávdnojit vuolábealde.</p>
<p>Bures boahtin Sámenuoraid dáiddadáhpáhussii!</p>
<p>Ustislaš dearvvuođaiguin,</p>
<p xml:lang="smn"><em type="italic">Unna-Maari Pulska </em>unna-maari.pulska@samediggi.fi 040-646 3223 </p>
</body></document>
