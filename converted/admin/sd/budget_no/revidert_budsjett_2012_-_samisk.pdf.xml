<document xml:lang="sme" id="no_id"><header><title>Samedikki 2012 reviderejuvvon buseahtta</title><genre code="admin"/><author><unknown/></author><year>2012</year><wordcount>1480</wordcount><conversion_status type="standard"/><availability><free/></availability><origFileName>http://samediggi.no/content/download/2032/19281/version/3/file/Revidert+budsjett+2012+-+samisk.pdf</origFileName><parallel_text xml:lang="nob" location="revidert_budsjett_2012_-_norsk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámedikki doaibma lea meroštallojuvvon netto bušeahttadoaibman, danne bisuha ja juohká Sámediggi iežas bušeahta badjelbáhcaga. Vejolaš vuolláibáza váldojuvvo sisa maŋit jagi bušeahtas. Sámediggi láve jahkásaččat revideret bušeahtas dievasčoahkkimis geassemánus, jahkedieđáhusa mearrádusa vuođul miessemánus mas mielde maiddái jahkerehketdoallu.</p>
<p>Sámediggi sáhttá hálddašit poastta 50 ruđaid maid lea ožžon departemeanttain friija. Dát ii guoskka merkejuvvon ruđaide mat bohte eará departemeantapoasttain, nugo poasttain 22 ja 72. Lassijuolludusat váldojuvvojit dattetge mielde reviderejuvvon bušeahtas.</p>
<p>Čujuhit muđui Sámedikki jahkerehketdollui ja Sámedikki 2011 jahkedieđáhussii, ášši 005/12.</p>
<p>Sámedikki 2011 rehketdoallu čájeha rehketdoalu dáfus vuolláibáhcaga mii lea 11 643 871ru. Jagi 2011 loahpaheapmi čájeha ahte Sámediggi lea gártadan iežaskapitála 13 046 290 ru, go das geassit eret vuolláibáhcaga mii lea 11 643 871 ru, de šaddá badjelbáza 1 402 419 ru ođđasis juohkin láhkai reviderejuvvon bušeahtas 2012.</p>
<p>Liige juolludusaid juohkin ja ođđasis juohkin bušeahtas 2012 oidno tabeallain vuolábealde ja válddahus ovttaskas poasttaid birra maid lea vuolábealde.</p>
<p>Departemeanttaid juolludusat</p>
<p>Sámedikki 2012 bušeahtta lea oktiibuot 368 619 000 ru,  das ii mielde sámeálbmotfoanda 2 535 000 ru.</p>
<p>Mearrasámi gelbbolašvuođaguovddážii várrejuvvo 350 000 ru reviderejuvvon 2012 bušeahtas. Dan geažil go Porsáŋggu gielda ii šat atte jahkásaš doaibmadoarjaga 2012:s Mearrasámi gelbbolašvuođa guovddážii.  Ekonomalaš dili geažil várrejuvvo 350 000 ru ovtta gearddi submin 2012:s.</p>
<p>Jagi 2012 bušeahtas lea várrejuvvon 500 000 ru bisánansadjái Nuortalašgilis. Oassi dán supmis lea geavahuvvon detáljaplánemii fálaldaga oktavuođas. Čájeha ahte fálaldatrahpamis bođđi ovdan dárbu oažžut lasi 400 000 ru vai bisánansaji sáhttá hukset dán jagi. Reviderejuvvon 2012 bušeahtas várrejuvvo 400 000 ru Nuortalaš gili kulturbirrasii.</p>
<p>Ealáhusat</p>
<p>Dárbu lea rievdadit kapihttala 9.4 áŋgiruššansuorgi geasuheaddji báikegottit Sámedikki 2012 bušeahtas. Dát rievdadus dagaha dan ahte ferte ráhkadit ođđa vuollekapihttala 18.18 Erenoamáš eavttut vuollái ovttaskas ohcanvuđot doarjjaortnegiid várás. Rievdadusat mat fertejit dahkkojuvvot Sámedikki ohcanvuđot doarjjaortnegiid njuolggadusaid mielde bohtet ovdan loahpas dán dokumeanttas.  Sámedikki 2012 reviderejuvvon bušeahtas lea rievdaduvvon čuovvovaš:</p>
<p>Kapihtal 9.4.6.1 Doaibmabidju 1: Álggahit ja čuovvolit Ovttasbarggu ovddidanbirrasiiguin – iežas prošeavtta sadjái biddjojuvvo čuovvovaš teaksta:</p>
<p>Doaibmabidju 1: Ovddidanbirrasiid movttiidahttin – ohcanvuđot ortnet</p>
<p>Jagi 2012 vuoruheamit:</p>
<p type="listitem"> Ealáhusprošeavttat mat buvttihit oalle ollu fitnodatovddideami sámi guovlluin.</p>
<p>Doarjjaoažžut ja olahusjoavku ortnegis: Ovddidanbiras ja organisašuvnnat mat barget ealáhusovddideami nannemiin sámi guovlluin</p>
<p>Bušeahtta:</p>
<p type="listitem"> 600 000 ru</p>
<p>Galgá váikkuhit dan ahte:</p>
<p type="listitem"> Sámi guovlluide šaddá árjjalaš ealáhusovddidanbiras</p>
<p>Konferánssat Sámedikki oktavuođas Sámediggi Norgga bealde lea bovdejuvvon ráhkkaneaddji konferánsii álgoálbmogii 2014 máilmmikonferánssa oktavuođas (WCIP 2014</p>
<p>Ráhkkanančoahkkin Københámmanis lea čađahuvvon ođđajagimánus. Københámmanis mearriduvvui ahte biddjojuvvo máilmmiviidosaš oktiiordnenjoavku (GCG) dán máilmmikonferánssa várás. Dán oktavuođas adno ruhta joavkku mátkkiide ja dárbbuide, dán proseassa ruhtadit maiddái earát. Visotsámi/regionála ráhkkanemiid oktiiordnen. Sihkkarastin dihte ahte dán barggus šaddá nu viiddis go vejolaš, mii lea mearrideaddji deaŧalaš proseassa lágalašvuhtii, de fertet sáhttit doarjut guoskevaš organisašuvnnaid láhčima ja searvama. VIA Alta áigu bargagoahtit dainna ja áigu ásahit dieđihanliŋkka, láhčin- ja ráhkkananbarggu konferánssa ektui Álttás ja nu ain.</p>
<p>Várrejuvvo 700 000 ru reviderejuvvon 2012 bušeahtas ráhkkaneaddji riikkaidgaskasaš álgoálbmotkonferánsii mii galgá dollojuvvot Álttás 2013:s.</p>
<p>Čielggadusat ja duođaštanprošeavttat</p>
<p>Postii lasihuvvo 252 419 ru. Sámediggi áigu álggahit čielggadanbarggu sámi skuvlla ektui. Čielggadusbargui gullá guorahallat mii galgá leat sámi skuvllaid dovdomearkan, makkár hástalusat ja dárbbut skuvllain leat čađahit daid sámi prinsihpaid mat leat Máhttoloktema oahppoplánadahkosis, ja makkár spiehkastagaide sáhttá leat dárbu dalle go skuvllat galget addit ovttaárvosaš oahpahusa ohppiide nugo muđui lea eará skuvllain Norggas.</p>
<p>Hálddahusdási doaibmagolut Sámediggi lea ožžon ohcamiid Báhccavuona, Gálssá, Ráissa, Skiervvá ja Siellaga suohkaniin beassat mielde sámedikki ealáhusovddideami doarjagiid doaibmaguvlui (SDE-guvlui). Dát servodagat rahčet heajos ealáhuseallimiin, uhccán ođđaálggahemiiguin, negatiiva veahkadatovdánemiin ja guovdduštahttimiin. Sámediggi háliida veahkehit ealáhusovddideami dáid suohkaniin, ja searvvaha dákko bokte dáid suohkaniid doaibmaguvlui. SDE-guovllu ovddeš viiddideami vuođul diehtá Sámediggi ahte dát dagaha ahte eanebut háliidit juogadit Sámedikki váikkuhangaskaomiid. Danne vurdojuvvo ahte váikkuhangaskaoamit ealáhusovddideapmái lasihuvvojit boahttejagi bušeahtas.</p>
<p>Sámedikki ealáhusovddideami doarjagiid doaibmaguovllu (SDE-guovllu) viiddideapmi mearkkaša eanet ohcamiid ohcciin ja suohkaniin. Danne várre Sámediggi 200 000 ru, mii vástida virgeresurssa 2012 lohppii, gokčat dán dárbbu. Vuordimis lea ahte dárbbašuvvo vel 1 virgi gokčat dan lassebarggu maid viiddideapmi mielddisbuktá.</p>
<p>Sámedikki njuolgga doarjjaortnegiid njuolggadusat</p>
<p>Dárbu lea rievdadit kapihttala 17.7 Máksineavttut NuorajTV:ii. Ii leat leamaš vejolašvuohta oažžut ovttas ruhtadeami departemeanttaiguin. NuorajTV lea oččodeamen ovttas ruhtadeami eará aktevrraiguin. Sámedikki 2012 reviderejuvvon bušeahtas leat dahkkojuvvon čuovvovaš rievdadusat:</p>
<p>Kapihtal 17.7 máksineavttut NuorajTV:ii: 50 % doarjagis máksojuvvo dalle go ovttas ruhtadeapmi eará aktevrraiguin lea dahkkojuvvon. Loahppa 50 % máksojuvvo dalle go eavttut leat ollašuhttojuvvon ja doarjjaoažžu lea sádden máksinávžžuhusa Sámediggái. Sus gii vuolláičállá máksinávžžuhusa galgá leat fápmudus čatnat fitnodaga/ásahusa jna.</p>
<p>Dárbu lea rievdadit vuolitkapihttala 17.9 Doarjaga geahpedeapmi ja 17.12.5 Sámi festiválat Sámedikki 2012 bušeahtas. Sámedikki 2012 reviderejuvvon bušeahtas leat dahkkojuvvon čuovvovaš rievdadusat:</p>
<p>Kapihttalii 17.9 Doarjaga geahpedeapmi biddjojuvvo sadjái čuovvovaš teaksta: Jos badjelbáza (jahkeboađus) ovddit jagis manná badjel 20 % doarjjasupmis, de geahpeda Sámediggi doarjjasupmi čuovvovaš bušeahttajagis vásttolaččat. Dát ii guoskka doarjagii mii lea addojuvvon gielddaide ja fylkkagielddaide.</p>
<p>Kapihttalis 17.12.5 Sámi festiválat sihkkojuvvo nubbi kuvlačuokkis eavttuid vuolde: <span type="quote">“Doarjjaoažžu ii sáhte oažžut doarjaga Sámedikki ohcanvuđot doarjjaortnegiin mat gusket doaimmaide festivála oktavuođas.”</span></p>
<p>Sámedikki ohcanvuđot doarjjaortnegiid njuolggadusat</p>
<p>Dárbu lea rievdadit ja láhčit vuollekapihttaliid kapihttalis 18.18 Sierra eavttut ovttaskas ohcanvuđot doarjjaortnegiidda mat leat Sámedikki bušeahtas 2012:s. Sámedikki 2012 reviderejuvvon bušeahtas leat dahkkojuvvon čuovvovaš rievdadusat:</p>
<p>Kapihttalii 18.18.7.2 Eanadoallu biddjojuvvo čuovvovaš teaksta sadjái:</p>
<p>Eanadoallu</p>
<p>Dieđut mat galget leat mielde ohcamis:</p>
<p type="listitem"> Ásahuvvon doaimmat mat ožžot doarjaga galget sáhttit čujuhit positiivvalaš fitnodatekonomalaš</p>
<p>ovdáneapmái</p>
<p type="listitem"> Ohccis galgá leat dohkálaš fágagelbbolašvuohta nugo relevánta oahppu ja fitnovásihus</p>
<p>Eavttut:</p>
<p type="listitem"> Doarjja stáhta mielkeeriide addojuvvo 3 jagi rádjai ásaheami maŋŋá</p>
<p type="listitem"> Doarjaga vuolimus rádji prošeavttaide dahje doaibmabijuide lea 50 000 ru.</p>
<p type="listitem"> Doarjja ii addojuvvo mašiinnaide ja reaidduide, gálvogoluide, bajásdoallamii, doaibmavuđot</p>
<p>goluide, doaibmabijuide mat botnjet gilvvu, láigohanvisttiide, vuorkávisttiide, giddodagaid oastimii, leasemii, sieiva lonuhemiide, bálkágoluide, vuođđoohppui, kurssaid, semináraid ja konferánssaid lágideapmái, ja doaibmabijuide mat ruhtaduvvojit almmolaš bušeahttapoasttaid bokte.</p>
<p type="listitem"> Prošeakta galgá gárvvistuvvot maŋimuštá jagi maŋŋá doarjjareivve dáhtona.</p>
<p>Meroštallannjuolggadusat:</p>
<p type="listitem"> Gitta 30 % dohkkehuvvon gollomeroštallamis ja eanemusat 400 000 ru</p>
<p type="listitem"> Ovttasbargodoaibmabijuide main lea stuorra mearkkašupmi báikkálaš sámi álbmogii lea doarjja</p>
<p>eanemusat 500 000</p>
<p type="listitem"> Ođđa ásaheddjiid rekrutteremii dahje doaluid badjelii váldimii ja gitta 3 jagi maŋŋá álggaheami:</p>
<p>Eanemusat 100 000 ru ja gitta 1 ru rádjai mielkelihttera nammii doarjja stáhta mielkeeriid oastimii. Stuorámus almmolaš doarjja ii sáhte leat eanet go 50 % (1,75 ru lihttera nammii</p>
<p type="listitem"> Iežas bargu ja iežas ávdnasiid oassi ii sáhte leat badjel 20 % dohkkehuvvon gollomeroštallamis</p>
<p>Ohcanáigemearri:</p>
<p type="listitem"> Rabas ohcanáigemearri</p>
<p type="listitem"> Ohcanáigemearri mielkeeriid oastimii lea guovvamánu 1. b. 2012. Ohcamat mat leat sáddejuvvon</p>
<p>dán dáhtona maŋŋá eai realitehta meannuduvvo.</p>
<p>Kapihtal 18.18.7.3 Lassiealáhusat boazodoalus lea rievdaduvvon čuovvovaččat:  Ođđa kuvlačuokkis eavttuid vuolde:</p>
<p>Eavttut:</p>
<p type="listitem"> Vuolimus doarjjarádji prošeavttaide dahje doaibmabijuide lea 30 000 ru</p>
<p type="listitem"> Rievdaduvvon ohcanáigemearri:</p>
<p>Ohcanáigemearri:</p>
<p type="listitem"> Rabas ohcanáigemearri.</p>
<p>Kapihttalis 18.18.7.5 Sámi mátkeealáhusat ahtanuššamin – Árvoháhkanprográmma, leat dahkkojuvvon čuovvovaš rievdadusat: Ođđa kuvlačuokkis eavttuid vuollái:</p>
<p>Eavttut:</p>
<p type="listitem"> Vuolimus doarjjarádji prošeavttaide dahje doaibmabijuide lea 30 000 ru</p>
<p type="listitem"> Rievdaduvvon ohcanáigemearri:</p>
<p>Ohcanáigemearri:</p>
<p type="listitem"> Rabas ohcanáigemearri.</p>
<p>Kapihtal 18.18.7.6 Ovddidan- ja investerendoaibmabijut – duoji ealáhusšiehtadusas lea rievdaduvvon</p>
<p>čuovvovaččat:</p>
<p>Ohcanáigemearit rievdaduvvon:</p>
<p>Guoská investeren- ja ovddidandoarjagii:</p>
<p type="listitem"> Rabas ohcanáigemearri</p>
<p type="listitem"> Álggahanstipeanda:</p>
<p type="listitem"> Rabas ohcanáigemearri</p>
<p>Kapihtal 18.18.7.9 Meahcástanealáhusaid ovddideapmi – lotnolasealáhusaid árvoháhkan prográmma, lea čuovvovaččat rievdaduvvon:</p>
<p>Vuosttáš kuvlačuokkis eavttuid vuolde sihkkojuvvo ja sadjái biddjojuvvo dát:</p>
<p>Eavttut:</p>
<p type="listitem"> Vuolimus doarjjarádji prošeavttaide dahje doaibmabijuide lea 30 000 ru</p>
<p>Vuosttaš kuvlačuokkis meroštallannjuolggadusaid vuolde sihkkojuvvo ja sadjái biddjojuvvo</p>
<p>čuovvovaš:</p>
<p>Meroštallannjuolggadusat:</p>
<p type="listitem"> Gitta 50 % dohkkehuvvon gollomeroštallamis ja eanemusat 300 000 ru.</p>
<p type="listitem"> Ovttasbargodoaibmabijuide main lea stuorra mearkkašupmi báikkálaš sámi álbmogii lea doarjja</p>
<p type="listitem"> eanemusat 500 000 ru</p>
<p type="listitem"> Rievdaduvvon ohcanáigemearri:</p>
<p>Ohcanáigemearri:</p>
<p type="listitem"> Rabas ohcanáigemearri</p>
<p>Ođđa ortnet kapihttalii ealáhusat, Áŋgiruššansuorgi geasuheaddji báikegottit, Doaibmabidju 1: Ovddidanbirrasiid movttiidahttin – ohcanvuđot doarjja Ođđa ohcanvuđot ortnega vuođul lea dárbu ráhkadit ođđa vuollekapihttala kapihttalii Sierra eavttut  ovttaskas ohcanvuđot doarjjaortnegiid várás man namma lea:</p>
<p>Ovddidanbirrasiid movttiidahttin  Dieđut mat galget boahtit ovdan ohcamis:</p>
<p type="listitem"> Ohcci galgá čujuhit ahte prošeakta ovddida árjjalaš ealáhusovddidanbirrasa sámi guovlluin.</p>
<p>Ovttasbargu gielddaiguin ja eará aktevrraiguin deattuhuvvo.</p>
<p type="listitem"> Ohcama vuođđun galgá leat prošeaktaplána. Galgá čielgasit boahtit ovdan mii lea prošeavtta</p>
<p>mihttomearri ja strategiijat, makkár organisašuvnnas lea ovddasvástádus prošeavttas, movt ovttasbargu eará aktevrraiguin galgá doaibmat ja mii leat prošeavtta áigerámma</p>
<p>Eavttut:</p>
<p type="listitem"> Vuolimus doarjjarádji lea 100 000 ru</p>
<p type="listitem"> Doarjja ii addojuvvo almmolaš aktevrraide, fysálaš investeremiidda ja doaibmabijuide mat</p>
<p>ruhtaduvvojit almmolaš bušeahttapoasttaid bokte.</p>
<p type="listitem"> Doarjja ii addojuvvo dan vuođul man ollu lahtut organisašuvnnas leat</p>
<p type="listitem"> Prošeakta gárvvistuvvo maŋimuštá jagi maŋŋá doarjjareivve dáhtona</p>
<p>Meroštallannjuolggadusat:</p>
<p type="listitem"> Eanemustá sáhttá addojuvvot doarjja gitta 50 % dohkkehuvvon goluin ja doarjja eanemusat sáhttá</p>
<p>leat 500 000 ru</p>
<p type="listitem"> Sámediggi ii searvva dakkár prošeavttaid ruhtadeapmái maid gollomeroštallan lea badjel 5 000 000</p>
<p>ru</p>
<p type="listitem"> Iežas bargu ii sáhte leat badjel 20 % dohkkehuvvon gollomeroštallamis</p>
<p>Ohcanáigemearri: Rabas ohcanáigemearri</p>
<p>EEO-njuolggadusat: Doarjja juolluduvvo EEO-šiehtadusa njuolggadusaid mearkkašmeahttun doarjaga mielde. Mearkkašmeahttun doarjaga njuolggadusat čuvvot skábmamánu 14. b. 2008 láhkaásahusa nr 1213. Dáid njuolggadusaid mielde ii sáhte doarjjaoažžu vuostáiváldit mearkkašmeahttun doarjaga eanet go oktiibuot 200 000 Euro (mii lea sullii 1,6 miljon ruvnnu 2011:s) ovtta dahje máŋgga sajis 3 jagi rehketdoallojagi áigodagas.</p>
<p>Ovdalgo doarjaga sáhttá máksit ferte doarjjaoažžu duođaštit Sámediggái ahte ii oaččo mearkkašmeahttun doarjaga eará sajis máksinjagi dahje guovtti ovddit jagiin mat oktiibuot Sámedikki doarjagiin gaskamearálaččat eai leat eanet go 515 000 Norgga ruvnnu. Vejolaš ođđa almmolaš doarjjaohcamiid oktavuođas (beroškeahttá gos oažžu doarjaga) lea doarjjaoažžus geatnegasvuohta dieđihit dán doarjaga birra. Dieđihangeasku gusto 3 rehketdoallojagi fálaldatáigemeari rájes.</p>
</body></document>