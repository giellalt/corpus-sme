<document xml:lang="sme" id="no_id"><header><title>Sámedikki 2011 reviderejuvvon bušeahtta</title><genre code="admin"/><author><unknown/></author><year>2011</year><wordcount>2039</wordcount><conversion_status type="standard"/><availability><free/></availability><origFileName>http://samediggi.no/content/download/505/4738/version/1/file/S%C3%A1medikki+reviderejuvvon+bu%C5%A1eahtta+%282011%29.pdf</origFileName><parallel_text xml:lang="nob" location="sametingets_reviderte_budsjett_2011_.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikki 2011 reviderejuvvon bušeahtta</p>
<p>Sámedikki doaibma lea meroštallojuvvon netto bušeahttadoaibman, danne bisuha ja juohká Sámediggi iežas bušeahta badjelbáhcaga. Vejolaš vuolláibáza váldojuvvo sisa maŋit jagi bušeahtas. Sámediggi láve jahkásaččat revideret bušeahtas dievasčoahkkimis miessemánus, jahkedieđáhusa mearrádusa vuođul miessemánus mas mielde maiddái jahkerehketdoallu.</p>
<p>Sámediggi sáhttá hálddašit poastta 50 ruđaid maid lea ožžon departemeanttain friija. Dát ii guoskka merkejuvvon ruđaide mat bohte eará departemeantapoasttain, nugo poasttain 22 ja 72. Lassijuolludusat váldojuvvojit dattetge mielde reviderejuvvon bušeahtas.</p>
<p>Čujuhit muđui Sámedikki jahkerehketdollui ja Sámedikki 2010 jahkedieđáhussii, ášši 008/11.</p>
<p>Sámedikki 2010 rehketdoallu čájeha rehketdoalu dáfus badjelbáhcaga mii lea 9 397 652 ru. Dasa lassin lea Sámedikkis geavatkeahtes iežaskapitála 3 648 638 ru juohkin láhkai. Dat mearkkaša dan ahte</p>
<p>Sámedikkis reviderejuvvon bušeahtas 2011 lea oktiibuot 13 046 290 ru maid sáhttá juohkit.</p>
<p>Liige juolludusaid juohkin ja ođđasis juohkin bušeahtas 2011 oidno tabeallain vuolábealde ja válddahus ovttaskas poasttaid birra maid lea vuolábealde.</p>
<p>Sámedikki ollislaš sisaboađut ja golut</p>
<p>Jagi 2011 reviderejuvvon bušeahtas várrejuvvo 2 155 290 ru doarjjan vuođđoskuvlla dábálaš oahpponeavvuide .</p>
<p>Stipeanda alit ohppui</p>
<p>Kapihttalis 4.2.2.2, poasta 10102 Stipeanda alit ohppui lea okta vuoruhemiin jahkái 2011 veaháš eahpečielggas. Dat guoská čuovvovaš vuoruheapmái; <span type="quote">”Veajuiduhttin stipeanda – das várrejuvvon 150 000 ru”</span>. Danne lea dárbu rievdadit kuvlačuoggá vuoruheamis veajuiduhttin stipeanda leat ná:</p>
<p>Veajuiduhttin stipeanda – das várrejuvvon 150 000 ru, dás lea vuoruhuvvon viidáset oahppu demeansa ja boarrásiid psykiatriijas, viidáset oahppu psykálaš dearvvasvuođa barggus ja viidáset oahppu fierpmádatbarggu oktavuođas.</p>
<p>Sámi oahpponeavvoportála</p>
<p>Giella giellahálddašanguovllu.</p>
<p>Kultuvra várrejuvvo 600 000 ru jagi 2011 reviderejuvvon bušeahtas Davviálbmogiid guovddážii OS/Senter for nordlige Folk AS poasta 21011.</p>
<p>Ohcanvuđot doarjja - kulturovddideapmi</p>
<p>Evttohuvvo čuovvovaš lasáhus kapihttalis 6.3.1.4 Eará kulturdoaibmabijut, poastta 20050 vuoruhemiin:</p>
<p>Nissonriikasearvvi searvan riikkaidgaskasaš valáštallandoaluide.</p>
<p>Prošeaktadoarjja Beaivváš Sámi Našunálateáhtera 30-jagi doaluide 2011:s.</p>
<p>Jagi 2011 reviderejuvvon bušeahtas várrejuvvo 1 240 000 ru doarjja eará kulturdoaibmabijuide.</p>
<p>Ealáhusat</p>
<p>Barggus Sámedikki dieđáhusain ealáhusovddideami birra mii biddjojuvvo ovdan jagis 2011, leat ilbman stuorra hástalusat eretfárrema ektui sámi guovlluin (erenoamážit fárrejit nissonolbmot ja nuorat), stuorra rievdadusat ealáhusstruktuvrras, unnán ásaheamit ja unnán ealáhusat. Danne lea dárbu eanet áŋgiruššat dakkár ealáhusaid nannemiin maid olis bisuhivčče nissonolbmuid ja nuoraid guovllus ja oččošeimmet sin boahtit ruovttoluotta sámi guovlluide, ja dasto bargat ealáhushutkamiin, ođđa háhkamiin ja ođđa ásahemiid nannemiin.</p>
<p>Jagis 2011 várrejuvvo 500 000 ru reviderejuvvon 2011 bušeahtas juohkelágan ealáhusaide.</p>
<p>Jagi 2011 bušeahtas várrejuvvo 500 000 ru Lotnolasealáhusaid árvoháhkanprográmmii ja sámi mátkeealáhusaide máŋga ásahanprográmma ja ásaheddjiid čuovvoleapmái.</p>
<p>Areálat, birasgáhtten ja kultursuodjaleapmi Ohcanvuđot doarjjaortnega gáibádusa válddahallan sámi kulturmuitosuodjaleapmi kapihtal 8.2.1.</p>
<p>Sámedikki 2011 bušeahtas lea várrejuvvon 2 000 000 ru postii 40000 Sámi kulturmuitosuodjaleapmi.</p>
<p>Ortnegis lei ohcanáigemearrin guovvamánu 1. b. 2011. Dán vuođul leat báhcán ruđat ortnegii ja evttohuvvo ahte biddjojuvvo ođđa ohcanáigemearri čakčamánu 1. b. 2011. Reviderejuvvon 2011 bušeahtas addojuvvo doarjja guovtti prošektii. Sámi huksensuodjalusprošektii ja eará sámi kulturmuittuid registreremii. Goappašiid prošeavttaide juolluduvvo gitta 200 000 ru ja dat galget deavdit doarjjaeavttuid.</p>
<p>Evttohuvvo čuovvovaš lasáhus/rievdadus kapihttalis 8.2.1 sámi kulturmuitosuodjaleapmi, dát lásáhusat /rievdadusat gustojit ohcanáigemearrái mii lea čakčamánu 1. b. 2011:</p>
<p>Doarjjaortnega doarjjaoažžun rievdaduvvo ná: Huksensuodjalusprošeavttaide:</p>
<p>Suodjaluvvon sámi visttiid eaiggádat, vuosttažettiin ovttasbargguin almmolaš dahje priváhta ásahusaiguin ja organisašuvnnaiguin</p>
<p>Almmolaš dahje priváhta ásahusat ovttasbargguin eaiggádiin</p>
<p>Prošeavttaide mat eai leat huksensuodjalus:</p>
<p>Sámi kulturásahusat/organisašuvnnat ja museat dahje sullasaš ásahusat/organisašuvnnat main lea gelbbolašvuohta sámi kulturmuitosuodjaleamis</p>
<p>Vuoruheamit 2011 rievdaduvvojit ná:</p>
<p>Sámi kulturmuittuid registreren gáržžiduvvon guovllu siskkobealde gos ovddežis leat unnán registrerejuvvon automáhtalaččat ráfáidahttojuvvon sámi kulturmuittut almmolaš registariin. Báikkálaš searvan vuoruhuvvo.</p>
<p>Sámi vistti/lokalitehta ođasteapmi Báikkálaš searvan vuoruhuvvo.</p>
<p>Juolludaneavttut: Ođđa kuvlačuokkis:</p>
<p>Ohcanáigemearri lea čakčamánu 1. b. 2011. Ohcamat mat sáddejuvvojit maŋŋá dán dáhtona eai realitehta meannuduvvo.</p>
<p>Dieđut mat galget boahtit ovdan ohcamis rievdaduvvojit leat ná:</p>
<p>Prošeaktačilgehus mas válddahuvvojit boađusmihttu, ovdánanplána, fágalaš čanastat sus dahje sis geat galget čađahit prošeavtta, movt prošeakta plánejuvvo čadnojuvvot báikkálaččat ja prošeaktabohtosiid gaskkusteapmi.</p>
<p>Bušeahtta mii čájeha gollogeahčastaga čadnojuvvon doaibmabijuide ja ruhtadanplánii</p>
<p>Ohcamiin galgá árvvoštallojuvvot mainna lágiin dásseárvoperspektiivva sáhttá váikkuhit prošeavtta bohtosii ja movt dat dalle gozihuvvo.</p>
<p>Muđui gustojit dat njuolggadusat maid Sámediggi lea mearridan áššis 43/07 Sámedikki ohcanvuđot doarjjahálddašeami ođasmahttin.</p>
<p>Gáibádusat doarjjaožžui rievdaduvvojit leat ná:</p>
<p>Registrerenprošeavttaide</p>
<p>Registrenprošeavttaide galgá Askeladdena, SEFRAKa dahje Sámedikki registrerenskovvi geavahuvvot</p>
<p>Kulturmuittut galget registrerejuvvot digitála, omd. GPS:in dahje giehta-PC:in (pda:in). Juohke raporteremis ferte UTM-ávádat almmuhuvvot.</p>
<p>Sámediggi galgá sáhttit oažžut buot registrerenávdnasiid ja maiddái loahpparaportta, digitála hámis.</p>
<p>Kulturmuittuid registreren ferte dahkkojuvvot guoskevaš eanaeaiggádiid mieđihemiin. Geassemánu 9. b. 1978-mannosaš lága nr. 50 vuođul kulturmuittuid birra ii galgga registreren ja duođašteapmi mange láhkai duohtadit kulturmuittuid. Dát guoská maiddái geahččalanroggamii ja sullasaš registerenvugiide. Dákkár iskamiidda ferte ohcat lobi Riikaantikváras.</p>
<p>Huksensuodjalanprošeavttaide</p>
<p>Ođastanprošeavttaid oktavuođas geatnegahttojuvvo prošeaktaeaiggát váldit oktavuođa Sámedikki huksensuodjalus bargiiguin ovdal go prošeakta álggahuvvo. Jos dohkkehuvvon plána áigu rievdadit, de geatnegahttojuvvo prošeaktaeaiggát/snihkkár guorahallat ođđa plána Sámedikkiin ovdal go dat álggahuvvo.</p>
<p>Ođastanprošeavttat galget álohii raporterejuvvot nu ahte govat leat mielde mat čájehit objeavtta dili ovdal ja maŋŋá čađaheami ja dasto deaŧalaš beliid prošeavtta áigge.</p>
<p>Ođđa kuvlačuokkis Gáibádusat doarjjaožžui vuolde:</p>
<p>Ovttaskas prošeavttaid lagat gáibádusat bohtet ovdan juolludusreivves</p>
<p>Meroštallannjuolggadusat:</p>
<p>Guovtti prošektii juolluduvvo 200 000 ru goabbáige. Juolludus addojuvvo vuođustuvvon ohcama ja bušeahta vuođul</p>
<p>Prošeavttat main lea iežas ruhta vuoruhuvvojit</p>
<p>Hálddahusgollun juolluduvvo gitta 15 % rádjai dohkkehuvvon goluin</p>
<p>Registrerenprošeavttaid bálkágoluide juolluduvvo gitta 45 000 ru mánnui olbmo nammii, mas mielde sosiálagolut</p>
<p>Iežasoasi/iežas barggu diibmohaddi sáhttá leat eanemusat 300 ru.</p>
<p>Sullii 10 % ollislaš bušeahtas berre siskkildit gaskkustandoaibmabijuid</p>
<p>Regionála ovddideapmi</p>
<p>Sámedikki 2011 bušeahtas kapihttalis 10.2 Regionála ovddideapmi boahtá ovdan čuovvovaš regionála váikkuhangaskaomiid geavaheami ektui: Regionála ovddidanruđat leat ruđat maid Sámediggeráđđi hálddaša doaibmabijuide ja prošeavttaide mat ruhtaduvvojit ovttas fylkkagielddaiguin. Lagat eavttut doarjagiidda bohtet ovdan sierra doarjjareivviin.</p>
<p>Jagi 2011 reviderejuvvon bušeahtas rievdaduvvo dat leat ná: Regionála ovddidanruđat leat ruđat maid Sámediggeráđđi hálddaša doaibmabijuide ja prošeavttaide mat ruhtaduvvojit ovttas fylkkagielddaiguin. Dát ii guoskka doaibmabijuide/prošeavttaide sámegielaid doaibmaplána čuovvoleami oktavuođas. Lagat eavttut doarjagiidda bohtet ovdan sierra doarjjareivviin.</p>
<p>Ođđa teakstaoassi kapihttalii 10.2 Regionála ovddedeapmi: Juolludusas regionála ovddideapmái várrejuvvo 500 000 ru fylkkagielddalaš prošektii Sápmi Music. Juolludus čielggaduvvo gulahallama bokte Finnmárkku fylkkagielddain. Sámediggi lea ovttasbargošiehtadusa bokte Finnmárkku fylkkagielddain áŋgiruššan prošeavttain Sápmi Music mas eaktuduvvo ahte prošeakta galgá árvvoštallojuvvot. Árvvoštallan ii leat čađahuvvon, ja eaktuduvvo ahte dat čuovvoluvvo ovttasbargobeliid bealis.</p>
<p>Jagi 2011 bušeahtas várrejuvvo 250 000 ru Regionlovddideapmái.</p>
<p>Eará váikkuhangaskaoamit</p>
<p>Saemien Sijtes poasta 50700.</p>
<p>Konferánssat Sámedikki olis 2011 reviderejuvvon bušeahtas várrejuvvo 200 000 ru Sámi parlamentáralaš ráđi nuoraidkonferánsii 2011. Suoma sámediggi (nuoraidráđi bokte) pláne lágidit sámi nuoraidkonferánssa golggotmánu loahpas 2011, jur ovdalaš SPR čoahkkima skábmamánu 9. b. 2011.</p>
<p>Dutkan ja ovddideapmi, čielggadeamit ja duođaštanprošeavttat</p>
<p>Čuovvovaš ođđa vuoruheamit 2011:s</p>
<p>Sámedikki kulturváikkuhangaskaomiid barggolašvuođabeavttu olgguldas čielggadeapmi.</p>
<p>Giellaiskkadeapmi. 2011 reviderejuvvon bušeahtas várrejuvvo 400 000 ru dutkamii ja ovddideapmái, čielggademiide ja duođaštanprošeavttaide.</p>
<p>Politihkalaš dási doaibmagolut 2011 reviderejuvvon bušeahtas várrejuvvo 200 000 ru bearráigeahččanlávdegoddái. Bálkáovdáneami bisseheapmi: Sámediggi mearrida ahte Sámediggeráđi, politihkalaš ráđđeaddiid ja dievasčoahkkinjođiheaddji bálkká ovdáneapmi bissehuvvo dassážii go Sámediggi lea meannudan dan čuovvu evaluerema.</p>
<p>Sámediggi oaidná dárbbu nannet riikkaidgaskasaš áŋggirdeami. Sihke nationálalaččat ja riikkaidgaskasaččat sturrot vuordámušat Sámediggái. ON máilmmikonferánsa álgoálbmogiid birra 2014:s gáibida olu ráhkkananbarggu ja čuovvoleami Sámedikki bealis. Sámediggi lea ovttas eará álgoálbmogiiguin evttohan stuorát riikkaidgaskasaš ráhkkaneaddji álgoálbmotkonferánssa 2013:s</p>
<p>Sápmái. ON galgá maiddái vuolggahit doaibmaplánabarggu álgoálbmogiid várás 2015 – 2030 áigodahkii. Lea dehálaš ahte Sámediggi lea guovddážis dán barggus. Seammás lea plána ovddidit riikkaidgaskasaš dieđáhusa Sámedikki dievasčoahkkimii. Danne dárbbaša Sámediggi návccaid ja gelbbolašvuođa sihke siskkáldasat ja olggo bealde.</p>
<p>Sámediggi áigu fievrridit dakkár politihka mainna gozihit sámi oktasaš beroštumiid dan oktavuođas go dahkkojuvvojit geatnegahtti riikkaidgaskasaš šiehtadusat. Sámediggi ii leat odne organiserejuvvon nu ahte dat dohkálaš vuogi mielde sáhtášii gozihit sámi beroštumiid ja vuoigatvuođaid sierra riikkaidgaskasaš oktavuođain eaige leat doarvái bargit dan dahkat dahje vejolašvuohtage. Sámediggi lea bargan ollislaš ja kvalitehta dáfus sihkkarastojuvvon ja áigeguovdilastojuvvon jienastuslogu sadjái oažžumiin juohke nuppi jagi. Dát lea dievasčoahkkinášši 40/07 čuovvoleapmi.</p>
<p>Sámediggi lea dahkan šiehtadusa EDB Ergo Group:in vuogádaga ásaheami ektui jienastuslogu várás, ovdabarggu ektui ovdal deaddileami ja maŋŋá meannudeapmái ja fievrridangoluid sáddema ektui guoskevaš gielddaide. Julevsámi-dáru/dáru-julevsámi sátnegirji lea gárvvistuvvon ja Sámediggi áigu oastit vuoigatvuođaid digitála sátnegirjji almmuheapmái. Jagi 2011 reviderejuvvon bušeahtas várrejuvvo 1 260 000 ru namuhuvvon ulbmilii.</p>
<p>Earenoamáš prošeavttat vástádusaid iežaset gažaldagaide, ožžot veahki áššemeannudeapmái ja aktiivvalaččat besset mielde hábmet Sámedikki boahttevaš politihka. 2010 loahpas juolludii Oahpahusdirektoráhtta 2 000 000 ru gelbbolašvuođaloktemii sámi skuvlii Máhttolokten – Sámi oktavuođas, ja olahusjoavku leat vuođđooahpahusa oahpaheaddjit.</p>
<p>Oahpahusdirektoráhta juolludusreivve mielde galgá ruhta movttiidahttit gelbbolašvuođaloktemii mii ovddida sámegiela ja sámi kultuvrra sámi skuvllas. Dan geažil go Oahpahusdirektoráhtta juolludii ruđa 2010 loahpas, de ii šaddan ruhta geavahuvvot 2010:s. Danne várrejuvvo 2011 reviderejuvvon bušeahtas 2 000 000 ru gelbbolašvuođaloktemii sámi skuvllas Máhttolokten – Sámi oktavuođas. Ruhta geavahuvvo Oahpahusdirektoráhta juolludusreivve mielde.</p>
<p>Mearkkašumit</p>
<p><em type="italic">Lávdegotti eanetlohku, Bargiidbellodaga sámediggejoavkku (Bb) lahtut Sten Erling Jønsson, Hilde Anita Nyvoll, Ronny Wilhelmsen, Willy Ørnebakk ja Ragnhild Melleby Aslaksen, Norgga sámiid riikasearvvi (NSR) lahtut </em></p>
<p><em type="italic">Ann-Mari Thomassen, Aili Keskitalo, Rolf Johansen, Jarle Jonassen, Árja lahttu Alf Isaksen ja Sámit Mátta-Norggas lahttu Marie Therese Nordsletta Aslaksen </em>ovddidit čuovvovaš mearkkašumi: </p>
<p>Dalle go Sámediggi ovttasbargošiehtadusa bokte Finnmárkku fylkkagielddain doarjjui prošeavtta Sápmi Music, de lei eaktun ahte prošeakta galggai evaluerejuvvot. Lávdegoddi ii sáhte oaidnit ahte dát evalueren livčče dahkkojuvvon, ja eaktuda ahte dat čuovvoluvvo ovttasbargobeliid bealis.</p>
<p><em type="italic">Lávdegotti unnitlohku, NSR lahtut, ovddidit čuovvovaš mearkkašumi: </em>Lávdegotti unnitlogu mielas lea lunddolaš ahte dieđáhus riikkaidgaskasaš doaimma birra galgá leat vuođđun vejolaš riikkaidgaskasaš ovddastusa ásaheami oktavuođas Sámediggái New York:s dahje eará báikkiin. Sámediggeráđđi lea dieđihan ahte boahtá ođđa riikkaidgaskasaš dieđáhus. Ráđđelahttu Vibeke Larsen duođaštii dan go ovddidii ášši 22/11 Reviderejuvvon bušeahtta, vuossárgga miessemánu 23. b. ahte dálá dieđáhus gusto dassážii go ođđa dieđáhus lea mearriduvvon. Gustovaš dieđáhus riikkaidgaskasaš suorggi birra leage nu Sámediggeráđi dieđáhus riikkaidgaskasaš áŋgiruššansurggiid birra - Álgoálbmogiid boahtteáiggi ovddideapmi, mii mearriduvvui dievasčoahkkimis áššis 49/06. </p>
<p>Dán dieđáhusas lea deattuhuvvon ahte dárbbašuvvo riikkaidgaskasaš ovddastus Europarlameantta oktavuhtii, ovttasbargguin Sámi parlamentáralaš ráđiin, dan dieđáhusas daddjojuvvo ná:</p>
<p><em type="italic">SPRii kantuvrra ásaheapmi Eurohpaparlameantta oktavuhtii, mii lea EU álbmotválljen láhkaaddi čoahkkin, lea rivttes lávki movt buoridit sámiid oktavuođaid EU ektui. Sámediggeráđđi háliida, ovttasráđiid Suoma ja </em></p>
<p><em type="italic">Ruoŧa sámedikkiiguin, bargat dan ala ahte SPR oažžu dán lágan ovddastusa maid EU-parlameanta ruhtada. Parlamentáralaš čoahkkimin sáhttá SPR ovdamuniin leat sajis doppe gos našonála parlameanttat leat ovddastuvvon. Dát attášii SPRii buoret stáhtusa, seammás go dat addá vejolašvuođaid bargat dakkár fierpmádagas gos dieđut johtet ja oktavuođat čadnojuvvojit. Dát mearkkaša maiddái lagat ovttasbarggu fylkkagielddaiguin go geahččá daid leahkima EU vuogádagas. Dát lea mielde nannemin Sámedikki gelbbolašvuođa ealáhusdoaimma njuolggadusaid ja rámmaid ektui, go dađistaga stuorát oasi dain dál hábme EU. </em></p>
<p><em type="italic">Dainna lágiin sáhttá Sámediggi buorebut juohkit dieđuid Sámedikki áirasiidda, fitnodagaide ja álbmogii daid váikkuhusaid birra mat dáin lágain ja njuolggadusain leat guoskevaš ealáhusdoibmii. Sámediggeráđđi háliida maiddái, ovttasráđiid earáiguin, bargat dan ala vai sámiid dilli Ruošša bealde buoriduvvo dan bokte ahte </em><em type="italic">váikkuhit komiteaid mat barget EUs Ruošša ektui. </em></p>
<p><em type="italic">Ovddastusa ásaheapmi SPR:ii Eurohpaparlameantta oktavuhtii. </em></p>
<p>Lávdegotti unnitlohku ii hálit garvit Sámedikki 2006 mearrádusa almmá bijakeahttá vuođđun politihkkasuorggi ja vuoruhemiid ollislaš geahčadeami. Sámi parlamentáralaš ráđi mearrádusas daddjojuvvo ahte riikkaidgaskasaš bargu vuoruhuvvo ja oktiiordnejuvvo, danne berre ovttasráđiid ovttasbargooasálaččaiguin Sámi parlamentáralaš ráđis árvvoštallat sierra dárbbuid ja áŋgiruššansurggiid nubbi nuppi vuostá. Dát berre dahkkojuvvot barggu bokte ođđa riikkaidgaskasaš dieđáhusain. Dát lávdegotti lahtut oaivvildit danne ahte ii leat dohkálaš ovddidit evttohusa riikkaidgaskasaš ovddastusa ásaheamis bušeahta reviderema bokte, erenoamážit go dát ovddastus ii oro leamen fakkastuvvon movtge Sámedikki plánadokumeanttaide. Min mielas lea dát áibbas ođđa ášši maid</p>
<p>Sámediggi berrešii meannudit guoskevaš dokumeanttain, main sáhttá vihkkedallat sierra molssaeavttuid ja árvvoštallat daid váikkuhusaid sámi servodaga dárbbuid ektui. Mii vuordit áinnas ahte dieđihuvvon riikkaidgaskasaš dieđáhusas válddahuvvojit sierra molssaeavttut maiguin nannet Sámedikki vejolašvuođa gozihit sámi beroštumiid ja vuoigatvuođaid sierra riikkaidgaskasaš oktavuođain.</p>
<p>Lávdegotti unnitlohku konstatere ahte Sámediggeráđđi evttohusastis reviderejuvvon bušeahtas lea čuovvolan máŋga evttohusa maid NSR lea evttohan jagi 2011 ja 2010 dábálaš bušeahta meannudeami oktavuođas, vaikko dát evttohusat dalle hilgojuvvojedje. Ovdamearkan dasa sáhttit namuhit juolludusaid nannema ođđa oahpponeavvuid ráhkadeapmái, ohcanvuđot ortnegiidda giela, kultuvrra ja ealáhusaid ektui, doarjaga nannema Davviálbmogiid guovddážii ja doaibmaruđaid nannema bearráigeahččanlávdegoddái. Danne vállje lávdegotti unnitlohku guorrasit eanaš daid evttohusaide maid Sámediggeráđđi lea ovddidan. <em type="bold">Nuoraj TV fásta poastan Sámedikki bušehttii </em></p>
<p>Sámedikki 2011 bušeahtas lea Sámediggi mearridan sierra strategiijaid maid bokte sihkkarastit ja ovddidit ealli ja girjás sámi dáidda- ja kultureallima. Okta strategiijain lea sámi mediafálaldaga nannen mátta-, julev- ja davvisámi giellaguovlluin.</p>
<p>Lávdegotti unnitlohku čujuha ahte erenoamáš dárbu lea ovddidit girjás mediafálaldaga julevsámegillii. NRK Sámis leat guokte radiosáddaga vahkkosaččat, ja TV:s ii leat olus mihkkege julevsámegillii. Báikkálaš áviisa Nord-Salten čállá siiddu julevsámegillii vahkkosaš áviissas. Nuoraj TV lea mediafálaldat interneahtas julevsámegillii nuoraid várás ja maid nuorat leat ásahan 2010:s. Fálaldaga fertejedje dattetge heaittihit jahkemolsumis 2010-2011 dan geažil go eai ožžon doarvái juolludusaid doibmii. Lávdegotti unnitlohku oaivvilda ahte dát lei hui buorre fálaldat mas sámi mánát ja nuorat ollu beroštedje. Lávdegotti unnitlohku oaivvilda ahte oppalaččat ferte áŋgiruššat dan ektui ahte oažžut eanet mediafálaldaga julevsámegillii giela nannema dihte. Erenoamážit lea deaŧalaš áŋgiruššat mediafálaldaga oččodemiin julevsámi mánáide ja nuoraide.</p>
<p>Dát lahtut lávdegottis ávžžuhit Sámediggeráđi sihkkarastit ruhtadeami Nuoraj TV:ii Sámedikki 2012 bušeahtas vai dán fálaldagain sáhttá fas joatkit julevsámegiela ovddideami dihte. Lávdegoddi ávžžuha Sámediggeráđi ovttasbargat ruhtadeami ektui Norlándda fylkkasuohkaniin, Divttasvuona suohkaniin ja Kulturdepartemeanttain.</p>
</body></document>
