<document xml:lang="sme" id="no_id"><header><title>Sámedikki 2009 reviderejuvvon bušeahtta</title><genre code="admin"/><author><unknown/></author><year>2009</year><wordcount>1300</wordcount><conversion_status type="standard"/><availability><free/></availability><origFileName>http://samediggi.no/content/download/503/4730/version/1/file/S%C3%A1medikki+reviderejuvvon+bu%C5%A1eahtta+%282009%29.pdf</origFileName><parallel_text xml:lang="nob" location="sametingets_reviderte_budsjett_2009_.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámediggi lea meroštallojuvvon nettobušeahtta doaibman, danne bisuha ja juohká Sámediggi ieš iežas bušeahttabadjelbáhcaga. Vejolaš vuolláibáza váldojuvvo čuovvovaš jagi bušeahtas. Sámediggi láve jahkásaččat revideret bušeahtas miessemánu dievasčoahkkimis, jahkedieđáhusa mearrádusa vuođul guovvamánu čoahkkimis mas maiddái jagi rehketdoallu láve leat mielde.</p>
<p>Sámediggi sáhttá friija hálddašit departemeanttaid addán ruđaid poasttas 50. Dát ii guoskka várrejuvvon ruđaide mat bohtet eará departemeantapoasttain, nugo poasttain 22 ja 72. Lassi-juolludusat váldojuvvojit dattetge mielde reviderejuvvon bušeahtas.</p>
<p>Muđui čujuhit Sámedikki jahkerehketdollui ja Sámedikki 2008 jahkedieđáhussii áššis 007/09.</p>
<p>Sámedikki 2008 rehketdoallu čájeha ahte lea 2 698 957 ru badjelbáza. Sámediggi lea maŋimuš jagiin gártadan alccesis iežas kapitála mii lea 8 314 962 ru, das mielde jagi 2008 badjelbáza. Dát boahtá das go leat geavatkeahtes ruđat sierra poasttain, geahča Sámedikki dábálaš ja reviderejuvvon bušeahta.</p>
<p>Gártaduvvon badjelbáza dahje iežas kapitála lei 31.12.2007 muttus 5 616 005 ru, ja go Sámedikkis lea 2008 rehketdoalus badjelbáza, de sáhttá Sámediggi jagi 2009 reviderejuvvon bušeahtas ođđasis juogadit oktiibuot 8 314 962 ru. Liigejuolludusaid juohkin ja ođđasis juogadeapmi 2009 bušeahtas oidno tabeallain vuolábealde ja das leat maiddái ovttaskas poasttat válddahallojuvvon.</p>
<p>Juolludusat departemeanttain 100 000 ru eanet go maid Sámediggi lei eaktudan.</p>
<p>Sámedikki sisaboađut ja golut oktiibuot</p>
<p>Badjelbáhcaga juohkin ja liigejuolludus</p>
<p>Tabeallain vuolábealde oidno movt 8 314 962 ruvdnosaš badjelbáza lea juogaduvvon, ja dasto Dearvvašvuođa- ja fuolahusdepartemeantta 100 000 ruvdnosaš juolludus.</p>
<p>Oahpahus</p>
<p>Oahpponeavvut 1 000 000 ru várrejuvvo juolluduvvon oahpponeavvoprošeavttaid gárvvisteapmái, juogadeapmái ja vuovdimii. Eaktuduvvo ahte Sámediggi ja lágadusat šaddet ovttaoaivilii oahpponeavvuid juogadeami ja vuovdima eavttuin go lea mearriduvvon ahte dat galget leat nuvttá skuvllaide.</p>
<p>Stipeanda alit ohppui</p>
<p>Postii 10102 stipeanda alit ohppui lasihuvvo 300 000 ru dábálaš bušeahta ektui. Ruđat galget geavahuvvot stipeandan ovdaskuvla- ja dábálašoahpaheaddji studeanttaide geain sámegiella lea fágasuorggis. Čujuhit ahte Sámediggi ovttas earáiguin galgá ovttasbargat kampánjain <span type="quote">“Drømmejobben – Gollevirgi”</span> oččodan dihte studeanttaid váldit oahpaheaddjioahpu. Dábálaš bušeahtas lei várrejuvvon 300 000 ru dán ulbmilii. Dán ortnegis leat guokte ohcanáigemeari, ja várrejuvvon submi lea geavahuvvon vuosttaš ohcanáigemeari oktavuođas. Danne lea dárbu lasihit ruđaid dán postii daid ohcamiid várás maid vuordit boahtit čakčat.</p>
<p>Giella</p>
<p>Giellaprošeavttat olggobealde sámegiela hálddašanguovllu</p>
<p>Juolludaneavttut:</p>
<p>Ođđa ohcanáigemearri čakčamánu 1. b. 2009.</p>
<p>Kultuvra 8</p>
<p>Njuolgga doarjagat</p>
<p>Juolludaneavttut:</p>
<p>Doarjagis Sámi spábbačiehčanlithttu (SSL) - Samisk fotballforbund várrejuvvo ru 150 000 sámi nissonspábbačiekčansearvái 9</p>
<p>Doarjagis RidduDuottar museum galgá ru 200 000 mannat Álttá/Guovdageainnu-ášši duođaštanguovddáža ovdaprošektii.</p>
<p>Ohcanvuođot doarjagat 10</p>
<p>Dasa lassin evttohuvvo čuovvovaš lasáhus čuoggás 6.3.1.4 Eará kulturdoaibmabijut Vuoruheamit 2009:</p>
<p>Ođđa kuvlačuokkis</p>
<p>Duodjekursa kulturgaskkusteddjiide</p>
<p>Duodjebagadanbálvalussii julev- ja bihtánsámi guovllus</p>
<p>Ealáhusat</p>
<p>Kuvlačuokkis 5 sihkkojuvvo – <span type="quote">”Buvttaovddideapmi ja investeremat meahcceealáhusas sin varas geat báhcet olggobeallai juo ásahuvvon doaibmadoarjjaortnegiid - 1 000 000 ru (sáivačáhcebivdu, muorje-, urtasiid- ja guobbariid čoaggin, muorrabuvttadeapmi ja eará meahccevuđot ealáhusat main eai leat doarjjaortnegat boazodoalu, duoji ja eanadoalu bokte)”</span>.</p>
<p>Kuvlačuokkis 6 rievdaduvvo leat ná ”Doaibmadoarjja duojáriidda mat báhcet olggobeallai duodjeealáhusšiehtadusa. - 500 000 ru. Muđui galget eavttut mat gusket duodješiehtadussii čuvvojuvvot.”</p>
<p>Eanandoallu</p>
<p>Ohcanvuđot doarjaga ealáhusovddideapmái poastta eanandoallu, gáibádusa válddahallan. Sámedikki dievasčoahkkimis bušeahta meannudettiin ovddiduvvui čuovvovaš evttohus postii 7.3.1.3</p>
<p>Eanandoallu ahte 350 000 ru várrejuvvo stáhtalaš mielkeeriid oastimii. Dan vuođul lea dárbu válddahallat dán ortnega. 11</p>
<p>Evttohuvvo čuovvovaš lasáhus čuoggái 7.3.1.3 Eanandoallu:</p>
<p>Ulbmilolahusa eavttut: Ođđa kuvlačuokkis:</p>
<p>Man ollu gusamielke- ja gáicamielkebuvttadeaddjit ožžot doarjaga</p>
<p>Vuoruheamit 2009:s Ođđa kuvlačuokkis 350 000 ru várrejuvvo stáhtalaš mielkeeriid oastimii. Ovttaskas doalut galget vuoruhuvvot doarjjaohcamiid oktavuođas oastit stáhtalaš mielkeeriid. Jos bohtet ollu ohccit, de vuoruhuvvojit sii geain lea unnimus earri.</p>
<p>Juolludaneavttut: Ođđa kuvlačuokkis</p>
<p>Vuolimus doarjjarádji lea 5 000 ru stáhtalaš mielkeeriid oastimii. Doarjjaohcamat mat leat vuollel 5 000 ru sáddejuvvojit ruovttoluotta almmá realitehta meannudeami haga.</p>
<p>Máksineavttut: Ođđa maŋimuš cealkka vuosttaš kuvlačuoggái Sullasaš gusto stáhtalaš mielkeeriid oastima oktavuođas. Ođđa kuvlačuokkis:</p>
<p>Ávžžuhus máksit doarjaga stáhtalaš mielkeeriid oastimii ferte leat sáddejuvvon Sámediggái ovdal 01.12.09. Jos máksinávžžuhus ii leat sáddejuvvon áiggil, de sihkkojuvvo doarjja almmá ovdagihtii dieđiheami haga.</p>
<p>Meroštallannjuolggadusat: Ođđa kuvlačuokkis:</p>
<p>Doarjja sáhttá addojuvvot gitta 1 ru rádjai mielkelihttera nammii stáhtalaš mielkeeriid oastimii. Eanemus almmolaš doarjja ii sáhte leat eanet go 50% (kr 1,75 lihtera nammii).</p>
<p>Árvoháhkanprográmma</p>
<p>Sámedikki 2009 bušeahtas leat biddjojuvvon eavttut buot váikkuhangaskaoapmeortnegiidda. Árvoháhkanprográmmii lea lasihuvvon ruhta, 6,5 miljon ruvnnus 2008:s 8,5 miljon ruvdnui 2009:s. Jahkerehketdoalus oidno ahte 1,9 miljon ru leat geavatkeahttá árvoháhkanprográmmas. Olahusjoavku nugo dat lea meroštallojuvvon ráddje árvoháhkanprográmma áigumušaid. Amas gártat seamma dillái 2009:s go 2008:s, de berre olahusjoavkkuid rievdadit poasttas 7.4.1 ja dasa lassin rievdadit meroštallannjuolggadusaid poasttas 7.4.2. Čuovvovaš rievdadusat evttohuvvojit čuoggái 7.4.1 Lotnolasealáhusat:</p>
<p>Doarjjaortnega olahusjoavku rievdaduvvo leat ná:</p>
<p>Mátkeealáhusodoaibma ja smávitlágan biebmobuvttadusa doallit ja doallit geat háliidit bargat lotnolagaid vuođđoealáhusaiguin ja eará ealáhusaiguin</p>
<p>Meahcásteaddjit</p>
<p>Čuovvovaš rievdadusat evttohuvvojit čuoggái 7.4.2 Duodji - fidnooahppiortnet: 12</p>
<p>Meroštallannjuolggadusat rievdaduvvojit leat ná:</p>
<p>Juohke fidnooahppi ovddas addojuvvo fidnooahppifitnodahkii 100 000 ru doarjjan fidnooahppi bálkái. Oktiibuot sáhttet leat 10 fidnooahppi 2009:s</p>
<p>Fidnooahppiortnega administreremii addojuvvo 500 000 ru.</p>
<p>Rievdadusat gustojit ođđajagimánu 1. b. 2009 rájes.</p>
<p>Birasgáhtten ja kultursuodjaleapmi</p>
<p>Ásahit ja čađahit dutkan- ja duođaštandoaimma rádjalovsajohtalusa birra nuppi máilmme soađi áigge</p>
<p>Doarjjaortnega olahusjoavku:</p>
<p>Árran Julevsame guovddasj/lulesamisk senter</p>
<p>Ulbmilolahusa eavttut:</p>
<p>Doaibma dahkkojuvvo dan šiehtadusa mielde mii lea Sámedikki ja Árran julevsame guovdasj gaskka ja dohkkehuvvon čálalaš bargoplána ja jahkásaš aktivitehtaplána ektui.</p>
<p>Juolludaneavttut:</p>
<p>Doarjaga lagat eavttut bohtet ovdan sierra doarjjareivves</p>
<p>Meroštallannjuolggadusat:</p>
<p>Sámedikki dievasčoahkkin mearrida doarjaga juohkima Árran Julevsame guovddasjii/lulesamisk senter</p>
<p>Sámediggeráđđi hálddaša ortnega.</p>
<p>Várrejuvvo 1 000 000 ru dutkan- ja duođaštandoaimma ásaheapmái Divttasvuonas rádjalovssaid birra</p>
<p>Sámedikki 2009 reviderejuvvon bušeahtas. 13</p>
<p>DFD jagi 2009 stáhtabušeahttaevttohusas Sámediggái. Sámediggi lea iežas jagi 2009 bušeahtas bidjan 6 400 000 ru. Jagi 2009 juolludusreivves lei juolludus 6 500 000 ru, mii mearkkaša 100 000 ru eanet go maid Sámediggi lei eaktudan. Danne lasihuvvo doarjjaortnegii 100 000 ru jahkái 2009.</p>
<p>Sámi organisašuvnnat</p>
<p>Sámi organisašuvnnat mat barget nuppi máilmme soađi geažil oahpu massán olbmuid áššiiguin</p>
<p>Juolludaneavttut:</p>
<p>Ođđa ohcanáigemearri borgemánu 1. b. 2009.</p>
<p>Eará váikkuhangaskaoamit</p>
<p>Regionála ovddidanruđat</p>
<p>Postii 50000 regionála ovddidanruđat lasihuvvo 650 000 ru dábálaš bušeahta ektui. Lasáhus boahtá das go dárbbašuvvo ruhta ovttasbargošiehtadusaide Opplándda fylkkagielddain ja ruhta Finnmárkku kulturmuitoplánii. Dasa lassin dárbbašuvvo ruhta Bihtánsámi viesu divodeapmái dan oktavuođas go ásahuvvo museadoaibma bihtánsámi guovllus. Dát prošeakta ruhtaduvvo ovttas Norlándda fylkkagielddain. Doarjagis regionála ovddidanruđain várrejuvvo 300 000 ru Etnomusihkkaguovddážá ovdaprošektii.</p>
<p>Ođđa poasta 507:</p>
<p>Ásahusdieđáhusa čuovvoleapmi</p>
<p>Várrejuvvo 1 000 000 ru ásahusdieđáhusa čuovvoleapmái 2009 reviderejuvvon bušeahtas. Ruđat galget vuoruhuvvot Álttá siidii ja Ája sámi guovddážii ja Riddu Riđđu ođđasis organiseremii. Dan ođđa searvvi mii lea vuođđuduvvon oamastit Sámediggi, Ája sámi guovddáš, Riddu Riđđu searvi, 14</p>
<p>Gáivuona suohkan ja Romssa fylkkasuohkan. Searvvi namma lea Senter for nordlige folk AS/Davvi álbmogiid guovddáš OS.</p>
<p>Sámediggeráđđi hálddaša ortnega.</p>
<p>Sámeálbmotfoanda</p>
<p>Poasta 60201 rievdaduvvo njuolggo doarjjan Sámi allaskuvlii, dahkkojuvvon šiehtadusa geažil gaskal</p>
<p>Sámedikki ja Sámi allaskuvlla.</p>
<p>Doarjjaortnega mihttomearri:</p>
<p>Metodalaš vuođu ovddideapmi árbedieđuid vuogádatlaččat kártemii</p>
<p>Doarjjaortnega olahusjoavku:</p>
<p>Sámi Allaskuvla/Samisk høgskole</p>
<p>Ulbmilolahusa eavttut:</p>
<p>Doaibma oktasaš prošeaktačilgehusa ektui Sámi allaskuvlla ja Sámedikki gaskka.</p>
<p>Ovttasbargu relevánta fágabirrasiiguin, sámi giella- ja kulturguovddážiiguin, ja sámi árbedieđuid guddiiguin.</p>
<p>Juolludaneavttut:</p>
<p>Lagat doarjjaeavttut bohtet ovdan sierra doarjjareivves.</p>
<p>Meroštallannjuolggadusat:</p>
<p>Sámedikki dievasčoahkkin mearrida doarjaga juohkima Sámi Allaskuvlii/Samisk høgskole</p>
<p>Ortnega hálddaša Sámediggeráđđi. Jahkái 2009 várrejuvvo 650 000 ru Sámi allaskuvlii/Samisk høgskole.</p>
<p>Politihkalaš dási doaibmagolut hálddašeapmái galget váldojuvvot gessojuvvon penšunosiin. Oassi penšungoluin mat eai gessojuvvo 2%:in ollesáigepolitihkkáriid bálkkáin galgá váldojuvvot Sámedikki bušeahtas. Dát golut eai lean vuhtii váldojuvvon dábálaš bušeahtas. 15</p>
<p>Hálddahuslaš dási doaibmagolut</p>
<p>Njávdáma ortodoksa hávdesadji nuortasámisiiddas Jagi 2009 dábálaš bušeahtas várrejuvvui 1 500 000 ru gohttensaji oastimii. Čájeha ahte dán ulbmilii dárbbašuvvo eanet ruhta. Jagi 2009 reviderejuvvon bušeahtas várrejuvvo 500 000 ru Njávdáma ortodoksa hávdesaji oastimii nuortasámisiiddas.</p>
<p>Dasto lea dárbu várret 220 000 ru arkeologalaš iskkademiide Njávdáma nuortasámisiiddas reviderejuvvon bušeahtas 2009. Dát prošeakta ruhtaduvvo ovttas Riikaantikvárain. Čađahuvvo georadaiskkadeapmi mii lea hui deaŧalaš reaidu/metoda go galgá oažžut nu ollislaš go vejolaš geahčastaga go oppage lea vejolaš oažžut, go galgá iskat man ollu hávddit leat báhcán Nuorta-sámisiiddas, ja dieinna lágiin buoremus vuogi mielde hehttet guoskkaheamis hávddiid plánejuvvon dákteriggeávdnasiid ođđasis hávdádeami oktavuođas Njávdámis.</p>
<p>Válga 2009 – jienastuslohkui oččodankampánja Postii sámediggeválga 2009 lea dárbu lasihit 262 962 ru dábálaš bušeahta ektui. Lasáhus boahtá das go</p>
<p>Sámediggi háliida oažžut fuomášumi Sámedikki jienastuslohkui dieđiheami ektui dan bokte ahte čađahuvvo riikaviidosaš almmuhanráidu. Oasi goluin dán oktavuođas sáhttá ruhtadit daiguin 16 ruđaiguin mat juo leat jagi 2009 bušeahtas, muhto dárbu lea lasihit ruđa dán postii. Ruđat galget geavahuvvot almmuhemiide, mátkegoluide ja konsuleanttaid geavaheapmái ieš kampánja oktavuođas.</p>
</body></document>
