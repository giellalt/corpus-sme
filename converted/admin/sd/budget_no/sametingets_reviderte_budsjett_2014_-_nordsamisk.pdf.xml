<document xml:lang="sme" id="no_id"><header><title>Samedikki 2014 reviderejuvvon buseahtta</title><genre code="admin"/><author><unknown/></author><year>2014</year><wordcount>501</wordcount><conversion_status type="standard"/><availability><free/></availability><origFileName>http://samediggi.no/content/download/5976/55125/version/1/file/Sametingets+reviderte+budsjett+2014+-+nordsamisk.pdf</origFileName><parallel_text xml:lang="nob" location="sametingets_reviderte_budsjett_2014_-_norsk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikki doaibma lea meroštallojuvvon netto bušeahttadoaibman, danne bisuha ja juohká Sámediggi iežas bušeahta badjelbáhcaga. Vejolaš vuolláibáza váldojuvvo sisa maŋit jagi bušeahtas Sámediggi láve jahkásaččat revideret bušeahtas dievasčoahkkimis geassemánus, jahkedieđáhusa mearrádusa vuođul njukčamánus mas lea mielde maiddái jahkerehketdoallu. Sámediggi sáhttá hálddašit poastta 50 ruđaid maid lea ožžon departemeanttain friddja. Dát ii guoskka merkejuvvon ruđaide mat bohtet eará departemeantapoasttain, nugo poasttain 22 ja 72. Lassijuolludusat váldojuvvojit dattetge mielde reviderejuvvon bušeahtas. Sámedikki 2013 rehketdoallu čájeha rehketdoalu dáfus 11 377 545 ruvnno vuolláibáhcaga, ja ovttas iežaskapitálain (badjelbáza mii ii leat geavahuvvon) 2012 rájes, 4 407 772 ruvnno, lea iežaskapitála juovlamánu 31.b. 2013 6 969 773 ruvnno (vuolláibáza iežas ruđas). Dát ferte gokčojuvvot 2014 reviderejuvvon bušeahtas. 2013 Rehketdoallu čájeha ahte stuorimus vuolláibáhcaga leat politihkalaš dási doaibmagolut, Áltá 2013 ja ohcanvuđot doarjagat kultuvrii, máhttui, ealáhusaide ja regionálaovddideapmái mat leat buktán. Čujuhuvvo muđui Sámedikki jahkerehketdollui ja Sámedikki 2013 jahkedieđáhussii áššis 005/14.</p>
<p>Ođđasis juohkin 2014 bušeahtas oidno tabeallain vuolábealde ja válddahusas juohke poastta birra. Sámediggi lea vuoruhan vuolidit stuorimus ohcanvuđot doarjjaortnegiid ja ortnegiin main lea leamaš eanemus badjelmeare geavaheapmi jagis 2013. Lea maid vuoruhuvvon unnidit iežas prošeavttaid mat eai leat vel boahtán johtui, ja ovdánahttindoarjja suohkaniidda sámegiela hálddašanguovllus lea vuoliduvvon.</p>
<p>Njuolggodoarjja ii leat vuoliduvvon. Sámediggi lea sádden juolludanreivve buot njuolggodoarjaga vuostáiváldiide ja lea geatnegahtton doalahit dáid doarjagiid 2014:s. Poasttain mat gusket sohppojuvvon ovttasbargošiehtadusaide ii ge leat vuoliduvvon, ii ge Sámeálbmot foandda reanttuin.</p>
<p>Sámedikki ollislaš sisaboahtu ja golut</p>
<p>Vuolláibáhcaga juohkin</p>
<p>Tabeallat vuolábealde čujuhit movt vuolláibáza 6 969 773 ru juogaduvvo.</p>
<p>Giella sadili ja gelbbolašvuođadili, maŋiduvvo. Sámediggi álggaha gulahallama dálá áittardeaddjiortnegiiguin, dás maiddái Siviilaáittardeaddji, Nationála ásahusain olmmošvuoigatvuođaid várás, Dásseárvo- ja vealahusáittardeddjiin, Mánáidáittardeddjiin, Buhcciidáittardeaddjiortnegiin ja eará guoskevaš almmolaš áittardanortnegiiguin dainna ulbmiliin ahte geahčadit mo dáid áittardeddjiid gelbbolašvuođa sámi gielas ja kultuvrras sáhttá nannet. 2 000 000 ruvnno ovdánahttindoarjagis suohkaniidda sámegiela hálddašanguovllus sirdojuvvo eará doaimmaide Sámedikki bušeahtas.</p>
<p>Sivvan dása lea go suohkanat Divttasvuotna ja Porsáŋgu leat bidjan ovddit jagiid guovttegielatruđaid mat eai leat geavahuvvon, fondii. Dan sivas leat ruđat sirdojuvvon geavaheapmái 2014:s. Sámediggeráđđi sáhttá geassit ruovttoluotta doarjagiid jus dat eai leat geavahuvvon juolludeami ulbmila mielde. Dát lea guovttegielatdoarjaga njuolggadusaid mielde suohkaniidda ja fylkkasuohkaniidda.</p>
<p>Kultuvra</p>
<p>Čoahkketabealla - sámegiela geavaheapmi - guovttegielatvuođadoarjagat gielddaide</p>
<p>Čoahkketabealla - kultuvra10</p>
<p>Álggahit doaibmabijuid ovddidit evttohusaid buoridan dihtii lágaid meahccegeavaheami ja meahcceealáhusaid ektui amas kultuvra, giella ja eallinvuohki jávkat. Guoská erenoamážit: láhka mohtorjohtalusa birra mehciin, luonddušláddjivuođaláhkii ja plána- ja huksenláhkii. Leat erenoamážit dát golbma lága mat leat áittan sámi ávkkástallamii meahcceresurssaiguin. 2014 bušeahtas várrejuvvui 1 000 000 ruvnno konferánssaide maid Sámediggi lágida. Sámediggi lea juo čađahan máŋga konferánssa 2014:s. Olggosgolut čađahuvvon ja plánejuvvon konferánssaide leat eanet go bušeterejuvvon. Danin lea dárbu lasihit dán postii ruđa. Dássážii 2014:s leat boraspireseminára, evaluerenseminára sámediggeválggain 2013:s ja pedagogalaš fágabeaivvit čađahuvvon. Čuovvovaš konferánssat galget čađahuvvot maŋŋil 2014:s: -</p>
<p>Dáiddárkonferánsa -</p>
<p>Kulturmuitokonferánsa -</p>
<p>Mánáidgárdeseminára -</p>
<p>Sámedikki čalmmusteapmi Vuođđolága 200- jagi ávvudeami čalmmusteapmi -</p>
<p>Sámedikki 25- jagi ávvudeapmi -</p>
<p>Sámi girjjálašvuođabeaivvit -</p>
<p>Álggahankonferánsa alit oahpus -</p>
<p>Seminára oahppoplánaid ođasmahttima birra duojis ja boazodoallofágas</p>
<p>Doaibmagolut politihkalaš dásis</p>
<p>Lávdegodde- ja dievasčoahkkinvahkku skábmamánus ja juovlamánus 2014 čohkkejuvvo oktan vahkkun.</p>
<p>Ruđat lávdegoddemátkkiide ja fágalávdegottiid oassálastimii semináraide ja konferánssaide bissehuvvojit olggos dán jagi.</p>
</body></document>
