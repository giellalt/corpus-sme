<document xml:lang="sme" id="no_id"><header><title>Sámedikki 2015 reviderejuvvon bušeahtta</title><genre code="admin"/><author><unknown/></author><year>2015</year><wordcount>398</wordcount><conversion_status type="standard"/><availability><free/></availability><origFileName>http://samediggi.no/content/download/8082/71703/version/1/file/Sametingets+reviderte+budsjett+2015+-+nordsamisk.pdf</origFileName><parallel_text xml:lang="nob" location="sametingets_reviderte_budsjett_2015_-_norsk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámediggi lea netto bušeahtta doaibma ja geavaha vejolaš positiivvalaš jahkebohtosa ieš ja das lea ovddasvástádus vejolaš negatiivvalaš jahkebohtosis. Vejolaš vuolláibáza váldojuvvo čuovvovaš jagi bušeahtas. Sámediggi láve revideret bušeahta juohke jagi geassemánu dievasčoahkkimis, jahkedieđáhus mearrádusa vuođul njukčamánus mas lea mielde maiddái jahkerehketdoallu. Sámediggi sáhttá hálddašit departemeantta addán poastta 50 ruđaid friija. Dát ii guoskka várrejuvvon ruđaide mat bohtet eará poasttain departemeanttain, nugo poasttain 22 ja 72. Lassejuolludusat váldojuvvojit dattetge mielde reviderejuvvon bušeahtas. Sámedikki 2014 rehketdoallu čájeha ahte badjelbáza lea 4 999 394 ru 31.12.2014 muttus. Jagi 2014 reviderejuvvon bušeahtas lei biddjojuvvon badjelbáza 6 969 773 ru. Jagi 2014 reviderejuvvon bušeahta ektui lei dát 1 970 379 ru unnit, mii ferte njulgejuvvot 2015 reviderejuvvon bušeahta oktavuođas. Muđui čujuhit Sámedikki jahkerehketdollui ja Sámedikki 2014 jahkedieđáhussii, áššis 007/15. Njuolgga doarjagat ii leat unniduvvon. Sámediggi lea sádden juolludusreivve buot njuolgga doarjaga oažžuide ja lea geatnegas bisuhit dáid doarjagiid 2015:s. Poasttain mat gusket dahkkojuvvon šiehtadusaide ja sámeálbmotfoandda buhtadeapmái, ii leat maid geahpeduvvon ruhta. Jagi 2015 ođđasis juogadeapmi oidno tabeallain vuolábealde ja guoskevaš ovttaskas poasttat leat válddahuvvon. Dainna várašumiin ahte Stuorradiggi meannuda reviderejuvvon bušeahta 2015, dahká Sámediggi čuovvovaš juogadeami: 5</p>
<p>Sámedikki sisaboađut ja golut oktiibuot 6</p>
<p>Juolludusat departemeanttain</p>
<p>Gielda- ja ođasmahttindepartemeantta juolludusreivves oidno ahte Sámediggi lea ožžon lasáhusa oktiibuot 1 714 000 ru. Lasáhus bođii 2015 stáhtabušeahta meannudeami oktavuođas Stuorradikkis. Árvalusas16 S (2014-2015) Gielda- ja hálddašanlávdegottis čuožžu ná: ”Dát eanetlohku nanne juolludusaid sámi ulbmiliidda Sámedikkis (kap. 560 poasta 50) 2 miljon ruvnnuin. Dát eanetlohku unnida seammás doaibmapoastta Viessobáŋkui 2 miljon ruvnnuin (kap. 2412 poasta 1). Doaibmasihkkuma vuhtii váldimis bušeahtasoabaheamis lassin finánsaárvalussii, mearkkaša dát dan ahte kap. 560 postii 50 lasihuvvo oktiibuot 1,734 miljon ru ráđđehusa evttohusa ektui, ja kap. 2412 poasttas 1 unniduvvo oktiibuot 2,335 miljon ru ráđđehusa evttohusa ektui. Dát eanetlohku eaktuda ahte dát gusto jahkái 2015.” Ráđđehus evttoha reviderejuvvon nationálabušeahtas nannet Sámedikki juolludusa 1 miljon ruvnnuin daidda sámi ásahusaide ja organisašuvnnaide mat veahkehit sámi beroštusaid. Ruđat galget geavahuvvot dasa ahte ovddidit sámi beroštusaid dakkár áššiin mat gusket ávkkástallamii luondduresurssaiguin ja eará sisabahkkemiidda árbevirolaš sámi guovlluin. 7</p>
<p>Kultuvra</p>
<p>Mearrádusas áššis SD 054/13 Sámedikki 2014 bušeahtta, lei boastut fievrriduvvon poasttaid 15016 Kulturviesut ja 15504 Museat gaskka. Goappašagat poasttat gullet Deanu ja Várjjaga Museasiidii. Oktiibuot juolluduvvojedje museasiidii ruđat mearrádusa mielde. Poasttaid gaskka boastut fievrrideamis ledje váikkuhusat áššái SD 044/14 Sámedikki 2015 bušeahtta. Ruđat lasihuvvojedje dán guovtti postii, rehkenastojuvvon boastut fievrriduvvon ruđaid vuođul. 2015 reviderejuvvon bušeahtas evttohit lasihit postii 15016 Kulturviesut 237 000 ru. Dás lea mielde</p>
</body></document>
