<document xml:lang="sme" id="no_id"><header><title>Sámekulturguovddáš Sajos oažžu iežas poastamearkka</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2012</year><wordcount>339</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1717&amp;Itemid=10</origFileName><parallel_text xml:lang="eng" location="sajos_stamp_09_01_2012.pdf"/><parallel_text xml:lang="fin" location="sajos_postimerkki_09_01_2012.pdf"/><parallel_text xml:lang="swe" location="sajos_frimarke_09_01_2012.pdf"/><parallel_text xml:lang="deu" location="sajos_briefmarke_09_01_2012.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header>
<body>
<p>Poastamearkajahki 2012 álgá njealji olggosaddima ráidduin ođđajagemánu 23. beaivve. Otne rahppon sámekulturguovddáš Sajos ávvuduvvo iežas smávvaárkkain. Ođđajagemánu eará mearkkat laktásit Word Design Capital Helsinki 2012-fidnui, Helene Schjerfbeck 150-jagi riegádanbeaivái ja árbevirolaš ustibabeaivái. <em type="bold">Vuođđotevnnet attii m erkii hám i </em>Njealji poastamearkka <em type="italic">Sámekultuvra </em>-smávvaárka lea ožžon erenomáš hámi sámekulturguovddáš Sajosa vuođđotevnnegis. Otne Anáris Juvdujoga gáttis rahppon Sajos boahtá leat Suoma sámiid hálddahusa ja kultuvrra guovddáš. Dat lea boahttevuođas maiddái dáhpáhusdállu, kongreassaguovddáš ja čoahkkinbáiki. <em type="italic">Sámekultuvra </em>-mearkaárka lea plánejuvvon ollásit lappilaš fámuiguin. Árkka govaid lea ráhkadan sámedáiddár <em type="bold">Merja Aletta Ranttila </em>. Árkka máhccumis vástida lappilaš <em type="bold">Markku Virtanen. </em>Liibmapoastamearkabáhpárii prentejuvvon mearkaárkka vuođđogovva muittuha náhki, mearkka guovdu lea govviduvvon meavrresgárri. Árkka govain leat golbma sámi nissonipmila. <span type="quote">"Juksáhkka suodjala meahcásteaddjiid ja várjala gándamánáid olles eallima áigge. Sáráhkka lea nissoniid ja nieidamánáid goaŧu rájes suodjaleaddji, riegádeami ráđđejeaddji. Uksáhkka lea ruovttu ipmil, mii várjala olbmuid ássama ja maiddái ealliid ja lottiid besiid"</span>, Merja Aletta Ranttila govvida barggu. Nissonipmiliid ja meavrresgári lassin mearkaárkii leat govviduvvon noaidi, siida, bohccot ja lávut. Ieš liibmapoastamearkka hámit čuvodit duoddariid hámiid. <em type="italic">Sámekultuvra </em>-smávvaárkkas leat njealje 1. luohká poastamearkka, árkka preanttusmearri lea 300 000 stuhka. <em type="bold">Čieža ođđa plánejeaddji </em>Word Design Capital Helsinki 2012-fidnui gulavaš <em type="italic">Future City </em>-poastamearkagihppagis muitaluvvo čieža ođđa poastamearkaplánejeaddjis, geat bálkkašuvvojedje giđđat 2011 interneahtas lágiduvvon buohkaide rabas plánengilvvus. Gilvvus bálkkašuvvon gávcci barggu ledje <em type="bold">Chloe Chapeaublanc </em><em type="italic">Future City, </em><em type="bold">Sini Henttonen </em><em type="italic">Onnela, </em><em type="bold">Katja Hynninen </em><em type="italic">Citykani </em>, <em type="bold">Daniel Kallström </em><em type="italic">Kaupungin liike </em>, <em type="bold">Ville Korhonen </em><em type="italic">Asenne, </em><em type="bold">Elias Ollila </em><em type="italic">Tulevaisuus rohkeana </em>sihke <em type="bold">Varpu Kangas </em>guokte barggu <em type="italic">Color Power </em>ja <em type="italic">Mix. </em>Gilvui oasálastán buot bargguide sáhttá oahpásmuvvat gilvosiidduin: w w w.futurecity.fi Plánendoaimmahat Kokoro &amp; Moi lea hábmen bálkkašuvvon gilvobargguid poastamearkan. <em type="bold">Schjerfbeck njealje barggu poastamerkii Dáiddár Helene Schjerfbeck </em>(1862-1946) riegádeamis lea jagi 2012 gollan 150 jagi. Njealji mearkka gihppagis, mii olggosaddo ávvudeami gudnin, ovdanbuktojit su duojit. <em type="bold">Teresa Moorhouse </em>plánen gihppagii fárrui boahtán barggut leat <em type="italic">Kansakoulutyttö II, Vihreät omenat ja samppanjalasi, Mustataustainen omakuva </em>ja <em type="italic">Silkkikenkä. </em><em type="bold">Guhtta sym bola ustitvuhtii </em>Boahtte jagi ustibabeaivvepoastamearkkaid lea plánen Ruoŧas ássi suopmelaš govvideaddji <em type="bold">Päivi Unenge </em>. Guđa mearkka <em type="italic">Sydän ystävälle </em>-smávvaárkka govain givdnjot nieiddažat, lottit, sáibbobulljarasat, jiellahat ja váldooasis leat dieđusge váimmut. </p>
<p xml:lang="fin"><em type="bold">Lassidieđut: </em>Itella Posti Oy </p>
</body></document>
