<document xml:lang="sme" id="no_id">
  <header>
    <title>Sámenuoraid musihkka boahtá Roavvenjárgii</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2010</year>
    <wordcount>360</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1222&amp;Itemid=10</origFileName>
    <parallel_text xml:lang="fin" location="lehdistotiedote_31032010.pdf"/>
    <parallel_text xml:lang="smn" location="lostamediatiadattas_31032010.pdf"/>
    <parallel_text xml:lang="sms" location="lehdistotiedote_01042010_koltannos.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="koi">   <em type="bold">31.03.2010 </em></p>
    <p xml:lang="deu">
      <em type="bold"> PREASSADIEĐÁHUS </em>
    </p>
    <p>Sámenuoraid musihkka boahtá Roavvenjárgii - badjel 300 nuora sámenuoraid dáiddadáhpáhussii</p>
    <p>Roavvenjárgga gávpoga nuoraidbáiki Mondes lávlojuvvo, juigojuvvo ja loaiddastuvvo davvisáme-, anáraš-  ja  nuortalašgielaiguin  beassážiid  maŋŋá.  Sámenuoraid  dáiddadáhpáhus  čohkke  badjel  300 sámenuora  Roavvenjárgii  cuoŋománu  7.-8.  beaivve.  Dáiddadáhpáhus  lágiduvvo  dál  vuosttas  háve sámeguovllu  olggobealde.  Dáiddadáhpáhus  háliiduvvui  lágiduvvot  Roavvenjárggas,  go  gávpogis ásset  mearkkašahtti  olu  sámenuorat,  geat  eai  ovdal  leat  oassálastán  dáiddadáhpáhussii  ja  dušše muhtimat leat ožžon sámegiela oahpahusa skuvllas. Sámenuoraid dáiddadáhpáhusat leat lágiduvvon 1970-logu rájes.</p>
    <p>Váldolágideaddji sámediggi hálida, ahte dáiddadáhpáhus lea nu máŋggaid sámenuoraid olánmuttos go  vejolaš.  Dáhpáhusa  oktan  dárkkuhussan  lea  maiddái  movttiidahttit  sámegiela  lohkamii. Dáiddadáhpáhus  doarju  nu  nuoraid  dáiddalaš  áiggeájiid  go  sámegiela  geavaheami.  Máŋggat beakkán sámedáiddarat leat ožžon vuosttas loaiddastanvásáhusaid justa dán dáhpáhusas. Dáhpáhus lea áidna juohkejahkásaš sámegielat nuoraiddáhpáhus Suomas.</p>
    <p>Temán musihkka</p>
    <p>Sámenuoraid  dáiddadáhpáhusa  temán  lea  dán  jagi  musihkka  sierra  šlájaiguin.  Dáhpáhussii  leat almmuhan  22  musihka  loaiddasteaddji  dahje  joavkku,  main  leat  oktiibuot  150  gilvui  oassálasti. Loaiddasteamit ovddastit davvisáme-, anáraš- ja nuortalašgielaid. Nuorat bohtet dáhpáhussii measta buot sámeguovllu skuvllain. Roavvenjárggas fárrui leat almmuhan golbma joavkku/loaiddasteaddji. Dáhpáhussii lágiduvvojit linnjabiila sáhtut birra sámeguovllu.</p>
    <p>Dáhpáhus álgá gaskavahku cuoŋománu 7. beaivve Nivavaara vuolledási skuvllas dmu 18.30 Giron sámeteáhtera  čájáhusain  Ovtta  guovvamánoija  (Yhtenä  helmikuun  yönä).  Eahket  joatkašuvvá nuoraidbáiki Mondes dmu 20.00 lágiduvvon konserttain, gos sámegillii rokkaa SomBy. SomBy lea beakkán Suoma lassin Norggas ja Ruoŧas. Diimmá čavčča dat buvttii eurohpalaš vehádatjoavkkuid lávlungilvvus  Liet  internationaalis  vuoittu  Sápmái.  SomBy  álggaha  Roavvenjárgga  dáhpáhusas debyyttialbumi <em type="italic">Álas eana</em> (alaston maa) almmustahttinturnea. </p>
    <p>Dáhpáhusa  áigge  sáhttá  maiddái  oahpásmuvvat  sámemusihkkii,  girjjálašvuhtii  ja  dujiide.  Sámi Duodji ry - duodjesearvi oassálastá dáhpáhussii doppe čájehemiin ja vuovdimiin buktagiid.</p>
    <p>Sámenuoraid  dáiddadáhpáhus  gullá  riikkaviidosaš  Nuorra  Kultuvra  dáhpáhussii,  mii  ii  lágiduvvo dán  jagi.  Oahpahusministeriija  ruhtada  goittotge  sámenuoraid  dáiddadáhpáhusa  maiddái  dán  giđa. Dáhpáhusa lágidit sámediggi, sámi mánáidkulturguovddáš, Roavvenjárgga gávpot ja Roavvejárgga sámesearvi Mii ry.</p>
    <p>Lobis  lea  suohtas  ja  ivdnás  sámenuoraid  ávvudeapmi,  go  sámegávttat  sámenuorat  almmustuvvet Roavvenjárgga gáhttagovvii ! Buot dáhpáhusaide lea friija sisabeassan.</p>
    <p xml:lang="fin">Koulutus- ja oppimateriaalitoimisto/ Skuvlen- ja oahppamateriáladoaimmahat/  Škovlim-já oppâmateriaaltoimâttah/ Škooultõs- da vuä´pstemaaunâskoontâr/ Office on Education and Instruction Material</p>
    <p xml:lang="sma">Lehtolantie 1 Tel.  +358 (0)10 839 3100</p>
    <p xml:lang="deu">
      <em type="bold">31.03.2010  PREASSADIEĐÁHUS </em>
    </p>
    <p>2 (2) <em type="bold">Lassidieđut: </em>Kaisa Tapiola kaisa.tapiola(at)samediggi.fi tel. 010 839 3132, 050 435 0177 </p>
    <p xml:lang="fin">www.samediggi.fi  http://www.samiteahter.org/ www.tuuparecords.fi  http://www.myspace.com/sombyfinland  http://www.rovaniemi.fi/suomeksi/Palveluhakemisto/Nuoret/Nuorisotilat.iw3</p>
    <p xml:lang="smj">
      <em type="bold">Mielddusin: </em>
    </p>
    <p>Sámenuoraid dáiddadáhpáhusa plakáhta, man lea plánen nuortalaš dáiddastuđeanta Tanja Sanila. Dáhpáhusa prográmma ja loaiddastanortnet.</p>
  </body>
</document>
