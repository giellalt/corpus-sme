<document xml:lang="sme" id="no_id"><header><title>Sámedikki Sámi mánáidkulturguovddáš almmuha</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2011</year><wordcount>185</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1526&amp;Itemid=10</origFileName><parallel_text xml:lang="fin" location="tiedotus_17_5_lkk.pdf"/><parallel_text xml:lang="smn" location="tiedotus_17_5_inarinsaame_lkk.pdf"/><parallel_text xml:lang="sms" location="tiedotus_1705_koltannos.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="deu">DIEĐÁHUS 17.5.2011</p>
<p>SÁMEDIKKI SÁMI MÁNÁIDKULTURGUOVDDÁŠ ALMMUHA Oahpahus- ja kulturministeriija, sámedikki ja sámeguovllu gielddaid ruhtadan Sámi mánáidkulturguovddáža doaibmanjahki 2011 joatkašuvvá bargobájiid, temábeivviid, dáhpáhusaid ja reaissuid olis. Dehaleamos ulbmilin leat ain sámemánáid giela ja kultuvrra doarjun sámiid ruovttuguovllus. Álgogiđa sámi mánáidkulturguovddáža doaimmas vástidii Johtti Nuorra –projeakta, man Lappi EBI- guovddáš ruhtadii. Johtti Nuorra - fidnus lei barggus hutkás nuora bagadalli, gii jođii sámeguovllu skuvllain jođiheamen nuoraid. Johtti Nuorra bargobájiid sisdoalut laktašuvve sámenuoraid dáiddadáhpáhussii ráhkkaneami oassin. Oahpahus- ja kulturiministeriija (OKM) lea mieđihan sámediggái sierraruhtadeami sámekultuvrra ovddideapmái jagi 2011. Dát ruhtadeapmi guoská maiddái sámi mánáidkulturguovddáža ja jagi bušeahtta lassána 15 000 euroin. Mánáidkulturguovddáža giđa áigeguovdilis dáhpáhusaide gullet nammagilvu ja mánáid reaissut mearragáddái. Sámi mánáidkulturguovddáš lea doaibman jo jagis 2004 ja lea áigi ordnet nammagilvvu mánáide ja nuoraide. Dálá guhkes nama sadjái galggašii hutkat oanehis ja deaivilis, doaimma govvideaddji nama. Giđa beaivvi reaisu <span type="quote">”Johtin meara gáttai”</span>/<span type="quote" xml:lang="fin">”Jutaaminen meren rantaan”</span> lágiduvvo geassemánu álggus vuollái skuvlaahkásaččaide. Mátkkit leat Álttávuona ja Porsáŋgguvuona gáttiide, Norgga beallái. Mátkkiin almmuhuvvo dárkilabbot. Sámi mánáidkulturguovddáš fidnu doaimmajođiheaddji Petra Magga-Vars lea máhccan bargui ja vástida fidnu koordineremis ja doaimmas miessemánu rájes. Oktavuohtadieđut: petra.magga@samediggi.fi tel. 010 839 3110 dahje 040-732 5503</p>
</body></document>
