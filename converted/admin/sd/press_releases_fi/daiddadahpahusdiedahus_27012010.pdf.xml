<document xml:lang="sme" id="no_id">
  <header>
    <title>Sámenuoraid dáiddadáhpáhus Roavvenjárggas cuoŋománus</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2010</year>
    <wordcount>239</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1159&amp;Itemid=10</origFileName>
    <parallel_text xml:lang="fin" location="taidetapahtumatiedote_27012010.pdf"/>
    <parallel_text xml:lang="smn" location="taaidatabahtustiadattas_27012010.pdf"/>
    <parallel_text xml:lang="sms" location="teadtos.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="koi">27.01.2010</p>
    <p><em type="bold">Sámenuoraid dáiddadáhpáhus Roavvenjárggas cuoŋománus  - temán musihkka rockis luohtái</em> </p>
    <p>Sámenuoraid dáiddadáhpáhus lágiduvvo guovttebeaivásaš dáhpáhussan Roavvenjárggas nuoraidbáiki Mondes guovdugávpoga cuoŋománu 7.-8. beivviid. Riikkadási Nuorra Kultuvra – dáhpáhus ii lágiduvvo dán jagi olláge, nu ahte Sámenuoraid dáiddadáhpáhus lea iehčanas dáhpáhus. Dáhpáhussii vurdojit oassálastit sámiid ruovttuguovllu buot gielddain ja maiddái eará báikkiin.</p>
    <p><em type="bold">Temán musihkka </em>Dáhpáhusa temán lea musihkka. Loaiddasteamit sáhttet leat lávlun, juoigan (luohti, livđe, leu´dd), rock, räpp, vuoiŋŋalaš musihkka, instrumentála musihkka dahje minimusikálat. Loaiddastemiid maksimaguhkkodat lea <em type="bold">5 minuhta</em>.  </p>
    <p><em type="bold">Plakáhta </em>Dáhpáhussii oassálasti juohke skuvllas sávvojuvvo okta ivdnás A2-sturrosaš plakáhta, man fáddá ja ollašuhttinvuohki leat friddja. Dahkkit sáhttet ieža mearridit, maid háliidit buktit ovdan iežaset skuvlla, birrasa dahje sápmelašvuođa birra. Plakáhtain čohkkejuvvo čájáhus dáhpáhusbáikái.<em type="bold"> </em></p>
    <p><em type="bold">Lassidáhpáhusat </em>Sámi duojáriid searvi, Sámi Duodji ry, oassálastá dáhpáhussii ovdanbuktimiin ja vuovdimiin sámemusihka, girjjiid ja dujiid. Earáge čájáhusat ja ovdanbuktimat leat boahtimin – dieđihit dain maŋŋá! Lassin dáhpáhusas čájehuvvojit sámegielat oanehisfilmmat. </p>
    <p>
      <em type="bold">Rock ja teáhter  </em>
    </p>
    <p>Gaskavahku 7.4. lágiduvvo erenomáš kultureahket, mii doallá sisttistis davvisámegielat teáhterčájáhusa Wiljamis ja SomBy konseartta Mondes. Konsearta laktása SomBy ođđa skearru almmustahttimii. Ruoŧa Gironas guossin boahtá Giron Sámi Teáhter čájáhusain <span type="quote">”Ovtta guovvamánoija”</span> (Yhtenä helmikuun yönä).</p>
    <p>Sámediggi lágida ovddit jagiid láhkai linnjabiilasáhtuid dáhpáhussii ja ruovttoluotta ja maiddá idjademiid Roavvenjárggas. Idjademiin ja borademiin dieđihuvvo lahkalebbos dáhpáhusa.</p>
    <p><em type="bold">Almmuhemiid ja plakáhtaid galgá doaimmahit Sámedikki skuvlen- ja oahppamateriáladoaimmahahkii njukčamánu 5. beaivve rádjai.</em>  Čuovo dieđáhusaid sámedikki neahttasiidduin </p>
    <p>www.samediggi.fi , gosa bohtet sierra almmuhanskovvi ja dárkilut rávvagat. Sávvat, ahte almmu</p>
    <p>heamit dahkkojit elektrihkalaš hámis.</p>
    <p>Dáhpáhusa lágidit Sámediggi, Lappi mánáidkulturguovddášfierpmádat ja Roavvenjárgga gávpot.</p>
  </body>
</document>
