<document xml:lang="sme" id="no_id"><header><title>Sámi parlamentáralaš ráđi logogilvvu rávvagat ja evttohusaid gieđahallan</title><genre code="admin"/><author><unknown/></author><year>2011</year><wordcount>250</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1606&amp;Itemid=10</origFileName><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version></header><body><p xml:lang="fkv"><em type="bold">SÁMI PARLAMENTÁRALAŠ RÁĐI LOGOGILVVU RÁVVAGAT JA EVTTOHUSAID GIEĐAHALLAN </em></p>
<p>1.      Logo  geavahuvvo Sámi  parlamentáralaš  ráđi  (SPR)</p>
<p>dovddaldahkan  sierralágan  oktavuođain  nugo  brošyrain,</p>
<p>konfaluhtain, báberárkkain, www-ruoktosiidduin jna.</p>
<p>2.   Logo galgá govvidit SPR:a sajádaga ja bargguid ja das</p>
<p>galggašii  geavahit  sámeleavgga  ivnniid    (gč.  SPR:a sajádaga  ja  sámeleavgga  birra  eanet  dieđuid  čujuhusas</p>
<p>www.samediggi.fi).</p>
<p>3.   Gilvu lea rabas buohkaide.</p>
<p>4.  Báhpárii sárgojuvvon logoevttohusa oktan govvideaddji</p>
<p>čilgehusaiguin galgá giddet sierra konfaluhta sisa nu, ahte das eai boađe ovdan dahkki persovdnadieđut. Konfaluhta</p>
<p>ala merkejuvvo oassálasti nammamearka. Gilvui oassálasti sáhttá hálidettiin sáddet barggu báberveršuvnna  lassin  maid  šleađgahámis  CD-skerrui vurkejuvvon veršuvdnan.</p>
<p>5.      Gilvui  oassálasti  olbmo  namma  ja  oktavuođadieđut</p>
<p>giddejuvvojit  nuppi  konfaluhta  sisa,  man  ala  merkejuvvo seamma  nammamearka  go  gilvui  oassálasti  barggu sisttisdoalli konfaluhta ala.</p>
<p>6.      Logoevttohusa  sisttisdoalli  konfaluhtta  ja  oassálasti</p>
<p>olbmo  nama  ja  oktavuođadieđuid  sisttisdoalli  nubbi</p>
<p>konfaluhtta  giddejuvvojit  stuorát  konfaluhta  sisa,  mii sáddejuvvo  poastta  mielde  31.08.2011  dmu  16.00  rádjai</p>
<p>SPR:a  čállingoddái  čujuhusain N-9730  Kárášjohka. Konfaluhttii čállojuvvo <span type="quote">"Logogilvu SPR"</span>.</p>
<p>7.   Mearreáiggi maŋŋá boahtán evttohusat eai váldojuvvo</p>
<p>gieđahallanláhkai.</p>
<p>8.      Sámi  parlamentáralaš  ráđi  stivrra  čoahkkimisttis</p>
<p>05.05.2011 logogilvvu almmustahttima oktavuođas</p>
<p>ásahan bargojoavku oahpásmuvvá boahtán</p>
<p>logoevttohusaide,  gieđahallá  daid  ja  evttoha  dasto  stivrii</p>
<p>dán bargojoavkku buoremussan válljen logoevttohusaid.</p>
<p>9.   SPR:a stivra almmuha gilvvu vuoiti, man plánejeaddji oažžu  bálkkašupmin  1  000  euro.  Jos  stivra  ii  gávnna evttohusain  ovttage  dakkáražžan  gáibádusaid  deavdi evttohusa,  dat  sáhttá  lotnut  buoremussan  adnojuvvon evttohusa  ja  bivdit  dahkki  dahje  geannu  eará  ráhkadit evttohusas  loahpalaš  veršuvnna.  Stivra  sáhttá  maid juohkit  bálkkašumi  máŋgga  evttohusa  gaskka  ja  lotnut daid dan láhkai sámediggái eará atnui.</p>
<p>10. SPR oačču oktovuoigatvuođaid iežas lotnon logoevttohussii dahje –evttohusaide.</p>
<p>11.   Logoevttohusat eai máhcahuvvo.</p>
</body></document>