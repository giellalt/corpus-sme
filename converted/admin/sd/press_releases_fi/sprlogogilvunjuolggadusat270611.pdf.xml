<document xml:lang="sme" id="no_id"><header><title>Sámi parlamentáralaš ráđi logogilvvu rávvagat ja evttohusaid gieđahallan</title><genre code="admin"/><author><unknown/></author><year>2011</year><wordcount>250</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1606&amp;Itemid=10</origFileName><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header>
<body>
<p xml:lang="vep"><em type="bold">SÁMI </em></p>
<p xml:lang="vep"><em type="bold">PARLAMENTÁRALAŠ </em></p>
<p xml:lang="deu"><em type="bold">RÁĐI </em></p>
<p xml:lang="fra"><em type="bold">LOGOGILVVU </em></p>
<p><em type="bold">RÁVVAGAT JA EVTTOHUSAID GIEĐAHALLAN </em>1. Logo geavahuvvo </p>
<p>Sámi parlamentáralaš ráđi (SPR) dovddaldahkan sierralágan oktavuođain nugo brošyrain, konfaluhtain, báberárkkain, www-ruoktosiidduin jna. 2. Logo galgá govvidit SPR:a sajádaga ja bargguid ja das galggašii geavahit sámeleavgga ivnniid (gč. SPR:a sajádaga ja sámeleavgga birra eanet dieđuid čujuhusas www.samediggi.fi). 3. Gilvu lea rabas buohkaide. 4. Báhpárii sárgojuvvon logoevttohusa oktan govvideaddji čilgehusaiguin galgá giddet sierra konfaluhta sisa nu, ahte das eai boađe ovdan dahkki persovdnadieđut. Konfaluhta ala merkejuvvo oassálasti nammamearka.</p>
<p>Gilvui oassálasti sáhttá hálidettiin sáddet barggu báberveršuvnna lassin maid šleađgahámis CD-skerrui vurkejuvvon veršuvdnan. 5. Gilvui oassálasti olbmo namma ja oktavuođadieđut giddejuvvojit nuppi konfaluhta sisa, man ala merkejuvvo seamma nammamearka go gilvui oassálasti barggu sisttisdoalli konfaluhta ala. 6. Logoevttohusa sisttisdoalli konfaluhtta ja oassálasti olbmo nama ja oktavuođadieđuid sisttisdoalli nubbi konfaluhtta giddejuvvojit stuorát konfaluhta sisa, mii sáddejuvvo poastta mielde 31.08.2011 dmu 16.00 rádjai SPR:a čállingoddái čujuhusain N-9730 Kárášjohka. Konfaluhttii čállojuvvo <span type="quote">"Logogilvu SPR"</span>. 7. Mearreáiggi maŋŋá boahtán evttohusat eai váldojuvvo gieđahallanláhkai. 8. Sámi parlamentáralaš ráđi stivrra čoahkkimisttis 05.05.2011 logogilvvu almmustahttima oktavuođas ásahan bargojoavku oahpásmuvvá boahtán logoevttohusaide, gieđahallá daid ja evttoha dasto stivrii dán bargojoavkku buoremussan válljen logoevttohusaid. 9. SPR:a stivra almmuha gilvvu vuoiti, man plánejeaddji oažžu bálkkašupmin 1 000 euro. Jos stivra ii gávnna evttohusain ovttage dakkáražžan gáibádusaid deavdi evttohusa, dat sáhttá lotnut buoremussan adnojuvvon evttohusa ja bivdit dahkki dahje geannu eará ráhkadit evttohusas loahpalaš veršuvnna. Stivra sáhttá maid juohkit bálkkašumi máŋgga evttohusa gaskka ja lotnut daid dan láhkai sámediggái eará atnui. 10.</p>
<p>SPR oačču oktovuoigatvuođaid iežas lotnon logoevttohussii dahje –evttohusaide. 11. Logoevttohusat eai máhcahuvvo.</p>
</body></document>
