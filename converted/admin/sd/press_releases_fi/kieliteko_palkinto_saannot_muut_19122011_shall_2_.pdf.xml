<document xml:lang="sme" id="no_id">
  <header>
    <title>Sámi gielladahku-bálkkašumi njuolggadusat</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2011</year>
    <wordcount>230</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1910&amp;Itemid=10</origFileName>
    <parallel_text xml:lang="fin" location="kieliteko_palkinto_saannot_muut_19122011_shall_2_.pdf"/>
    <parallel_text xml:lang="smn" location="kieliteko_palkinto_saannot_muut_19122011_shall_2_.pdf"/>
    <parallel_text xml:lang="sms" location="kieliteko_palkinto_saannot_muut_19122011_shall_2_.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Sámi gielladahku-bálkkašumi njuolggadusat </em>
    </p>
    <p>1 § Bálkkašupmi</p>
    <p>Bálkkašumi namma lea Sámi gielladahku bálkkašupmi.</p>
    <p>Bálkkašumi lea vuođđudan Suoma sámediggi.</p>
    <p>2 § Bálkkašumi dárkkuhus</p>
    <p>Sámi gielladahku bálkkašumi dárkkuhussan lea addit dovddastusa sámegielat bálvalusaid ja sámegiela sajádaga ovddideapmin dahkkon ánssolaš barggus Suomas. Sámegielain dárkkuhuvvo davvisáme-, anáraš- ja nuortalašgiella. Bálkkašumi dárkkuhussan lea movttiidahttit bálkkašumi oažžu buoridit ain ovddežis sámegiela ovdii dahkkon barggu ja movttiidahttit buot virgeoapmahaččaid buoridit sámegiela sajádaga.</p>
    <p>3 § Bálkkašumi oažžu válljen</p>
    <p>Sámi gielladahku- bálkkašumi mieđiha sámi giellaráđđi. Mearrádusas ii sáhte váidalit.</p>
    <p>4 § Bálkkašupmi</p>
    <p>Sámi gielladahku bálkkašupmi lea dáiddabálkkašupmi, mii galgá govvidit sámegiela ja kultuvrra riggodaga ja máŋggahámatvuođa. Bálkkašupmi rievdá juohke nuppi jagi ja dan dahkamis vástida Sámi Duoji rs válljen sámedáiddár dahje -duojár.</p>
    <p>5 § Bálkkašumi mieđiheapmi</p>
    <p>Bálkkašumi oažžu sáhttet evttohit sámi giellaráđi lahtut ja várrelahtut giellaráđi čoahkkimis.  Bálkkašupmi mieđihuvvo juohke nuppi jagi sámi giellaráđi mearridan áigge. Bálkkašupmi mieđihuvvo ovdasajis virgeoapmahaččaide ja servošiidda ja dušše sierra vuođustusaiguin priváhtaolbmui. Bálkkašumi oažžu válljema galgá vuođustallat čálalaččat sámegillii ja suomagillii. Bálkkašumi ii sáhte mieđihit seamma orgánai jotkkolaččat almmá sierra vuođustusaid haga.</p>
    <p>6 §  Bálkkašumi oažžu geatnegasvuođat</p>
    <p>Bálkkašupmi geatnegahttá oažžu joatkit barggu sámegiela sajádaga ja sámegielat bálvalusaid buorideami várás. Bálkkašumi oažžus lea vuoigatvuohta geavahit ávkin bálkkašumi ja dan vuođustusaid iežas diehtojuohkimis.</p>
    <p>7 § Njuolggadusaid nuppástuhttin</p>
    <p>Dáid njuolggadusaid sáhttá nuppástuhttit sámedikki stivrras.</p>
    <p>Njuolggadusat dohkkehuvvon sámedikki stivrra čoahkkimis 25.5.2010. Nupp. dohkk. sámedikki stivrra čoahkkimis 19.12.2011. Dát njuolggadusat leat dahkkon seamma sisdoaluin davvisáme-, nuortalaš- ja anárašgillii sihke suomagillii.</p>
  </body>
</document>
