<document xml:lang="sme" id="no_id"><header><title>Sámenuoraid dáiddadáhpáhus 2005</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2005</year><wordcount>453</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=252&amp;Itemid=10</origFileName><parallel_text xml:lang="fin" location="sanuortaidraportti_2005.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header>
<body>
<p><em type="bold">SÁMENUORAID DÁIDDADÁHPÁHUS 2005 </em>ordnejuvvui Vuohču skuvlla sáles njukčamánu 18. beaivve. Dáhpáhusa váldoordnejeaddjin lei </p>
<p>Sámediggi. Soadegili gielda fálái buot gussiide borramuša nuvttá ja fuolahii maiddái čorgenbargguid doaluid maŋŋá, Soađegili Sámiid searvi doalai bufeahta ja gievkanis veahkkehii Vuohču eana- ja ruovttudoallosearvi. Jietnateknihkas fuolahii</p>
<p>Anára gieldda nuoraid bargobádji <span type="quote" xml:lang="fin">”Viestintäpaja”</span>.</p>
<p>Oktasašbargu lihkostuvai bures ja dálki lei beaivvádat!</p>
<p>Sámediggi lei ordnen sáhtuid Anára, Eanodaga, ja</p>
<p>Ohcejoga skuvllain. Dáhpáhusas ii berrojuvvon oasseváldin- dahje sisabeassinmásvssut. Sáme-nuoraid dáiddadáhpáhus ordnejuvvui seammá dási dáhpáhussan go guovlogielddaid dáhpáhusat. Doppe válljejuvvojedje sámenuoraid ovddasteaddjit riikka dási dáhpáhussii, dán jagi Skuvlla Stuorrafestii Oului 9.-14. 5. 2005. Oahpahusministeriija čujuhii dán guovtti dáhpáhusa goluide 13 000 euro mearreruđa.</p>
<p>Dasa lassin Suoma Dáidaga Guovddášdoaibmagoddi lei mieđihan 3000 euro mearreruđa dán guovtti dáhpáhusa goluide.</p>
<p><em type="bold">DÁHPÁHUSA ORDNEN </em>Dáhpáhusa várás ásahuvvon bargojovkui gulle oahpaheaddjit Seija Sivertsen, Anna-Reetta Niemelä, </p>
<p>Tarja Länsman, Inker-Ánne Magga, sihke Petra Magga,</p>
<p xml:lang="smn">Inker-Anni Sara, Susanna Guttorm, Rauna Paadar-</p>
<p xml:lang="smn">Leivo ja Anni Näkkäläjärvi (kordinerendoaibma)</p>
<p>Sámedikki čálligottis. Dáhpáhussii ledje bovdejuvvon buot sámemánát ja -nuorat sihke skuvllaid sámegiela lohkkit ja sámeluohkáid oahppit. Oasseváldin lei vejolaš maiddái skuvllaid olggobealde doaibmi nuoraide. Sámi mánáidkulturguovddášprošeavtta jođiheaddji Petra Magga ja Vuohču skuvlla oahppi</p>
<p>Hanna Hetta jođiheigga dáhpáhusa davvisáme- ja suomagillii.</p>
<p><em type="bold">ŠLÁJAT JA ULBMILAT </em>Sáminuoraid dáiddadáhpáhusa váldoulbmilin lea addit nuoraide hástalusaid ovddidit dáidduideaset, fállat sidjiide jahkásaččat vejolašvuođa čájehit dáidduideaset maiddái earáide ja oažžut movttidahtti árvvoštallama dán barggu ovddas. Oktan dehálaš ulbmilin dáiddadáhpáhusain leamaš álo maiddái mánáid ja nuoraid sámegielmáhtu ja sápmeláš identitehta nannen. Dasa lassin doarju dáhpáhus mearkkašahtti láhkái oahppiid, oahpaheaddjiid ja vánhemiid oktasašbarggu. Dán jagi váldotemán lei eatnigiella, ja siidotemán ledje govvadáidda ja duodji, erenoamážit sámi duodji. </p>
<p>Oktasaš temán ja bargguid vuođđun lei Oulu</p>
<p>Stuorrafeastta mielde <span type="quote">”Čuovggat ja suoivanat”</span>.</p>
<p><em type="bold">OASSEVÁLDIT JA LOGUT </em>Sierralágan joavkkut, mat oassálaste eatnigiela temá vuolde čájáhusaide, ledje oktiibuot 16. Daid siste oktiibuot 114 nuora fitne lávddi alde; šlájain bohte ovdan sihke luohti, lávlagat, čájálmasat, dohkka- ja musihkkateáhter, árbevirolaš stohkosat ja divttat. </p>
<p>Dasa lassin ledje boahtan čállosat sihke davvisámi- ja nuortalašgillii. Govvadáiddagilvui bohte badjel 240 barggu ja duojiid fas sullii 80. Govvadáiddaluohká stuorra oassálastinlohku lei hui movttidahtti. Máŋgga duojis lei maiddái erenoamáš alla dássi.</p>
<p>Geahččit ja dáhpáhussii oassálastán nuorat ledje buohkat oktiibuot sullii 350 olbmo. Sále lei oppa dáhpáhusa áigge áibbas dievva. Sámegiela ja sámegielat luohkáid oahppiid logu ektui oasseváldiid mearri lei hui allat.</p>
<p><em type="bold">DUOPMÁRAT </em>Dáhpáhusa duopmáriid čállin doaimmai Susanna </p>
<p>Guttorm. Duopmárin ledje:- eatnigiella: leanadáiddár/musihkár Ulla</p>
<p>Pirttijärvi-Länsman, neavttár Irene Länsman</p>
<p>Angelis/Girona Sámi teáhteris ja leu´dd-dáiddár /studeanta Tiina Sanila Čeavet-jávrris - govvadáidda ja duodji: govvadáiddár Inga</p>
<p>Ailakki Ahola Soađegilis ja lektor/duodječeahppi</p>
<p xml:lang="smn">Ilmari Laiti Anáris.</p>
<p><em type="bold">BÁLKKAŠUMIT </em>Buot oasseváldiide juhkkojuvvojedje oasseváldinduođastusat. Ruhtabálkkašupmin juhkkojuvvojedje eatnigielas 70, 50 ja 40 euro I, II ja III bálkkašupmin ja dasa lassin vel golbma gudnebálkkašumi. Maiddái duodjeluohkáin juhkkojuvvojedje 70, 50 ja 40 euro I, II ja III bálkkašupmin ja dasa lassin vel guokte gudnebálkkašumi. Govvadáiddaluohkás juhkkojuvvojedje 5 gudnebálkkašumi (40 euro) juohke luohkkádásis. </p>
</body></document>
