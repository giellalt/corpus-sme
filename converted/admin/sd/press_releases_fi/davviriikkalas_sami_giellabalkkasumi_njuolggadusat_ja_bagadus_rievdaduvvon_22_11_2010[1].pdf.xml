<document xml:lang="sme" id="no_id"><header><title>Njuolggadusat, gollegiella -davviriikkalaš sámi giellabálkkašupmi</title><genre code="admin"/><author><unknown/></author><year>2010</year><wordcount>494</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1619&amp;Itemid=10</origFileName><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p xml:lang="sms"><em type="bold">NJUOLGGADUSAT, GOLLEGIELLA -DAVVIRIIKKALAŠSÁMI</em> <em type="bold">GIELLABÁLKKAŠUPMI</em> </p>
<p><em type="bold">§ 1 Ásaheapmi</em> </p>
<p>Davviriikkalaš sámi giellabálkkašupmi lea ásahuvvon Norgga, Suoma ja Ruoŧa sámi áššiid</p>
<p>vástideaddji ministariin ja dáid riikkaid sámedikkiid presideanttain. Giellabálkkašumi namma lea Davviriikkalašsámi giellabálkkašupmi – Gollegiella.</p>
<p>Bálkkašupmi juhkkojuvvo juohke nuppi jagi 2004 rájes.</p>
<p><em type="bold">§ 2 Ulbmil</em> </p>
<p>Giellabálkkašumi ulbmil lea ovddidit ja seailluhit sámegiela Norggas, Ruoŧas, Suomas ja</p>
<p>Ruoššas.</p>
<p><em type="bold">§ 3 Bálkkašumi vuoiti</em> </p>
<p>Giellabálkkašupmi juhkkojuvvo ovttaskas olbmuide dahje organisašuvnnaide, mat leat bidjan earenoamášnávccaid ovddidit dahje seailluhit sámegiela. Giellabálkkašupmi sáhttá</p>
<p>mieđihuvvot viidát iešguđelágán doaibmasurggiide.</p>
<p>Bálkkašumi supmi sáhttá juogadit eanet go ovtta vuoitái.</p>
<p><em type="bold">§ 4 Bálkkašumi sturrodat</em> </p>
<p>Giellabálkkašumi sturrodat lea oktiibuot 12 500 euro. Davviriikkalašvirgeolbmuid orgána</p>
<p>álgaga mielde dahkkojuvvo bearráigeahčču bálkkašumi summis juohke guđát jagi.</p>
<p>Bálkkašumi vuoiti ovddasvástida iešvejolašvearromáksima.</p>
<p><em type="bold">§ 5 Árvvoštallanlávdegoddi</em> </p>
<p>Giellabálkkašumi várás nammaduvvo árvvoštallanlávdegoddi, mii vállje bálkkašumi vuoiti.</p>
<p>Árvvoštallanlávdegottis leat oktiibuot vihtta lahtu. Sámi parlamentáralaš ráđđi nammada njeallje lahtu ja bálkkašumi mieđiheaddji riika ovtta lahtu juohke nuppi jagi. Árvvoštallanlávdegoddi nammada ságajođiheaddji.</p>
<p>Árvvoštallanlávdegottis galgá leat vuđolaš áššedovdamuš sámegielas ja sámi giellabarggus ja</p>
<p>maiddái sámi kultuvrras ja servodateallimis.</p>
<p>Bálkkašanseremoniija lágidanriika bovde árvvoštallanlávdegotti vuosttaš čoahkkimii ja</p>
<p>fuolaha hálddahuslašbarggu.</p>
<p>Árvvoštallanlávdegottis galget leahkit iešráđálaš ja bealátkeahtes lahtut.</p>
<p><em type="bold">§ 6 Almmuheapmi</em> </p>
<p>Árvvoštallanlávdegoddi almmuha Davviriikkalašsámi giellabálkkašumi – Gollegiella - heivvolašlági mielde almmolaševttohanrivttiin.</p>
<p><em type="bold">§ 7 Bálkkašumi juohkin</em> </p>
<p>Giellabálkkašupmi juhkkojuvvo sámeministariid ja sámediggepresideanttaid oktasaš</p>
<p>čoahkkimis árvvoštallanlávdegotti čálalaš ákkastallama vuođul.</p>
<p><em type="bold">§ 8 Ruhta</em> </p>
<p>Norgga, Ruoŧa ja Suoma ráđđehusat juolludit ruđa bálkkašumi ruhtamearrái ja dasa gullevaš hálddašeapmái. Ruhtadeapmi dahkkojuvvo vuoruid mielde; Norga, Suopma ja Ruoŧŧa j.n.a.</p>
<p><em type="bold">§ 9 Njuolggadusaid rievdadeapmi</em> </p>
<p>Dáid njuolggadusaid ja bálkkašumi supmi sáhttet Norgga, Ruoŧa ja Suoma sámeministarat ja</p>
<p>dáid riikkaid sámediggepresideanttat rievdadit.</p>
<p xml:lang="vep">--</p>
<p>Dát njuolggadusat, maid sámeministarat ja sámediggepresideanttat leat nannen 22 beaivvi skábmamánus 2010, buhttejit 14 beaivvi skábmamánus 2007 nannejuvvon njuolggadusaid.</p>
<p xml:lang="sms"><em type="bold">BAGADUSAT, DAVVIRIIKKALAŠSÁMI GIELLABÁLKKAŠUPMI –</em> <em type="bold">GOLLEGIELLA</em> </p>
<p><em type="bold">§ 1 Árvvoštallanlávdegoddi</em> </p>
<p>Árvvoštallanlávdegoddi galgá bargat iešráđálaččat.</p>
<p>Árvvoštallanlávdegoddi fuolaha geavatlašdoaimmaid go guoská evttohasaid nammadeapmái, árvvoštallamii ja bálkkašumi vuoiti válgii.</p>
<p>Mearrádusat galget čállojuvvot beavdegirjái.</p>
<p>Árvvoštallanlávdegottis lea mearridanváldi go unnimusat golbma lahtu oassálastet</p>
<p>čoahkkimis. Mearrádusat dahkkojuvvojit eaŋkil eanetloguin. Jus leat seamma ollu jienat, de mearrádus dahkkojuvvo vuorbádeami vuođul.</p>
<p><em type="bold">§ 2 Evttohanriekti ja evttohasaid nomineren/nammadeapmi</em> </p>
<p>Evttohanriekti gullá álbmotlahtuide, organisašuvnnaide, ásahusaide ja eiseválddiide Norggas,</p>
<p>Ruoŧas, Suomas ja Ruoššas.Maiddai árvvoštallanlávdegottis lea evttohanriekti.</p>
<p>Árvvoštallanlávdegoddi galgá viggat dasa ahte eanas giellajoavkkut leat fárus evttohasaid searvvis.</p>
<p><em type="bold">§ 3 Bálkkašumi vuoiti</em> </p>
<p>Doahpagii <span type="quote">“ovttaskas olmmoš”</span> gullojit maiddái joavkkut masa ovttaskas olbmot gullojit. Doahpagii <span type="quote">“organisašuvnnat”</span> gullojit maiddái searvvit ja ásahusat.</p>
<p><em type="bold">§ 4 Áigemearri</em> </p>
<p>Árvvoštallanlávdegoddi gieđahallá evttohusaid áigemeriin ahte maŋimustá čakčamánu 30 beaivvi dieđihit mearrádusa oktan čálalaš ákkastallamiin Davviriikkalaš sámeáššiid</p>
<p>virgeolmmošorgánii.</p>
<p><em type="bold">§ 5 Diploma/plakeahtta</em> </p>
<p>Davviriikkalašsámeáššiid virgeolmmošorgána ovddasvástida diploma/plakeahta hábmema.</p>
<p><em type="bold">§ 6 Hálddašeapmi</em> </p>
<p>Hálddašemiin oaivvilduvvo árvvoštallanlávdegotti bargu mii siskkilda bálkkašumi</p>
<p>almmuheapmi, evttohasaid nammadeapmi ja čálalaš ákkastallama ráhkadeapmi bálkkašumi vuoiti válgga várás. Hálddašeapmái gullojit maiddái mátkegolut juohkindilálašvuođa oktavuođas vuoiti ja árvvoštallanlávdegotti ságajođiheaddji várás.</p>
<p>Diehtojuohkin bálkkašumi birra galgá vuosttažettiin almmuhuvvot ovdamearkka dihte</p>
<p>ráđđehusaid ja sámedikkiid interneahttasiidduin ja preassadieđáhussan.</p>
<p><em type="bold">§ 7 Ruhtadoalu dikšun</em> </p>
<p>Hálddahuslaš goluid čilgehusat, ruhtadoalu dikšun ja revišuvdna galget čuovvut buriid ruhtadoallovieruid. Čilgehus addojuvvo Davviriikkalaš sámeáššiid virgeolmmošorgánii.</p>
<p><em type="bold">§ 8 Njuolggadusa rievdadeapmi</em> </p>
<p>Davviriikkalašsámeáššiid virgeolmmošorgána sáhttá rievdadit dán bagadusa.</p>
<p xml:lang="vep">--</p>
<p>Dát bagadus, mii lea nannejuvvon čálalaš meannudanvugiin 29.2.2008, buhtte 1 beaivvi</p>
<p>suoidnemánus 2004 nannejuvvon bagadusa.</p>
</body></document>