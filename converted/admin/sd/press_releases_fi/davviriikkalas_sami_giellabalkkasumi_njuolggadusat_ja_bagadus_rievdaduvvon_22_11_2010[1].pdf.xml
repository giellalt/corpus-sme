<document xml:lang="sme" id="no_id"><header><title>Njuolggadusat, gollegiella -davviriikkalaš sámi giellabálkkašupmi</title><genre code="admin"/><author><unknown/></author><year>2010</year><wordcount>504</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1619&amp;Itemid=10</origFileName><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header>
<body>
<p><em type="bold">NJUOLGGADUSAT, GOLLEGIELLA -DAVVIRIIKKALAŠ SÁMI GIELLABÁLKKAŠUPMI§ 1 Ásaheapmi </em>Davviriikkalaš sámi giellabálkkašupmi lea ásahuvvon Norgga, Suoma ja Ruoŧa sámi áššiid vástideaddji ministariin ja dáid riikkaid sámedikkiid presideanttain. Giellabálkkašumi namma lea Davviriikkalaš sámi giellabálkkašupmi – Gollegiella. </p>
<p>Bálkkašupmi juhkkojuvvo juohke nuppi jagi 2004 rájes. <em type="bold">§ 2 Ulbmil </em>Giellabálkkašumi ulbmil lea ovddidit ja seailluhit sámegiela Norggas, Ruoŧas, Suomas ja Ruoššas. <em type="bold">§ 3 Bálkkašumi vuoiti </em>Giellabálkkašupmi juhkkojuvvo ovttaskas olbmuide dahje organisašuvnnaide, mat leat bidjan earenoamáš návccaid ovddidit dahje seailluhit sámegiela. Giellabálkkašupmi sáhttá mieđihuvvot viidát iešguđelágán doaibmasurggiide. </p>
<p>Bálkkašumi supmi sáhttá juogadit eanet go ovtta vuoitái. <em type="bold">§ 4 Bálkkašumi sturrodat </em>Giellabálkkašumi sturrodat lea oktiibuot 12 500 euro. Davviriikkalaš virgeolbmuid orgána álgaga mielde dahkkojuvvo bearráigeahčču bálkkašumi summis juohke guđát jagi. </p>
<p>Bálkkašumi vuoiti ovddasvástida ieš vejolaš vearromáksima. <em type="bold">§ 5 Árvvoštallanlávdegoddi </em>Giellabálkkašumi várás nammaduvvo árvvoštallanlávdegoddi, mii vállje bálkkašumi vuoiti. Árvvoštallanlávdegottis leat oktiibuot vihtta lahtu. Sámi parlamentáralaš ráđđi nammada njeallje lahtu ja bálkkašumi mieđiheaddji riika ovtta lahtu juohke nuppi jagi. Árvvoštallanlávdegoddi nammada ságajođiheaddji. </p>
<p>Árvvoštallanlávdegottis galgá leat vuđolaš áššedovdamuš sámegielas ja sámi giellabarggus ja maiddái sámi kultuvrras ja servodateallimis.</p>
<p>Bálkkašanseremoniija lágidanriika bovde árvvoštallanlávdegotti vuosttaš čoahkkimii ja fuolaha hálddahuslaš barggu.</p>
<p>Árvvoštallanlávdegottis galget leahkit iešráđálaš ja bealátkeahtes lahtut. <em type="bold">§ 6 Almmuheapmi </em>Árvvoštallanlávdegoddi almmuha Davviriikkalaš sámi giellabálkkašumi – Gollegiella -heivvolaš lági mielde almmolaš evttohanrivttiin. <em type="bold">§ 7 Bálkkašumi juohkin </em>Giellabálkkašupmi juhkkojuvvo sámeministariid ja sámediggepresideanttaid oktasaš čoahkkimis árvvoštallanlávdegotti čálalaš ákkastallama vuođul. <em type="bold">§ 8 Ruhta </em>Norgga, Ruoŧa ja Suoma ráđđehusat juolludit ruđa bálkkašumi ruhtamearrái ja dasa gullevaš hálddašeapmái. Ruhtadeapmi dahkkojuvvo vuoruid mielde; Norga, Suopma ja Ruoŧŧa j.n.a. <em type="bold">§ 9 Njuolggadusaid rievdadeapmi </em>Dáid njuolggadusaid ja bálkkašumi supmi sáhttet Norgga, Ruoŧa ja Suoma sámeministarat ja dáid riikkaid sámediggepresideanttat rievdadit.--- </p>
<p>Dát njuolggadusat, maid sámeministarat ja sámediggepresideanttat leat nannen 22 beaivvi skábmamánus 2010, buhttejit 14 beaivvi skábmamánus 2007 nannejuvvon njuolggadusaid.</p>
<p><em type="bold">BAGADUSAT, DAVVIRIIKKALAŠ SÁMI GIELLABÁLKKAŠUPMI – GOLLEGIELLA§ 1 Árvvoštallanlávdegoddi </em>Árvvoštallanlávdegoddi galgá bargat iešráđálaččat. </p>
<p>Árvvoštallanlávdegoddi fuolaha geavatlaš doaimmaid go guoská evttohasaid nammadeapmái, árvvoštallamii ja bálkkašumi vuoiti válgii.</p>
<p>Mearrádusat galget čállojuvvot beavdegirjái.</p>
<p>Árvvoštallanlávdegottis lea mearridanváldi go unnimusat golbma lahtu oassálastet čoahkkimis. Mearrádusat dahkkojuvvojit eaŋkil eanetloguin. Jus leat seamma ollu jienat, de mearrádus dahkkojuvvo vuorbádeami vuođul. <em type="bold">§ 2 Evttohanriekti ja evttohasaid nomineren/nammadeapmi </em>Evttohanriekti gullá álbmotlahtuide, organisašuvnnaide, ásahusaide ja eiseválddiide Norggas, Ruoŧas, Suomas ja Ruoššas. Maiddai árvvoštallanlávdegottis lea evttohanriekti. Árvvoštallanlávdegoddi galgá viggat dasa ahte eanas giellajoavkkut leat fárus evttohasaid searvvis. <em type="bold">§ 3 Bálkkašumi vuoiti </em>Doahpagii <span type="quote">“ovttaskas olmmoš”</span> gullojit maiddái joavkkut masa ovttaskas olbmot gullojit. Doahpagii <span type="quote">“organisašuvnnat”</span> gullojit maiddái searvvit ja ásahusat. <em type="bold">§ 4 Áigemearri </em>Árvvoštallanlávdegoddi gieđahallá evttohusaid áigemeriin ahte maŋimustá čakčamánu 30 beaivvi dieđihit mearrádusa oktan čálalaš ákkastallamiin Davviriikkalaš sámeáššiid virgeolmmošorgánii. <em type="bold">§ 5 Diploma/plakeahtta </em>Davviriikkalaš sámeáššiid virgeolmmošorgána ovddasvástida diploma/plakeahta hábmema. <em type="bold">§ 6 Hálddašeapmi </em>Hálddašemiin oaivvilduvvo árvvoštallanlávdegotti bargu mii siskkilda bálkkašumi almmuheapmi, evttohasaid nammadeapmi ja čálalaš ákkastallama ráhkadeapmi bálkkašumi vuoiti válgga várás. Hálddašeapmái gullojit maiddái mátkegolut juohkindilálašvuođa oktavuođas vuoiti ja árvvoštallanlávdegotti ságajođiheaddji várás. </p>
<p>Diehtojuohkin bálkkašumi birra galgá vuosttažettiin almmuhuvvot ovdamearkka dihte ráđđehusaid ja sámedikkiid interneahttasiidduin ja preassadieđáhussan. <em type="bold">§ 7 Ruhtadoalu dikšun </em>Hálddahuslaš goluid čilgehusat, ruhtadoalu dikšun ja revišuvdna galget čuovvut buriid ruhtadoallovieruid. Čilgehus addojuvvo Davviriikkalaš sámeáššiid virgeolmmošorgánii. <em type="bold">§ 8 Njuolggadusa rievdadeapmi </em>Davviriikkalaš sámeáššiid virgeolmmošorgána sáhttá rievdadit dán bagadusa.--- </p>
<p>Dát bagadus, mii lea nannejuvvon čálalaš meannudanvugiin 29.2.2008, buhtte 1 beaivvi suoidnemánus 2004 nannejuvvon bagadusa.</p>
</body></document>
