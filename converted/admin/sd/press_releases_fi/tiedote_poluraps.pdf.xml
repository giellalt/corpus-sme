<document xml:lang="sme" id="no_id">
  <header>
    <title>Sámedikki stivra celkkii boazodoallo- ja luo dduealáhusaid ruhtada lágas</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2009</year>
    <wordcount>324</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=1027&amp;Itemid=10</origFileName>
    <parallel_text xml:lang="fin" location="tiedote_polura.pdf"/>
    <parallel_text xml:lang="smn" location="tiedote_polura_is.pdf"/>
    <parallel_text xml:lang="sms" location="tiedote_polurakolt.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>SÁMEDIKKI STIVRA CELKKII BOAZODOALLO- JA LUODDUEALÁHUSAID</p>
    <p>RUHTADALÁGAS</p>
    <p>Sámedikki  stivra  attii  17-siidosaš  cealkámuša  Eana-  ja  meahccedoalloministeriija  válmmaštallan ráđđehusa  evttohusas  boazodoallo-  ja  luondduealáhusaid  ruhtadanlágas  (maŋŋá  POLURA) čoahkkimis 28.5.2009.</p>
    <p>Sámediggi anii buorrin, ahte evttohusas doarjaga oažžuid ahkerádjá bajiduvvo 63 jagis 65-jahkái ja atná  dan  leat  vuođustallon.  Positiivvalaš  lea  maiddái  dálá  vehá  buoret  skáhppondoarjagat  mohtorgielkkáid ja njealjejuvllagiid skáhppomii ja lassin boazodáluid vuođđodivvumii.</p>
    <p>Sámediggi lea oalle duhtameahttun dan vuohkái mo POLURA-láhkaásaheapmi lea válmmaštallon. J.  2007  vuođđoláhkaváljagoddi  lea  gáibidan,  ahte  sámedikki  ovddastusa  láhkaválmmaštallamis galgá sihkkarastit álggu rájes ja stáhtaráđđi galgá álgit oppalašođastussii, mas sámiid kultuvrralaš ja vuoigatvuođalaš sierrasajádat váldojuvvo áššelaččat vuhtii. Vuođđoláhkaváljagotti rávvagat eai leat ollašuvvan. Sámediggi oaidnáge, ahte POLURA evttohus lea čielgasit sámeálbmoga ja sámeboazodoallokultuvrra vealaheaddji mátta boazodoalu ektui. Sámediggi lea oalle duhtameahttun láhkatekstii  ja  dan  sisttisdoallan  áššefeaillaide  ja  teavsttas  vuhtton  jurddašanvuohkái  sámeboazodollui. Sámedikki perspektiivvas evttohus POLURA ii ovddas buori láhkaválmmaštallanvuogi.</p>
    <p>Sámediggi  evttohage,  ahte  POLURA  galggašii  divvut  dahje  válmmaštallat  ollásit  ođđasit  vuhtii váldimiin  vuođđoláhkaváljagotti  rávvagiid  ja  sámekultuvrra  suoji.  Cealkámušas  Sámediggi  geardduha  POLURA-  bargojovkui  evttohuvvon  evttohusa  guođohandoarjagis,  man  galgá  sihkkarastit POLURAs  sorjjasmeahttun  sierraruhtademiin.  Sámediggi  evttoha,  ahte  sámiid  ruovttuguovllus várrejuvvo  420  000  euro  sturrrosaš  guođohandoarjja.  Doarjaga  mearri  vuođđuduvvá  sámeguovllu bálgosiid ollašuvvan rehketdollui boazodoallojagis 2007-2008. Doarjaga rehkenastima vuođđun lea govttolašvuohta ja ovttaveardásašvuohta. Doarjaga dárkkuhussan lea buhttet guođoheamis boahtán badjelmearálaš  boaldámuš-  ja  reaidogoluid.  Lassin  doarjaga  bokte  sihkkarasto  badjealbmáid dássebeallásaš  meannudeapmi.  Eará  sajis  boazodikšunguovllus  badjealbmáid  boađuiddási  bajidit suoidne-  ja  bealdobuhtadusat.  Doarjagiin  eandalitge  sihkkarasto  sámeboazodoallomálle jotkkolašvuohta.</p>
    <p>Sámediggi  evttoha,  ahte  stáhtaráđis  álggahuvvo  jođánit  válmmaštallot  boazodoallolága oppalašođastus,  mas  vuhtii  váldojuvvo  sámeboazodoalu  riikkaidgaskasašvuoigatvuođalaš  ja vuođđolágalaš suodji. Boazodoallolága ođastusas galgá guorahallat maiddái vugiid maidguin sámenissoniid vejolašvuođat bargat boazodoaluin sihkkarastojit.</p>
    <p>Sámediggi  gávnnaha,  ahte  POLURAs  evttohuvvon  nuorra  badjealbmáid  álggahandoarjja  lea gávnnahuvvon doaibmevaš vuogádahkan ja erenomáš dárbbašlažžan sámiid ruovttuguovllus. Doarjaga  ruhtadeapmi  lea  nohkan  dábálaččat  gaskan  iige  buot  hálideaddjiide  ja  doarjjaeavttuid  deavdi ohcciide leat sáhttán mieđihit ruhtadeami. Ruhtadeapmi ii galgga vuođđuduvvat vihkkehallamii ja ruhtadeami  galgá  sihkkarastit  doarjjaeavttuid  deavdi  ohcciide.  Álggahandoarjaga  mearis  ja mieđiheamis  galgá  vuhtii  váldit  sámiid  vuođđolágalaš  sajádaga  ja  sámiid  ruovttuguovllu  nana sámeboazodoalloárbevieru.</p>
    <p>Sámedikki cealkámuš gávdno obban čujuhusas www.samediggi.fi –  cealkámušat 2009.</p>
  </body>
</document>
