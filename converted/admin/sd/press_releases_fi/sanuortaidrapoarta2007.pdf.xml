<document xml:lang="sme" id="no_id"><header><title>Sámenuoraid dáiddadáhpáhus 2007</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2007</year><wordcount>498</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=251&amp;Itemid=10</origFileName><parallel_text xml:lang="fin" location="sanuortaidrapoarta2007.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p><em type="bold">SÁMENUORAID DÁIDDADÁHPÁHUS 2007 </em>ordnejuvvui Ohcejogas njukčamánu 22. beaivve. </p>
<p>Sámediggi lei dáhpáhusa váldoordnejeaddjin. Gielda fálái buot gussiide borramuša ja Ohcejoga skuvlla ovccát luohkká doalai bufeahta. Jietnateknihkas fuolahii nuoraid bargobádji Viestintäpaja Avvilis.</p>
<p>Nuorra Kultuvrra doaibmagotti dearvvuođaid dáhpáhussii bukte Helssegis kulturplánejeaddji Panu</p>
<p xml:lang="smn">Mäenpää ja doaibmagotti lahttu Jorma Pilke.</p>
<p>Sámediggi lei ordnen sáhtuid Eanodaga, Anára, ja Soađegili skuvllain. Dáhpáhusas eai berro-juvvon oasseváldin- dahje sisabeassinmásvssut.</p>
<p>Sámenuoraid dáiddadáhpáhus dollojuvvui seamma dási dáhpáhussan go guovlogielddaid dáhpáhusat, ja doppe válljejuvvui sámenuoraid ovddasteaddji riikka dási Nuorra Kultuvra -dáhpáhussii, dán vuoro Turku musihkkabeivviide 25.-27. 5. 2007.</p>
<p>Oahpahusministeria čujuhii dán guovtti dáhpáhusa goluide 15 000 euro mearreruđa.</p>
<p><em type="bold">DÁHPÁHUSA ORDNEN </em>Dáhpáhusa plánenbargojovkui gulle rektor </p>
<p>Arja Alaraudanjoki lassin oahpaheaddjit Nilla</p>
<p xml:lang="fin">Tapiola, Niilo Rasmus, Helmi Länsman, Helena</p>
<p>Guttorm sihke Rauna Rahko ja Anni Näkkäläjärvi (kordinerendoaibma) Sámedikki čálligottis. Helmi</p>
<p>Länsman maiddái jođihii dáhpáhusa davvisámegillii ja suomagillii. Sále čiŋaheamis veahkehedje maid skuvlla oahppit. Dáhpáhussii ledje bovdejuvvon buot sámemánát ja -nuorat sihke skuvllaid sámegiela lohkkit ja sámeluohkáid oahppit. Oasseváldin lei vejolaš maiddái skuvllaid olggobealde doaibmi nuoraide.</p>
<p><em type="bold">ŠLÁJAT JA ULBMILAT </em>Sáminuoraid dáiddadáhpáhusa váldoulbmilin lea addit nuoraide hástalusaid ovddidit dáidduideaset, fállat sidjiide jahkásaččat vejolašvuođa čájehit dáidduideaset maiddái earáide ja oažžut movttidahtti árvvoštallama dán barggu ovddas. Oktan dehálaš ulbmilin dáiddadáhpáhusain leamaš álo maiddái mánáid ja nuoraid sámegielmáhtu ja sápmeláš identitehta nannen. Dasa lassin doarju dáhpáhus mearkkašahtti láhkái oahppiid, oahpaheaddjiid ja vánhemiid oktasašbarggu. Dán jagi váldotemán lei musihkka, ja siidotemán lei vuosttas geardde ráidogovva. </p>
<p><em type="bold">OASSEVÁLDIT JA LOGUT </em>Dáhpáhusa šládjan dán jagi ledje musihkka ja ráidogovva. Musihkkagilvui oasi válde sullii 150 nuora ja máná 20 sierra joavkus, ja ráidogavat bohte 180. Dáhpáhusas ledje ovdanbuktimat buot golmma </p>
<p>Suoma sámegielain.</p>
<p>Geahččit ja dáhpáhussii oassálastán nuorat ledje buohkat oktiibuot sullii 400 olbmo. Sále lei oppa dáhpáhusa áigge áibbas dievva. Sámegiela ja sáme-gielat luohkáid oahppiid logu ektui oasseváldiid mearri lei hui allat.</p>
<p><em type="bold">DUOPMÁRAT </em>Musihkkaduopmárin ledje beakkán, nuorra sámemusihkkárat Annukka Hirvasvuopio-Laiti, </p>
<p xml:lang="fin">Tiina Sanila ja <span type="quote" xml:lang="smn">”Amoc”</span> dahjege Mikkal Morottaja.</p>
<p>Duopmáriid čállin lei Sámedikki vs. skuvlenčálli</p>
<p>Rauna Rahko. Duopmárat deattuhedje árvvošdallamis erenoamážit dan, man ollu nuorat ieža ledje plánen iežaset čájáhusaid ja mo sii ieža ovdanbukte daid lávddi alde. Duopmárat giddejedje fuopmášumi maiddái dasa, man bures nuorat máhtte sániid bajil.</p>
<p>Ráidogovaid árvvoštalai</p>
<p xml:lang="est">Linda</p>
<p xml:lang="vep">Sjöholm</p>
<p>Roavvenjárggas, gos son studere govvadáidda-oahpaheaddjin dutkanfáttán ráidogovva.</p>
<p><em type="bold">BÁLKKAŠUMIT </em>Buot oasseváldiide juhkkojuvvojedje oasseváldin-duođastusat. Ruhtabálkkašupmin juhkkojuvvojedje 200, 150 ja 100 euro I, II ja III bálkkašupmin ja dasa lassin vel okta 100 euro sierrabálkkašupmi. </p>
<p xml:lang="nob"><em type="bold">BOHTOSAT </em></p>
<p><em type="bold">Ráidogova temán </em>lei DAVVIN – TAVVEEN – </p>
<p>TÂ´VVEN ; máinnas dahje muitalus eallimis davvin – dáhpáhusain, beaivválaš bargguin; historjjá, dábiid, márkaniid, biktasiid ja sogaid birra… Materiálan geavahuvvui 4A-bábir, ovtta árkkas galge leat unnimusta 4 ja eanemustá 6 ruvtto. Govaid galggai sárgut čáhppes tuššain dahje peannain, ivnniid ja dušše liántta geavaheapmi lei gildojuvvon.</p>
<p>Oassi ráidogovain almmuhuvvo girjjis, masa čohkkejuvvojit bearralat ovddit jagiid dáiddadáhpá-husaid čállosiin ja govvadáidagiin. Oassi almmustu-vvo maiddái <span type="quote" xml:lang="fkv">”Taikalamppu”</span> -prošeavtta prentosiin.</p>
<p><em type="bold">Musihkkagilvvu bohtosat </em></p>
<p>Musihkkašládjan ledje konseartamusihkka, álbmotmusihkka, rap, reggae, dancemusic, geahppa musihkka, jazzmusihkka sihke rock- ja popmusihkka.</p>
<p>Turkui Nuorra Kultuvra dáhpáhussii válljejuvvojedje 3 joavkku: anárašgielat joavku Jussá, Piákká ja nieidah (4-6 lhk), Uđas –joavku maid Anáris bihtáin</p>
<p>Ovllá ja vel Vuohču joavku SomBy Mari Boine bihtáin Alla hearrát guhkin Oslos.</p>
</body></document>
