<document xml:lang="sme" id="no_id"><header><title>Sápmelaččaide iežaset kulturguovddáš Anárii</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2008</year><wordcount>626</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=199&amp;Itemid=10</origFileName><parallel_text xml:lang="fin" location="saamelaiskulttuurikeskus_140408_tiedote.pdf"/><parallel_text xml:lang="smn" location="tiadattas_140408.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version></header><body><p>Senaatti-giddodagat/ Sámediggi</p>
<p>Dieñáhus lea almmustahttinfriija vuossárgga 14.4. diibmu 15.00</p>
<p>Sápmelaččaide iežaset kulturguovddáš Anárii - Senaatti-giddodagat ordne plánemis almmolaš arkiteaktagilvvu</p>
<p>Sápmelaččat ožžot Anárii iežaset kulturguovddáža, man ulbmilin lea ásahit sápmelaččaide buoret vejolašvuoñaid eaktodáhtus doalahit ja ovddidit iežaset kultuvrra, giela ja servodateallima, dikšut ja ovdánahttit tiežaset  gielalaš ja kultuvrralaš iešmearridanhálddahusa sihke doarjut sámiid oktasaš eallindiliid ovdáneami. Dasa lassin mihttomearrin lea buoridit vejolašvuoñaid viiddidit ja oažžut dieñuid sápmelaččain álgoálbmogin.</p>
<p>Sámekulturguovddážii bohtet sajit sámekultuvrralaš doaimmaide, Sámedikki hálddahuslaš doibmii ja sámiid oahpahus- ja dutkamušdoaimmaide. Kulturguovddáža guokte váldogeavaheaddji leaba sápmelaččaid iešmearridanorgána Sámediggi ja stáhta oahppolágádussan doaibmi Sámiguovllu oahpahusguovddáš. Dasa lassin guovddážii bohtet sajit Anára gieldda girjerádjosii, sámeservviide ja Lappi leanaráññehussii. Kulturguovddáža hukseheaddjin lea Senaatti-giddodagat, mii ordne huksema plánemis almmolaš arkiteaktagilvvu. Vistti plánen álggahuvvo oññajagimánus 2009 ja huksendoaimmaid beassá álggahit giññat 2010. Plána mielde visti váldojuvvo atnui jagi 2012 áigge.</p>
<p>Sámekulturguovddáš lea mearriduvvon huksejuvvot Juvddujohgáddái Anára kirkosiidii, man atnet leat Suoma beali sápmelaččaid hálddahuslaš ja kultuvrralaš guovddážin. Anára kirkosiiddas leat Sámedikki lassin maid Siida (Sámemusea ja Davimus-Sámi luondduguovddáš), Sámeguovllu oahpahusguovddáš ja Yleisradion sámeovttadat (Sámi Radio). Sámekulturguovddáš lea plánejuvvon leat oassin dán oppalašvuoñas nu, ahte dát lágádusat ja organisašuvnnat dorjot nubbi nuppi.</p>
<p>Sámekulturguovddážis šaddá Suoma beali sápmelaččaid iešstivrejumi sihke ealáš ja ovdáneaddji kultuvrra symbolan. Kulturguovddáš lea vuosttas sajis oaivvilduvvon sámiid iežaset atnui. Kulturguovddáš lea oktanaga nu sápmelaččaid parlameantaviessu go kultur-, skuvlen- ja čehppodatguovddáš ja maiddái dáhpáhusviessu gos earálágan čoahkkimat, musihkka-, filbma- ja teáhterčájáhusat dollojuvvojit. Dát oassedoaimmat leat lávgalágaid ja dorjot nuppiideaset nu sisdoalu go sajige dáfus.</p>
<p>Sámekulturguovddáš boahtá máŋggaid oassedoaimmaidisguin geasuhit guvlui eanet olbmuid ja doalahallat sámi nuoraid háliidusa fárret eret iežaset ruoktoguovllus. Kulturguovddáš fállá skuvlejuvvon sámenuoraide oñña bargovejolašvuoñaid, čohkke oktii sierra surggiid sápmelaš čehpiid ja doaibmá sámeservodaga ofelažžan, mas sierra surggiid čeahpit ovdánahttet sámeservodaga árbevirolaš árvvuid, dieñu ja máhtu vuoñul. Fidnus leat maid positiivvalaš váikkuhusat guovllu bargguiduhttimii, eallinvuoibmái ja sosiálalaš buresbirgejupmái.</p>
<p>Máŋggabealát sajit bálvalit earálaganis doaimmaid</p>
<p>Senaatti-giddodaga mihttomearrin lea hukset sámekultuvrra čalmmuštahtti arkiteaktalaččat buori vistti. Senaatti-giddodagaid doaimma mielde vistái leat ásahuvvon čavga birasulbmilat ja eallenagi mihtt</p>
<p>Vistti guovddáš sadjin šaddet leat rabas guovddášlatnja gos máŋggalágan doaimmaide ja bálvalusaide lea sadji ja dan birra leat čoahkis sajit álbmogii, čájáhallamiidda ja máŋggalágan doaimmaide, girjerádjui ja restauráŋgii. Čájáhallan ja máŋggadoaimma sajit geavahuvvojit Sámedikki iežas kulturdoaimmaide ja doaluide. Sámeguovllu oahpahusguovddáža oahpahuslatnjan ja čoahkkimiidda, kongreassaide ja ávvudoaluide. Sajiid sáhttá maid láigohit dálu olggobeali geavaheaddjiide.</p>
<p>Hálddahus- ja oahpahussajit leat čoahkis iežaset guovlun, goitge nu, ahte doaimmahatlanjaid ja daid veahkkelanjaid atnin lea álki ja lunddolaš. Ráññádallan- ja čoahkkinlanjat bohtet čoahkkinguovddážii. Buohkat, geat leat doaimmas guovddážis sáhttet várret lanjaid iežaset atnui ja čoahkkinlanjaid sáhttá láigohit guovddáža olggobeali atnui. Media ja musihka oahpahuslanjat leat Sámeguovllu oahpahusguovddáža lassin maid ee. Álgoálbmogiid filbmaguovddáža ja Sámi mánáidkulturguovddáža anus.</p>
<p>Kulturguovddáža bruttoviidodat dahjege oppalaš viidodat lea 4 670 njealjadasmehtera. Go viessu gárvvásmuvvá, doppe leat barggus 64 olbmo.  Čoahkkin-, ráññádallan-, girjerádjo- ja mediasajit šaddet bálvalit olu stuorát geavaheaddjimeriid. Huksenfidnu golloárvvoštallan lea sullii 11,5 miljovnna euro. Fidnu lea ožžon 5 miljon euro EU-ruhtadeami.</p>
<p>Sámekulturguovddáža plánemis ordnejuvvo guovtteoasát arkiteaktagilvu</p>
<p>Árkiteaktagilvvu, mii dál almmuhuvvo, vuosttas muttus lea idealunddot gilvu mainna ohcat kulturguovddáža arkitektonalaš ja doaimmaide heivvolaš tevnnegiid. Nuppi muddui bovdet 3-7- eanemusat ovdánahttingelbbolaš evttohusa. Nuppi muttus ovdánahttit erenoamážit evttohusa doaimmaide heivvolaš ja ekonomalaš iešvuoñaid.</p>
<p>Gilvu lea rabas buohkaide Suoma, Eurohpa Uniovnna ja dan skáhpponláhkanjuolggadusaid birii gullevaš riikkaid olbmuide, guñege fámus leahkki soahpamušaid ja lágaid mielde. Oassálastiin galgá goit leat riekti doaimmahit arkiteavtta ámmáha iežas ássanriikkas. Gilvvus juohkit bálkkašumiid  ja lotnumiid oktiibuot 100 000 € ovddas čuovvovaččat:</p>
<p>1. vuoitu   35 000 €  2. vuoitu   25 000 €  3. vuoitu    20 000 €  guokte lotnuma, goabbáge  10 000 €</p>
<p>Vuoitolávdegoddi sáhttá ovttamielalaš mearrádusain juohkit vuoitosubmi nuppeláhkáige Suoma arkiteaktalihtu gilvonjuolggadusaid mielde. Nuppi gilvomuddui bovdejuvvon plánejeaddjiide máksojuvvo juohkehažžii seammá stuorra oassi oktiibuot 75 000 euro sturrosaš submis. Gilvvu vuosttas muddu álgá 14.4.2008 ja nohká 30.6.2008. Gilvvuid nubbi muddu álgá 1.9.2008 ja nohká 3.10.2008. Gilvvu vuoiti almmuhuvvo 3.12.2008</p>
</body></document>