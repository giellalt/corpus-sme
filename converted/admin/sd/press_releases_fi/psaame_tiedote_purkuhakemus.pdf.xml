<document xml:lang="sme" id="no_id"><header><title>Sámediggi lea dahkan burginohcamušaid alimus hálddahusriektái</title><genre code="admin"/><author><unknown/></author><year>2012</year><wordcount>344</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1974&amp;Itemid=10</origFileName><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p xml:lang="deu">DIEĐÁHUS</p>
<p><em type="bold">Sámediggi lea dahkan burginohcamušaid alimus hálddahusriektái </em></p>
<p>Sámedikki stivra lea otne čoahkkimisttis 7.11 dohkkehan ovttamielalaččat burginohcamušaid</p>
<p>alimus hálddahusriektái (AHR), mii guoská AHR:a 26.9.2011 dahkan mearrádusaid dievasmahttit sámedikki válgalogahallama vuostá sámedikki oainnu njeljiin olbmuin. Sámediggi ohcá</p>
<p>mearrádusaid burgima sámiid oktasaš ovddu ja válgalogahallama luohttehahttivuođa dorvvasteami</p>
<p>dihte. Sámediggelága mielde sámedikki stivra vástida sámedikki válgalogahallama</p>
<p>vuigengáibádusaid gieđahallamis.</p>
<p>Sámediggi  ohcá  mearrádusaid  burgima  hálddahusgeavahanlága  §  63:a  vuođul,  mas  mearriduvvo</p>
<p>burginakkaid  eavttuin.  AHR:a  dahkan  mearrádusaid  galgá  burgit,  daningo  mearrádusat</p>
<p>vuođđuduvvet  lága  boastto  heiveheapmai,  meattáhussii  ja ahte  áššis  leat  ožžon  ođđa  čilgehusa. Sámedikki  burginohcamuš  vuođđuduvvá  juridihka  doaktára,  lágageavahusa  professor  emeritus,</p>
<p xml:lang="smn">Jyrki Virolaises diŋkojuvvon áššedovdičealkámuššii.</p>
<p>Sámediggelága  §  3    stáđásmuvvan  geavadaga  mielde  sápmelažžan  atno  olmmoš,  guhte  atná  iežas</p>
<p>sápmelažžan ja ahte son ieš dahje goittotge okta su vánhemiin dahje áhkku dahje áddjá lea oahppan</p>
<p>sámegiela  vuosttas  giellan.  AHR  lei  iežas  čovdosis  dulkon  sápmelašmeroštallama  ođđa  vuogi</p>
<p>mielde  nu,  ahte  olbmo  iežas  identifiseremii  addojuvvo  stuorámus  deaddoárvu  sámediggelága  §  3</p>
<p>dulkomis.  AHR  vuođđudii  oainnu  ON:a  nállevealaheami  vuostásaš  komitea  dálá  boarásman,  jagi</p>
<p>2009 addojuvvon ávžžuhussii das, mo sápmelašmeroštallama galgá dulkot. Komitea dalá ávžžuhusa mielde  Suomas  sápmelaš  meroštallama  livččii  galgan  dulkot  viidásabbot  addimiin  áššáigullevaš olbmuide iešidentifikášuvnnai stuorát deaddoárvvu.</p>
<p>Sámedikki  burginohcamuša  oktan  ággan  lea  áššis  ožžojuvvon  ođđa  čilgehus.  AHR:a  dahkan</p>
<p>mearrádusa  maŋŋá  ON:a  nállevealahankomitea  lea  addán  Supmii  ođđa  ávžžuhusa,  mii  guoská sámediggelága § 3 dulkojumi. Komitea evttohii iežas fuola das, ahte AHR:a dahkan mearrádusain dievasmahttit sámedikki válgalogahallama eai  deattuhuvvo doarvái sámiid</p>
<p>iešmearridanvuoigatvuođat,  mat  leat  dovddastuvvon  ON:a  eamiálbmogiid  vuoigatvuođaid  guoski julggáštusas (3 artihkal), erenoamážit vuoigatvuođas meroštallat iežas identitehta dahje lahttovuođa vugiides      ja  árbevieruides  mielde  (33  artihkal)  sihke  vuoigatvuođa  dasa,  ahte  eamiálbmogat  eai</p>
<p>bággoassimilerejuvvo iige sin kultuvra duššaduvvo (8 artihkal).</p>
<p>Nállevealahankomitea  ođđa  dulkojupmi  ii  leat  goit  doarvái,  muhto  dehalaš  sámedikki  oainnu</p>
<p>mielde  lea  dat,  ahte  AHR:a  mearrádusain  lea  dulkojuvvon  lassin  sámediggelága  §  3  Suoma riikkaidgaskasaš geatnegasvuođaid vuostá hilgumin ee. Suoma ratifiseren álbmotlaš - ja politihkalaš</p>
<p>vuoigatvuođaid guoski oktasašsoahpamuša geatnegasvuođaid, sámiid  iešmearridanvuoigatvuođa  ja ON:a  eamiálbmogiidjulggáštusa.  Sámedikki  stivra  oainnu  mielde  AHR:a  mearrádus  vuođđuduvvá</p>
<p>dasa  lassin  váilevaš  duođaštusaide  áššáigullevaš  olbmuid  máttariidda  sámegiela  máhtus  ja  iežas identifiseremis sámekultuvrii.</p>
<p>Sámedikki  stivra  lei  dahkan  vuođđojurdaga  guoski  mearrádusa  burginohcámušaid  dahkamis čoahkkimisttis 27.9.2012. Dán mearrádussii guđđui okta sierra oaivil.</p>
</body></document>