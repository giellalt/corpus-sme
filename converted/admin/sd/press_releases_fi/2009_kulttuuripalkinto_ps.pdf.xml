<document xml:lang="sme" id="no_id"><header><title>Sámegielat rockmusihkkajoavku SomBy oažžu dovddastusa Sámedikkis kulturdagus</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2009</year><wordcount>254</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1116&amp;Itemid=10</origFileName><parallel_text xml:lang="fin" location="2009_kulttuuripalkinto.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version></header><body><p><em type="bold">Sámegielat rockmusihkkajoavku SomBy oažžu dovddastusa Sámedikkis kulturdagus </em></p>
<p><em type="italic">Sámediggi  bálkkaša  SomBy-joavkku,  mii  čuojaha  sámegielat  rock-musihka.  Kultur-  ja valástallanministtar  Stefan  Wallin  ja  Sámedikki  kulturlávdegotti  ságajođiheaddji  Jouni Ilmari Jomppanen  geigiiga  3 500  euro  sturrosaš  dovddastusa  SomByi  sámenuoraid  konferean ssas Suoločielggis 16.10.2009. </em></p>
<p>Sámedikki  kulturlávdegoddi  bálkkaša  SomBy-joavkku.  Kulturlávdegoddi  gávnnaha,  ahte  joavku duvdá musihkain kreatiivva sámekultuvrra.  Lassin ánssášuvvon fuopmášumiin joavku lea ovddidan sámegiela  ja dan dovdama. Joavku doaibmá  lassin movttiidahtti ovdamearkan eará sámenuoraide. Dán jagi kulturlávdegoddi háliida addit dovddastusa erenomážit nuorra sápmelaš musihkkariidda.</p>
<p>SomBy-joavku  čohkiida  čeahpes  musihkkariin,  geat  ovddidit  sápmelaš  nuoraidkultuvrra.<em type="italic">  </em>Dálá čoahkkáibijuin  bändi  lea  čuojahan  skábmamánus  2007  rájes.  Joavkkus  loaiddastit M iira  Suomi  – lávlun, M illa Pulska –  guoskkahančuojanasat, Oula Guttorm – gitárra, Juho Kiviniemi – bássa  ja Unna-M aari Pulska – trumbbut.   </p>
<p>Joavkku nuorat duođaštit ovdamearkkain, ahte musihka ráhkadeapmi ja sámekultuvrra ovddideapmi leat  vejolaččat  joavkku  nuoraid  guhkes  mátkkiin  fuolakeahttá.  M illa  studere  musihka Roavvenjárggas, M iira lea logahagas  Soađegilis ja Unna-M aari studere Oulu  musihkkalogahagas. Oula ássá Anáris ja Juho Avvilis, guktot vázziba Avvila logahaga.</p>
<p>Bändi dagai skearruráhkadansoahpamuša Tuupa Records Oy:in guovvamánus 2008 ja EP <span type="quote">"Čáhppes Lasttat"</span> almmustuvai 24.5. Joavku joatká sámegielat musihka buvttadeami, ja ođđa skearru  lea jo barggu vuolde. Čoahkkáibidju  lea  maiddái ovdal ožžon dovddastusa, dasgo dat lei jagi 2009  Sámi Grand Prix vuoiti. Gilvvu bálkkašupmi luohpaduvvui Guovdageainnus, Norggas. Lassin joavku lea bargan máŋggaid čuojahanmátkkiid birra Davviriikkaid.</p>
<p>Sámedikki  kulturlávdegoddi  lea  jagi  2009  geassemánus  addán  maiddái  nuppi  dovddastusa. Kulturdovddastus addui Helena Valkeapääi ja Anni-M arja Valkeapääi guhkálaš sámegielat kirkolaš  musihkkabarggus. Dovddastus geigejuvvui sámi ekumenalaš kirkobeivviid oktavuođas Anáris.</p>
<p><em type="bold">S ámediggi bálkkaša jagi 2009 kulturdagus S omBy-joavkku lahtuid: </em></p>
</body></document>