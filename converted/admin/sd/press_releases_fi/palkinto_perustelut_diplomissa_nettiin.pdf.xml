<document xml:lang="sme" id="no_id">
  <header>
    <title>Sámi gielladahku– bálkkašumi vuođustusat</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>unknown</year>
    <wordcount>284</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1415&amp;Itemid=10</origFileName>
    <parallel_text xml:lang="fin" location="palkinto_perustelut_diplomissa_nettiin.pdf"/>
    <parallel_text xml:lang="smn" location="palkinto_perustelut_diplomissa_nettiin.pdf"/>
    <parallel_text xml:lang="sms" location="palkinto_perustelut_diplomissa_nettiin.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Sámi gielladahku  – bálkkašumi vuođuStuSat </em>
    </p>
    <p>Sámi gielladahku - bálkkašumiin addojuvvo dovddastus Suoma sámegielat bálvalusaid ja sámegiela sajádaga ovddideami buorrin dahkkon ánssolaš barggus.</p>
    <p>Sámi giellaráđđi lea čoahkkimis 18.11.2010 mearridan mieđihit ovttamielalaččat jagi 2010 sámi gielladahku -bálkkašumi Meahciráđđehussii čuovvovaš vuođustusaiguin:</p>
    <p>Sámegielaid  boahttevuođa  sihkkarastima  várás  lea  dehalaš,  ahte  sámegielat  bálvalusain  dahkkojuvvo  lunddolaš,  oinnolaš  ja  lávga  oassi  virgeoapmahašdoaimmaide,  bálvalusaide ja rekryteremii. Sámegielat bargiid rekryteremiin - bidjamiin sámegiela dáiddu virggidikšuma eaktun dahje ánsun - sáhttá buoridit lunddolaš vugiin iežasgielat bálvalusaid. Meahciráđđehusas lea jođus guhkálaš proseassa sámegielat bálvalusaid ovddideapmin. Meahciráđđehus lea doaibman ovdamearkkalaččat sámekultuvrra árbedieđu seailuma buorrin sámegielat báikenamaid čoaggin- ja olggosaddindoaimmain. Sin almmustahttán čielggadeapmi Nuorta-Anára sámegielat báikenamain lea erenomáš dehalaš nuortalaš- ja anárašgielaid lundui gulavaš kulturdieđu seailumii. Meahciráđđehus lea ánssolaččat ollašuhttán sámi giellalága geatnegasvuođaid ja ovddidan sámegiela sajádaga internetgulahallamis, áššehasbálvalusas ja dieđihandoaimmas. Sámiid  dáfus  Meahciráđđehusa  lundui.fi-internetbálvalus  lea  erenomáš.  Das  leat  gávdnomis ávkkálaš dieđut Meahciráđđehusa bálvalusain ja doaimmain. Lassin das leat sierra dieđáhusat sihke dikšun- ja geavahanplánat Suomas hállon golmmain sámegielain: davvisáme-, nuortalaš- ja anárašgielain. Vehádatsámegielaid vuhtii váldin Meahciráđđehusa olggosaddindoaimmas lea ovdamearkkalaš. Virgeoapmahašbálvalusat leat fállojuvvon oalle dávjá čálalažžan; Meahciráđđehus fállá dákkár  áššehasbálvalusaid  lassin  maiddái  sámegielat  bálvalusa.  Dat  lea  bálkáhan  vuosttas  virgeoapmahažžan  Suomas,  sámediggi  fárrui  logadettiin,  sámegielat  dieđiheaddji. Iežasgielat  dieđiheaddji  bálkáheapmi  sámiid  ruovttuguovllus  lea  buoridan  ovddežis dan sámegielat bálvalusaid: Meahciráđđehus doaibmá nappo ovdagovvan maiddái eará virgeoapmahaččaide. Meahciráđđehus  lea  doaibman  buohkanassii  ovdamearkkalaččat  sámi  giellalága ollašuhttima  várás,  ja  sámediggi  sávva,  ahte  bálkkašumi  mielde  Meahciráđđehus  figgá buoridit  ain  ovddežis  erenomážit  anáraš-  ja  nuortalašgielat  bálvalusaid  bargamiin  dain  Meahciráđđehusa lunddolaš doaimma oasi. Sámi gielladahku -bálkkašumi mielde Meahciráđđehusa vástu sámegielat bálvalusaid ovddideamis lassána, ja sávašeimmet ahte dat boahttevaš doaimmain joatká ovdamearkkalaččat doaimma sámegielat bálvalusaid viidásabbot ovddideapmin. Sámediggi sávvá, ahte bálkkašupmi movttiidahttá Meahciráđđehusa joatkit sámegiela sajádaga ovddideami servodagas ja movttiidahttá bealistis maiddái eará virgeoapmahaččaid buoridit iežaset sámegielat bálvalusaid.</p>
  </body>
</document>
