<document xml:lang="sme" id="no_id"><header><title>Sámediggi gáibida sámiid ruovttuguovllu guovlluovddidanbargguid</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2009</year><wordcount>347</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1068&amp;Itemid=10</origFileName><parallel_text xml:lang="fin" location="tiedote_alke_080709.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version></header><body><p>SÁM EDIGGI GÁIBIDA SÁM IID RUOVTTUGUOVLLU GUOVLLUOVDDIDANBARGGUID</p>
<p>Sámediggi  lea  cealkán  guovlluid ovddidanlágas (Alke/Alueiden kehittämislaki) Bargo-  ja ealáhusministeriijai 7.7.2009. Sámediggi lea buktán ovdan moanaid fuomášumiid guovlluid ovddidanláhkii ja atná láhkaevttohusa váilevažžan.  Sámedikki oainnu mielde láhkaevttohus ii geahpet byrokratiija iige  váldde  vuhtii  vuođđolágas  leahkki  sámiid  kulturiešráđđema  iige  Vanhanen  II  ráđđehusa ráđđehusprográmma linjema sámiid kulturiešráđđema dorvvasteamis.</p>
<p>Guovlluid ovddidanláhka (Alke-láhka) gullá Alku-fidnui (guovlohálddahusa ovddidanbargu) ja dan dárkkuhussan lea stivret guovlluid ovdánumi. Guovlluid ovddidanláhka lasiha eanangottiid lihtuid válddi  ja  sirdá  bargguid  dálá  leanaráđđehusain  eanangottiid  lihtuide.  Láhkaevttohus  lasihivččii   eanangottiid  lihtuid  stivrenválddi  guovlohálddahusvirgedoaimmahagaide  ja  ministeriijaide,  das go eanangotteplána ja dan ollašuhttinplána stivrešedje stáhta  guovlohálddahusvirgedoaimmahagaid  ja ruhtadeami  juohkima ja buvttášii eanangottiid lihtuid váikkuhit guovlohálddahusvirgedoaimmahagaid strategalaš stivremii ja boađusráđđádallamiidda. Eanangotteprográmma ja dan ollašuhttinplána livčče  eanangotti  lihtu  ja  stáhta  guovlluhálddahusvirgeoapmahaččaid  stivren-  ja  plánenprosessa oassi.</p>
<p>Eanangottiid  lihtut  leat  gielddaid  gieldaovttastumit,  maid  ovddastus  mearriduvvo  gieldaválggaid bohtosa vuođul. Eanangottiid lihtuin lea jo dál stuorra váldi guovlluovdánahttimis eanangottelávvaproseassas. Evttohuvvon bargguid sirdin bidjá čielga áitagiid doaimmaid sorjjasmeahttunvuhtii. Lea sivva guorahallat eanangottiid lihtuid  guovlluovddidanbargguid stuorodettiin sáhttágo eanangottiid lihtuid  doaibmama  geahččat  gielddaid  iešráđđema  vuođđojurdagiid  čađa,  das go  láhkaásahusáigumušaid mielde  eanangottiid lihtuid doaimmain leat mihtilmasvuođat sihke  gieldaovttastupmedoaimmain ja stáhta guovlluidhálddašaneiseváldebargguin.</p>
<p>Láhkaevttohus  evttoha  eanangotti  oktasašbargojoavkkuide  (M YR/EOJ)  ođđa  bargguid  guovlodási strategalaš orgánan, mii dahkká  linjemiid sihke doaibmá oktiiheiveheaddjin riikka  guovlopolitihkkii.  Sámediggi  oaidná  problémalažžan  EOJ  bargguid  lasiheami  sámiid  kulturiešráđđema  ja  guovlohálddahusa  ektui.  EOJ  nammaduvvo  eanangottehálddahusa  mearrádusa  vuođul  ja  dat  čohkke ovddasteaddjiid ieš guđege eiseválddiin ja servviin. EOJ:s ii leat ovddasvástideapmi njuolga mange orgánai,  muhto  dat  stivre  mearrádusainis guin  máŋggaid  sierra  virgeoapmahaččaid  doaibmama  ja ruhtajuogu.  Eanangotti  oktasašbargojoavkkuide  lassánan  barggut  sáhttet  leat  ruossalasvuođas sámiid kulturiešráđđejumiin. Oppalohkái eanangotti oktasašbargojoavkkuide ja eanagottiid lihtuide evttohuvvojit muhtun muddui badjálas barggut. Dát lasiha byrokratiija iige  geahpet guovlohálddahusa, nugo ráđđehusprográmma mihttomeriin oaivvilduvvo.</p>
<p>Sámedikki oainnu  mielde  guovlluid ovddidanlágas  leat váikkuhusat sápmelaččaid vuođđovuoigatvuođaide ja daid ollašuvvamii. Evttohus lasiha eanangotti lihtuid guovlopolitihkalaš stivren- ja ovddidanválddi  sámiid  kulturiešráđđemii  gulli  suorgái  ja  lea  ná  ruossalasvuođas  sámiid  kulturiešráđđejumiin  ja  eamiálbmotsajádagain.  Ollašuvadettiin  guovlluid  ovddidanláhka  sáhttá  fuonidit sámiid kulturiešráđđema ja eastá dan dynámalaš ovdáneami.  Sámediggi háliida váldit vuhtii, ahte guovlluid  ovddidanláhkaásahus  lasiha  mohki  bokte  gielddaid  válddi  ja  ovddida  guovlopolitihka gielddaid hovdema vuollái.</p>
<p>Sámediggi  evttoha,  ahte  sápmelaččaid  ruovttuguovllu  guovlluovddidanbarggut  galget  sirdojuvvot oppalohkái Sámedikki bargun.</p>
</body></document>