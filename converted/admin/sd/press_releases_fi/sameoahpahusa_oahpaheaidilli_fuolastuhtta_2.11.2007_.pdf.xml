<document xml:lang="sme" id="no_id"><header><title>Oktasašbargoorgána fuolastuvvan sámeoahpahusa oahpaheaidiliin</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2007</year><wordcount>656</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=58&amp;Itemid=10</origFileName><parallel_text xml:lang="fin" location="saamelaisopetuksen_opettajatilanne_huolestuttava_2.11.2007_.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p><em type="bold">- ávžžuhit gielddaid buoridit bálkáeavttuid </em></p>
<p><em type="bold">S ámiid ruovttuguovllu gielddain ledje dán čavčča earenoamáš stuorra váttisvuođat oažžut oahpaheaddjiid sámegiela, eandalit sámegielat oahpahussii. Ohcejoga gielda ii ožžon ovttage ohcamuša luohká- ja ávnnasoahpaheaddjiid virggiide (1+1), mat ledje almmuhuvvon ohcan láhkái. Soađegili Vuohčus besse álggahit sámegielat oahpahusa vahku skuvlabarggu álggaheami maŋŋá. Eanodagas sámegielat luohká oahpaheaddjin bargagođii okta mánáid vánhemiin. Anáris váilot earenoamážit nuortalaš </em><em type="bold">- ja </em><em type="bold">anárašgielat oahpaheaddjit. </em>Sámedikki ásahan sámiid skuvlenáššiid oktasašbargoorgána čohkii oktii sivaid oahpaheaivátnái čoahkkimistis Anáris. Oahpaheaddjit válmmaštuvvet unnán ja máŋgasat vulget bargui Norgga beallái dahje eará bargguide daningo sámeoahpaheaddji bargu atnojuvvo lossadin ja go Norggas mákset oahpaheaddjiide buoret bálkkáid. Dasa lassin vuosttaš buolvva sámeoahpaheaddjit leat báhcán ja báhcime ealáhahkii. Nuppe dáfus sámegielat oahpahussii lea stuorit dárbu go ovdal. Vuođđooahpahusláhka geatnegahttá skuvlejumi ordjejeaddji addit sámegielat ohppiid oahpahusas váldooasi sámegillii, mas čuovvu ahte dárbbašuvvošedje lasi sihke luohká- ja ávnnas(fága-)oahpaheadjjit. M áŋgasiin, geat leat dál oahpahusbarggus, váilu formálalaš gelbbolašvuohta, muhto sis lea buorre giellamáhttu ja eará sámeoahpahusas árvvus atnojuvvon kulturdáiddut. M aiddái dakkár oahpaheaddjiid oažžumis leat váttisvuođat, daningo sin bálkáeavttut leat heajubut go formálalaččat gelbbolaš oahpaheaddjiin. Sámediggi lea evttohan oahpahusministeriijai ee. hohpolaš sámeoahpaheaddjiid spiehkkastanskuvlejumi ordnema, mainna livččii vejolaš sháhppot gelbbolašvuođa ieš guđet dárbbu mielde. Skuvlejupmi galggašii addit vejolašvuođa juogo skáhppot oahpaheaddji gelbbolašvuođa dahje giellamáhtu. Oktasaašbargoorgána mearridii addit sámiid ruovttuguovllu gielddaide ávžžuhusa, man mielde sámegiela ja sámegielat oahpahusa mearreáigásaš oahpaheaddjiide ja oahpaheaddjiide, geain ii leat formálalaš oahpaheaigelbbolašvuohta, máksojuvvošii bálká maiddái geassemánotbajiin. Oktasašbargoorgána gidde duođalaš fuomášumi sámegiela ja sámegielat oahpahusa oahpaheaidiliide. M earrádusas gávnnahuvvo, ahte oahpaheaivátni leamaš earenoamáš duođalaš dál álgán skuvlajagi. Sámegiela ja sámegielat oahpahusa oahpaheaidiliid dorvvasteapmi gáibida ovttasbargoorgána mielde earenoamáš doaibmabijuid, main oassi lea gielddaid mearridanválddis. Vuođustussan ávžžuhussii lea sámegiela ja sámegielat oahpahusa earenoamáš ruhtadanmearrádus, man vuođul sámiid ruovttuguovllu gielddat ožžot sámegiela ja sámegielat oahpahusa oahpaheaddjiid bálkágoluide stáhtaveahki olles jahkái. Oahpaheaivátni bajásdoallá eahpeárvosašvuođa suoma- ja sámegielat oahpahusa gaskkas, gávnnaha ovttasbargoorgána. </p>
<p><em type="bold">Oahpahus sámegillii lassána beroškeahttá heajos oahpaheaidilis </em>Oahpahusa sámegielas ja sámegillii Suoma vuođđoskuvllain ja logahagain ožžot dán lohkanjagi oktiibuot 489 oahppi, geain oktiibuot 146 ožžot oahpahusa sámegillii. Dasa lassin ámmátlaš vuođđoskuvlejumis ja Sámi oahpahusguovddáža almmolaš čuvgejeaddji skuvlejumis ožžot gávccis oahpahusa sámegillii ja sámegiela oahpahusa oktiibuot 101 oahppi. Sámegiela ja sámegielat oahpahus addojuvvo dál olles riikkas oktiibuot 590 oahppái (vuođđoskuvllas, logahagas ja ámmátlaš vuođđoskuvlejumis). Váldooassi sámeoahpahusas addojuvvo sámiid ruovttuguovllus njealji davimus gielddas, gos sámeoahpahusas leat oktiibuot 520 oahppi. Ruovttuguovllu olggobealde, Soađegili girkosiidda rájes máttás, ii addojuvvo oahpahus sámegillii, muhto giela oahpahus addojuvvo oktiibuot 70 vuođđoskuvlla ja logahaga oahppái. Sámedikki čohkken dieđuid mielde lea oahpahus sámegillii doallan bures sajis oahpahusa oppalašvuođas beroškeahttá heajos oahpaheaidilis. Ohppiid mearri lea binná lassánan diimmážis, muhto sámegielat oahpahus goittotge geahppána čielgasit vuođđooahpahusa (=vuođđoskuvlla) bajit dásiide boađedettiin. Áidna Suoma logahagain, mas sámegiella lea maid oahpahusgiella, lea Ohcejoga sámelogahat. Eanemus mearkkašahtti sivvan oahpahusgiela molsumii juo vuođđoskuvllas atnojuvvo suomagielat stuđeantadutkkus. Oahppit hálidit dorvvastit buori bohtosa das molsumiin suomagiela oahpahusgiellan juo vuođđooahpahusa bajit luohkáin. Stuđeantadutkosis lea vejolaš čađahit sámegillii dušše eatnigiela ja vieris giela iskosiid. Sámegielat oahpahusa ožžot dán skuvlajagi Eanodaga gielddas 23 oahppi (-1), Anáris 57 (+ 6), Soađegilis 2 (+ 2) ja Ohcejogas 64 (+1) oahppi. Ohcejotnjálmmi ja Gáregasnjárgga skuvllain eambbo go bealli ohppiin lea sámegielat oahpahusas. Anáris sihke anáraš gielat ja davvisámegielat oahpahusa ohppiid mearri lea gulul lassáneamen. Nuortalaš giela oahpahusdilli lea fuolastuhtti daningo ohppiid mearri ja nuortalaš giela geavaheapmi oahpahusgiellan orrot njiedjamen. Nuortalašgiella oahpahuvvo goittotge oahppoávnnasin (-fágan) seammá ollu go ovddit jagiin. Soađegili Vuohčus sámegielat oahpahus álggahuvvui dán čavčča vuosttaš geardde ja giela ávnnasoahpahusas leat skuvlla buot 30 oahppi. Sámiid ruovttuguovllu olggobealde sámegiella oahpahuvvo lagasoahpahussan (oahpaheaddji báikki alde) Oulu guovllus ja Roavvenjárggas oktiibuot 19 oahppái, Tampere-gávpogis 6 oahppái ja Soađegili girkosiiddas 34 oahppái. Dasa lassin Anára gieldda oahpaheaddjit addet fierbmeoahpahusa (gáiddusoahpahusa) maŋgga báikegoddái ruovttuguovllu olggobealde oktiibuot 13 oahppái, geain guhkimusas lea oahppi Rotterdamis. Fierbmeoahpahus lea earenoamážit ovddiduvvon Sámi oahpahusguovddáža Sámi virtuálaskuvla-prošeavtta bokte. <em type="bold">S ámi skuvlenáššiid oktasašbargoorgána </em>Sámi skuvlenáššiid oktasašbargoorgánas leat sámedikki, sámiid ruovttuguovllu gielddaid ja stáhta oahpahushálddahusa ovddasteaddjit. Oktasašbargoorgána bargun lea ovddidit dieđu johtima, sámeoahpahusa eavttuid ja oktasaš prošeavttaid. Dat čoahkkana 1-2 gearddi jahkái. Dieđáhusa doaimmahii Ulla Aikio-Puoskari, skuvlenčálli ulla.aikio@samediggi.fi , 040 767 3101, fax 016 618 102 </p>
</body></document>
