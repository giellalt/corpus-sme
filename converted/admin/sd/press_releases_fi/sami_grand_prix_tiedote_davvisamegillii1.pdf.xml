<document xml:lang="sme" id="no_id"><header><title>Sámi Grand Prix</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2014</year><wordcount>408</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2283&amp;Itemid=10</origFileName><parallel_text xml:lang="fin" location="sami_grand_prix_tiedote_suom1.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">Dieđahus 17.1.2014 </em></p>
<p>Oažžu almmustahttit dalán </p>
<p><em type="bold">Sámi Grand Prix </em></p>
<p>Sámi Grand Prix lea sámi lávlun- ja juoigangilvu, mii lea lágiduvvon jagi 1990 rájes. Gilvui oassálastet sámemusihka dáiddárat nu</p>
<p>Norggas, Ruoŧas, Suomas go Ruoššasge. Gilvu lágiduvvo Norgga Guovdageainnus beassážiid áigge ja dan ordnemiin vástida</p>
<p>Samiskmusikfestival–searvi. Sámi Grand Prix –gilvvus leat guokte sierra luohká; árbevirolaš musihkka almmá čuojaldahttima sihke lávlun.</p>
<p>Sámi Grand Prix árbevirolaš musihka (almmá čuojaldahttima) dahjege nu gohčoduvvon juoiganoasi rátkkagilvvohallamat lágiduvvojit dán jagi Norgga lassin maid Suomas, Ruoŧas ja Ruoššas. Guhtege riikkas okta juoigi oažžu báikki Sámi Grand Prix- finálas, man lassin duopmárat válljejit finálai 6 juoigi dain, geat leat almmuhan iežaset mearreáigái. Almmuhanáigi Sámi Grand Prix- gilvui nohká 26.1.2014 dmu 23.59. Almmuheami oktavuođas gilvaleaddji doaimmaha juryi čájánasa gilvobihtástis. Suoma oassegilvvu vuoiti sádde gilvobihtás oassegilvvu maŋŋá. Sámemusihkkaguovddáš veahkeha oassegilvvu vuoiti luođi vurkemis dahjege báddemis ja vurkejuvvon luođi sáddemis sihke buot gilvui guoski áššiin. Gilvvu finála lágiduvvo Báktehárjjis</p>
<p>Guovdageainnus beassášlávvardaga.</p>
<p><em type="bold">Sámi Grand Prix juoiganoasi Suoma oassegilvvu njuolggadusat </em>o </p>
<p>Gilvu lágiduvvo Anáris, Sámekulturguovddáš Sajosis 6.2.2014 dmu 19.30 rájes. o</p>
<p>Gilvui ávžžuhuvvo almmuhit ovddalgihtii, muhto gilvui sáhttá maid almmuhit báikki alde dmu 16.00-18.00 gaskkas. o</p>
<p>Gilvaleaddji galgá juoigat rátkkagilvvus 2-4 luođi o</p>
<p>Juoigangilvui sáhttá oassálastit maid anáraš livdein sihke nuortalaš leu´ddiin o</p>
<p>Gilvui oassálasti galgá leat uhcimustá 16-jahkásaš. o</p>
<p>Juoiganoasis eai geavahuvvo instrumeanttat o</p>
<p>Plagiáhtat eai dohkkehuvvo o</p>
<p>Gilvaleaddji dahje lágideaddji ii dárbbaš almmuhit oassegilvvu luđiid ovddalgihtii o</p>
<p>Duopmárat leat golbma, main uhcimustá guovttis galgaba leat juoigama áššedovdit. Okta duopmáriin doaibmá duopmáriid ságajođiheaddjin. o</p>
<p>Duopmárat árvvoštallet loaiddasteaddji heivvolašvuođa oassálastit Sámi Grand Prix -juoiganfinálai Guovdageainnus o</p>
<p>Vuoiti lassin duopmárat válljejit olbmuid 2. ja 3. sadjái o</p>
<p>Jos vuoiti lea eastašuvvan oassálastimis Guovdageainnu juoiganfinálai dahje ii doaimmat čájánasa luođistis válljenjuryi ovddalgihtii, ovddasteaddjin válljejuvvo oassegilvvus nubbin boahtán gilvaleaddji o</p>
<p>Bálkkašupmin lea báiki Sámi Grand Prix -juoigangilvvu finálas sihke festiválapássa Guovdageainnu beassášfestiválai. o</p>
<p>Sámi Grand Prix buhtte oassegilvvus olggobeallái báhcán finalistta mátke -ja idjadangoluid o</p>
<p>Dasa lassin vuoiti bovdejuvvo loaiddastit borgemánus Anárii Ijahisidja 2014 -eamiálbmogiid musihkkadáhpáhussii</p>
<p><em type="bold">Sámi Grand Prix 2014 njuolggadusat </em>o </p>
<p>Ahkerádjá Sámi Grand Prix -gilvui oassálastimii lea 16 jagi o</p>
<p>Juoiganoasis eai geavahuvvo instrumeanttat o</p>
<p>Plagiáhtat eai dohkkehuvvo o</p>
<p>Oassálastinbihttá ii oaččo leat almmustahtton ovdal o</p>
<p>Buot finálabihtát jietnatestejuvvojit ovddalgihtii sihke almmustahttojit maŋŋá Sámi Grand Prix -skearrus o</p>
<p>Sámi Grand Prix –juoiganfinála vuoiti oažžu 20.000 NOK bálkkašumi. Dasa lassin Samiskmusikkfestival bovde vuoiti doallat juoigankonseartta Guovdageainnus čuovvovaš jagi skilleduorastaga. Juoigankonseartta loaiddastanbálká lea 30.000 NOK. o</p>
<p>Sámi Grand Prix -juoiganfinála 2. saji bálkkašupmin lea 7500 NOK ja 3. saji 3000 NOK</p>
<p>Lassediehtu ja almmuheamit Suoma oassegilvui:</p>
</body></document>
