<document xml:lang="sme" id="no_id"><header><title>Sámemusihka oahpahus oassin Anárii plánejuvvon sámekulturguovddáža</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2008</year><wordcount>448</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=11&amp;Itemid=10</origFileName><parallel_text xml:lang="fin" location="tiedote_17012008.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="isl">Anár 17.01.2008</p>
<p><em type="bold">Sámemusihka oahpahus oassin Anárii plánejuvvon sámekulturguovddáža </em>Sámi musihkkaguovddáš šaddá oassin Anárii boahtti sámekulturguovddáža. M usihkkaguovddážii plánejuvvo ásahus, mii vástida sámemusihka oahpahusas. Dan doaimmaide laktásit maid eará sámemusihka ovddideaddji doaimmat, ee. musihkkadáhpáhusaid ordnen. Sámemusihka guovddáš lea plánejuvvon juo guovtti EU-prošeavttas, mat laktásit sámekulturguovddáža sisdoalu ovddideapmái. Ortnega mielde nuppi EU-prošeavtta, mii nogai jagi 2007 loahpas, jođihii Annukka Hirvasvuopio-Laiti. Son muitala, ahte sámemusihkkaguovddáža plánemii vurdojuvvo joatkka ođđa prošeaktan. Nohkan prošeavttas prošeaktabargin lei Jussi Isokoski. Prošeavtta áigge ordnejuvvui musihka oahpahus sihke skuvllaid oahpaheaddjiide, nuoraide ja beaiveruovttuid bargiide. Nuorra musihkkáriidda ordnejuvvojedje bivnnuhis čuojahanleairrat. Anára girkosiiddas ordnejuvvui giđđat Ijahis Idjaálgoálbmogiid musihkkadáhpáhus. M usihkkaoahpahus ordnejuvvui ovttasbarggus Ulla Pirttijärviin ja M arko Joustein, geat leaba lágideamen sámi musihka oahppogirjji. Dasa lassin prošeavtta áigge davvisámegillii jorgaluvvui viiddis musihkkasátnelistu. Sámedikki stivra dohkkehii čoahkkimistis musihkkaguovddášfitnu loahpparaportta. <em type="bold">Sámedikki ođđa válgabaji rahpan lahkon </em><em type="bold">a </em></p>
<p>Sámedikki ođđa válgabaji rahpančoahkkin dollojuvvo guovvamánu 9. beaivve Anáris. Čavčča 2007 válggain válljejuvvon diggelahtuin lea boarráseamos anárlaš Pekka Pekkala, gii galgá njuolggadusaid mielde rahpat válgabaji vuosttaš čoahkkima. Ođđa válgabadji álggahuvvo seminárain, mii addá ođđa lahtuide dieđuid sámedikki vuogádagas, sajis ja ovddit doaimmain. Vuosttaš čoahkkin lea ordniiduvvančoahkkin, mas ásahuvvojit lahtut sámedikki iežas doaibmaorgánaide. <em type="bold">Ruotsala eanandoalu ealáhatlágádusa badjeolbmuid ráđđádallangoddái </em>Pia Ruotsala nammaduvvui sámedikki ovddasteaddjin eanandoalus bargi olbmuid ealáhatlágádusas doaibmi badjeolbmuid ráđđádallangoddái. Várreovddasteaddjin nammaduvvui Asko Länsman. <em type="bold">Sámediggi evttoha eana- ja meahccedoalloministeriijai lága geatnegahttin ráđđádallamiid nášuvnnalaš meahcceprográmmas </em></p>
<p>Eana- ja meahccedoalloministeriijas válmmaštallojuvvon nášuvnnalaš meahcceprográmmas 2015 váilu oalát prográmma váikkuhusaid árvvoštallan sámi kultuvrii gullevaš ealáhusaide. Sámi kultuvrii laktáseaddji ealáhusat leat boazodoallu, guolásteapmi, meahccebivdu ja daid ođđaáigásaš ámmáhat. Sámediggi evttoha ministeriijai, ahte dat ordne áššis sámedikkiin sámediggelágas geatnegahttojuvvon ráđđádallamiid sámedikkiin. Sámedikki stivra attii cealkámuša nášuvnnalaš meahcceprográmmas 2015 čoahkkimistis Anáris. </p>
<p><em type="bold">Sámediggi gáibida birasministeriija dorvvastit sámiid rivttiid ruovttuguovllu guovlogeavahemis </em>Sámediggi evttoha birasministeriijai, ahte sámiid ruovttuguovllu guovlogeavaheamis sámiide dorvvastuvvo álgoálbmot-sajádaga mielde sidjiide gullevaš vuoigatvuohta bajásdoallat ja ovddidit iežaset kultuvrra. Gáibádus mearkkaša sámiid árbevirolaš ealáhusaid ovddidanvejolašvuođaid sihkkarastima. Sámediggi attii cealkámušas birasministeriijas válmmaštallojuvvon riikkaviidosaš guovlluidgeavahanulbmiliid dárkkisteamis. Cealkámušas gávnnahuvvo, ahte áššegirjis váilu oalát prográmma váikkuhusaid árvvoštallan sámi kultuvrii gullevaš ealáhusaide. Sámi kultuvrii laktáseaddji ealáhusat leat boazodoallu, guolásteapmi, meahccebivdu ja daid ođđaáigásaš ámmáhat. <em type="bold">Guttorm Eurohpa guovllulaš ovttasbarggu ollašuhtti davvi prográmma čuovv </em><em type="bold">u </em><em type="bold">komiššuvdnii </em>Sámedikki ovddasteaddjin Eurohpa guovllulaš ovttasbargui gullevaš davveguovlluid prográmma čuovvu komiššuvdnii evttohuvvo 1. sajis Juha Guttorm ja 2. sajis Anne Nuorgam. Eurohpa guovllulaš ovttasbarggu ulbmila <span type="quote">”Rájáid rastilteaddji ovttasbargu davveguovlluin”</span> prográmmaid ollašuhttin álggahuvvui mannan juovlamánus. Ieš guđet EU-prográmmii ásahuvvo čuovvunkomiššuvdna, mii vástida prográmma ollašuhttimis. Čuovvunkomiššuvnnas leat ovddasteaddjit buot oassálasti riikkain. Ovtta Suoma ovddasteaddjiin evttoha sámediggi. Čuovvunkomiššuvnna nammana stáhtaráđđi. <em type="bold">Jomppanen sámi girkobeivviid prográmmadoaibmagoddái </em>Jouni Ilmari Jomppanen nammaduvvui sámedikki ovddasteaddjin sámi girkobeivviid prográmmadoaibmagoddái. Sámi girkobeaivvit ordnejuvvojit Anáris boahtte jagi. Girkobeivviid sisdoalus ja prográmmas vástida sámediggi ovttas Norgga ja Ruoŧa girkolaš sámeráđiiguin. Ordnemiin leat mielde maiddái Oulu bismagoddi ja Anára searvegoddi. Dieđáhusa doaimmahii čoahkkindieđiheaddji Ulla Aikio-Puoskari, ulla.aikio(at)samediggi.fi, +358 40 767 3101 </p>
</body></document>
