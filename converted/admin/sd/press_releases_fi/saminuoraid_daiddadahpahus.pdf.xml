<document xml:lang="sme" id="no_id"><header><title>Čeahpes sámenuorat čoahkkanedje ohcejohkii</title><genre code="admin"/><author><unknown/></author><translator><unknown/></translator><translated_from xml:lang="fin"/><year>unknown</year><wordcount>1004</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=60&amp;Itemid=10</origFileName><parallel_text xml:lang="fin" location="saamelaisnuorten_taidetapahtuma.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="nno">AVIISADIEĐÁHUS �</p>
<p xml:lang="fkv">SKUVLEN- JA OAHPPAMATERIÁLADOAIMMAHAT �</p>
<p xml:lang="fkv">KOULUTUS- JA OPPIMATERIAALITOIMISTO</p>
<p xml:lang="sms">Anni Näkkäläjärvi &amp; Rauna Rahko</p>
<p xml:lang="deu">ČEAHPES SÁMENUORAT ČOAHKKANEDJE OHCEJOHKII</p>
<p>Sáminuoraid dáiddadáhpáhussii Ohcejotnjálmmi skuvlaguovddážis oassálaste lagabui 300 oahppi sámeguovllu 16 skuvllas, main oahpahit sámegillii dahje sámegiela. Jahkásaš dáhpáhusa ulbmilin lea oasistis doarjut ja nannet sámi mánáid ja nuoraid sámegiela geavaheami ja sámi iešdovddu. Nuppe dáfus dáiddadáhpáhusa bokte nuorat besset ovdánbuktit dáidduideaset.</p>
<p>Ohcejoga skuvlaguovddážii ledje čoahkkánan sullii 450 earenoamáš čáppát čiŋahuvvon olbmo. Gákti ii lean vajálduvvan bivttasskáhppii: nuoraid gárvodeapmi čájehii sihke hálu ja roahkkatvuođa buktit ovdán sámevuođa. Rektor <em type="bold">Arja Alaraudanjoki </em>sáváige buriin mielain buohkaid buresboahtán dáiddadáhpáhussii ja dan maŋŋá oahpaheaddji <em type="bold">Helmi Länsman </em>beasaige gohččut lávddi ala sámeguovllu čeahpes nuorra artisttaid. </p>
<p>Dáhpáhusa šládjan dán jagi ledje musihkka ja ráidogovva. Musihkkaoassái ledje almmuhan oktiibuot 20 joavkku, ja ráidogavat bohte 180. Musihkkaduopmárat <em type="bold">Annukka </em><em type="bold">Hirvasvuopio </em>- <em type="bold">Laiti </em>, <em type="bold">Tiina </em><em type="bold">Sanila </em>ja </p>
<p><em type="bold">Mikkal </em><span type="quote" xml:lang="smn">“Amoc”</span> <em type="bold">Morottaja </em>deattuhedje árvvošdallamis erenoamážit dan, man ollu nuorat ieža ledje plánen iežaset čájáhusaid ja mo sii ieža ovdanbukte daid lávddi alde. Duopmárat giddejedje fuopmášumi maiddái dasa, man bures nuorat máhtte sániid bajil. Oppalohkái duopmárat gávnnahedje váigadin loktet ovttage čájáhusa buorimussan, dasgo sin mielas juohke joavku livččii ánssašan bálkašumi. </p>
<p>Musihkkagilvvu álggahedje Gáregasnjárgga skuvlla 0-3 luohkáid <em type="bold">Badjemánát </em>bihtáinis <em type="italic">Eallu lea dál </em><em type="italic">gárddis </em>, bagadeaddjin lei Kaaren Kitti. Anársámegielat mánáidlávlaga <em type="italic">Täälvist kal lii juonâs (Juhcá, </em><em type="italic">jullá) </em>ovdanbukte Anára vuođđoskuvlla oahppit <em type="bold">Purgâčiivgah </em>, bagadeaddjin Miina Seurujärvi, Armi </p>
<p>Seurujärvi ja Heli Aikio. Čuovvovažžan ledje Avvila 0-6 luohkáid oktasaš joavku <em type="bold">Gufihttarmánát </em>bihtáinis </p>
<p><em type="italic">Skuvlabeaiveblues </em>, bagadeaddjin Bigga-Helena Magga ja Soile Ratavaara-Peltonen. Anára vuođđoskuvlla 2. ja 3. luohkálaččat <em type="bold">Xia &amp; Irina </em>lávlluiga Tiina Sanila bihtá <em type="italic">Ráhkistatgo don mu? </em>Soai leigga hárjehallan </p>
<p>Ritva Torikka vehkiin. Vuohču stuorra, 14 oahppi joavku <em type="bold">Vuohču ráidu” </em>ovdanbuvttii iežaset bihtá </p>
<p><em type="italic">Ratio, </em>man lei bagadan Tuula-Maija Magga-Hetta. Sii gilvvohalle 4-6 luohkálaččaid luohkás. Čeavetjávrri skuvllas 2. luohká oahppit <em type="bold">Juuso Fofonoff ja Hannele Fofonoff </em>lávlluiga Naska Mosnikoff lávlaga </p>
<p><em type="italic">Tutbaja </em>, mii lea mánáid nohkađanlávlla. Oahpaheaddji Seija Sivertsen lei bagadan sutno. <em type="italic">Jussá, Piákká </em><em type="italic">ja neidah </em>ovdanbukte anársámegillii Aune Vesa bihtá <em type="italic">Sáárá-Márjá </em>luohkás 4-6, bagadeaddjin Heli Aikio. </p>
<p>Čeavetjávrri skuvllas ledje boahtán maiddái 5-6 luohkáid <em type="bold">Tantsaajat </em>, geat ovdanbukte Katri Jefremoff heivehan árbevirolaš bihtá <em type="italic">Ainamilaadu – rumbučájáhus </em>. Sin lei bagadan Seija Sivertsen. Gáregasnjárgga 6-7 luohkáid oahppit, <em type="bold">Duottarnuorat, </em>juige árbevirolaš luođi <em type="italic">Gáregasnjárga </em>, masa sániid lei duddjon </p>
<p>Káre Risten. Joavkku lei bagadan Kaaren Kitti. Ovdal bottu lávddi nala bohte vel Gárasavvona skuvlla 6-12 jahkásaš oahppit, <em type="bold">Buoidagat </em>, čájáhusainis <em type="italic">Čáppa jurdagiiguin geasseorohagaide </em>, man ledje bagadan oahpaheaddjit Anna-Reetta Niemelä, Taina Syväjärvi ja Timo Kurki. </p>
<p>Bottu áigge Ohcejotnjálmmi 9. luohká oahppit dolle bufeahta ja vuvde gussiide njálgáid, gáfiid ja smávva borramušaid. Seammas besse olbmot ságastallat ja oahpásnuvvat nubbi nubbái, mii leage dáiddadáhpáhusa okta deahálaš ulbmil. Gussiid siste leigga maiddái kulturplánejeaddji <em type="bold">Panu </em><em type="bold">Mäenpää </em>ja doaibmagotti lahttu </p>
<p><em type="bold">Jorma Pilke </em>Helssegis Allianssi –nuoraid searvvis, mii lágida riikkaviidosaš Nuorra Kultuvra dáhpáhusa dán jagi. </p>
<p>Bottu maŋŋá Ohcejotnjálmmi skuvlla <em type="bold">Mánáid mánát </em>besse čájehit dáidduideaset 4-6 luohkás bihtáinis </p>
<p><em type="bold">Áhkku káhkku </em>, man sii ieža ledje ráhkádan ovttas bihtá bagadeaddjin Niilo Rasmusiin. Sin maŋŋá lei vuorus Anára <em type="bold">Ruovdeláigi – fierbmeáidi </em>–nammasaš joavku Áillohaččá bihtáin <em type="italic">Váimmustan lea </em><em type="italic">biegga, </em>bagadeaddjin Inker-Anne Magga ja Heli Aikio. Katri Kittilä lei bagadan <em type="bold">Beaivvi nuoraid </em>Avvila vuođđoskuvlla bajit luohkáin ja logahagas. Sii ovdanbukte Mari Boine bihtá <em type="italic">Beaivvinieida </em>ja Niko </p>
<p>Valkeapää bihtá <em type="italic">Stirdon </em>. <em type="bold">Aanaar tuškâ </em>joavku čuojahii guokte rockbihtá, maid ee. joavkku bagadeaddji </p>
<p>Heli Aikio lei eaŋgalasgielas jorgalan anársámegillii: <em type="italic">Vuástás </em>(Six Ribbons: Jon English) ja <em type="italic">Ohtâ mist </em>(One of us: Eric Bazilian). Anáris lei eret maiddái <em type="bold">Uđas </em>–joavku, mii čuojahii guokte Tiina Sanila bihtá </p>
<p><em type="italic">Ráhkistatgon mu </em>ja <em type="italic">Ovllá </em>. Sin leigga bagadan Pentti Pennanan ja Seija Magga. Vuohču joavku <em type="bold">SomBy </em>čuojahii guokte <span type="quote">“Sápmi rocks”</span> –bihtá. Sin maŋŋá lei vuorus <em type="bold">Soadegili sámegiela oahppit </em>bihtáin Mari </p>
<p>Boine <em type="italic">Oktavuohta </em>. Eanodaga skuvlla ja logahaga oahppit <em type="bold">Nástemánážat </em>ledje ráhkadan koreagrafiijá dánsui, man ledje gohčodan <em type="italic">The move. </em>Maŋimužžan lávddi ala bohte Ohcejotnjálmmi čeahpes nuorat, <em type="bold">Áiggi </em><em type="bold">mánát, </em>bihtáinis <em type="italic">1000 jagi </em>, man ledje ráhkadan ovttas oahpaheaddji Niilo Rasmusiin. </p>
<p>Dan bottá go musihkkaduopmárat barge ja guorahalle, gean sii háliidit sáddet Turkui ovddastit sáminuoraid, de juhkkojuvvojedje ráidogovvagilvvu bálkášumit. Ráidogovaid leai árvvoštallan <em type="bold">Linda Sjöholm </em></p>
<p>Roavvenjárggas. Son lea válmmaštuvvamin govvadáiddaoahpaheaddjin ja su gradubargunái gieđahallá ráidogova. Sus lei veahkkin <em type="bold">Rauna </em><em type="bold">Rahko </em>. Árvvoštallamis giddejuvvui fuomášumi dáiddalaš iešvuhtii, sámi symbolaid ja kultuvrra dovdamii, ráidogova vugiid ja giela atmosfärii sihke dasa, leigo govvaráidu čielggas ja áddehahtii. Dánge šlája árvvoštallamis duopmáriidda leai váigat válljet buoremusaid 180 buorre ráidogova joavkkus. </p>
<p><em type="bold">Musihkkagilvvu bohtosat </em></p>
<p>Musihkkašládjan ledje konseartamusihkka, álbmotmusihkka, rap, reggae, dancemusic, geahppa musihkka, jazzmusihkka sihke rock- ja popmusihkka. Turkui Nuorra Kultuvra dáhpáhussii válljejuvvojedje 3 joavkku: anárašgielat joavku <em type="bold">Jussá, Piákká ja nieidah </em>(4-6 lhk), <em type="bold">Uđas </em>–joavku maid Anáris bihtáin <em type="italic">Ovllá </em>ja vel </p>
<p>Vuohču joavku <em type="bold">SomBy </em>Mari Boine bihtáin <em type="italic">Alla hearrát guhkin Oslos. </em>0 – 3 lk: 1. <em type="bold">Purgâčiivgah , Anára vuolledássi; </em><span type="quote" xml:lang="smn">“Täälvist kal lii juonâs/Juhcá jullá”</span> 2. <em type="bold">Kolmoset, Čeavetjávrri skuvla; </em><span type="quote" xml:lang="est">“Tutbaja”</span> –leu´dd <em type="bold">3. Xia &amp; Irina, Anára vuolledássi; </em>” Ráhkistat go mu? 4-6 lk: <em type="bold">1. Jussá, Piäkká ja nieidah, Anára vuolledássi; </em><span type="quote" xml:lang="smn">“Sáárá-Márjá”</span> 2. <em type="bold">Tanttsaajat, Čeavetjávrre skuvla; </em><span type="quote" xml:lang="est">“Ainamilaadu”</span> – rumbučájáhus3. <em type="bold">Buoidagat, Gárasávvona skuvla; </em><span type="quote">”Čáppa jurdagiiguin geasseorohagaide”</span> <em type="bold">7-9 ja logahat </em>1. <em type="bold">SomBy, Vuohču skuvla; </em><span type="quote">“Sápmi rocks”</span> 2. <em type="bold">Uđas, Anára skuvla; </em><span type="quote">“Ráhkistatgo mu”</span> ja <span type="quote">“Ovllá”</span> 3. <em type="bold">Aanaar tuškâ, Anára skuvla; </em><span type="quote" xml:lang="smn">“Vuástás”</span> já <span type="quote" xml:lang="smn">“Ohtâ mist”</span> </p>
<p><em type="bold">Gutnebálkkašupmi: Nástemánážat: The move </em>, Eanodága vuođđoskuvla ja logahat </p>
<p><em type="bold">Ráidogovvagilvvu bohtosat </em></p>
<p>Ráidogova temán lei <em type="bold">DAVVIN – TAVVEEN – TÂ´VVEN ; </em>máinnas dahje muitalus eallimis davvin – dáhpáhusain, beaivválaš bargguin; historjjá, dábiid, márkaniid, biktasiid ja sogaid birra… Materiálan geavahuvvui 4A-bábir, ovtta árkkas galge leat unnimusta 4 ja eanemustá 6 ruvtto. Govaid galggai sárgut čáhppes tuššain dahje peannain, ivnniid ja dušše liántta geavaheapmi lei gildojuvvon. 0-3 luohkká <em type="bold">1. Mari Orvokki Muhonen </em>, Anára skuvla 1lk. <em type="bold">2. Jolanda Magga </em>, Avvila vuolledássi 3 lk. <em type="bold">3. Sanna – Máret Muhonen </em>; Anára skuvla 3 lk.4-6- luohkká <em type="bold">1. Jussá </em><em type="bold">Seurujärvi </em>, Anára skuvla 4 lk. <em type="bold">2. Kim </em><em type="bold">Rasmus </em>, Ohcejotnjálmmi skuvla, 6.lk. <em type="bold">3. Leena Fofonoff da Almira Gerasimoff </em>, Čeavetjávri 5 ja 6. lk. (ovttas) 7-9 luohkká <em type="bold">1. Sunna </em><em type="bold">Kitti </em>, Anára skuvla 9 lk. <em type="bold">2. Mari </em>- <em type="bold">Kristiina </em><em type="bold">Guttorm </em>, Anára badjedássi 7 lk. <em type="bold">3. Pauliina </em><em type="bold">Länsman </em>, Ohcejotnjálmmi skuvla 7. lk. </p>
<p>Logahat: <em type="bold">1. Henry Tapani Valle </em>, L2. Ohcejoga sámelogahat <em type="bold">2. Maiju </em><em type="bold">Alaraudanjoki </em>, L1. Ohcejoga sámelogahat <em type="bold">3. Inga </em><em type="bold">Koivisto </em>, L1. Ohcejoga sámelogahat. </p>
</body></document>
