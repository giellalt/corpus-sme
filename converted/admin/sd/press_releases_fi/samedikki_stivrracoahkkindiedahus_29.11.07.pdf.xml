<document xml:lang="sme" id="no_id"><header><title>Sámekulturguovddáš ovdána áigetávvala mielde</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2007</year><wordcount>323</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=52&amp;Itemid=10</origFileName><parallel_text xml:lang="fin" location="saamelaiskarajien_hallituksen_kokoustiedote_29.11.07.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p><em type="bold">Sámekulturguovddáš ovdána áigetávvala mielde </em>Anárii plánejuvvon Sámekulturguovddášfidnu ovdána áigetávvalis mielde. Sámedikki stivra dohkkehii Senaatti-giddodagain válmmaštallojuvvon kulturguovddážii guoski láigosoahpámuša. Sámediggi lea ođđa guovddáža váldoláigolaš ja dat lea dahkan ovdaláigosoahpámušaid boahttevaš vuolleláigolaččaiguin, mat leat Sámi oahpahusguovddáš, Sámi duodji r.o., Sámi-Soster r.o., Lappi leanaráđđehus ja Anára gieldda girjerájusdoaibma. Sámediggi lea álggahan fitnu ollašuhttimii gullevaš doaimmaid ovttasbarggus Senaatti-giddodagain ja Anára gielddain. Senaatti lea válmmaštallamin arkiteaktagilvvu, man lea mearri álggahit giđđat 2008. Ieš plánemii lea dárkkuhus beassat jagi 2009 ja huksen álggahuvvo dálá áigetávvala mielde giđđat 2010. Kulturguovddáš galggašii válmmaštuvvat maŋimustá álgogiđa 2012. <em type="bold">Sámediggi doarju Nuortalašguovddáža áigáioažžuma Čeavetjávrái </em>Sámediggi čielggada vejolašvuođaid oassálastit plánema vuolde leahkki Nuortalaškultuvravuođđudusa doaibmamii ja Čeavetjávrái plánejuvvon Nuortalaš guovddáža áigáioažžumii. Dasa lassin Sámediggi čielggada vejolašvuođaid láigohit plánejuvvon Nuortalašguovddážis doaibmalanjaid boahttevuođas vejolaččat bálkáhuvvon nuortalaš giela jorgaleaddji várás. Nuortalašgiella ja – kultuvra leat duođalaččat áitatvuolde ja dárbbašit viidásit sámeservodaga doarjaga. Sámedikki oassálastinvejolašvuođat plánejuvvon nuortalaččaid kultuvrra, giela ja ealáhusaid doarju doaimmaide leat goittotge gitta Sámedikki iežas stáhtaruhtadeami dilis boahttevaš jagiin. Sámediggi doarju nuortalaččaid kultuvrra bajásdoallamii ja ovddideapmái guoskevaš doaimmaid ja </p>
<p>Nuortalašguovddáža áigáioažžuma iežas vejolašvuođaid rámain. Nuortalašguovddáža plánen laktása jagi 2006 álggahuvvon ja Sámemuseavuođđudusa hálddašan Ealáhusat ja nuortalaškultuvra giehtalágaid-prošektii, man ruhtadeaba Lappi Bargo- ja Ealáhusguovddáš (TE-keskus) ja Anára gielda. Fidnoplána mielde Nuortalaš guovddáža bajásdoallin ja huksejeaddjin vuođđuduvvo Nuortalaškultuvravuođđudus, mii háŋke dárbbašlaš váriid ruovttueatnamis ja olgoriikkain. Sámedikki gielladoaimmahagas ii doisttážii leat nuortalašgiela jorgaleaddji. <em type="bold">Sámediggi ii dohkket eana- ja meahccedoalloministeriija mearrádusa máksit dušše beali boazodoalu boras pirebuhtádusain </em>Sámediggi ii dohkket eana- ja meahccedoalloministeriija aiddo dahkan mearrádusa máksit dušše beali boraspiriid álgojagi áigge boazodollui dagahan vahágiin. Sámediggi gáibida, ahte vahágat galget buhtaduvvot fámus leahkki láhkaásahusa mielde dievaslaččat ja dálán. Eana- ja meahccedoalloministeriija lea spiehkastan ovddit jagiid vuogis ja buhtadan boraspirevahágiid ovttageardásažžan, mii mearkkaša dušše beali buhtádusas, man láhkaásahus geatnegahttá máksit. Boraspirevahágiid buhtádeamis addojuvvon láhkaásahusa mielde dievas buhtádus oaivvilda bohcco geavatlaš árvvu buhtádeami guovttegeardásažžan. <em type="bold">Sámedikki ceal kámušas Gálddoaivvi meahcceguovllu ja Sámmotjeakki-Vádjotjeahkki jekkiidsuodjalanguovllu dikšun- ja geavahanplánas </em>sáddejuvvo mediai sierra dieđ áhus dan maŋŋ á go cealkámuš lea čállojuvvon loahpalaš hábmái čoahkkima gieđahallam a mielde. </p>
</body></document>
