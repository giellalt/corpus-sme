<document xml:lang="sme" id="no_id">
  <header>
    <title>Ovttasbargošiehtadus Sámedikki ja Innovašuvdna Norgga gaskka</title>
    <genre code="admin"/>
    <author>
      <unknown/>
    </author>
    <year>2009</year>
    <wordcount>900</wordcount>
    <conversion_status type="standard"/>
    <availability>
      <free/>
    </availability>
    <origFileName>http://samediggi.no/content/download/594/5240/version/1/file/Ovttasbargo%C5%A1iehtadus+S%C3%A1medikki+ja+Innova%C5%A1uvdna+Norgga+gaskka+%282009%29.pdf</origFileName>
    <parallel_text xml:lang="nob" location="samarbeidsavtale_mellom_sametinget_og_innovasjon_norge_2009_.pdf"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Ovttasbargošiehtadus Sámedikki ja Innovašuvdna Norgga gaskka.  </em>
    </p>
    <p>1.  Duogáš ja ulbmil.</p>
    <p><em type="bold">Sámedikki </em>ealáhusovddideami ulbmilin lea nana ja ealli sámi servodat bissovaš ássamiin ja buotbeallásaš ealáhuseallimiin. Sámedikkis lea deaŧalaš ovddasvástádus sámi guovlluid ealáhusovddideamis. Sámediggi háliida viidáseappot ovddidit rollas ealáhushutkama ja ealáhusovddideami láhččin ja ovddideaddjin. Sámedikki bargu guoská buot ealáhusaide ja ferte gehččojuvvot fárrolaga dikki bargamušaiguin guovlopolitihkalaš oassálastin.  </p>
    <p><em type="bold">Innovašuvdna Norgga</em> ulbmilin lea ovddidit fitnodat- ja servodatekonomalaččat gánnáhahtti ealáhusaid miehtá riikka ja čoavdit guovlluid ja regiovnnaid ealáhuslaš vejolašvuođaid dan bokte váikkuhit hutkamii, internationaliseremii ja profileremii. </p>
    <p>Dán šiehtadusa ulbmilin lea ahte guovlluovddidanvuogádat, man Innovašuvdna Norga ja Sámediggi ovddastit, galgá ovttas bargat sámi guovlluid ealáhusovddideami hárrái riikkas. Ovttasbarggu bokte galgá máhtolašvuođa lonuhallan sámi kultuvrra ja ealáhusovddideami birra nannejuvvot, ja dasto gávnnahit buriid prošeavttaid mat nannejit árvoháhkama ealáhuseallimis.</p>
    <p>Dán hárrái lea deaŧalaš bargat ovttas regionála searvevuođain, man oktavuođas fylkkagielda, fylkkamánni ja Innovašuvdna Norga leat guovddáš oassálastit. Searvevuohta galgá leat mielde buktimin gelbbolašvuođa ja fuolaheamen ahte oppalaš ealáhuslaš bargu regiovnnas árjjalaččat oktiiordnejuvvo. Bargguid ja ovddasvástádusaid juogadeapmi daid oassálastiid gaskkas mat barget ealáhusovddidemiin, ferte leat čielggas ja doaibmi.</p>
    <p>Árvobuvttadeaddji ja gánnáhahtti ealáhuseallin lea deaŧalaš vuođđun bisuhit ja sihkkarastit báikkiid gos lea buorre bargat, ássat ja bajásšaddat, bajásdoallamii ja sihkkarastimii. Fitnodagat fertejit nagodit gilvalit báikkálaččat ja riikkaidgaskasaččat ja dain galgá leat dáidu heivehit iežaset márkandilálašvuođaide. Ealáhus- ja innovašuvdnapolitihkka galgá láhčit dilálašvuođaid dasa ahte vuođđuduvvon ja ođđa fitnodagat sáhttet ásahit boahtteáiggi bargosajiid.</p>
    <p>2. Ovttasbargosuorggit.</p>
    <p>
      <em type="bold">Bealit áigot ovttasráđiid:  </em>
    </p>
    <p>Váikkuhit dan ahte áddejupmi dan birra mii lea beliid ovddasvástádus sámi</p>
    <p>guovlluid ealáhusovddideamis, buoriduvvo, ja beliid rolla servodatovddideaddjin nannejuvvo.</p>
    <p>Viidáseappot ovddidit buriid regionála ovddidan- ja ovttasbargoarenaid.  Oktiiordnet diehtojuohkin-, oahpahus- ja movttiidahttinbarggu sámi gielddaid</p>
    <p>guovdu earret eará fierpmádaga bokte vásáhusgaskkusteami ja oahpahusa ektui.</p>
    <p>Bargat dan ala ahte eanet ollislaš almmolaš ealáhusveahki ovddiduvvo sámi</p>
    <p>guovlluin Norggas.</p>
    <p>Oktiiordnet váikkuhangaskaomiid geavaheami ja muđui gulahallat gaskaneaset</p>
    <p>prošeavttaid birra gustovaš lágaid ja njuolggadusaid ektui (omd. láhkamearrádusaid jávohisvuođageaskku birra, EEO stáhtadoarjjanjuolggadusaid birra jna.).</p>
    <p>Geahččalit doallat ovttalágan geavahusa daid doaibmabijuid oktavuođas main lea</p>
    <p>oktasaš ruhtadeapmi</p>
    <p>3. Vuoruhuvvon suorggit.</p>
    <p>
      <em type="bold">Mátkeealáhusat ja vásáhusealáhusat. </em>
    </p>
    <p>Bealit oidnet ahte dađistaga eanet jerrojuvvojit vásáhusbuktagat, ja dalle maiddái buktagat sámi kultuvrra ja eallivugiid vuođul. Luonddu- ja kulturvuđot turisma addá vejolašvuođa ovddidit smávibuš mátkeealáhusfálaldagaid mat nagodit gilvalit nationálaččat ja riikkaidgaskasaččat. Deaŧalaš lea ahte kultuvrra ja historjjá gaskkusteapmi mátkeealáhusoktavuođain lea albma ja jáhkehahtti, dakkár etihkalaš dásis mii dávista sámi beroštusaide, norpmaide ja dábiide ja boahtá ávkin sámi báikegottiide.</p>
    <p>
      <em type="bold">Eanandoallu ja boazodoallu. </em>
    </p>
    <p>Bealit áigot viidáseappot ovddidit dáláš ealáhusdoaimma ja háhkat ođđa gánnáhahtti ealáhusdoaimma nu ahte geavahišgohtet ealáhusaid rikkis olmmošlaš ja ávnnaslaš resurssaid. Eanandoalus sáhtášii hukset ođđa doaibmavisttiid ja divodit ovddeš visttiid, buoridit gelbbolašvuođa ja investeret smávibuš biepmo ja eará lassiealáhusaid ektui.</p>
    <p>Eanandoallo- ja biebmodepartemeanttas lea ovddasvástádus árbevirolaš boazodoalus. Bealit vuoruhit árvoháhkama lasiheami ođđa lassiealáhusaid ovddideami bokte. Bealit leat ovttaoaivilis das ahte lávgadeappot bargat ovttas boazoárvoháhkanprográmmain.</p>
    <p>
      <em type="bold">Lotnolasealáhusat. </em>
    </p>
    <p>Dán lágan ealáhusheiveheamis lea guhkes árbevierru báikegottiin. Lotnolasealáhusat leat leamaš deaŧalaččat árvoháhkamii servodagas ja bealit áigot viidáseappot ovddidit ealáhusaid gilvalandáiddu vai dat buvttášii birgejumi eambbogiidda. Dát dahkkojuvvo álgagiid, prográmmabarggu ja váikkuhangaskaomiid geavaheami oktiiordnema bokte. Sámediggi áigu bovdet Innovašuvdna Norgga searvat fágalaš forumii mii lea lotnolasealáhusaid árvoháhkanprográmma várás. Dan lassin lea dárbu eanet doallat oktavuođa Beliid gaskka dalle go sierra doaibmabijut árvoháhkanprográmmas álggahuvvojit.</p>
    <p>
      <em type="bold">Duodji </em>
    </p>
    <p>Dán ealáhusas leat guhkes árbevierut sámi guovlluin. Bealit leat ovttaoaivilis das ahte vuoruhit hutkama oažžun dihte ceavzilis duodjedoaimmaid. Dujiin bargojuvvo dávjá lotnolagaid eará ealáhusaiguin, muhto seamma deaŧalaš lea láhčit ollesáigedoaimmaid. Dujiin barget eanaš nissonolbmot, ja maiddái dan geažil lea deaŧalaš láhčit ollesáige duodjedoaimmaid.</p>
    <p>
      <em type="bold">Kulturealáhusat </em>
    </p>
    <p>Ealáhusvuđot sámi dáidagis ja kultuvrras leat stuorra márkanvejolašvuođat riikkalaččat ja riikkaidgaskasaččat, ja berre leat eanet áŋgiruššan daid ealáhusaid ja fitnodagaid árvoháhkama buoridemiin main lea sámi dáidda ja kultuvra oassin iežaset doaimmain. Dákko berre Sámediggi leat mielde Innovašuvdna Norgga álgagiin nationála dásis vai sámi kultuvrra sáhttá heivehit prošeavttaide ollislaččat sihke mii guoská geografiijii ja hábmemii. Bealit leat ovttaoaivilis das ahte lea deaŧalaš ovddidit ceavzilis doaimmaid mat leat vuođđuduvvon ealáhusvuđot sámi dáidagii ja kultuvrii.</p>
    <p>
      <em type="bold">Nissonolbmot ja nuorat ealáhusain </em>
    </p>
    <p>Sámi nissonolbmuin ja nuorain lea earret eará kultuvrra, mátkeealáhusaid ja lotnolasealáhusaid oktavuođas stuorra vejolašvuođat searvat. Dán sáhttá movttiidahttit dan bokte ahte fállat bálvalusaid smávibuš doaimma, fitnodatgelbbolašvuođa ja innovašuvnna fierpmádaga siskkobealde. Deaŧalaš lea maiddái movttiidahttit sámi nissonolbmuid ja nuoraid ásahit iežaset doaimma ja searvat ealáhusovddideapmái muđui ge.</p>
    <p>
      <em type="bold">Mariidnaealáhusat </em>
    </p>
    <p>Mariidnaealáhusat gullet deaŧaleamos sámi ealáhusaide ja daid ektui lea erenoamáš dárbu áŋgiruššat innovašuvnnain ja ovddidemiin. Bealit leat ovttaoaivilis das ahte viidáseappot ovddidit mariidnaealáhusaid ávnnaslaš vuođđun ássamii ja barggolašvuhtii sámi guovlluin. Dán sáhttá dahkat go oktiiordne álgagiid, prográmmabarggu ja váikkuhangaskaomiid geavaheami. Erenoamáš deaŧalaš lea doarjut smávibuš fitnodagaid, ekologalaš oktavuođaid dutkama ja ovddidit ođđa ealáhusaid mariidna birrasis. Akvakultuvraealáhusa oktavuođas ferte erenoamážit vuhtii váldit váikkuhusaid mat čuhcet birrasii ja báikegottiide.</p>
    <p>4. Ovttasbarggu organiseren ja bistu.</p>
    <p>Bealit áigot dakkár stuorát prošeavttaid oktavuođas, mas gullet dán šiehtadussii ja dalle go lea vejolaš, oktiiordnet váikkuhangaskaomiid geavaheami ja vuoruhemiid.</p>
    <p>Direktevradássásaš ovttasbargolávdegottis galgá leat váldoovddasvástádus šiehtadusa ollašuhttimis. Beliin galget leat uhcimusat guokte bistevaš jahkásaš diehtojuohkinčoahkkima ealáhusovddideami birra ja miellasepmosit njukčamánuscuoŋománus ja čakčamánus-golggotmánus.</p>
    <p>Beliin lea ovddasvástádus gohččut čoahkkimiidda vurrolagaid. Innovašuvdna Norga gohčču vuosttaš gearddi čoahkkimii 2009 giđa.</p>
    <p>Čoahkkimiin galget doaibmaplánat ja bođusjuksan politihkalaš diŋgojumiid ektui leat bistevaš bargamuššan.</p>
    <p>Čoahkkimiid olggobealde vurdojuvvo ahte bealit bovdejit goabbat guoimmiska dakkár čoahkkimiidda, konferánssaide ja semináraide mat lunddolaččat gullet dán šiehtadussii.</p>
    <p>Beliin galgá leat oktilis gulahallan gaskaneaskka ja regionála searvevuođa eará oassálastiiguin ja galget árjjalaččat ovttasbargat dainna ulbmiliin ahte ollašuhttit šiehtadusa ulbmiliid.</p>
    <p>Bealit áigot oahpásmahttit šiehtadusa guoskevaš eiseválddiide ja oassálastiide báikkálaččat, regiovnnalaččat ja guovdilit.</p>
    <p>Beliid hálddahusdirektevrrat čoahkkanit oktii (1) jahkái ságaškuššat šiehtadusa ollašuhttima ja evttohuvvon vuoruhandoaibmabijuid boahtte jahkái.</p>
    <p>Šiehtadus čállojuvvo dárogillii ja sámegillii ja dan vuolláičállá bajimus hálddahusjođiheaddji. Bealit rádjet sihke sámegiel ja dárogiel veršuvnna.</p>
    <p>Dát šiehtadus gusto 01.01.2011 rádjai.</p>
  </body>
</document>
