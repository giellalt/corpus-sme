<document xml:lang="sme" id="no_id">
  <header>
    <title>Šiehtadus konsultašuvnnaid cadaheamis Sámedikki ja NCE gaskka</title>
    <genre code="admin"/>
    <author>
      <unknown/>
    </author>
    <year>2009</year>
    <wordcount>782</wordcount>
    <conversion_status type="standard"/>
    <availability>
      <free/>
    </availability>
    <origFileName>http://samediggi.no/content/download/590/5224/version/1/file/%C5%A0iehtadus+konsulta%C5%A1uvnnaid+%C4%8Da%C4%91aheamis+S%C3%A1medikki+ja+N%C4%8CE+gaskka+%282009%29.pdf</origFileName>
    <parallel_text xml:lang="nob" location="avtale_om_gjennomfa_ring_av_konsultasjoner_mellom_sametinget_og_nve_2009_.pdf"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Šiehtadus konsultašuvnnaid čađaheamis  Sámedikki ja NČE gaskka </em>
    </p>
    <p><em type="bold">1. Duogáš </em>Dát šiehtadus lea dahkkojuvvon Sámedikki ja Norgga čázádat- ja energiijadirektoráhta (NČE) gaskka. </p>
    <p>NČE konsultašuvdnageatnegasvuohta Sámedikkiin lea juo muddejuvvon šiehtadusas konsultašuvdnaprosedyraid birra stáhta eiseválddiid ja Sámedikki gaskka, mearriduvvon gonagaslaš resolušuvnna bokte suoidnemánu 1. b. 2005, mii guoská maiddái NČE:ii. Dát šiehtadus gullá guovddáš šiehtadussii, muhto dás lea lágat čilgehus das movt konsultašuvnnat NČE konsultašuvdnaeiseváldin ja Sámedikki gaskka galget čađahuvvot geavadis, vai NČE sáhttá ollašuhttit konsultašuvdnageatnegasvuođa Sámedikki guovdu. Váilevaš dahje čađatkeahtes konsultašuvdna sáhttá lohkkojuvvot áššemeannudanmeattáhussan, mii sáhttá dagahit mearrádusa lobiheapmin. Dat ferte árvvoštallojuvvot dábálaš vuogi mielde konkrehta ovttaskas áššiin. Čađatkeahtes konsultašuvnna sáhttá maiddái doalvut ILO orgánaide.</p>
    <p>Finnmárkku fylkkas bidjet dat Sámedikki geassemánu 11. b. 2007 njuolggadusat mat árvvoštallet sámi beroštusaid rievdan meahccegeavaheami oktavuođas Finnmárkkus, čanastagaid daid disposišuvnnaide maid Finnmárkkuopmodat eanaeaiggádin ja NČE mearridanorgánan sáhttet dahkat. Láhkaásahusa gáibádus mearkkaša dan ahte Sámediggi searvvahuvvo dakkár áššiin main čađahuvvojit konsultašuvnnat Sámedikkiin.</p>
    <p>Maiddái earáin go Sámedikkis ja boazodoalus sáhttá leat konsultašuvdnavuoigatvuohta áššis maid NČE meannuda. Dalle ferte konsultašuvdnagáibádus ovddiduvvot dan oktavuođas go diehtu dahje ohcan sáddejuvvo dábálaš gulaskuddamii.</p>
    <p>Áššemeannudanproseassa konsultašuvdnameannudeami oktavuođas NČE fágasuorggi siste lea detáljadásis válddahallojuvvon NČE oaivadusávdnasiin, earret eará NČE raporttas <span type="quote">”Vindkraft og reindrift”</span> (Oppdragsrapport A 10/2004 čk. 8).</p>
    <p><em type="bold">2. Geográfalaš ráddjen </em>Konsultašuvdnageatnegasvuohta gusto árbevirolaš sámi geavahusguovlluide. Dat leat: </p>
    <p>Finnmárkku, Romssa, Nordlándda ja Davvi-Trøndelága fylkkat, Mátta-Trøndelága suohkanat Osen, Roan, Åfjord, Bjugn, Rissa, Selbu, Meldal, Rennebu, Oppdal, Midtre Gauldal, Tydal, Holtålen ja Plassje (Røros), ja Hedmárkku fylkka suohkanat Engerdal ja</p>
    <p>Rendalen, Os, Tolga, Tynset ja Folldal ja Møre og Romsdal fylkka suohkanat Surnadal ja Rindal.</p>
    <p><em type="bold">3.Áššálaš ráddjen </em>NČE galgá álohii čielggadit háliida go Sámediggi konsultašuvnnaid čuovvovaš doaibmabijuid oktavuođas, dainna eavttuin ahte doaibmabidju rihkku daid rájiid mat leat biddjojuvvon cuoŋománu 1. b. 2005 láhkaásahusas konsešuvdnašiehtadusaid hárrái:  </p>
    <p>  Bieggafápmorusttegat   Fápmojođđasiid ja eana- ja mearrajođđasiid rusttetkonsešuvnnat   Lieggafápmodoaimmahagat ja eará boaldinásaheamit   Čáhcefápmorusttegat   Buođut ja eará dulvadanrusttegat dahje čázi bistevaš vurken   Čohkken- dahje goansta infiltrašuvdnarusttegat maiguin fas fidne   Rusttegat čáhceresurssaid fievrrideapmái njuoskkadatguovlluid gaskka</p>
    <p>Sámediggi sáhttá gáibidit konsultašuvnnaid dušše dalle go doaibmabidju sáhttá váikkuhit sámiid beroštusaid njuolga.</p>
    <p><em type="bold">4. Čielggadus konsultašuvdansávaldaga birrra ja gii galgá konsulterejuvvot </em>Konsultašuvdnasávaldat čielggaduvvo čuovvovaš vugiin: </p>
    <p>  NČE sádde konsultašuvdnajearaldaga Sámediggái dan oktavuođas go 3. čuoggás namuhuvvon doaibmabiju dieđáhus sáddejuvvo gulaskuddamii.   Dieđáhusas galgá čilgejuvvot makkár sámiid beroštusat guoskkahuvvojit ja mainna lágiin.   Gulaskuddanreivves Sámediggái galgá čielgasit oidnot ahte ášši lea konsultašuvdnaášši jos sávaldat lea nu.   Sámediggi galgá čielgasit duođaštit NČE:ii sihke dalle go lea konsultašuvdnasávaldat ja dalle go ii leat sávaldat. Molssaeaktun sáhttá Sámediggi addit dieđu ahte sii válljejit konsulteret maŋŋeleappos, ovdamearkka dihte dalle go ohcan lea boahtán.   Dalle go Sámediggi háliida konsultašuvnna, galgá Sámediggi addit dieđu dan birra oktanaga gulaskuddancealkámušainis. Áigemearri bivdit konsultašuvnna šaddá seamma go guoskevaš ášši gulaskuddanáigemearri.   Dalle go Sámediggi ii siđa konsultašuvnna, de ii sáhte gáibidit konsultašuvnna maŋit ceahkis meannudanproseassas, muđui go doaibmabidju maŋŋá proseassas rievdaduvvo dainna lágiin ahte dat liikká mearkkašahtti láhkai guoská sámiid beroštusaide, dahje jus relevánta dieđut eai ovddiduvvo Sámediggái gulaskuddamis.    NČE dieđiha Bargo- ja searvadahttindepartementii ja Oljo- ja energiijadepartementii go Sámediggi bivdá konsultašuvnna.</p>
    <p><em type="bold">5. Konsultašuvnnaid čađaheapmi </em>Go konsultašuvnnat čađahuvvojit, de galgá dát leat gustojeaddjin: </p>
    <p>KU-rájit válljejuvvojit čuoččáldahttinrrádjin, vái sihkkarastá ahte konsultašuvdnageatnegasvuohta várrejuvvo</p>
    <p>stuorát sisabahkkemiidda.</p>
    <p>  NČE ja Sámediggi ráhkadit čađahanplána. Konsultašuvnnat čadnojuvvojit áššemeannudanproseassa muttuide. NČE dieđiha BSD:ii ja OED:ii čađahanplána birra.   Konsultašuvnna čađaheapmi galgá heivehuvvot ášši deaŧalašvuhtii ja viidodahkii. Álkes áššit čielggaduvvojit telefončoahkkimiin, videokonferánssain dahje e-poastta bokte. NČE galgá duođaštit buot gulahallama áššis.    Go konsultašuvdnačoahkkimat dollojuvvojit, de galgá čállojuvvot beavdegirji maid bealit dohkkehit. NČE galgá fállat beavdegirječállima.   NČE sáhttá čađahit oktasaš konsultašuvnnaid iešguđet sámi beroštusaiguin. Sierra konsultašuvnnat čađahuvvojit go bealit sohpet dasa dahje go dat lea vuohkkaseamos.   NČE ja Sámediggi sáhttet čađahit máŋgga ášši konsultašuvnnaid oktanaga. Jahkebeallásaš čoahkkimiid beliid gaskkas sáhttá geavahit dasa.   Konsultašuvnnain galgá leat searvevuođaperspektiiva ja eaktuda rabasvuođa ja duohta gulahallama. Bealit galget oččodit  ovttamielatvuođa viidáset áššemeannudanproseassa birra ja doaibmabiju birra.   Goappašat bealit galget gaskkustit oainnuideaset ja ákkastemiid konstruktiivva ja áddehahtti láhkai. Diehtojuohkin galgá leat nu ahte dat sihkkarastá ášši ovdáneami.   Konšultašuvnnat galget gieđahallat čielggadanprográmma sisdoalu dahje guoskevaš mearrádusa, dás maiddái makkár eavttuid sáhttá/berre bidjat. Goappašat bealit galget árjjalaččat ohcat gaskačovosiid ja rievdadusaid vai lahkonit nuppi beali. NVE:s lea ovddasvástádus ráđđádallat doaibmbidjoeaiggádiin go lea sávahahtti dahje dárbbašlaš. Ekonomalaš buhtadusa ovttaskasolbmuide ja doaibmabijuid mat gáibidit priváhtarievttálaš vuoigatvuođaid rievdadeami, ii galgga konsulteret.   Go lea dárbu čielggadit sámi dilálašvuođaid eanet go dan mii lea juo dahkkojuvvon čielggadanprográmmas, de sáhttá čađahit lassečielggademiid erenoamáš fáttáid birra. NČE mearrida galgá go gaskkalduhttit áššemeannudeami dassážiigo dakkár čielggadus lea čađahuvvon.   Konsultašuvdnabeavdegirjji galget goappašat bealit dohkkehit ja duođaštit áššái. Dohkkehuvvon beavdegirji sáddejuvvo OED:ii ja BSD:ii diehtun.   Mearrádusa ákkasteamis galgá máinnašuvvot ahte konsultašuvnnat leat čađahuvvon ja das galget beliid oainnut boahtit ovdan, vejolaččat NČE evttohusas OED:ii. Jus konsultašuvnnas ii juksojuvvo ovttamielatvuohta, de galget sivat dasa ja beliid oainnut máinnašuvvot sierra.<em type="bold">  </em></p>
  </body>
</document>
