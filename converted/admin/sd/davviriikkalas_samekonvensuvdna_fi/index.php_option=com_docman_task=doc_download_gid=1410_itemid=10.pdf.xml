<document xml:lang="sme" id="no_id"><header><title>Sámiministariid ja sámedikkiid presideanttaid coahkkin Stockholmas skábmamánu 22. b. 2010</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2010</year><wordcount>138</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1410&amp;Itemid=10</origFileName><parallel_text xml:lang="fin" location="poytakirjasuomeksi.pdf"/><parallel_text xml:lang="smn" location="index.php_option=com_docman_task=doc_download_gid=1411_itemid=10.pdf"/><parallel_text xml:lang="sms" location="index.php_option=com_docman_task=doc_download_gid=1412_itemid=10.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p><em type="bold">Beavdegirji </em></p>
<p><em type="bold">Sámiministariid ja sámedikkiid presideanttaid čoahkkin Stockholmas skábmamánu 22. b. 2010 </em></p>
<p><em type="bold">1. Davviriikkalaš sápmelaš giellabálkkašupmi – Gollegiella </em></p>
<p>Ministarat ja sámedikkepresideanttat dohkkehit ovttamielalaččat  Davviriikkalaš sápmelaš giellabálkkašumi – Gollegiella – njuolggadusaid rievdadusevttohusaid. Dat leat dán  beavdegirjji lasáhussan.</p>
<p>Fuopmášuvvo ahte maiddái giellabálkkašumi várás sierra namahuvvon árvvoštallanlávdegoddi ovttamielalaččat lea namahan jagi 2010 vuoitiid ja lea addán čálalaš ákkastallama. Vuoitit leaba Máret Sárá ja Lajla Mattsson Magga.</p>
<p>Sámeáššiid davviriikkalaš virgeolmmoškomitea bivdojuvvo válbmejuvvot jagi 2012 bálkkašumi  juohkin.</p>
<p><em type="bold">2. Davviriikkalaš sámekonvenšuvdna  – joatkkabargu </em></p>
<p>Čoahkkimisteaset  12. 11. 2008 sámiministarat ja sámedikkiid presideanttat ledje ovtta</p>
<p>oaivilis das, ahte davviriikkalaš sámekonvenšuvdnabargu berre jotkojuvvot. Sámeáššid davviriikkalaš virgeolmmoškomitea bivdojuvvui ráhkaduvvot  evttohus das mo vejolaš ráđđádallamat galget čađahuvvot. Dát bargu lea dál gárvvis ja ráđđádallanvuohki gávdno lasáhusas. Sámiministarat ja sámedikkiid presideanttat leat ovtta oaivilis ahte joatkevaš proseassa galgá ollašuhttojuvvot dan ráđđádallanvuohkeevttohusa mielde, mii lea  dán beavdegirjji lasáhussan.</p>
<p>Stockholmas skábmamánu 22.b. 2010</p>
</body></document>