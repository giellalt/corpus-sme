<document xml:lang="sme" id="no_id"><header><title>Sámedikki dievasčoahkkin Čoahkkingirji 03/18</title><genre code="admin"/><author><unknown/></author><year>2018</year><wordcount>16314</wordcount><conversion_status type="standard"/><availability><license type="standard"/></availability><parallel_text xml:lang="nob" location="sp2018-3.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision: 154948 $; </version></header><body><p>Sámedikki dievasčoahkkin - 043/18</p>
<p><em type="bold">Evttohus 1 - Áirras Anders Somby jr., Johttisápmelaččaid listu</em> </p>
<p>Sámegielat dutkanásahusat</p>
<p>Sámedikkis leat odne šiehtadusat iešguđet dutkanásahusaiguin. Ii oktage dain leat sámi dutkanásahus. Johttisápmelaččaid listu mielas lea deahálaš ahte Sámediggi geahččala olihit ovttasbarggu sámi dutkanásahusaiguin maiddái. Otná servvodagas oaidnit mii man deahálaš lea fátmastit árbevirolašmáhtu dutkamušaide, ja dat gelbbolašvuohta lea buoremusat sámi dutkanásahusaiguin.</p>
<p><em type="bold">Evttohus 2 - Áirras Anders somby jr., Johttisápmelaččaid listu</em> </p>
<p>Vuovdiluvvan eatnamat</p>
<p>Mii vásihit jagis jahkái movt soahkevuovddit suhkot. Dat čuohcá sihke guohtunealáhusaide ja maiddái servvodahkii dainna lágiin ahte soahki gáibidan eambbo čázi ja dat fas hehtte eananšattu. Odne lea vejolaš ohcat muorrasárgga, ja dan ovddas šaddá máksit. Lea hástalus oažžut liige muorrasárgga sutnje gii dan háliida ja dárbbaha. Johttisápmelaččaid listu oaivvilda dá lea ášši mii ferte vuoruhuvvot ja ahte juoga ferte dahkkot ovdal vuovddit oalát suhkot. Dálkkádatrievdamiid geažil ballát mii ahte moattilot jagi geahčen lea dilli sakka vearránan.</p>
<p><em type="bold">Evttohus 3 - Áirras Piera Heaika Muotka, NSR</em> </p>
<p>Sámediggi galggašii nannejuvvot Norgga vuođđoláhkii</p>
<p>2019:s ávvudit mii ahte lea 30 jagi áigi dan rájes go vuosttaš álbmotválljejuvvonSámediggi čoahkkanii allaárvosaš rahpamii maid Gonagas Ovllá V rabai. 30 jagis lea Sámediggi ollu buoridan iežas saji sihke sámi ja dáža servodagas, ja ollu sápmelaččaide lea Sámediggi odne diehttelas oassin min demokratiijas. 30-jagi čalmmustahttima oktavuođas bivdá NSR-NSR/SáB sámediggejoavku Sámediggeráđi gulahallagoahtit Stuoradikkiin dan birra ahte oažžut Sámedikki vuođđuduvvot Norgga vuođđoláhkii, nu ahte Sámediggi maiddái nannejuvvo oassin vuođđodemokráhtalaš struktuvrras Norggas.  Lea dasa lassin dehálaš ahte dákkár vuođđoláhkamearrádus ii hábmejuvvo nu ahte dat gáržžida Sámedikki rievtti defineret iežas bargguid dahje organiserema, dahje goahcat boahtteáiggi organiserema riikarájáid rastá.</p>
<p><em type="bold">Evttohus 4 - Áirras Arild Pettersen Inga, Bargiidbellodat</em> </p>
<p>Ealáhus- ja kulturlávdegotti lávdegoddemátkki oktavuođas borgemánu dán jagi, bođii sávaldat DavviRomssa Regionráđis ahte ásahit lagat oktavuođaid Sámedikkiin ovttasbargošiehtadusa bokte. DavviRomssa regiovnnas leat guhtta suohkana, main Gáivuotna gullá sámegiela hálddašanguvlui. regiovdna lea dábálaš mearrasámi guovlu, gos maid kvenat orrot (golmma- álbmoga-deaivvadeapmi).  Regionráđi sávaldat dáinna ovttasbargošiehtadusain lea ovddidit regiovnna ealáhuslaččat, gielalaččat ja kultuvrralaččat nu ahte das lea sámi vuođđu. Davvi-Romssa regiovdna gullá sámi ealáhusovddidanguvlui.  Vejolaš ovttasbargošiehtadusas gaskkal Davvi-Romssa regionráđi ja Sámedikki lea dušše buorrin goappašiid beliide jus gávdná surggiid main sáhttá eanet ovttasbargat. Dás sáhttá namuhit nugo ášši <span type="quote">“strategiijat ealáhusovddideapmái mearrasámi guovlluin”</span> mii sáhttá leat earenoamáš áigeguovdil ovddidit fárrolaga. Dasa lassin lea sávahahtti bidjat fokusa mearrasámi kultuvrii ja gelbbolašvuođahuksemii. Regionráđi mihttomearri lea ásahit máškidis Campus-modealla DavviRomsii ja dan bokte nannet servodat- ja eal�</p>
<p>Mearrádusárvalus: Sámediggeráđđi bivdojuvvo váldit oktavuođa Davvi-Romssa regionráđiin čuovvulandihte njálmmálaš ávžžuhusa mii bođii čoahkkimis mii lei gaskal Ealáhus- ja Kulturlávdegotti ja Davvi-Romssa regionráđi.</p>
<p><em type="bold">Evttohus 5 - Áirras Runar Myrnes Balto, NSR</em> </p>
<p>Buoret lassiárvodivatortnegat rájiidrasttildeaddji sámi gávppašemiin</p>
<p>Lea boares ja dehálaš sámi árbevierru duojáriin ahte mátkkoštit márkaniidda miehtá sámi guovlluin, beroškeahttá riikarájiin. Dál leat sierra márkanbeaivvit ja sámi festiválat mat bisuhit dán árbevieru, ja ollu duojáriidda ja eará sámi rájiidrasttildeaddji ealáhusaide leat dát dehálaš oassin sisaboađus.  Byrokratiija mii guoská lassiárvodivadii lea váttis, go galgá deponeret 25 % gálvvu árvvus go buktá gálvvu Norgii, seammás go refušuvdnaáigi sáhttá leat 8-10 mánu. Nappo sáhttá šaddat vuordit 8-10 mánu ovdal oažžu ruovttoluotta máksojuvvot lassiárvodivada gálvvuin maid ii leat jođihan. Jus mátkkošta máŋgga festiválii geasis, de sáhttá geavvat nu ahte šaddá máksit lassiárvodivada máŋgga gearddi seamma gálvvus. Lassin dasa ahte dat lea váttis, de dat sáhttá maid mielddisbuktit máksinváttisvuođaid ovttaskas fitnodagaide. Mii čujuhit seammás áššái maid NSR áirras Piera Heaika Muotka loktii guovvamánu 2016 mas lei namma rájáidrasttildeaddji sámi gávppašeapmi, mas váttisvuohta veahttaduvvui. NSR sámediggejoavku bivdá dál bargat álkidit lassiárvodivada máksima go buktá duodjegálvvuid Norgii. Vuogádat lea dál registrerejuvvon rádjegoazanin davviriikkalaš rádjegoazan-registarii, dat ferte gávdnot álkit čoavddus váttisvuhtii mii earenoamážit čuohcá sámi kultuvrii ja árbevirolaš sámi ovttastallamii. Dát lea váttisvuohta mii maid guoská go fievrrida gálvvu Norggas dáidda eará riikkaide, nu ahte fertejit gávdnot oktasaš davviriikkalaš čovdosat.  Čakčamánu 2018:s lei dát deponerenortnet sáhkavuložin, dan oktavuođas go NSR ovttas earáiguin moite ođđa bargovuogi man Vearroetáhta lei váldán atnui, namalassii ahte eai mávsse šat ruovttoluotta refušuvnna. Dat ahte dalle lei álki ráđđehussii nuppástuhttit fas dán njuolggadusa, čájeha ahte lea muhtin muddui dihtomielalašvuohta dán čuolmma birra sihke politihkalaččat ja ámmátlaččat departemeanttas, nu ahte berre leat vejolaš Sámediggeráđđái bisuhit politihkalaš gulahallama dán gažaldaga ektui.</p>
<p><em type="bold">Evttohus 6 - Áirras Karen Anette Anti, NSR</em> </p>
<p>Láhččojuvvon meahcástallan boazoguohtunguovlluin</p>
<p>Lea šaddan hui beakkán min riikkas ahte vázzit tuvrraid, vaikko guđe muttus jagis. Dasa láhččojuvvo dilli, sihke almmolaš ja priváhta áŋgiruššamiin. Dat mielddisbuktá ahte eanet ja eanet olbmot vázzet mehciin ja váriin. Guovlluin gos lea boazodoallu, váilu dávjá diehtojuohkin boazodoalu birra dáin heivehuvvon tuvraguovlluin. Lea hui unnán fokus dasa ahte makkár váikkuhusaid dát doaimmat addet boazodollui.  Eanet olmmošlaš vánddardeapmi gos bohccot maid guhtot, mielddisbuktá muosehuhttima bohccui. Áigodagaid go boazu dárbbaša ráfi, ovdamearkka dihte guottetáigge, ragatáigge ja dálveguohtumiin, muosehuvvet bohccot dárbbašmeahttumit ja maiddái sáhttet luovosbeatnagat oaguhit guovlluin gos boazu guohtu ja gos galggašii oažžut ráfi. Guottetáigge lea dát earenoamáš váttisvuohtan, go dalle sáhttá áldu guođđit miesi, dahje miessi ballát eret álddu luhtte. Lassin eanet mátkkošteapmái de mielddisbuktá dat maid gollama guovlluin gos heiveheapmi tuvrraide ordnejuvvo.</p>
<p>Dákkár viiddis láhččin mátkkiide meahcis, oktan stuora olmmošlaš aktivitehtain guovlluin gos bohccot guhtot, mielddisbuktá ahte dat čuohcá boazobargguide, ja ahte ferte heivehit doaimmaheami dán mátkkoštallama mielde. Dát lea earenoamáš váttisvuohtan go galgá čohkket ja johttit ealuin. Go dákkár lahtut plánejuvvojit, de ferte dalle juo gulahallat boazodoaluin. Dainna</p>
<p><em type="bold">Evttohus 7 - Áirras Ann-Elise Finbog, Sámeálbmot Bellodat</em> </p>
<p>Birra jagi geainnu ruhtadeapmi Njeareveadjái Gáŋgaviika gielddas</p>
<p>Sámeálbmot bellodat háliida ahte Sámediggi bidjá eanet fokusa seailluhit ja ovddidit sámi gilážiid.</p>
<p>Lea váttis ollu sámi gilážiidda bisuhit ja ovddidit ealáhusstruktuvrra, kultuvrra, giela ja olmmošlogu.</p>
<p>Okta gilážiin mii dál rahča ceavzit, lea Njeareveadji Gáŋgaviika gielddas, Finnmárkkus. Giliolbmot leat jahkeviissaid bidjan ollu návccaid oažžut geainnu gillái.</p>
<p>Dát áŋgiruššan lea buvttadan ahte gilis dál lea oalle buorre geasseluodda, mohtu geaidnu ii sáhte geavahuvvot dálvet. Jus giláš galgá ceavzit ja ovddidit ealáhusaid ja kultuvrra, de ferte birrajagegeaidnu sihkkarastojuvvot. Guolásteapmi lea okta geađgejulggiin gilis, ja dát ealáhus ferte sihkkarastojuvvot ovdánanvejolašvuođaid. Gilisearvvi bealis lea čielggasindahkkon ahte birrajagi geaidnu lea áibbas dárbbašlaš jus galgá sáhttit ovdánahttit guolástanealáhusa. Odne gal fievrridit ealli gonagasreappáid geaidnoráigge, muhto dat ii leat vejolaš dálveáigge, go geaidnu lea nu heitot.</p>
<p>Gilisearvi muitala ahte váilu 20 miljovnna ruvdno ovdal sáhttá buoridit geainnu birrajagegeaidnun.</p>
<p>SáB bivdá Sámediggeráđi aktiivvalaččat bargat nu ahte ruhtadeapmi geaidnoprošeavttas sáhttá sihkkarastojuvvot. Mii bivdit ahte ráđđi vuolggaha ášši stáhta, fylkka ja gielddaid ektui sihkarastit ruhtadeami ráhkadit birrajagigeainnu Njeareveadjái. Maiddái Sámediggi ferte leat mielde čoavdime ruhtadeami. Mii čujuhit dasa go Sámediggi lea 2005:s ja 2008:s ruhtadan.</p>
<p>Jus gilli oažžu dohkálaš geainnu, de leat buot vejolašvuođat háhkat vel eanet árvvuid giliservodagas.</p>
<p>Ášši meannudeapmi álggahuvvui 25.09.18 dii.15.00</p>
<p><em type="bold">Dievasčoahkkinjođihangotti árvalus:</em> </p>
<p>Ođđa áššit 1 - 7 sáddejuvvojit Sámediggeráđđái meannudeapmái</p>
<p><em type="bold">Jienasteapmi</em> </p>
<p>39 áirasis ledje 33 čoahkis</p>
<p>· Dievasčoahkkinjođihangotti árvalus mearriduvvui ovttajienalaččat</p>
<p><em type="bold">Beavdegirjelasáhusat</em> </p>
<p>Dán áššis ii ovddiduvvon beavdegirjelasáhus</p>
<p><em type="bold">Sáhkavuorrolistu ja replihkat</em> </p>
<p>Sáhkavuorru Replihkka 1  Anders Somby jr. Jørn Are Gaski  Anders Somby jr.  2  Anders Somby jr. Arild Pettersen Inga   Per Mathis Oskal  Anders Somby jr.  3  Piera Heaika Muotka Synnøve Søndergaard   Jørn Are Gaski  Piera Heaika Muotka  4  Arild Pettersen Inga  5  Runar Myrnes Balto Ronny Wilhelmsen 6  Ann Karin Kvernmo Nils Ante Oskal Eira</p>
<p>Arild Pettersen Inga   John Kappfjell 7  Ann-Elise Finbog Synnøve Søndergaard   Anders Somby jr.  Ann-Elise Finbog</p>
<p>DC - Mearrádus: Ođđa áššit 1 - 7 sáddejuvvojit Sámediggeráđđái meannudeapmái.</p>
<p>Ášši meannudeapmi loahpahuvvui 25.09.18 dii. 15.50</p>
<p>Ášši 044/18</p>
<p>Sámedikki dievasčoahkkin</p>
<p>25.09.2018-28.09.2018</p>
<p>Gažaldagat Sámediggeráđđái</p>
<p>Áššenr. 18/4218</p>
<p>Sámedikki dievasčoahkkin - 044/18</p>
<p><em type="bold">Gažaldat 1 - Áirras Per Mathis Oskal, Bargiidbellodat </em> </p>
<p>Miessemánu 2017 mearridii Sámedikki dievasčoahkkin áššis boraspirepolitihka strategiijat: “Sámedikki mielas lea dárbu ahte Riikarevišuvdna guorahallá boraspirehálddašeami. Dákkár revišuvnnas berre guorahallat čuovvuluvvojit go Stuoradikki mearrádusat earremihttomeriid ektui ja lea go boraspiresoahpamuš konvenšuvnnaid mielde maid Norga lea dohkkehan, earret eará ILOkonvenšuvnna ja ON konvenšuvnna mielde siviila ja politihkalaš vuoigatvuođaid várás.” Maid lea Sámediggi bargan dán ášši čuovvolemiin?</p>
<p><em type="bold">Gažaldat 2 - Áirras Ronny Wilhelmsen, Bargiidbellodat</em> </p>
<p>2016:s geigii Norgga nationála olmmošvuoigatvuođaid ásahus fáddáraportta (NIM)  <span type="quote">“Mearrasámiid rivttiid birra mearrabivdui”</span>.  Movt lea Sámediggeráđđi čuovvulan NIM rávvagiid?</p>
<p><em type="bold">Gažaldat 3 - Áirras Runar Myrnes Balto, NSR</em> </p>
<p>Eai dáhto leat dahkamušas sámi gealbobirrasiiguin</p>
<p>Orohagat vásihit go leat čoahkkimiin huksejeddjiiguin, ovdamearkka dihte bieggafápmobuvttadeddjiiguin, ahte eai beasa leat mielde váikkuheamen makkár olggobeali aktevra galgá čielggadit boazodoallofágalaš váikkuhusaid huksemis. Konkrehta ovdamearkan dasa lea JillenNjaarke orohat. Doppe lea Eolus Vind Ab ožžon konsešuvnna Øyfjellet bieggapárkka ovddas orohaga guohtoneatnamiin, dainna eavttuin ahte galgá vuos šiehtadus dahkkojuvvot huksejeaddji ja orohaga gaskka. Jillen-Njaarke lea ožžon doarjaga dasa ahte ferte čielggadit váikkuhusaid boazodollui ovdal go sáhttá ráđđádallat šiehtadusa birra. Sii háliidedje ahte Protect Sápmi galggai čielggadeami dahkat danne go das lea earenoamáš boazodoallofágalaš gelbbolašvuohta, muhto sidjiide dieđihuvvui ahte dan eai háliit geavahit go huksejeaddji atná Protect Sámi menddo ustitlažžan boazodollui. Dat muosehuhttá danne go dákkár geavat geažida dakkár vuođđooainnu ahte sámi gealbobirrasat leat bealálaččat ja eai sáhte ráhkadit čielggademiid ja árvvoštallamiid mat fágalaččat leat objektiiva.</p>
<p>Maid oaivvilda Sámediggeráđđi dakkár geavada birra mas eai dáhto leat dahkamušas sámi gealbobirrasiiguin? Maid sáhttá Sámediggi dahkat vai orohagat beasašedje geavahit gealbobirrasiid main lea boazodoallofágalaš gelbbolašvuohta go čielggadeamit galget dahkkojuvvot?</p>
<p><em type="bold">Gažaldat 4 - Áirras Sándra Márjá West, NSR</em> </p>
<p>Regionreforbma ođđa doaimmat</p>
<p>Stuorradikki eanetlohku, Høyre, FrP, Venstre ja KRF, mearridii vuossárgga čakčamánu 24. b. ahte Romssa ja Finnmárkku filkkat galget bákkuin ovttastahttut. Seammás mearridii Stuorradikki eanetlohku guđe doaimmat galget sirdojuvvot ođđa regiovnnaide.</p>
<p>Maid oaivvilda Sámediggeráđđi daid doaimmaid birra maid Stuorradikki eanetlohku áigu sirdit ođđa regiovnnaide? Bohtetgo dát doaimmat buorrin sámi álbmogii? Oaidnágo Sámediggeráđđi vejolašvuođa konsultašuvnnaid bokte váikkuhit guđe doaimmat sirdojuvvojit, nugo Sámediggi lea eaktudan iežas mearrádusain?</p>
<p>Sámedikki dievasčoahkkin - 046/18</p>
<p><em type="bold">Mearkkašupmi - NSR , áirras Márjá-Liissá Partapuoli, Johttisápmelaččaid listu, áirras Anders Somby jr. ja Kåre Olli, belloda sorjjasmeahttun áirras</em> </p>
<p>Sámegielat searvevuohta Sámediggi oaidná dehálažžan ahte Sámis sáhttit gulahallat sámegillii, maiddái iešguđet sámegielaid gaskkas. Dalle sáhttit boahtteáiggis gulahallat oktan álbmogin, iežamet eatnigielain, beroškeahttá stáhtarájiid ja eanetlogugielaid.</p>
<p>Danne galggašii buot sámegielaid iešvuođat oassin sámegielfágaiin. Sáhtášii guldalit eará sámegielaid báddemiid ja lohkat eará sámegielaid teavsttaid. Lea vejolaš eanet gulahallat sámegillii go oahppá ja hárjána áddet min gollegielaid go de ii dárbbaš dorvvastit vieris gielaide nu mo dárogillii.</p>
<p>Buot skuvllain lea geatnegasvuohta fállát sámegiela sámi ohppiide. Galggalii maiddái geatnegasvuohta buot skuvllain aktiivválaččat movttidahtit ja fállat buot ohpiide vejolašvuođa lohkat eará sámegielaid válljenfágan. Dalle sáhttá ovdamearkkadihte davvisámegielat válljenfágan lohkat nuortalaš-, julev- dahje åarjesámegiela.</p>
<p>Dálá skuvlladilis lea vejolašvuohta válljet earret eará duiska-, franska- dahje spanskagiela. Dá leat fáttát maidda skuvlla dávjá biddjá searaid movttidahtit oahppi lohkat. Orru eahpelunddolaš ahte mii galgat biddjat eambo searaid dáid vieris gielaid oahpahit min mánáide ja nuoraide go iežamet sámegielaid.</p>
<p>Minoritehtagielaid birgejupmi lea geavaheami duohken. Geavaheami nannen ii leat dušše aktiivválaš geavahedjiid duohken, muhto máiddái čatnon dasa ahte ii galgga dárbbašit</p>
<p>Ášši meannudeapmi álggahuvvui 25.09.18 dii. 17.20</p>
<p><em type="bold">Jienasteapmi</em> </p>
<p>Dán áššis ii jienastuvvon.</p>
<p><em type="bold">Beavdegirjelasáhusat</em> </p>
<p>Dán áššis ii ovddiduvvon beavdegirjelasáhus.</p>
<p><em type="bold">Sáhkavuorrolistu ja replihkat </em></p>
<p>Sáhkavuorru Replihkka 1  Mikkel Eskil Mikkelsen, áššejođiheaddji 2  Mikkel Eskil Mikkelsen  3  Jørn Are Gaski  4  Ann Karin Kvernmo  5  Kåre Olli Jørn Are Gaski  Kåre Olli  6  Anders Somby jr. Per Mathis Oskal  Anders Somby jr.  7  Márjá-Liissá Partapuoli Kåre Olli   Jørn Are Gaski  Márjá-Liissá Partapuoli  8  Jørn Are Gaski Kåre Olli   Runar Myrnes Balto   Hans Ole Eira  Jørn Are Gaski  9  Aili Guttorm Anders Somby jr. 10  Maren Benedicte Storslett  11  Ronny Wilhelmsen  12  Piera Heaika Muotka  13  Elisabeth Erke  14  Klemet Klemetsen  15  Mikkel Eskil Mikkelsen</p>
<p>DC - Mearrádus: Ášši meannudeapmi loahpahuvvui 28.09.18 dii. 10.05</p>
<p>Ášši 047/18</p>
<p>Sámedikki dievasčoahkkin</p>
<p>25.09.2018-28.09.2018</p>
<p>Ášši 008/18</p>
<p>Plána ja finansalávdegoddi</p>
<p>11.09.2018-14.09.2018</p>
<p>Sámedikki ILO 2018 raporteren</p>
<p>Áššenr. 18/368</p>
<p>Meannudeamit</p>
<p>Mildosat<em type="bold"> </em></p>
<p><em type="bold">Evttohusat ja mearkkašumit</em> </p>
<p><em type="bold">Sámediggeráđi mearrádusárvalus:</em> </p>
<p>Sámedikki raporteren ILO-konvenšuvnna nr. 169 ektui álgoálbmogiid ja čearddalaš álbmogiid hárrái iešmearrideaddji stáhtain.</p>
<p>Sámediggi čujuha raportii maid Norgga stáhta lea dahkan ILO-konvenšuvnna nr 169 birra álgoálbmogiid ja čearddalaš álbmogiid hárrái iešmearrideaddji stáhtain (ILO-169) áigodahkii 01.06.2013 – 31.05.2018.</p>
<p>Sámediggi vuordá ahte stáhta láhčá stáhtalaš ekonomalaš ja juridihkalaš rámmaid nu ahte Sámediggi galgá sáhttit doaimmahit sámi servodatovddideami. Sámi álbmot eallá lávgalagaid norgalaš servodagain ja lea eanaš háviid sorjavaš das ahte Norgga stáhta váldá vuhtii sámiid ja heiveha lágaid, doaibmabijuid, ortnegiid ja norgalaš almmolaš bálvalusaid sámiide.</p>
<p>Sámediggi deattuha sávaldaga ahte oažžut stuorát láhkaásahusválddi ja hálddašanovddasvástádusa servodatsurggiin mat váldoáššis gusket sámi álbmogii. Sámedikki mielas lea deaŧalaš prinsihppa ahte lágaid Norggas mearrida Norgga láhkaaddiváldi, Stuorradiggi. Stáhta ii dattetge sáhte mearrádallat Sámedikki  badjel, ja ferte danne čielgasit boahtit ovdan lágas makkár ovddasvástádussurggiin lea Sámedikkis váldi.</p>
<p>Sámediggi áigu dán vuođul sáddet raportta Norgga beale Sámedikki beales ILO-konvenšuvnna nr 169 birra álgoálbmogiid ja čearddalaš álbmogiid hárrái iešmearrideaddji stáhtain (ILO-169) áigodahkii 01.06.2013 – 31.05.2018 ILO áššedovdikomiteai.</p>
<p>PFL - Mearrádus:</p>
<p><em type="bold">Álgu:</em> </p>
<p>Sámedikki plána- ja finánsalávdegoddi lea gieđahallan ášši 47/18 Sámedikki ILO 2018 raporteren.</p>
<p><em type="bold">Evttohus:</em> </p>
<p><em type="italic">Tom Sottinen, Bargiidbellodat(BB) ja Klemet Erland Hætta, Norgga Sámiid Riikasearvi (NSR), ovddidedje čuovvovaš evttohusa: </em> </p>
<p><em type="italic">Evttohusa dorjot NSR  Runar Myrnes Balto, Aili Guttorm, Tor Gunnar Nystad, Karen Anette Anti, Thomas Åhren ja  Klemet Erland Hætta ja Guovddášbellodaga Cecilie Hansen ja Bargiidbellodat Ronny Wilhelmsen, Tom Sottinen ja  Sylvi Pedersen Vatne </em> </p>
<p><em type="italic">Evttohus 1</em> </p>
<p>Lasáhus čuoggái 2.1.5 Deanosoahpamuš (ođđa teakstaoassi 67 ja 68 gaskka)<em type="bold"> </em></p>
<p><em type="italic">Eurohpalaš olmmošvuoigatvuođaduopmostuollu lea áššis Taivalo Suoma vuostá 2006:s mearridan ahte suopmelaš bartaeaiggádiin ii leat guolástanvuoigatvuohta seamma dásis go guovllu álbmogis. Liikká válljejedje Norgga ja Suoma eiseválddit bartaeaiggádiidda addit vuoigatvuođaid ođđa soahpamuša šiehtadallamiin, nu ahte ásahuvvui ođđa joavku vuoigatvuođaiguin Dean<span type="quote">«Bivdit Luosa – To ask for salmon. Saami traditional knowledge on salmon and the river Deatnu: in research and decision-making.»</span> </em></p>
<p>Lasáhus čuoggái 1.5.2 Alimusriekteduomut (ođđa teakstaoassi 56 ja 57 gaskka, ođđa 57)</p>
<p>Sámediggi čujuha Femund-áššái, HR-2018-872-A, gos Alimusriekti iežas árvvoštallamis earenoamážit vuhtii váldá sámi kultuvrra suodjaleami, vrd. ILO art. 4, 5 ja 6. Duopmu dadjá ahte boazodoallolága láhkaovdabargguin čielgasit oidno ahte leat čállojuvvon dakkár áiggis go oaidnu sápmelaččaid vuoigatvuođaide lei eará go otne (art. 8 og 9).</p>
<p>Rievdadus ja lasáhus čuoggái 2.1.7, čuovvovaš biddjojuvvo vuosttaš cealkaga sadjái (hoigaduvvo loahpalaš raportta teakstaoassái 73)<em type="bold"> </em></p>
<p><span type="quote">«Norgga našuvnnalaš olmmošvuoigatvuohtaásahus NOÁ buvttii 2016:s raportta mearrasápmelaččaid vuoigatvuođaid birra mearraguolásteapmái, gos čujuhuvvo ahte guolásteapmi lea hui guovddáš oassi mearrasámi kultuvrras, ja danne dagahit viiddis reguleremat stuorra hástalusa mearrasámi kultuvrra seailluheapmái. NOÁ rávve maid lágas nannet mearrasápmelaččaid guolástanvuoigatvuođa oassin sin kultureallimii ja historjjálaš guolásteami vuođul. Sámediggi registrere ahte NOÁ 2017 jahkedieđáhusas konkludere ahte gustovaš njuolggadusat eai doarvái bures gozit mearrasápmelaččaid olmmošvuoigatvuođaid. Ráđđehus ii leat dattege čuovvulan rávvagiid»</span>.</p>
<p><em type="italic">Klemet Erland Hætta, NSR, ovddidii čuovvovaš evttohusa:</em> </p>
<p><em type="italic">Evttohusa dorjot Norgga sámiid riikkasearvvi (NSR) Runar Myrnes Balto, Aili Guttorm, Tor Gunnar Nystad, Karen Anette Anti, Thomas Åhren ja Klemet Erland Hætta ja Guovddášbellodaga Cecilie Hansen</em> </p>
<p><em type="italic">Evttohus 2</em> Sámediggi mearrida Sámediggeráđi mearrádusárvalusa, muhto dáhttu čuovvovaš rievdadusaid biddjojuvvojit Sámedikki ILO raportii: </p>
<p>Ođđa teakstaoassi 79:</p>
<p>«3.1.2 Meahcci ja meahcceealáhusat</p>
<p>Sápmelaččaid meahccegeavaheapmi luondduriggodagaid viežžan ja árbevirolaš guovllus johtima oktavuođas lea vealtameahttun sin ealáhussii, kultureallimii, ekonomalaš iešbirgejupmái ja ovddideapmái. Dat guoská earenoamážit báikegottiid dáloniid meahccegeavaheapmái lotnolasealáhusain main bivdu, guolásteapmi ja luondduriggodagaid viežžan leat guovddážis. Guovlluid árbevirolaš geavaheapmi dáhpáhuvvá otne maiddái ođđaáiggi vugiiguin, nugo ovdamearkka dihte mohtorfievrruiguin. Sápmelaččat dattege vásihit ahte njuolggadusat mat galggašedje mohtorjohtalusa reguleret, gáržžidit sin johtima ja luondduriggodagaid viežžama guovlluin gos sápmelaččat árbevirolaččat eat orron. Sámediggi oaivvilda ahte sápmelaččaide galggašii buorebut sihkkarastit vejolašvuođa ovddidit kultuvrraset, maiddái mohtorfievrruid geavahemiin (art. 23 vrd. 14(1) ja 15(1)).»</p>
<p><em type="italic">Tom Sottinen, BB, evttohii čuovvovaš evttohusa:</em> </p>
<p><em type="italic">Evttohusa dorjot Bargiidbellodaga sámediggejoavkku  (BB) Ronny Wilhelmsen, Tom Sottinen ja Sylvi Pedersen Vatne.</em> </p>
<p><em type="italic">Evttohus 3</em> </p>
<p>Rievdadus čuoggás 1.5.2 Alimusriekteduomut<em type="bold"> </em></p>
<p>Sihkkut čuovvovaš cealkaga teakstaoasis 55:</p>
<p><em type="italic"><span type="quote">«Sámediggi oaivvilda ahte Alimusrievttis vuhtto čielga miellaguoddu maid dovdat áiggi rájes go dáruiduhttinpolitihka geavahuvvui aktiivvalaš reaidun badjelgeahččat sámi kultuvrra, giela ja servodateallima»</span>.    </em></p>
<p><em type="italic">Toril Bakken Kåven, Nordkalottfolket, ovddidii čuovvovaš evttohusa: </em></p>
<p><em type="italic">Evttohus 4</em> </p>
<p>Evttohus galgá ollásit biddjojuvvot ráđi evttohusa sadjái.</p>
<p>Sápmelaččat ellet otne lahkalagaid eará Norgga álbmogiin, ja lea gitta das man muddui stáhta vuhtii váldá sámi servodateallima, ealáhusaid ja kultuvrra lágaid, hálddašeami ja</p>
<p>Norga lea rikkis riika gos deaŧalaš čálgobuorit doibmet stuorra oassái álbmogis. Dattege leat máŋga beali mat gusket sámi álbmogii gokko ain lea dárbu ovttaárvosaš bálvalusaide ja vejolašvuhtii doaimmahit kultuvrra, giela, ealáhusaid ja servodateallima. Muhtun dáin fáttáin leat dakkárat maid galggašii vuoruhit ovdal go deaŧalaš sámi ealáhusat ja kultuvra láhppo.</p>
<p>· Sámi meahcásteamis ja ealáhusain leat guhkes árbevierut davveguovlluin, ja</p>
<p>luonddugeavaheapmi lea nannosit čadnojuvvon sámi kultuvrii ja kultuvrra máhttovuđđui. Iešguđel njuolggadusat bidjet eahpegovttolaš ráddjejumiid meahcce- ja luonddugeavaheapmái. Dat buktá hui heajos váikkuhusaid sámi kultuvrii ja luonddu- ja kulturmáhttui. Jus sámekultuvra galggašii seailut, de lea deaŧalaš ahte stáhta atná meahcceriggodagaid viežžama ja meahccegeavaheami, sihke ovttaskas olbmo dárbun meahcis viežžat ja meahcceealáhusdolliid dárbun johtit meahcis ja meahci geavahit.</p>
<p>· Sáivaguolásteapmi lea stuorra oassái sámi álbmogis leamaš hui deaŧalaš ealáhus ja</p>
<p>deaŧalaš oassi sámi kultureallimis, ja vuoigatvuođat lea ásahuvvon guhkes áiggi geavahemiin. Fierbmunrestrikšuvnnat ja mohtorjohtalusláhka leat dagahan ahte olles ealáhus ja ealáhuseallin lea buori muddui jávkamin, ja ferte farggamusat johtui bidjat doaibmabijuid sihkkarastit resurssa ja ealáhusa mii sáivaguolásteapmi lea.</p>
<p>· Muorje- ja urtačoaggin lea leamaš hui deaŧalaš ealáhus ja deaŧalaš oassi sámi</p>
<p>kultuvrra doaimmaheapmái stuorra oassái sámi álbmogis, ja vuoigatvuođat lea maiddái dás ásahuvvon guhkes áiggi geavaheami bokte. Mohtorjohtalusláhka lea dagahan ahte olles ealáhus ja ealáhusdoaimmat leat buori muddui jávkamin, ja ferte farggamusat johui bidjat doaibmabijuid dán árbevirolaš meahcceealáhusa sihkkarastimii.</p>
<p>Guovlluid ráfáiduhttimis álbmotmeahccin dahje reserváhtan dávjá eai vuhtiiváldde sámi kultuvrra ja sámi ealáhusaid nu ahte ealáhus ja ealáhusdoaimmat ain sáhttet joatkit. Luonddumáŋggašláddjivuođaláhka ferte rievdaduvvot nu ahte olbmuid maid atná oassin luonddus, nugo sápmelaččat luonddu don doloža rájes leat geavahan.</p>
<p>· Árbevirolaš mearraluossabivdu mii lea vuoigatvuohta mii ferte dohkkehuvvot boares</p>
<p>áiggi rájes geavaheami geažil, lea dál nu garrasit regulerejuvvon ahte duohtavuođas ii leat vejolaš bisuhit luossabivddu oassin ealáhusas. Sámediggi oaivvilda ahte válljemis turistaguolásteami ja mearraluossabivddu gaskka, ferte mearrasápmelaččaid árbevirolaš luossabivdu vuoruhuvvot.</p>
<p>· Boazodoallolágas leat hui heajos bealit sihke siskkáldas regulerema oktavuođas ja</p>
<p>boazodoalu gaskavuođas eará ealáhusaide. Boazodoallolága galggašii ollislaččat revideret lávdegottiin mas leat iešguđet sámi ealáhusat ja servodatberoštumit mielde.</p>
<p>· Guolásteapmi vuonain lea dáhpáhuvvan don dolaža rájes, muhto vuoigatvuohta ii leat</p>
<p>vel lágas nannejuvvon. Dan ferte vuoruhit.</p>
<p>· Iskamušat čájehit ahte ohppiid lohku geat loavkašuvvet ja givssiduvvojit lea stuorát</p>
<p>sámi guovlluin go muđui riikkas. Sámediggi oaivvilda ahte ráđđehus ferte oččodit eanet dutkamiid ja eanet resurssaid givssideami heađušteapmái skuvllas.</p>
<p>· Iskamušat čájehit ahte ollu sápmelaččat leat vásihan veahkaválddi lagas</p>
<p>gaskavuođain. Sámi guovlluin lea dárbu eanet dutkamii ja eanet doaibmabijuide mat eastadivčče veahkaválddi.</p>
<p>· Sápmelaččat leat ovttas kvena álbmogiin vásihan garra dáruiduhttima. Sámedikki</p>
<p>mihttomearri lea dán kártet, ja lágat ja hálddašeapmi mat ain vealahit sápmelaččaid ferte loahpahuvvut.</p>
<p>· Sámi museat eai oaččo seamma ollu ruđa go dáža museat. Dat buktá stuorra</p>
<p>hástalusaid sámi kultuvrra seailluheamis.</p>
<p>· Máŋgga sámi guovlluin váilot ain gaskkustan- ja čoahkkinarenat. Dat guoská</p>
<p>earenoamážit lullisámi guvlui ja osiide mearrasámi guovllus.</p>
<p>· Sámegiella lea áitojuvvon máŋgga guovllus. Gáibiduvvojit ollu resurssat ealáskuhttit</p>
<p>davvi-, julev- ja lullisámegiela, ja Sámediggi oaivvilda ahte otná resurssaiguin eanet gielat dáidet jápmit guhkebuš áiggis. Go maid váilot sámi oahpaheaddjit, sámi oahppogirjjit ja sámi dulkkat almmolaš ásahusain, de lea dilli hui duođalaš.</p>
<p>· Otná vejolašvuohta beassat bivdit ja guolástit Finnmárkkuopmodagas rihkku báikegotti</p>
<p>álbmoga ja sámi riekteáddejumi das ahte earáid lohpi luondduresurssaid geavahit ii galgga ráfehuhttit báikkálaš geavaheami. Báikkálaš geavahanvuoigatvuođat ja guhkes áiggi geavaheapmi fertejit addit ovdasaji.</p>
<p>· Ollu guovlluskuvllat leat áitojuvvon heaittihuvvot, ja dávjá leat sámi mánáin dáin</p>
<p>guovlluin nannosepmosit čadnojuvvon iežaset kultuvrii ja lundui. Árbevirolaš ássan lei dávjá buorrin guovlluide, ja sámi servodateallima, ealáhusaid ja kultuvrra bisuheamis lea skuvllaid vuoruheapmi deaŧalaš.</p>
<p><em type="bold">Lávdegotti ráva:</em> </p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat:</p>
<p>Muđui doarju Sámediggi Sámediggeráđi mearrádusárvalusa.</p>
<p>Sámedikki dievasčoahkkin - 047/18</p>
<p><em type="bold">Evttohus 5 - Áirras Arthur Tørfoss, Ovddádusbellodat</em> </p>
<p>Sámedikki ILO 2018 raporteren Dan sadjái go ahte Norgga eiseválddit jotket raporttaid čállimis ILO:i gos čilgejit man muddui Norga doahttala geatnegasvuođaid maid ILO-konvenšuvdna nr. 169 bidjá Norgii dan dihte go Norga lea dan ratifiseren, galggašedje Norgga eiseválddit čielggadit leago sápmelaččain vuoigatvuohta ILOkonvenšuvnna nr. 169 sisdoalu mielde suodjaluvvot.</p>
<p>Jus Norgga eiseválddit eai dáhto mearridit dákkár čielggadeami bidjat johtui, de mii sáhttit gáibidit diehtit manne eiseválddit eai ane dákkár čielggadeami dárbbašlažžan.</p>
<p>Ášši meannudeapmi álggahuvvui 26.09.18 dii. 16.05</p>
<p><em type="bold">Jienasteapmi</em> </p>
<p>39 áirasis ledje 36 čoahkis. Jienasteapmi čađahuvvui čuovvovaš vuogi mielde:</p>
<p>· Evttohus 5 hilgojuvvui 35 jienain 1 jiena vuostá · Evttohus 4 hilgojuvvui 33 jienain 3 jiena vuostá · Evttohus 3 hilgojuvvui 29 jienain 7 jiena vuostá · Evttohus 1 mearriduvvui 32 jienain 4 jiena vuostá · Evttohus 2 mearriduvvui 32 jienain 4 jiena vuostá · Plána ja finansalávdegotti ráva mearriduvvui 32 jienain 4 jiena vuostá</p>
<p><em type="bold">Beavdegirjelasáhusat</em> </p>
<p>Dán áššis ii ovddiduvvon beavdegirjelasáhus.</p>
<p><em type="bold">Sáhkavuorrolistu ja replihkat</em> </p>
<p>Sáhkavuorru Replihkka 1  Nils Ante Oskal Eira, áššejođiheaddji 2  Runar Myrnes Balto  3  Arthur Johan Tørfoss Runar Myrnes Balto   Jørn Are Gaski   Toril Bakken Kåven  Arthur Johan Tørfoss  4  Toril Bakken Kåven Runar Myrnes Balto  Toril Bakken Kåven  5  Tom Sottinen Beaska Niilas 6  Ronny Wilhelmsen Anders Somby jr.  Ronny Wilhelmsen  7  Aili Keskitalo Arthur Johan Tørfoss  Aili Keskitalo  8  Isak Mathis O. Hætta  9  Beaska Niilas  10  Jovna Zakarias Dunfjell  11  Per Mathis Oskal  12  Anders Somby jr. Ronny Wilhelmsen  Anders Somby jr.  13  Nils Ante Oskal Eira  14  Klemet Klemetsen  15  Tor Gunnar Nystad  16  Nils Ante Oskal Eira, áššejođiheaddji</p>
<p>DC - Mearrádus: Sámedikki ILO 2018 raporta lea dohkkehuvvon mildosa vuođul, daid rievdadusaiguin maid dievasčoahkkin lea mearridan. Raporta lea dárogillii.</p>
<p>Ášši meannudeapmi loahpahuvvui 26.09.18 dii. 17.55</p>
<p>Ášši 048/18</p>
<p>Sámedikki dievasčoahkkin</p>
<p>25.09.2018-28.09.2018</p>
<p>Ášši 006/18</p>
<p>Ealáhus- ja kulturlávdegoddi</p>
<p>11.09.2018-13.09.2018</p>
<p>Sámedikki jahkásaš ášši guolástuspolitihka birra</p>
<p>Áššenr. 18/3975</p>
<p>Meannudeamit</p>
<p>Mildosat<em type="bold"> </em></p>
<p><em type="bold">Evttohusat ja mearkkašumit</em> </p>
<p><em type="bold">Sámediggeráđi mearrádusárvalus:</em> </p>
<p>Sámediggi gávnnaha ahte sámi mearraguovlluid álbmot ja guolásteaddjit galget geavahit oamastuvvon vuoigatvuođa dološ áiggi rájes geavaheami ja virolašvuođa vuođul guolásteapmái ja mearrasámi guovlluid mariidna resurssaid geavaheapmái. Dát guoská maiddái mearraluossabivdui. Vuoigatvuohta iešguđet guolástemiide galgá leat nuvttá ja dakkár sturrodagas ahte dainna sáhttá birget, ja dakko bokte maiddái láhčit ođđarekrutteremii.</p>
<p>OASSI I Sámediggi evttoha ahte dat guovllut gos registrerejuvvon guolásteddjiin leat vuollel 11 mehtera guhkkosaš fatnasat ja gos sii ásset dakkár guovlluin mat lea válddahuvvon Oassálastinlága paragráfas 21, ja dálá guolástushálddašeamis namahuvvojit Sámedikki ohcanvuđot doarjjaortnegiid geográfalaš guovlun, oaniduvvon SED-guovlun, dás rájes galgá gohčoduvvot Sámi guolástanvuoigatvuođaguovlun oanádusain SGR-guovlu, čuovvovaš guovlluin:</p>
<p>Finnmárku:           Olles Romsa: Gálsa, Gáivuotna, Ráisa, Návuotna, Ivgu, Skiervá, Omasvuotna, Báhccavuotna, Ráisavuotna, Siellatgielda, Rivttát, Loabát, Skánit ja oasit Romssa suohkanis.  Nordlánda:           Áhkánjárga, Hábmer, Divtasvuotna ja Evenášši.</p>
<p>OASSI II Sámediggi bargá maid dan ala ahte ávkkástallan mariidna resurssaiguin ja daid viidáseappot ráhkadeapmi galgá gullat daidda guovlluide gos resurssat leat, ja doppe doibmet vuođđun oanehisgaskka fievrriduvvon biepmu buvttadeapmái.</p>
<p>Sámediggi bargá dan ala ahte buot ávkkástallan mariidna resurssaiguin vuođđuduvvo guhkes áiggi ja ceavzilis resursaávkkástallamii davveguovlluin. Danne doarju Sámediggi dálá hálddašannjuolggadusaid ollislaš dorske-, sáide-, dikso- ja čáhppesbáldáeriid (TAC) mearrideamis davveguovlluin, mii sihkkarastá gođđomáddodagaid guhkesáigásaš ceavzilis hálddašeami. Dakkár hálddašeapmi addá dássidis sálašlađđasa, gáddeindustriija ja márkana.</p>
<p>Riddodorski hálddašeami oktavuođas Sámediggi doarju mearriduvvon veaddjáhanplána 21 000 tonnasaš earrevárremiin.</p>
<p>Šákšahálddašeami oktavuođas Barentsmearas bidjá Sámediggi vuođđun ahte šákša lea Barentsábi ja rittu iešguđet máddodagaid erenoamáš deaŧalaš biologalaš biebmu go dat lea okta deaŧaleamos biebmogáldun ollu eará máddodagaide mat leat deaŧalaččat gánnáheapmái guolásteamis ja ássamii mearrasámi guovlluin. Danne ii leat nu ahte Sámediggi vuolggasajis doarju šákšabivddu, muhto jus šákšabivdu rahppojuvvo, de gáibida Sámediggi ahte váldooassi bivdojuvvon earis galgá geavahuvvot borramuššan, ii ge jáffun dahje oljun.</p>
<p>Sámediggi doalaha iežas gáibádusa ahte ásahuvvo riddoguolástusearri Norgga giđđagođđisallida (dg. NVG-sild) várás, mii hálddašuvvo seamma láhkai go dorskebivddu riddoguolástusearri dál (gč. Oassálastinlága § 21).</p>
<p>Sámediggi doarju reahkabivddu merddiiguin go dat maiddái addá ođđa bivdin- ja dinenvejolašvuođaid báikkálaš vuotna- ja riddoguolásteddjiide.</p>
<p>Sámediggi doarju maiddái evttohusa kártet deavutmáddodagaid ja -johtaleami Norgga rájá rájes gitta Guoládaga rádjai Ruošša bealde.</p>
<p>Sámediggi doarju evttohusa registreret dan smoltta/luosa mii bivdojuvvo siidosálašin pelágalaš guolásteamis (dm. šákša, sallit ja makrealla) davveguovlluin. Dm. rittus ja Norggamearas ja Barentsmearas.</p>
<p>Mearrasámi guovlluid guolásteddjiid guolástanvuoigatvuohta lea vuođđuduvvon Oassálastinlága § 21 goalmmát lađđasii, ja lea jurddašuvvon daidda guolásteddjiide geain lea vuollel 11 mehtera guhkkosaš mearkaregistrerejuvvon fanas ja geat ásset Sámedikki ealáhusovddideami doarjjaortnegiid geográfalaš doaibmaguovllus. Vuoigatvuohta gusto guolásteapmái sihke gitta ja rabas joavkkus.</p>
<p>Lasihan dihtii gánnáheami rabas joavkku guolásteamis várrejuvvui sierra earri (Riddoguolástusearri 3 000 tonna dorski) vai rabas joavkku guol</p>
<p>Go čađat bivdojuvvo menddo ollu rabas joavkku joavkoearis ja earit čađat uhccot (nu go dál), de boađusin lea earret eará ahte guolástan-/earrevuoigatvuođat (gč. Oassálastinlága § 21) uhccot dađistaga. Dat dagaha ahte sii geain lea guolástanvuoigatvuohta, eai sáhte birget iežaset vuoigatvuođain, juoga mii ii čuovo Oassálastinlága § 21, goalmmát lađđasa, ovdabargguid oaiviliid. Danne áigu Sámediggi árjjalaččat eastadit ahte guolástanvuoigatvuohta gáržžiduvvo, nu mo dál orru geavvamin. Juksan dihtii dán mihttomeari áigu Sámediggi doalahit gáibádusas ahte guolástanvuoigatvuohta mii máinnašuvvo Oassálastinlága § 21 goalmmát lađđasis, - ja mii ii leat ráddjejuvvon rabas dahje gitta jovkui – galgá leat seamma stuoris buohkaide geat ásset mearrasámi guovlluin. Vuoigatvuođain ii galgga sáhttit gávppašit (dm. nuvttá) ja galgá leat dakkár sturrodagas ahte sáhttá birget dainna.</p>
<p>Ealáhus- ja kulturlávdegoddi - 006/18</p>
<p>EKL - Mearrádus:</p>
<p><em type="bold">Álggahus</em> Sámedikki ealáhus- ja kulturlávdegoddi lea meannudan ášši 48/18 Sámedikki jahkásaš ášši guolástuspolitihka birra. Lávdegoddi ovddida čuvvovaš evttohusa: </p>
<p><em type="bold">Mearkkašumit</em> </p>
<p><em type="italic">Mearkkašupmi ovddiduvvon bargiidbellodaga Per Mathis Oskal bokte. Lávdegotti miellahtut bargiidbellodaga John Kappfjell ja Alessia Reina doarjuba:</em> </p>
<p>Mearkkašupmi 1</p>
<p>Sámi guolástanvuoigatvuođaguovlu (SGV) ferte gokčat olles guovllu gos sámi álbmot ávkkástallá meara. Jus SGV-guovlu galgá viiddiduvvot, de ferte maid várren riddoguolástusearrái lasihuvvot. Dát miellahtut oaivvildit ahte vuoigatvuođat mat leat juo sihkkarastojuvvon várrema bokte riddoguolástusearrái ferte bisuhuvvot (3000 tonna) dahje lasihuvvot dálá guovllus (SED-guovllus).</p>
<p>Earit ja guolli fertejit sihkkarastojuvvot, nu ahte sámi guovllu álbmot sáhttá eallit iežaset rivttiin guolásteapmái. Dát riekti galgá leat nuvttá. Jus dan galgá olahit, de ferte stáhta čuovvulit iežas geatnegasvuođa mii lea mearriduvvon Oassálastinlága 21.§:s goalmmát lađđasis.</p>
<p>Jus čuožžilit hástalusat čuovvulit dálá guolástanhálddašeamis sámiid rievtti guolásteapmái nu go lea nannejuvvon Oassálastinlágas, De áigu Sámediggi bargat dan nala ahte ásahit sierra regulerenjoavkku masa juolluduvvo/ várrejuvvo doarvái guolli nu ahte lága eavttut eallit guolástemiin, devdojuvvojit.</p>
<p><em type="italic">Mearkkašupmi ovddiduvvon Nordkalottfolket Tor Mikkola bokte:</em> </p>
<p>Mearkkašupmi 2</p>
<p>Dallego Sámediggi meannudii ášši <span type="quote">“Ealáhusovddideapmi mearrasámi servodagain”</span> áššis 055/17, lei ulbmil ahte dát galggai leat strategiija mearrasámi ealáhusaide. Maŋŋil mearridii eanetlohku dievasčoahkkimis ahte dát galgá čuovvuluvvot jahkásaččat dievasčoahkkimis. Danin ovddida Sámediggeráđđi ášši dievasčoahkkimii 2018:s, mas lea fokus <span type="quote">“vuoigatvuođaide ja ealáhusaide mariidna doaimmain, muhto maiddái eará diehtojuohkináššit namuhuvvojit”</span> gč. ášši 166/18</p>
<p>Nordkalottfolket čujuhii ášši 055/17 meannudeamis 2017:s, ahte dokumeanttas leat stuora váilevašvuođat, mas oppalašgovva mearrasámi ealáhusain ii leat meannuduvvon, ja das váilot maid doaibmabijut ollu stuora áššesurggiin. Danin lei čielga vuordámuš ahte Sámediggi njulge dáid ođasmahttima oktavuođas. Nu ii leat dahkkon. Sámediggi meannuda jahkásaččat ášši mas lea dušše mariidna ealáhusaid birra, ii ge váldde mielde eará dehálaš mearrasámi ealáhusaid.</p>
<p>Áššis leat sihke diehtojuohkináššit ja maid politihkalaš vuoruheamit, nu ahte ealáhusovddideapmi mearrasámi servodagain ii vel ge oidnon vuoruhuvvon suorgin Sámedikki politihkas. Ieš dan evttohusas maid Sámediggi ovdanbuktá, leat maid ollu čállinmeattáhusat, ja das váilot ollu dehálaš suorggit maidda livččii galgat nanu fokus mariidna ealáhusain mearrasámi servod</p>
<p>Guolástusdieđáhusas galget unnimuslágiin čuovvovaš čuoggát mielde:</p>
<p>· Sámediggi ferte geahččalit oažžut eanemus lági mielde mearrasámi servodagaid SGR-guvlui</p>
<p>riikadásis, muhto de fertejit maid čuovvut lasáhusat riddoguolástuseriide, vai dálá fanaseaiggádiid earrevuođđu mat dál leat SGR-guovllus, eai oaččo vuoliduvvot eriid.</p>
<p>· Jus riddoguolástusearri juohke fatnasii unnu dálá SED-guovllus danin go eanet fatnasat besset</p>
<p>dan ortnegii, de ii devdojuvvo riekti mii válddahuvvo 21. §:s.</p>
<p>· Sámediggi ferte geahččalit bissehit buot bivddu ruksesoahtus, earenoamážit riddoguovllus ja</p>
<p>vuonain. Bivdit náliid mat leat vuolimusas biepmusráiddus, sáhttá mielddisbuktit stuora váikkuhusaid ollu šlájaide mat leat dehálaččat guolástusealáhussii. Mii diehtit beare unnán váikkuhusaid birra dákkár bivddus ja earenoamážit jus dat dáhpáhuvvá lahka rittuid ja vuonaid siste.</p>
<p>· Sámediggi berre bargat dan nala ahte lassána doavotbivdu riddoguovlluin ja vuonain, go doavut borret eará dehálaš guollenáliid vuonain. Geađgenjuorjju fertejit báikkálaččat hálddašit,go maiddái dán náli fertejit unnidit muhtin guovlluin. Geađgenjuorju borrá sakka báikkálaš guollenáliid ja áhpeluosaid vuonain.</p>
<p>· Dálá mearraluossahálddašeapmi dahká guolásteami eahpegánnáhahtti ja dagaha áiggi mielde</p>
<p>ahte jávká oalát. Mearraluossabivdu lea nanu kulturguoddi ealáhus ja jus dát jávká, de buktá dat stuora váikkuhusaid mearrasámi guovlluide. Sámediggeráđđi ferte joatkit bargat oažžut fas sadjái boares bivdoáiggiid vai dát ealáhus šaddá eanet gánnáhahtti. Sámediggi ferte maid bargat dainna ahte go lea resursavátnivuohta, de ferte geahččat maid eará fáktoriid vai seastá luossanáli, ovdalii go gáržžidit árbevirolaš guolásteami mearrasámi guovlluin.</p>
<p>· Guollebiebman vuonain mielddisbuktá suhttadeami guolásteddjiide. Guovllut lahka</p>
<p>biebmanrusttegiid nuoskkiduvvojit biebmoguliid baikkaiguin, dihkkedálkasat goddet reahkáid ja eará reabbáelliid ja guolit lahka biebmanrusttegiid vuonain garvet daid. Dat dagaha ahte šaddá váttis guolásteddjiide birget guolástemiin, vuonain gos leat dákkár biebmanrusttegat. Dál leat meastta buot vuonain miehtá riddoguovllu dákkár guollebiebmanrusttegat, ja dat leat áittan riddoguolásteddjiid birgejupmái. Sámedikkis ferte maid leat fokus dasa ahte buot biebmanrusttegat rittuin fertejit biddjot gitta merddiide. Ja eandalii ge mearrasámi guovlluin.</p>
<p>Lassin dása, de bivdá Nordkalottfolket Sámedikki revideret dokumeantta <span type="quote">“Ealáhusovddideapmi mearrasámi servodagain”</span> vai oažžut ollislaš áŋgiruššama mearrasámi ealáhusaide, ii ge dušše guolásteapmái.</p>
<p><em type="bold">Evttohusat</em> </p>
<p><em type="italic">Evttohus ovddiduvvon Nordkalottfolket Tor Mikkola bokte. Lávdegotti miellahtut Norgga sámiid Riikasearvvi (NSR) Sandra Márjá West, Mathis Nilsen Eira, Nora Marie Bransfjell ja Maren Benedicte Storslett, Norgga sámiid Riikasearvvi/Sámeálbmot bellodaga (NSR/SáB) Beaska Niillas,  Bargiidbellodaga (BB) Per Mathis Oskal, Alessia Reina ja John Kappfjell, Guovddášbellodaga Hans Ole Eira, Johttisámiid listtu Anders S. Buljo, Árjja Inger Eline Eriksen Fjellgren ja Ovddádusbellodaga Arhtur Tørrfoss dorjot:</em> </p>
<p>Evttohus 1</p>
<p>Ođđa maŋemus teakstaoassi: Sámediggi háliida ahte galgá váldojuvvot atnui sierra bivdoearri fállábivdui sin várás geat ásset STNguovllus. Fállábivdu lea leamaš deaŧalaš oassi rittu kultuvrras ollu sohkabuolvvaid, muhto maŋŋá stuorra kommersiealla bivddu guhkes áiggi, de vánui fális sakka ja fállábivdu rittus jávkkai. Dál lea fálesnálli leamaš ceavzil guhkes áiggi almmá ahte árbevirolaš bivdu lea fas álggahuvvon mearrasámi guovlluin.  Dál lea áigi addit sierra bivdoeari árbevirolaš bivdui sihke smávit fállá ja vuotnabossu bivdui.  Sámediggi áigu bargat dan ala ahte álggahuvvo bargu fas vál</p>
<p><em type="italic">Evttohus ovddiduvvon Norgga sámiid Riikasearvvi/Sámeálbmot bellodaga (NSR/SáB) Beaska Niillas bokte. Lávdegotti miellahtut Norgga sámiid Riikasearvvi (NSR) Sandra Márjá West, Mathis Nilsen Eira, Nora Marie Bransfjell ja Maren Benedicte Storslett, Bargiidbellodaga (BB) Per Mathis Oskal, Alessia Reina ja John Kappfjell, Guovddášbellodaga Hans Ole Eira, Johttisámiid listtu Anders S. Buljo, Árjja Inger Eline Eriksen Fjellgren ja Nordkalottfolket Tor Mikkola dorjot:</em> </p>
<p>Evttohus 2</p>
<p>Ođđa cealkka mearrádusevttohusa lohppi: Turistaguolásteapmi sáhttá muhtin áiggiid leat hui olu muhtin guovlluin ja muhtomin leat riiddut čuožžilan fidno- ja báikkálaš bivdiiguin. Dalle go dákkár hástalusat šaddet, de ferte turistabivdu, lagas ovttasbarggus fidnoguolásteddjiiguin, sáhttit organiseret nu ahte dáhpáhuvvá heivvolaš guovlluin. Dasa lassin fertejit ođđa  turistaguolástannjuolggadusaide váldot mielde ahte fatnasat mat čađahit organiserejuvvon turistabivddu, bidjet fatnasii AIS, vai oažžut eanet dieđuid dán guolásteamis, ja maid sihkarvuođa dihte dáidda fatnasiidda.  Sámediggi oaivvilda ahte earit riddoguolásteddjiide fertejit lasihuvvot sihkkarastin dihte orruma ja ealli ja ceavzilis servodagaid mearrasámi guovlluin. Dát lasáhus váldojuvvo feastonuhtiin mat eai mielddisbuvtte dákkár ássama. Dálá riddoguolástanfatnasat nagodit bivdit birra jagi, ja dan bokte sihkkarastet orruma ja ceavzilis servodagaid.</p>
<p><em type="italic">Evttohus ovddiduvvon Árjja Inger Eline Eriksen Fjellgren bokte. Lávdegotti miellahtut Norgga sámiid Riikasearvvi (NSR) Sandra Márjá West, Mathis Nilsen Eira, Nora Marie Bransfjell ja Maren Benedicte Storslett, Norgga sámiid Riikasearvvi/Sámeálbmot bellodaga (NSR/SáB) Beaska Niillas, Bargiidbellodaga (BB) Per Mathis Oskal, Alessia Reina ja John Kappfjell, Guovddášbellodaga Hans Ole Eira, Johttisámiid listtu Anders S. Buljo ja Nordkalottfolket Tor Mikkola dorjot:</em> </p>
<p>Evttohus 3</p>
<p>Ođđa cealkkalasáhus vuosttáš oassi lohppii: Sámediggi bivdá ahte guolástusnjuolggadusat geahčaduvvojit dásseárvvu jurddašemiin nu ahte sihke almmáiolbmuin ja nissonolbmuin geain leat fuolahusbarggut lea duohta vejolašvuohta doaibmat ámmátguolásteaddjin iežas fatnasiin, sihke gitta ja rabas joavkkus.</p>
<p><em type="italic">Evttohus ovddiduvvon Árjja Inger Eline Eriksen Fjellgren bokte. Lávdegotti miellahtut Bargiidbellodaga (BB) Per Mathis Oskal, Alessia Reina ja John Kappfjell,  ja Nordkalottfolket Tor Mikkola dorjot:</em> </p>
<p>Evttohus 4</p>
<p>Ođđa cealkkaoassi II oasii lohppii: Sámediggi doarju gáibádusa ahte mearraluossabivddu hálddašeapmi galgá biddjojuvvot Ealáhus- ja Guolástusdepartemeantta vuollásažžan.</p>
<p><em type="italic">Evttohus ovddiduvvon Nordkalottfolket Tor Mikkola bokte. Lávdegotti miellahtut Bargiidbellodaga (BB) Per Mathis Oskal, Alessia Reina ja John Kappfjell, ja Árjja Inger Eline Eriksen Fjellgren dorjot:</em> </p>
<p>Evttohus 5</p>
<p>Ođđa 11. teakstaoassi II oassái: Sámediggi áigu bargat dan nala ahte buot fatnasat mat servet Norgga guolásteapmái, galget geatnegahttojuvvot bidjat gitta AIS. AIS lea ohcanreaidu mainna sáhttá fatnasiid gávdnat vaikko goas, ja dárkkistaneiseválddit sáhttet čuovvut daid dihtorvuogádagaiguin.  Go bidjá gitta AIS, de lea meastta veadjemeahttun verrošit guliiguin, ja dat boahtá vuordimis luvvet eriid sidjiide geat eai verroš.  Gáibádus ferte maid gustot turismaguolásteapmái, nu ahte mii oažžut buoret dárkku dan ealáhusas. Liigevuoitun dás lea ahte guolásteaddjit ja turismaguolásteaddjit ožžot nannejuvvot sihkarvuođa, danin go fatnasiid šaddá álkit gávdnat interneahttaprográmmaiguin.</p>
<p><em type="italic">Mearkkašupmi ovddiduvvon bargiidbellodaga Per Mathis Oskal bokte. Lávdegotti miellahtut bargiidbellodaga John Kappfjell ja Alessia Reina, ja Árjja Inger Eline Eriksen Fjellgren dorjot: </em></p>
<p>Evttohus 6</p>
<p>Lasáhus vuosttáš teakstaoassái: Mii fertet bidjat ceavzilvuođa vuođđun resurssaid ja guovlluid hálddašeapmái, muhto dalle ferte ceavzilvuođa áddet agálašvuođaperspektiivvas. Ceavzilvuođa definišuvdna ferte dávistit ON-raportii <span type="quote">“Min oktasaš boahtteáigi Our Common Future». Doahpaga lanserii Gro Harlem Brundtland guhte jođihii barggu 1987:s – “Ceavzilis ovdáneapmi lea dakkár mii duste dáláš sohkabuolvvaid dárbbuid almmá unnitkeahttá boahtteáiggi sohkabuolvvaid vejolašvuođaid iežaset dárbui.”</span> Seammás siskkilda</p>
<p>ceavzilvuođa doaba erenoamážit ekonomalaš, ekologalaš ja kultuvrralaš beliid servodagas.  Sámediggái lea deaŧalaš čuovvulit dán barggus viidáseappot.</p>
<p><em type="italic">Evttohus ovddiduvvon Nordkalottfolket Tor Mikkola bokte.</em> </p>
<p>Evttohus 7</p>
<p>Ođđa nubbinmaŋemus cealkkaoassi II oassái:  Fanasgohččosa ođđa gáibádusat dagahit dan ahte sii geat eai leat ožžon dohkkehuvvot fatnasiid biddjojuvvon áigemeari siste, masset bivdovuoigatvuođa. Dát guoská maiddái eará gáibádusaide nugo sertifiseremii ja bivdiid kurssaide. Dát leat ođđa gáibádusat mat leat váldojuvvon atnui, ja leat hui divrasat ovttaskas fanaseaiggádii, ja dainna báhcá stuorra oassi fatnasiin mat leat vuollel 11 mehtera olggobeallái, danne go sis ii leat ráđđi sertifiseret fatnasiid. Fanasgohčus čuohcá garrasit mearrasámi guovlluide.</p>
<p>Fanasgohčusgáibádus lea ođđa ortnet fatnasiidda mat leat vuollel 10,67 mehtera, mii vuos ii leat gustogoahtán boarráseamos fatnasiidda. Dán ortnega ulbmilin lea fuolahit buoret sihkarvuođa bivdofatnasiin. Ođđa fatnasat mat huksejuvvojit, huksejuvvojit čavga sihkarvuođagáibádusaid mielde ja dieinna lágiin eai dárbbaš dán lágan gohččosa. Boares fatnasat leat geavahuvvon bivddus ollu jagiid ja dat leat lunddolaččat geahččaluvvon ja geavahuvvon jeavddalaččat. Gáibádus sihkarvuođa reaidduide lea leamaš ollu jagiid, ja reakšuvnnat maid fatnasat leat ožžon main eai leat sihkarvuođa reaiddut, leat leamaš ahte fanas ii beasa guođđit gádja ovdal go sihkarvuođa reaiddut leat sajis. Sámediggi oaivvilda ahte gáibádus sihkarvuođa reaidduid ektui ja teknihkalaš gáibádusat ođđa fatnasiid huksemii leat dohkálaččat guolásteddjiid sihkarvuođa sihkkarastimii meara alde.  § 21 vuosttaš lađđasis čuožžu earret eará <span type="quote">«Videre kan det stilles krav til faglige og tekniske forutsetninger, herunder fartøy og utstyr, og til eiers og mannskaps behov for å kunne drive fiske. Det kan også fastsettes et største antall fartøy som skal gis adgang til fisket.»</span>  Dán geažil masset bivdovuoigatvuođa jos eai ollašuhte gáibádusa mii lea biddjojuvvon ovttaskas fanaseaiggádii.</p>
<p>Oasseváldilgága § 21, njealját lađđasa mielde, lea guolásteddjiin sámi guovlluin vuoigatvuohta bivdit. Dát vuoigatvuohta manná badjel dan mii čuožžu vuosttaš lađđasis láhkadahkosa sátnádeami vuođul. <span type="quote">«Uten hinder av bestemmelser fastsatt i medhold av første ledd har personer som er bosatt i Finnmark, kommunene Kåfjord, Skjervøy, Nordreisa, Kvænangen, Karlsøy, Lyngen og Storfjord og de områder med sjøsamisk innslag i resten av Troms og Nordland som Kongen fastsetter, rett til å fiske torsk, hyse og sei med konvensjonelle redskaper. Retten etter første punktum gjelder bare for den som står i fiskermanntallet og eier et merkeregistret fartøy under 11 meter. Kongen kan ved forskrift fastsette at bestemmelsen i første punktum også gjelder andre fiskerier.»</span></p>
<p>Dát mearkkaša prinsihpas dan ahte fanaseaiggádat sámi guovlluin eai sáhte massit bivdovuoigatvuođa, jos eai deavdde teknihkalaš gáibádusaid fatnasa ja guolásteaddji ektui. Sámediggi áigu bargat dan nala ahte teknihkalaš gáibádusat fatnasiidda ja fanasbargiide eai dagat ahte masset vuoigatvuođaid. Sámediggi áigu bargat dan ala ahte fanasgohčusgáibádus fatnasiidda mat leat vuollel 10,67</p>
<p><em type="italic">Evttohus ovddiduvvon Ovddadusbellodaga Arthur Tørrfoss bokte:</em> </p>
<p>Evttohus 8</p>
<p>Sámediggeráđi evttohusa sadjái: Guolásteapmi ja eará resurssat maid sáhttá ávkkástallat mearas, leat nationála resurssat ja galget hálddašuvvot dan mielde.  Dat galget hálddašuvvot máhttovuđot regulerenmálle mielde mii sihkkarastá buoremus lági mielde háhkat bioávdnasiid iešguđet šlájain.</p>
<p>Norgga guolástusealáhusas eai leat ruhtaveahkit mii birge bures máilmmiviidosaš gilvvus. Dálá njuolggadusat, mat leat buoriduvvon ja ođasmahttojuvvon maŋimus jagiid, sihkkarastet máŋggalágan guollefatnasiid ja industriijavuogádaga mas lea sadji sihke unna ja stuora fitnodagaide. Buresdoaibmi márkan gos šaddet bargosajiid ja árvvut Norgga riddoservodagaide miehtá riika, leat maid dehálaš eaktun viidásetovddidit guolástanealáhusa.</p>
<p>Sámediggi oaivvilda ahte Oassálastinlága ja Lága njuoskaguliid gávppašeami birra ferte geahčadit ođasmahttit. Vuovdinservviid aktogávpelohpi guliid vuosttašvuovdimis, ja orrungáibádus fanaseaiggádiid buolvvaid gaskka sirdin leat áššit maid ferte rievdadit.  Sámediggi háliida ráhkadit vuogádaga mas earit leat gávpegálvun, ja mas olles riika gehččojuvvo okta áššin.</p>
<p>Sámediggi oaivvilda ahte ferte mearridit oppalašeriid iešguđet guollešlájaide nu ahte resurssat hálddašuvvojit guhkesáiggi ja ceavzilis gánnáhahttivuođain ja buoremus lági mielde buot guollehivvodagain. Dán sáhttá dahkat omd. go bidjá eriid gávpegálvun ja heiveheami bokte lagas ovttasdoaibmama fitnodagaid gaskka, fidnosurggiid, dutkanbirrasiid ja eará aktevrraid gaskka. Lobiid ávkkástallat osiin mearas galgá stáhta juolludit. Dákkár lobit galget sáhttit leat gávpegálvun ealáhusa aktevrraid gaskka. Lea maid dehálaš sihkkarastit ortnegiid mat fuolahit rekruterema guolástusealáhussii.</p>
<p>Sámediggi áigu bivdit Stuoradikki movttiidahttit čađahit vel eanet geavaheaddjeheivvolaš dutkama guolleresurssaid ávkkástallama birra, maiddái vejolašvuođaid vuostáiváldima oktavuođas ja ealli guliid gaskkusteamis. Dát sáhttá sihkkarastit buoret ja eanet einnostahtti vuođđobuvttaháhkama.</p>
<p><em type="bold">Lávdegotti ráva</em> </p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat:  Sámediggi doarju muđui sámediggeráđi árvalusa.</p>
<p>Sámedikki dievasčoahkkin - 048/18</p>
<p><em type="bold">Doarjja lávdegotti mearkkašupmái</em> </p>
<p>Bargiidbellodat, áirras Ronny Wilhelmsen doarju Tor Mikkola mearkkašupmi 2.</p>
<p>Ášši meannudeapmi álggahuvvui 27.09.18 dii. 09.05</p>
<p><em type="bold">Jienasteapmi</em> </p>
<p>39 áirasis ledje 36 čoahkis. Jienasteapmi čađahuvvui čuovvovaš vuogi mielde:</p>
<p>· Evttohus 8 hilgojuvvui 35 jienain 1 jiena vuostá · Evttohus 7 hilgojuvvui 32 jienain 4 jiena vuostá · Evttohus 6 hilgojuvvui 28 jienain 8 jiena vuostá · Evttohus 5 hilgojuvvui 25 jienain 11 jiena vuostá · Evttohus 4 hilgojuvvui 23 jienain 13 jiena vuostá · Evttohus 3 mearriduvvui 35 jienain 1 jiena vuostá · Evttohus 2 mearriduvvui 35 jienain 1 jiena vuostá · Evttohus 1 mearriduvvui ovttajienalaččat</p>
<p>· Ealáhus- ja kulturlávdegotti ráva mearriduvvui 35 jienain 1 jiena vuostá</p>
<p><em type="bold">Beavdegirjelasáhusat</em> </p>
<p>Ann-Elise Finbog, SáB, ovddidii čuovvovaš beavdegirjelasáhusa:</p>
<p>SáB/SfP čujuha čoahkkinjođihangotti meannudeami áššis 48/18, mas válljii duvdilit eret §24, Sámedikki čoahkkinortnegis, mas addo vejolašvuohta Sámedikki dievasčoahkkimii mearridit galgá go okta ášši ovddiduvvot meannudeapmái vai ii. Dán ii sáhte čoahkkinjođihangoddi dahkat. Dievasčoahkkimii galgá addot vejolašvuohta jienastit galgá go okta mearkkašupmi d.e.d. váldot mielde áššebáhpiriidda vai meannuduvvot áššemeannudeami oktavuođas. Čoahkkinjođihangoddi lea rihkkon Sámedikki čoahkkinortnega, gč. §24, go ii diktán dievasčoahkkima jienastit SáB mearkkašu</p>
<p><em type="bold">Sáhkavuorrolistu ja replihkat</em> </p>
<p>Sáhkavuorru Replihkka 1  Sandra Márjá West, áššejođiheaddji 2  Tor Mikkola Ronny Wilhelmsen   Sandra Márjá West  Tor Mikkola  3  Per Mathis Oskal Sandra Márjá West 4  Sandra Andersen Eira Tor Mikkola   Arild Pettersen Inga 5  Arthur Johan Tørfoss Synnøve Søndergaard   Tor Mikkola   Sandra Márjá West  Arthur Johan Tørfoss  6  Mathis Nilsen Eira John Kappfjell  Mathis Nilsen Eira  7  Arild Pettersen Inga Sandra Andersen Eira 8  Ann-Elise Finbog Sandra Márjá West   Tor H. Mikkola   Arild Pettersen Inga  Ann-Elise Finbog   Ronny Wilhelmsen, čoahkkinortnegii  Runar Myrnes Balto, čoahkkinortnegii  Runar Myrnes Balto, čoahkkinortnegii  Kjellrun Wilhelmsen, čoahkkinortnegii  Ronny Wilhelmsen, čoahkkinortnegii 9  Silje Karine Muotka Arild Pettersen Inga  Silje Karine Muotka  10  Runar Myrnes Balto  11  Ronny Wilhelmsen  12  Beaska Niilas  13  Kåre Olli  14  Anders Somby jr.  15  Klemet Klemetsen  16  Cecilie Hansen  17  Tor H. Mikkola  18  Sandra Márjá West  19  Ann-Elise Finbog  20  Sandra Márjá West, áššejođiheaddji</p>
<p>DC - Mearrádus: Sámediggi gávnnaha ahte sámi mearraguovlluid álbmot ja guolásteaddjit galget geavahit oamastuvvon vuoigatvuođa dološ áiggi rájes geavaheami ja virolašvuođa vuođul guolásteapmái ja mearrasámi guovlluid mariidna resurssaid geavaheapmái. Dát guoská maiddái mearraluossabivdui. Vuoigatvuohta iešguđet guolástemiide galgá leat nuvttá ja dakkár sturrodagas ahte dainna sáhttá birget, ja dakko bokte maiddái láhčit ođđarekrutteremii. Sámediggi bivdá ahte guolástusnjuolggadusat geahčaduvvojit dásseárvvu jurddašemiin nu ahte sihke almmáiolbmuin ja nissonolbmuin geain leat fuolahusbarggut lea duohta vejolašvuohta doaibmat ámmátguolásteaddjin iežas fatnasiin, sihke gitta ja rabas joavkkus.</p>
<p>OASSI I Sámediggi evttoha ahte dat guovllut gos registrerejuvvon guolásteddjiin leat vuollel 11 mehtera guhkkosaš fatnasat ja gos sii ásset dakkár guovlluin mat lea válddahuvvon Oassálastinlága paragráfas 21, ja dálá guolástushálddašeamis namahuvvojit Sámedikki ohcanvuđot doarjjaortnegiid geográfalaš guovlun, oaniduvvon SED-guovlun, dás rájes galgá gohčoduvvot Sámi guolástanvuoigatvuođaguovlun oanádusain SGR-guovlu, čuovvovaš guovlluin:</p>
<p>Finnmárku:           Olles Romsa: Gálsa, Gáivuotna, Ráisa, Návuotna, Ivgu, Skiervá, Omasvuotna, Báhccavuotna, Ráisavuotna, Siellatgielda, Rivttát, Loabát, Skánit ja oasit Romssa suohkanis.  Nordlánda:           Áhkánjárga, Hábmer, Divtasvuotna ja Evenášši.</p>
<p>OASSI II Sámediggi bargá maid dan ala ahte ávkkástallan mariidna resurssaiguin ja daid viidáseappot ráhkadeapmi galgá gullat daidda guovlluide gos resurssat leat, ja doppe doibmet vuođđun oanehisgaskka fievrriduvvon biepmu buvttadeapmái.</p>
<p>Sámediggi bargá dan ala ahte buot ávkkástallan mariidna resurssaiguin vuođđuduvvo guhkes áiggi ja ceavzilis resursaávkkástallamii davveguovlluin. Danne doarju Sámediggi dálá hálddašannjuolggadusaid ollislaš dorske-, sáide-, dikso- ja čáhppesbáldáeriid (TAC) mearrideamis davveguovlluin, mii sihkkarastá gođđomáddodagaid guhkesáigásaš ceavzilis hálddašeami. Dakkár hálddašeapmi addá dássidis sálašlađđasa, gáddeindustriija ja márkana. Riddodorski hálddašeami oktavuođas Sámediggi doarju mearriduvvon veaddjáhanplána 21 000 tonnasaš earrevárremiin.</p>
<p>Šákšahálddašeami oktavuođas Barentsmearas bidjá Sámediggi vuođđun ahte šákša lea Barentsábi ja rittu iešguđet máddodagaid erenoamáš deaŧalaš biologalaš biebmu go dat lea okta deaŧaleamos biebmogáldun ollu eará máddodagaide mat leat deaŧalaččat gánnáheapmái guolásteamis ja ássamii mearrasámi guovlluin. Danne ii leat nu ahte Sámediggi vuolggasajis doarju šákšabivddu, muhto jus šákšabivdu rahppojuvvo, de gáibida Sámediggi ahte váldooassi bivdojuvvon earis galgá geavahuvvot borramuššan, ii ge jáffun dahje oljun.</p>
<p>Sámediggi doalaha iežas gáibádusa ahte ásahuvvo riddoguolástusearri Norgga giđđagođđisallida (dg. NVG-sild) várás, mii hálddašuvvo seamma láhkai go dorskebivddu riddoguolástusearri dál (gč. Oassálastinlága § 21).</p>
<p>Sámediggi doarju reahkabivddu merddiiguin go dat maiddái addá ođđa bivdin- ja dinenvejolašvuođaid báikkálaš vuotna- ja riddoguolásteddjiide.</p>
<p>Sámediggi doarju maiddái evttohusa kártet deavutmáddodagaid ja -johtaleami Norgga rájá rájes gitta Guoládaga rádjai Ruošša bealde.</p>
<p>Sámediggi doarju evttohusa registreret dan smoltta/luosa mii bivdojuvvo siidosálašin pelágalaš guolásteamis (dm. šákša, sallit ja makrealla) davveguovlluin. Dm. rittus ja Norggamearas ja Barentsmearas.</p>
<p>Mearrasámi guovlluid guolásteddjiid guolástanvuoigatvuohta lea vuođđuduvvon Oassálastinlága § 21 njeallját lađđasii, ja lea jurddašuvvon daidda guolásteddjiide geain lea vuollel 11 mehtera guhkkosaš mearkaregistrerejuvvon fanas ja geat ásset Sámedikki ealáhusovddideami doarjjaortnegiid geográfalaš doaibmaguovllus. Vuoigatvuohta gusto guolásteapmái sihke gitta ja rabas joavkkus.</p>
<p>Lasihan dihtii gánnáheami rabas joavkku guolásteamis várrejuvvui sierra earri (Riddoguolástusearri 3 000 tonna dorski) vai rabas joavkku guolásteaddjit galget sáhttit birget seamma bures iežaset vuoigatvuođain go gitta joavkku guolásteaddjit ge.</p>
<p>Go čađat bivdojuvvo menddo ollu rabas joavkku joavkoearis ja earit čađat uhccot (nu go dál), de boađusin lea earret eará ahte guolástan-/earrevuoigatvuođat (gč. Oassálastinlága § 21) uhccot dađistaga. Dat dagaha ahte sii geain lea guolástanvuoigatvuohta, eai sáhte birget iežaset vuoigatvuođain, juoga mii ii čuovo Oassálastinlága § 21, njeallját lađđasa, ovdabargguid oaiviliid. Danne áigu Sámediggi árjjalaččat eastadit ahte guolástanvuoigatvuohta gáržžiduvvo, nu mo dál orru geavvamin. Juksan dihtii dán mihttomeari áigu Sámediggi doalahit gáibádusas ahte guolástanvuoigatvuohta mii máinnašuvvo Oassálastinlága § 21 njeallját lađđasis, - ja mii ii leat ráddjejuvvon rabas dahje gitta jovkui – galgá leat seamma stuoris buohkaide geat ásset mearrasámi guovlluin. Vuoigatvuođain ii galgga sáhttit gávppašit (dm. nuvttá) ja galgá leat dakkár sturrodagas ahte sáhttá birget dainna.</p>
<p>Turistaguolásteapmi sáhttá muhtin áiggiid leat hui olu muhtin guovlluin ja muhtomin leat riiddut čuožžilan fidno- ja báikkálaš bivdiiguin. Dalle go dákkár hástalusat šaddet, de ferte turistabivdu, lagas ovttasbarggus fidnoguolásteddjiiguin, sáhttit organiseret nu ahte dáhpáhuvvá heivvolaš guovlluin. Dasa lassin fertejit ođđa  turistaguolástannjuolggadusaide váldot mielde ahte fatnasat mat čađahit organiserejuvvon turistabivddu, bidjet fatnasii AIS, vai oažžut eanet dieđuid dán guolásteamis, ja maid sihkarvuođa dihte dáidda fatnasiidda.</p>
<p>Sámediggi oaivvilda ahte earit riddoguolásteddjiide fertejit lasihuvvot sihkkarastin dihte orruma ja ealli ja ceavzilis servodagaid mearrasámi guovlluin. Dát lasáhus váldojuvvo feastonuhtiin mat eai mielddisbuvtte dákkár ássama. Dálá riddoguolástanfatnasat nagodit bivdit birra jagi, ja dan bokte sihkkarastet orruma ja ceavzilis servodagaid.</p>
<p>Sámediggi háliida ahte galgá váldojuvvot atnui sierra bivdoearri fállábivdui sin várás geat ásset STNguovllus. Fállábivdu lea leamaš deaŧalaš oassi rittu kultuvrras ollu sohkabuolvvaid, muhto maŋŋá stuorra kommersiealla bivddu guhkes áiggi, de vánui fális sakka ja fállábivdu rittus jávkkai. Dál lea fálesnálli leamaš ceavzil guhkes áiggi almmá ahte árbevirolaš bivdu lea fas álggahuvvon mearrasámi guovlluin.  Dál lea áigi addit sierra bivdoeari árbevirolaš bivdui sihke smávit fállá ja vuotnabossu bivdui.  Sámediggi áigu bargat dan ala ahte álggahuvvo bargu fas váldit atnui fállábivddu kulturguoddi ealáhussan otnáš STN-guovllus, sierra bivdoeriin. Sámediggi áigu maiddái geahčadišgoahtit bivdo</p>
<p>Ášši meannudeapmi loahpahuvvui 27.09.18 dii. 11.50</p>
<p>Ášši 049/18</p>
<p>Sámedikki dievasčoahkkin</p>
<p>25.09.2018-28.09.2018</p>
<p>Ášši 007/18</p>
<p>Bajásšaddan- fuolahus- ja oahppolávdegoddi 11.09.2018-13.09.2018</p>
<p>Sámi girjjálašvuođa gaskkusteapmi</p>
<p>Áššenr. 18/2375</p>
<p>Meannudeamit</p>
<p>Mildosat<em type="bold"> </em></p>
<p><em type="bold">Evttohusat ja mearkkašumit</em> </p>
<p><em type="bold">Sámediggeráđi mearrádusárvalus:</em> </p>
<p>Sámediggi háliida buoret beaktilvuođa ruđaide mat leat sámi girjjálašvuođa buvttadeami ja gaskkusteami várás. Go leat eanet resurssat gaskkusteapmái, de mearkkaša dat ahte sáhttit eanet ulbmileappot bargat gelbbolašvuođa ja beroštumi buoridemiin sámi girjjálašvuhtii sámi guovlluin. Dasa lassin lea dárbu lasihit doarjaga sámi girjjálašvuođa buvttadeapmái oažžun dihtii sihke eanet ja buoret almmuhemiid.</p>
<p>Sámedikki njuolggodoarjja girjebussiide heaittihuvvo 01.01.2020 rájes. Dan sadjái ásahuvvojit gaskkustanvirggit main lea govda gelbbolašvuohta sámi giela, girjjálašvuođa ja gaskkusteami siskkobealde. Dát čađahuvvo dainna lágiin ahte Sámedikki bibliotehka oktavuhtii ásahuvvojit virggit julev- ja máttasámi guovllus. Dat dávista dasa mii čuožžu Stuorradiggedieđáhusas nr 23, 2008 – 2009 Bibliotehka: <span type="quote">«Sametingets bibliotek har det overordnede ansvaret for å styrke og utvikle bibliotektilbudet til det samiske folket»</span>, (Sámedikki bibliotehkas lea bajimuš ovddasvástádus bibliotehkafálaldaga nannemis ja ovddideamis olles sámi álbmoga várás,) ja áigu váikkuhit dan ahte Sámedikki bibliotehka lea olles sámi guovllu bibliotehka.</p>
<p>Dasa lassin bajiduvvo doarjja sámi girjjálašvuođa buvttadeapmái ja jorgaleapmái buot sámegielaide, ja sámi lágádusat ávžžuhuvvojit addit olámuddui eanet e-girjjiid.</p>
<p>Go galgá gozihit sámi girjjálašvuođa gaskkusteami ja fitnema, ja gozihit girjjálašvuođa buvttadeami, de fertejit ruđat biddjojuvvot doaibmabijuide dainna ulbmilin ahte nannet sámi girjjálašvuođa.</p>
<p>Bajásšaddan- fuolahus- ja oahppolávdegoddi - 007/18</p>
<p>BFOL - Mearrádus:</p>
<p><em type="bold">Bajásšaddan-, fuolahus- ja oahppolávdegotti árvalus</em> </p>
<p><em type="bold">Álggahus</em> </p>
<p>Sámedikki Bajásšaddan-, fuolahus- ja oahppolávdegoddi lea meannudan 007/18 Sámi girjjálašvuođa gaskkusteapmi.</p>
<p><em type="bold">Mearkkašumit</em> </p>
<p><em type="italic">Mearkkašupmi ovddiduvvon Bargidbellodaga (BB) Jørn Are Gaski bokte. Lávdegotti miellahtut Bargidbellodaga (BB) Marit Kirsten Anti Gaup, Sámeálbmot beollodaga Ann-Elise Finbog, ja Nordkalottfolket Kjellrun Wilhelmsen dorjot:</em> </p>
<p>Mearkkašupmi 1</p>
<p>Sámi girjjálašvuođa gaskkusteapmi</p>
<p>Sámediggi lea hálddašan sámi girje- ja kulturbussiid 2002 rájes, ja dat leat leamaš deaŧalaš sámi kulturásahusat sámi servodagas.  Girje- ja kulturbussiin lea deaŧalaš rolla sámi girjjálašvuođa gaskkusteamis, seammás go eará bibliotehkaávdnasat buktojuvvojit olbmuide viidát. Girje- ja kulturbusset leat maiddái deaŧalaš deaivvadanbáikkit geavaheddjiide.</p>
<p>Girje- ja kulturbussedoaibmabijus lea eanaš oktavuođain rájá rastá ovttasbargu gielddaid, fylkkaid ja Ruoŧa ja Suoma stáhtaid gaskka. Dát ovttasbargu dagaha dan ahte dat ruđat mat juolluduvvojit geavahuvvojit árjjalaččat kulturásahussii.</p>
<p>Girje- ja kulturbusse bálvalusfálaldat doaibmá birra jagi sámi álbmoga várás Hedmárkku rájes davás guvlui, ja dán organiserema geažil galleda dat jeavddalaččat doaresbeale guovlluid.</p>
<p>Dát miellahtut oaidnet ahte Sámediggeráđi evttohus heaittihit girjebussiid lea guovddáštahttin doaibmabidju, man mii gal eat eisege doarjjo.</p>
<p><em type="italic">Mearkkašupmi ovddiduvvon Bargidbellodaga (BB) Jørn Are Gaski bokte. Lávdegotti miellahtut Bargidbellodaga (BB) Marit Kirsten Anti Gaup, Sámeálbmot beollodaga Ann-Elise Finbog, ja Nordkalottfolket Kjellrun Wilhelmsen </em> </p>
<p>Mearkkašupmi 2</p>
<p>Sámediggeráđđi berre ásahit gaskkustanvirggiid viiddis gelbbolašvuođain sámi giela, girjjálašvuođa ja gaskkusteami siskkobealde. Dat dahkkojuvvo dan bokte ahte Sámedikki bibliotehka oktavuhtii ásahuvvojit virggit julev- ja máttasámi guovllus. Dát dávistivččii dainna mii čuožžu stuorradiggedieđáhusas nr 23, 2008-2009 Bibliotehka <span type="quote">«Sametingets bibliotek har det overordnede ansvaret for å styrke og utvikle bibliotektilbudet til det samiske folket»</span>, og vil bidra til at Sametingets bibliotek blir et bibliotek for hele det samiske området. Dasa lassin galggašii doarjaga lasihit sámi girjjálašvuođa buvttadeapmái ja jorgaleapmái buot sámi gielaide, ja ávžžuhit sámi lágádusaid almmuhit eanet e-girjjiid. Gozihan dihtii sámi girjjálašvuođa gaskkusteami ja almmuheami ja girjjálašvuođa buvttadeami, ferte áŋgiruššat eanet dainna ulbmilin ahte nannet sámi girjjálašvuođa.</p>
<p><em type="italic">Mearkkašupmi ovddiduvvon Sámeálbmot beollodaga Ann-Elise Finbog bokte. Lávdegotti miellahtut Bargidbellodaga (BB) Marit Kirsten Anti Gaup ja Jørn Are Gaski, ja Nordkalottfolket Kjellrun Wilhelmsen dorjot:</em> </p>
<p>Mearkkašupmi 3</p>
<p>Girjebusset lea deaŧalaš sámi ásahus ollu sámi guovlluin, erenoamážit doppe gos sámi giella ja kultuvra lea hástaluvvon. Girjebusset gaskkustit ja buktet sámi girjjálašvuođa álbmogii. Dat lea seamma deaŧalaš go ahte girjjálašvuohta buvttaduvvo. Danne ferte girjebussiid bisuhit.</p>
<p>Sámediggi lea birrasii áidna ásahus mii ruhtada girjjálašvuođa ja eará čálalaš ávdnasiid sámegillii. Danne lea deaŧalaš nannet dán ruhtadeami. Dat ferte dahkkojuvvot dan bokte ahte dasa biddjojuvvojit eanet ruđat, ja ahte Sámediggi vuoruhemiinis várre doarvái ruđa dán buvttadeapmái.  Stáhta lea čavgen bušeahtaid ja Sámedikkis leat váttisvuođa deaŧalaš gielladoaibmabijuid ruhtademiin. Danne lea váttis go guokte deaŧalaš gielalaš doaibmabiju biddjojuvvojit vuostálaga. Danne ferte Sámediggi veahkehit gielddaid ja fylkkagielddaid ruhtademiin. Gielddat ja fylkkagielddat eai gierdda šat dan ahte Sámedikki oassi sihkkojuvvo.</p>
<p>Gaskaboddosaš čoavddusin evttohit dát miellahtut ahte dassážii go leat doarvái ruđat buoridit girjebuvttadeami ruhtadeami ja bisuhit girjebussefálaldaga, sáhttet gielddat ja fylkkagielddat mat dál ožžot doarjaga gielladoaibmabijuide, geavahit oasi dán doarjagis maiddái girjebussefálaldaga ruhtadeapmái.</p>
<p>Girjebussefálaldaga ferte ovddidit viidáseappot ja dat ferte šaddat nannoseappo kulturaktevran go maid odne lea.</p>
<p><em type="bold">Evttohusat</em> </p>
<p><em type="italic">Evttohus ovddiduvvon Norgga Sámiid Riikkasearvvi (NSR) Niko Valkeapää bokte. Lávdegotti miellahtut Norgga Sámiid Riikkasearvvi (NSR) Ann Karin Kvernmo, Piera Heaika Muotka, Vendla Katrin Nielsen, Nils Mikkelsen Utsi ja Gunn Anita Jacobsen, Norgga Sámiid Riikkasearvvi / Sámeálbmot bellodaga (NSR/SáB) Márjá-Liissá Partapuoli, Guovddášbellodaga Elisabeth Erke, Bargiidbellodaga (BB) Jørn Are Gaski ja Marit Kirsten Anti Gaup, Sámeálbmotbellodaga Ann-Elise Finbog ja Nordkalottfolket Kjellrun Wilhelmsen dorjot:</em> </p>
<p>Evttohus 1</p>
<p>Vuosttaš teakstaoasi maŋimuš cealkka rievdaduvvo leat ná:</p>
<p>Dasa lassin lea dárbu lasihit doarjaga sámi girjjálašvuođa buvttadeapmái oažžun dihtii eanet almmuhemiid.</p>
<p><em type="italic">Evttohus ovddiduvvon Norgga Sámiid Riikkasearvvi (NSR) Niko Valkeapää bokte. Lávdegotti miellahtut Norgga Sámiid Riikkasearvvi (NSR) Ann Karin Kvernmo, Piera Heaika Muotka, Vendla Katrin Nielsen, Nils Mikkelsen Utsi ja Gunn Anita Jacobsen, Norgga Sámiid Riikkasearvvi / Sámeálbmot bellodaga (NSR/SáB) Márjá-Liissá Partapuoli, Guovddášbellodaga Elisabeth Erke dorjot:</em> </p>
<p>Evttohus 2</p>
<p>Nubbi teakstaoassi, ođđa njealját cealkka: Kánturstruktuvra mii lea ásahuvvon Sámedikki várás ii galgga stivret gosa virggit fysalaččat biddjojuvvojit.</p>
<p>Nu ahte ođđa nubbi teakstaoassi šaddá ná: Njuolggodoarjja Sámedikkis girjebussiide heaittihuvvo 1.1.2020 rájes. Dan sadjái ásahuvvojit gaskkustanvirggit main lea viiddis gelbbolašvuohta sámi giela, girjjálašvuođa ja gaskkusteami siskkobealde. Dát dahkkojuvvo dan bokte ahte Sámedikki bibliotehka oktavuhtii ásahuvvojit virggit julev- ja máttasámi guvlui. Kánturstruktuvra mii lea ásahuvvon Sámedikki várás ii galgga stivret gosa dát virggit fysalaččat biddjojuvvojit. Dát dávista dasa mii čuožžu stuorradiggedieđáhusas nr. 23, 20082009 Bibliotehkas: <span type="quote">«Sametingets bibliotek har det overordnede ansvaret for å styrke og utvikle bibliotektilbudet til det samiske folket»</span>, og vil bidra til at Sametingets bibliotek blir et bibliotek for hele det samiske området.</p>
<p>goalmmát teakstaoassi: "... e-gijjit, jietnagirjjit ja eará digitála girjjálašvuohta” lasihuvvojit.</p>
<p>Goalmmát teakstaoassi šaddá dalle ná: Dasa lassin lasihuvvo doarjja sámi girjjálašvuođa buvttadeapmái ja jorgaleapmái buot sámi gielaide, ja ávžžuhit sámi lágádusaid almmuhit e-girjjiid, jietnagirjjiid ja eará digitála girjjálašvuođa.</p>
<p><em type="italic">Evttohus ovddiduvvon Bargidbellodaga (BB) Jørn Are Gaski bokte. Lávdegotti miellahtut Bargidbellodaga (BB) Marit Kirsten Anti Gaup, Sámeálbmot beollodaga Ann-Elise Finbog, ja Nordkalottfolket Kjellrun Wilhelmsen dorjot:</em> </p>
<p>Evttohus 3</p>
<p>Ođđa maŋimuš cealkka, vuosttaš teakstaoasis: Sámediggeráđđi evaluere girjebussiid ortnega ovdal go loahpalaš mearrádus dahkkojuvvo.</p>
<p>Sámediggeráđi árvalusas sihkkojuvvojit teakstaoasit 2, 3 ja 4.</p>
<p><em type="bold">Lávdegotti ráva</em> </p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat: Sámediggi doarju muđui sámediggeráđi árvalusa.</p>
<p>Sámedikki dievasčoahkkin - 049/18</p>
<p><em type="bold">Doarjja lávdegotti mearkkašupmái</em> </p>
<p>Olgeš, áirras Nils Ante Oskal Eira doarju lávdegotti mearkkašupmi 1.</p>
<p><em type="bold">Mearkkašupmi 4 - NSR , áirras Márjá-Liissá Partapuoli ja Johttisápmelaččaid listu</em> </p>
<p>Eará doarjjamálle</p>
<p>Sámediggi fuomášahttá ahte girjebussaid ovdasvástideaddjit leat čájehan dáhttu, earret eará gulahallancealkámušaid bokte, viidáset doaimmahit girjebussaid eará doarjjamálliid bokte. Sámediggi bivdá sámedikkeráđii šiehtadallat jus dálá girjebussaid ovddasvástideaddjiiguin lea dáhttu gávdnat beaktilis doaimmahan- ja doarjjamálle báikkálaččat dahje regiunálalaččat. Sámediggi bidjá eaktun šiehtadallamii ahte eat sáhte guoddit boahteáigge ođasmahttingoluid bussaide, ja ahte doaimmahandoarjja juolludeapmi juohke bussii ii galgga leat eanet go 500 000 kr.</p>
<p><em type="bold">Evttohus 4 - Áirras Arthur Tørfoss, Ovddádusbellodat</em> </p>
<p>Sámi girjjálašvuođa gaskkusteapmi Njuolggadoarjja Sámedikkis girjebussiide heaittihuvvo 1.1.2020 rájes. Dan sadjái nannejuvvojit skuvlagirjerádjosat. Girjerádju lea deaŧalaš máhttogáldu. Min máhttoservodagas lea dieđuid oažžun vealtameahttun deaŧalaš. Dálá servodagas goas Interneahtta lea šaddamin diehtogáldun, lea deaŧalaš ahte girjerádjosiin lea vejolašvuohta dahkat nuppástusaid.  Sámediggái lea deaŧalaš ahte girjerádjobálvalusat leat nuvttá. Buohkain galgá leat vejolašvuohta geavahit girjerádjosiid bálvalusaid. Skuvlagirjerádjosat leat deaŧalaš máhttoarenat, danne oaivvilda Sámediggi ahte buorre skuvlagirjerádju lea deaŧalaš faktuvra juksat ohppiid oahppomihtu. Sámediggi oaivvilda ahte girjerádjosiid guovddáš doaimma ferte nannet, muhto doaimmaid main lea čielga guoimmuhanfálaldat mii gilvala priváhta ealáhusaiguin, sáhttá áinnas geahpedit.</p>
<p><em type="bold">Evttohus 5 - Áirras Ronny Wilhelmsen, Bargiidbellodat</em> </p>
<p>Sámediggi maŋida ášši ja bivdá Sámediggeráđi lágidit gulahallama suohkaniiguin, fylkkaiguin  ja stáhtain čielggadit vejolašvuođa </p>
<p>Sámediggi vuordá ahte Sámediggeráđđi veardida gulahallama guoskevaš  suohkaniiguin, fylkkaiguin  ja stáhtain  ja máhccá áššiin ruovttoluotta Sámedikki divasčoahkkimii gos sámi kultur-  ja girjebussiid boahtteáigi mearriduvvo.</p>
<p><em type="bold">Evttohus 6 - Áirras Ann-Elise Finbog, Sámeálbmot bellodat</em> </p>
<p>Evttohus maŋidit ášši</p>
<p>Sámi girjjálašvuođa buvttadeapmi ja gaskkusteapmi lea deaŧalaš sámi kultuvrra ja giela seailluheamis ja ovddideamis. Dan ruhtadeapmi lea álo leamaš hástalussan sámi servodahkii. Maŋimuš guhtta jagi lea dat leamaš earenoamáš váttis danne go stáhta lea geahpedan juolludemiid Sámediggái. Danne ii leat kulturbušeahtta Sámediggái addán vejolašvuođa lasihit sámi girjjálašvuođa buvttadeami.</p>
<p>Otne leat sámi lágádusain mánusat mat leat dohkkehuvvon ja gergosat buvttaduvvot ja almmuhuvvot, muhto váilevaš ruhtadeapmi heađušta almmuheami. Dat lea dohkketmeahttun, earenoamážit danne go áiddoalmmuhuvvon sámegiel girjjit dárbbašuvvojit.  Dan dihte Sámediggi bággejuvvo vuoruhit kulturruđaid nu ahte váikkuhussan sáhttá leat ahte sámi girjebusset šaddet heaittihuvvot. Dan eat sáhte dohkkehit, erenoamážit dan deaŧalaš doaimma geažil mii girjebussiin lea kulturgaskkusteaddjin ja reaidun sámi rájáid badjel ovttasbarggus.  Sámeálbmot Bellodat oaivvilda ahte Sámediggeráđđi ferte gulahallat sámi girjebussiid eaiggádiiguin ja singuin ságaškuššat ruhtadeami ja girjebussefálaldaga. Dás ferte maid árvvoštallat leago vejolaš geavahit giellaruđaid maid Sámediggi juolluda gielddaide girjebussefálaldaga ruhtadeapmái, ref. min mearkkašupmái dán ášši gieđahallamis Bajásšaddan-, fuolahus- ja oahppolávdegottis.  SáB dáhttu maid Sámedikki maŋidit mearrádusa kulturruđaid juogadeamis dassážiigo 2019 stáhtabušeahtta lea čielggas.  Dán dihte SáB árvala ahte ášši 49/18 Sámi girjjálašvuođa gaskkusteapmi maŋiduvvo Sámedikki bušeahttačoahkkima rádjái maŋŋelis dán jagi.</p>
<p><em type="bold">Evttohus 7  - Áirras Kjellrun Wilhelmsen, Nordkalottfolket</em> </p>
<p>Sámediggi háliida bidjat eanet fokusa sámi girjjálašvuođa buvttadeapmái ja gaskkusteapmái. Sámi girjjálašvuhtii gullet sihke sámegielat girjjálašvuođat ja girjjálašvuohta mii lea čállon oktavuođas sámevuhtii, sorjjasmeahttun giellagullevašvuođas. Sámediggi hábme sierra strategiija dasa movt buoremusat sáhttá nagodit buvttadit eanemus lági mielde sámi girjjálašvuođa. Doarjja ođđabuvttadeapmái sámi girjjálašvuođas ferte lasihuvvot, ja ferte lágádusaid bealis heivehuvvot buorebut ahte digitaliseret girjjiid nu ahte eambbogiidda šaddet dat olahanmuddui.</p>
<p>Girjebusset leat dehálaččat boaittobealbáikkiide, seammás lea buoridanmunni otná bussedoaimmaheamis. Sáhttá maid geahččalit gávdnat eará ruhtadanmodeallaid. Earenoamážit boaittobealbáikkiide ja giliskuvllaide, de lea dehálaš ahte gávdno ovttaárvosaš fálaldat go buohtastahttá ohppiiguin stuorát skuvllain. Iešguđet regiovnnat muitalit ahte lea stuora beroštupmi girjebussiide, ja sin mielas leat girjebusset deháleamos gaskkustanaktevrrat sámi boaittobealbáikkiin. Girjebusset leat dehálaš doaibmabidjun go sámegielagat galget geavahit sámegiela, ja maiddái dasa ahte boktet beroštumi sámi gillii ja kultuvrii dárogielagiid gaskkas.</p>
<p>Buot sámi guovlluin leat seamma hástalusat áššiin nu go ahte olbmot fárrejit, skuvllaid heaittihit, ja buori johtti girje- ja kulturbussefálaldagain, sáhttá bisuhit buriid fálaldagaid ja hálu orrut dain guovlluin. Sámediggi deattuha dárbbu mii lea, viidásetfievrridit ja viidásetovddidit gaskkustandoaimmaheami mii čađahuvvo sámi girjebussiin.</p>
<p>Sámedikki njuolggodoarjja joatkašuvvá, muhto oassin viidáset ovddideami, de áigu Sámediggi gulahallat buohkaiguin geain lea dadjamuš girjebussiid ektui, dainna ulbmiliin ahte viidásetovddidit daid reaidun nannet ja seailluhit giliskuvllaid. Eanet digitaliserema bokte sáhttet gir</p>
<p>Ášši meannudeapmi álggahuvvui 27.09.18 dii. 11.50</p>
<p><em type="bold">Bealátvuođaárvvoštallan</em> </p>
<p>Čuovvovaš áirasa leat bivdán bealátvuođaárvvoštallam ášši 049/18:</p>
<p>· Áirras Kåre Olli, bellodat sorjjasmeahttun áirras · Áirras Lars Filip Paulsen, Olgeš · Áirras Thomas Åhrén, NSR</p>
<p>Dievasčoahkkinjođihangottii árvalus:</p>
<p>· Áirras Kåre Olli, bellodat sorjjasmeahttun áirras - Bealálaš · Áirras Lars Filip Paulsen, Olgeš - Bealálaš · Áirras Thomas Åhrén, NSR - Ii bealálaš</p>
<p>Dievasčoahkkinjođihangotti árvalus mearriduvvui ovttajienalaččat. Dat áirasat geaidda dat guoská, eai lean mielde meannudeamen bealátvuođaášši.</p>
<p>Čuovvovaš várreláhttut válde saji dievasčoahkkimii:</p>
<p>· Áirras Kåre Olli, ii oktage su sajis · Várreláhttu Nils Ante Oskal Eira, áirras Lars Filip Paulsen sadjásaš</p>
<p><em type="bold">Jienasteapmi</em> </p>
<p>Jienasteapmi čađahuvvui čuovvovaš vuogi mielde: Maŋidanevttohusat 5 ja 6 jienastuvvojedje dađistaga go dát ovddiduvvojedje.</p>
<p>39 áirasis ledje 37 čoahkis</p>
<p>· Evttohus 5 hilgojuvvui 24 jienain 13 jiena vuostá · Evttohus 6 hilgojuvvui 24 jienain 13 jiena vuostá</p>
<p>39 áirasis ledje 36 čoahkis</p>
<p>· Evttohus 4 hilgojuvvui 35 jienain 1 jiena vuostá · Evttohus 7 hilgojuvvui 23 jienain 13 jiena vuostá · Evttohus 3 hilgojuvvui 24 jienain 12 jiena vuostá · Evttohus 2 mearriduvvui 23 jienain 13 jiena vuostá · Evttohus 1 mearriduvvui 31 jienain 5 jiena vuostá · Bajásšaddan- fuolahus- ja oahppolávdegotti ráva mearriduvvui 23 jienain 13 jiena vuostá</p>
<p><em type="bold">Beavdegirjelasáhusat</em> </p>
<p>Dán áššis ii ovddiduvvon beavdegirjelasáhus.</p>
<p><em type="bold">Sáhkavuorrolistu ja replihkat</em> </p>
<p>Sáhkavuorru Replihkka 1  Márjá-Liissá Partapuoli, áššejođiheaddji 2  Ronny Wilhelmsen Piera Heaika Muotka  Ronny Wilhelmsen  3  Ann-Elise Finbog Piera Heaika Muotka   Sandra Márjá West   Runar Myrnes Balto  Ann-Elise Finbog  4  Henrik Olsen Ann-Elise Finbog   Kjellrun Wilhelmsen</p>
<p>Ronny Wilhelmsen  Henrik Olsen  5  Runar Myrnes Balto Nils Ante Oskal Eira   Arild Pettersen Inga   Ronny Wilhelmsen  Runar Myrnes Balto  6  Kjellrun Wilhelmsen  7  Jovna Zakarias Dunfjell  8  Arthur Johan Tørfoss  9  Thomas Åhrén  10  Nils Ante Oskal Eira  11  Piera Heaika Muotka  12  Anders Somby jr.  13  Kjellrun Wilhelmsen  14  Elisabeth Erke  15  Isak Mathis O. Hætta  16  Nils Ante Oskal Eira  17  John Kappfjell  18  Silje Karine Muotka  19  Ronny Wilhelmsen  20  Mikkel Eskil Mikkelsen  21  Synnøve Søndergaard  22  Márjá-Liissá Partapuoli</p>
<p>DC - Mearrádus:</p>
<p>Sámediggi háliida buoret beaktilvuođa ruđaide mat leat sámi girjjálašvuođa buvttadeami ja gaskkusteami várás. Go leat eanet resurssat gaskkusteapmái, de mearkkaša dat ahte sáhttit eanet ulbmileappot bargat gelbbolašvuođa ja beroštumi buoridemiin sámi girjjálašvuhtii sámi guovlluin. Dasa lassin lea dárbu lasihit doarjaga sámi girjjálašvuođa buvttadeapmái oažžun dihtii</p>
<p>eanet almmuhemiid.</p>
<p>Sámedikki njuolggodoarjja girjebussiide heaittihuvvo 01.01.2020 rájes. Dan sadjái ásahuvvojit gaskkustanvirggit main lea govda gelbbolašvuohta sámi giela, girjjálašvuođa ja gaskkusteami siskkobealde. Dát čađahuvvo dainna lágiin ahte Sámedikki bibliotehka oktavuhtii ásahuvvojit virggit julev- ja máttasámi guovllus. Kánturstruktuvra mii lea ásahuvvon Sámedikki várás ii galgga</p>
<p>stivret gosa virggit fysalaččat biddjojuvvojit. Dat dávista dasa mii čuožžu Stuorradiggedieđáhusas nr</p>
<p>23, 2008 – 2009 Bibliotehka: <span type="quote">«Sametingets bibliotek har det overordnede ansvaret for å styrke og utvikle bibliotektilbudet til det samiske folket»</span>, (Sámedikki bibliotehkas lea bajimuš ovddasvástádus bibliotehkafálaldaga nannemis ja ovddideamis olles sámi álbmoga várás,) ja áigu váikkuhit dan ahte Sámedikki bibliotehka lea olles sámi guovllu bibliotehka.</p>
<p>Dasa lassin lasihuvvo doarjja sámi girjjálašvuođa buvttadeapmái ja jorgaleapmái buot sámi gielaide, ja ávžžuhit sámi lágádusaid almmuhit e-girjjiid, jietnagirjjiid ja eará digitála girjjálašvuođa.</p>
<p>Go galgá gozihit sámi girjjálašvuođa gaskkusteami ja fitnema, ja gozihit girjjálašvuođa buvttadeami, de fertejit ruđat biddjojuvvot doaibmabijuide dainna ulbmilin ahte nannet sámi girjjálašvuođa.</p>
<p>Ášši meannudeapmi loahpahuvvui 27.09.18 dii. 16.30</p>
<p>Ášši 050/18</p>
<p>Sámedikki dievasčoahkkin</p>
<p>25.09.2018-28.09.2018</p>
<p>Ášši 009/18</p>
<p>Plána ja finansalávdegoddi</p>
<p>11.09.2018-14.09.2018</p>
<p>Orienteren gávppot ovttasbargošiehtadusaid birra</p>
<p>Áššenr. 18/792</p>
<p>Meannudeamit</p>
<p>Mildosat<em type="bold"> </em></p>
<p><em type="bold">Evttohusat ja mearkkašumit</em> </p>
<p><em type="bold">Sámediggeráđi mearrádusárvalus:</em> </p>
<p>Sámediggi oaidná ahte lea ávki go Sámediggi gulahallama ja ovttasbarggu bokte gávpotgielddaiguin lea mielde láhčimin sámi dearvvašvuođa- ja bajásšaddanfálaldaga, sámi ealáhus- ja servodateallima, ja sihkkarastimin sámi giela ja kulturovdáneami.</p>
<p>Sámedikkis lea mihttomearrin dahkat ovttasbargošiehtadusaid ođđa gávpotgielddaiguin. Sámediggi galgá árjjalaččat bargat oaččun dihtii sadjái ovttasbargošiehtadusaid eará relevánta gávpotgielddaiguin.</p>
<p>Sámediggi oaidná deaŧalažžan ahte sámi áššiid vuoruheapmi ja ovddideapmi ii guđđojuvvo ovttaskas olbmuid duohkai, muhto institušuvdnan dahkkojuvvo. Gávpotšiehtadusat váikkuhit dan.</p>
<p>Sámediggi oaidná ahte báikkálaš ja regionála doarjjaortnegat čujuhettiin gávpotšiehtadusaide movttiidahttet ovttasbargui ja ođđa šiehtadusaid ásaheami.</p>
<p>Sámediggi vuoruha álbmotčoahkkimiid ovttasbarggu oktavuođas gávpotgielddaiguin, ja dieinna lágiin sihkkarastá báikkálaš fakki ja máhtu áigeguovdilis hástalusaid birra. Sámediggi áigu ain vuoruhit dan bargovuogi ahte deaivvadit olbmuiguin sin guovlluin.</p>
<p>Muđui váldá Sámediggi ráđi čilgehusa ovttasbargošiehtadusaid birra gávpogiiguin diehttevassii.</p>
<p>Plána ja finansalávdegoddi - 009/18</p>
<p>PFL - Mearrádus:</p>
<p><em type="bold">Álgu:</em> </p>
<p>Sámedikki plána- ja finánsalávdegoddi leat meannudan ášši 50/18 -  Orienteren gávpot ovttasbargošiehtadusaid birra.</p>
<p><em type="bold">Mearkkašupmi:</em> </p>
<p><em type="italic">Karen Anette Anti, NSR, ovddidii mearkkašumi:</em> </p>
<p><em type="italic">Lávdegotti eanetlohku NSRa láhtut Runar Myrnes Balto, Aili Guttorm, Tor Gunnar Nystad, Karen Anette Anti, Thomas Åhren og Klemet Erland Hætta, Guovddašbellodaga Cecilie Hansen,  Bargiidbellodaga sámediggejoavku Ronny Wilhelmsen, Tom Sottinen, Sylvi Pedersen Vatne ja Olgeža Nils Ante Oskal Eira, dorjot mearkkašumi:</em> </p>
<p>Lávdegotti mielas leat ollu buorit bealit das go mis leat ovttasbargošiehtadusat gávpotgielddaiguin, dát mielddisbuktá ahte hástalusat sámepolitihkalaš áššiin eai duvdojuvvo ovttaskas olbmuid nala, muhto daidda šaddá institušuvnnalaš rámma. Dasa lassin ahte šiehtadusat váikkuhit dasa ahte sápmelaččat dáin gávpogiin ožžot buoret bálvalusfálaldagaid, de lea dain maid stuora symbolalaš mearkkašupmi sápmelaččaide dáin gávpogiin, danin go dat lea njuolggo dohkkeheapmi sin leahkimis.</p>
<p>Lávdegoddi cealká ahte ovttasbargošiehtadus gaskal Sámedikki ja gávpotgielddaid ii ábut šaddat molssaeaktun dasa ahte gielddat šaddet mielde sámegiela  hálddašanguvlui, muhto váikkuhangaskaoapmin guovlluide gos bajit mihttomearri lea ahte gielddat áiggi mielde sajáiduvvet sámegiela hálddašanguvlui.</p>
<p>Vejolaš geatnegasvuođat sámi giella- ja kulturvuđot bálvalusain mat bohtet ovdan ovttasbargošiehtadusain, galget čalmmustahttojuvvot gielddaid plánemiin. Seammás ferte ásahit vugiid movt raportere ulbmilolahemiid, go ain ođasta gustovaš šiehtadusaid. Dan sáhttá dahkat ovdamearkka dihte jus gielddat raporterejit iežase</p>
<p>Lávdegoddi oaivvilda ahte leat eanet gielddat maiguin lea lunddolaš dahkat ovttasbargošiehtadusa Sámedikkiin. Máŋga gávpoga sámi guovlluin bohtet NÁČ Váibmogiela mielde klassifiserejuvvot gávpotgieldan main lea earenoamáš ovddasvástádus sámi álbmogii. Lávdegotti mielas galggaše gávpotgielddat sámi guovlluin dál juo bargat dan guvlui ahte addit sámi ássiide daid sámegielat fálaldagaid maidda sis lea riekti, nu go ásahit sámi mánáidgárddiid, fállat buriid sámegieloahpahusaid, ovttadássásaš dearvvašvuođabálvalusaid, ásahit sámi deaivvadanbáikkiid, ásahit giellaguovddážiid ja šiltet sámegillii.</p>
<p><em type="bold">Evttohus:</em> </p>
<p><em type="italic">Evttohus 1</em> </p>
<p><em type="italic">Toril Bakken Kåven, Nordkalottfolket, ovddidii evttohusa:</em> </p>
<p><em type="italic">Evttohusa dorjot Nordkalottflolket Toril Bakken Kåven, Bargiidbellodaga sámediggejoavku Ronny Wilhelmsen, Tom Sottinen, Sylvi Pedersen Vatne ja Olgeža Nils Ante Oskal Eira.</em> </p>
<p>Sámediggi váldá diehtun ášši gávpotgielddalaš ovttasbargošiehtadusaid birra.</p>
<p><em type="bold">Lávdegotti ráva:</em> </p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat:</p>
<p>Muđui doarju Sámediggi Sámediggeráđi mearrádusárvalusa.</p>
<p>Sámedikki dievasčoahkkin - 050/18</p>
<p><em type="bold">Mearkkašupmi 2 - Guovddašbellodat, áirras Cecilie Hansen, Johttisápmelaččaid listu ja NSR/NSR-SáB</em> </p>
<p>Diehtun gávpotgielddalaš ovttasbargošiehtadusaid birra</p>
<p>Sámedikki dievasčoahkkin lea hui ilus go eanet fylkkat ja gávpogat háliidit hábmet ovttasbargošiehtadusa Sámedikkiin.</p>
<p>Sámediggi háliida viidásetovddidit dáid šiehtadusaid movttiidahttima bokte ovttasbargoguimmiid, ahte sii dagaše dáhpin šiltet sámegillii buot ođđa almmolaš visttiid.</p>
<p>Ášši meannudeapmi álggahuvvui 27.09.18 dii. 17.00</p>
<p><em type="bold">Jienasteapmi</em> </p>
<p>39 áirasis ledje 34 čoahkis. Jienasteapmi čađahuvvui čuovvovaš vuogi mielde:</p>
<p>· Evttohus 1 hilgojuvvui 29 jienain 5 jiena vuostá · Plána- ja finánsalávdegotti ráva mearriduvvui ovttajienalaččat</p>
<p><em type="bold">Beavdegirjelasáhusat</em> </p>
<p>Dán áššis ii ovddiduvvon beavdegirjelasáhus.</p>
<p><em type="bold">Sáhkavuorrolistu ja replihkat </em></p>
<p>Sáhkavuorru Replihkka</p>
<p>1  Ronny Wilhelmsen, áššejođiheaddji 2  Silje Karine Muotka Ann-Elise Finbog   Ronny Wilhelmsen  Silje Karine Muotka  3  Kjetil Romsdal  4  Karen Anette Anti  5  Jørn Are Gaski  6  Cecilie Hansen  7  Runar Myrnes Balto  8  Tor Gunnar Nystad Ann-Elise Finbog   Jørn Are Gaski   John Kappfjell  Tor Gunnar Nystad  9  Nora Marie Bransfjell  10  Niko Valkeapää  11  Klemet Klemetsen Tor Gunnar Nystad   Márjá-Liissá Partapuoli 12  Maren Benedicte Storslett  13  Lars Filip Paulsen  14  Ronny Wilhelmsen</p>
<p>DC - Mearrádus:</p>
<p>Sámediggi oaidná ahte lea ávki go Sámediggi gulahallama ja ovttasbarggu bokte gávpotgielddaiguin lea mielde láhčimin sámi dearvvašvuođa- ja bajásšaddanfálaldaga, sámi ealáhus- ja servodateallima, ja sihkkarastimin sámi giela ja kulturovdáneami.</p>
<p>Sámedikkis lea mihttomearrin dahkat ovttasbargošiehtadusaid ođđa gávpotgielddaiguin. Sámediggi galgá árjjalaččat bargat oaččun dihtii sadjái ovttasbargošiehtadusaid eará relevánta gávpotgielddaiguin.</p>
<p>Sámediggi oaidná deaŧalažžan ahte sámi áššiid vuoruheapmi ja ovddideapmi ii guđđojuvvo ovttaskas olbmuid duohkai, muhto institušuvdnan dahkkojuvvo. Gávpotšiehtadusat váikkuhit dan.</p>
<p>Sámediggi oaidná ahte báikkálaš ja regionála doarjjaortnegat čujuhettiin gávpotšiehtadusaide movttiidahttet ovttasbargui ja ođđa šiehtadusaid ásaheami.</p>
<p>Sámediggi vuoruha álbmotčoahkkimiid ovttasbarggu oktavuođas gávpotgielddaiguin, ja dieinna lágiin sihkkarastá báikkálaš fakki ja máhtu áigeguovdilis hástalusaid birra. Sámediggi áigu ain vuoruhit dan bargovuogi ahte deaivvadi</p>
<p>Muđui váldá Sámediggi ráđi čilgehusa ovttasbargošiehtadusaid birra gávpogiiguin diehttevassii.</p>
<p>Ášši meannudeapmi loahpahuvvui 27.09.18 dii. 18.00</p>
<p>Ášši 051/18</p>
<p>Sámedikki dievasčoahkkin</p>
<p>25.09.2018-28.09.2018</p>
<p>Ášši 010/18</p>
<p>Plána ja finansalávdegoddi</p>
<p>11.09.2018-14.09.2018</p>
<p>Orienteren regiovnnalaš ovttasbargošiehtadusaid birra</p>
<p>Áššenr. 18/3063</p>
<p>Meannudeamit</p>
<p>Mildosat<em type="bold"> </em></p>
<p><em type="bold">Evttohusat ja mearkkašumit</em> </p>
<p><em type="bold">Sámediggeráđi mearrádusárvalus:</em> </p>
<p>Sámediggi oaidná ahte ovttasbargošiehtadusat leat deaŧalaš gaskaoamit sámi servodateallima, kultuvrra, árbevieruid ja ealáhusaid ovddideapmái. Sámediggi oaivvilda ahte ovttasbargošiehtadusaid lea deaŧalaš vuoruhit ovddasguvlui, ja ferte geahčaduvvot fárrolaga čielgaseappo ovddasvástádusjuoguin Sámedikki ja fylkkaid gaskka sierra ulbmiliid ruhtadeami ektui.</p>
<p>Sámediggi dohkkeha šiehtaduvvon ja vuolláičállojuvvon ovttasbargošiehtadusa Finnmárkku fylkkagieldda ja Sámedikki gaskka.</p>
<p>Sámediggi dohkkeha šiehtaduvvon ovttasbargošiehtadusa Norlándda fylkkasuohkana ja Sámedikki gaskka. Sámedikki presideanta fápmuduvvo vuolláičállit šiehtadusa.</p>
<p>Plána ja finansalávdegoddi - 010/18</p>
<p>PFL - Mearrádus:</p>
<p><em type="bold">Álgu:</em> </p>
<p>Sámedikki plána- ja finánsalávdegoddi leat meannudan ášši 51/18 -  Orienteren regiovnnalaš ovttasbargošiehtadusaid birra.</p>
<p><em type="bold">Mearkkašumit:</em> </p>
<p><em type="italic">Mearkkašupmi 1</em> </p>
<p><em type="italic">Thomas Åhren, NSR, ovddidii mearkkašumi:</em> </p>
<p><em type="italic">Lávdegotti eanetlohku NSRa láhtut Runar Myrnes Balto, Aili Guttorm, Tor Gunnar Nystad, Karen Anette Anti, Thomas Åhren ja Klemet Erland Hætta, Guovddašbellodaga Cecilie Hansen,  dorjot mearkkašumi:</em> </p>
<p>Regionála ovttasbargošiehtadusaid čuovvoleapmi</p>
<p>Lávdegotti mielas lea dehálaš láhčit vejolašvuođaid bistevaš ovttasbargui gaskal fylkkagielddaid ja Sámedikki, vuhtiiváldin dihte ovttas sámi beroštumiid. Jus galgat olahit oktasaš mihttomeriid, de lea sihke buorre plánen ja čuovvoleapmi dehálaš oasit barggus.</p>
<p>Regionála ovttasbargošiehtadusaid geavaheapmi ovttaskas fylkkagielddain, boahtá mielddisbuktit ahte fylkkarájit mannet sámi guovlluid čađa. Ovdamearkan dákkár guovlluin leat lullisámi guovllut rádjeguovllus Nordlándda ja Romssa gaskka. Danin lea dehálaš ahte biddjo earenoamáš fuomášupmi dákkár guovlluide sihke plánema  oktavuođas ja regionála ovttasbargošiehtadusaid čuovvoleamis gaskkal fylkkagielddaid ja Sámedikki.</p>
<p>Fylkkagielddat ruhtadit dávjá prošeavttaid main báikkálaš aktevrrat merkejit báikenamaid, ovdamearkka dihte go merkejit ja šiltejit meahccebálgáid. Dákkár prošeavttaid leat dávjá báikkálaš organisašuvnnat ja searvvit mat čađahit, eaktodáhtolaš bargun. Dávjá eai dieđe dát aktevrrat ahte guovlluin maid sii merkejit, gávdnojit sámi báikenamat, dahje sii eai oba jurddaš ge dan. Sámedikki mielas galggaše fylkkagielddat ovttasbargošiehtadusaid bokte geatnegahttojuvvot muitalit prošeaktaeaiggádiidda dán ášši, ja ahte biddjo gáibádussan ahte geavahit sámi báikenamaid go ruhtadit dákkár prošeavttaid.</p>
<p><em type="italic">Mearkkašupmi 2</em> </p>
<p><em type="italic"> Ronny Wilhelmsen, BB ovddidii mearkkašumi:</em> </p>
<p><em type="italic">Lávdegotte unnitlohku BB Ronny Wilhelmsen, Tom Sottinen ja Sylvi Pedersen Vatne  dorjot mearkkašumi.</em> </p>
<p>Diehtojuohkin regionála ovttasbargošiehtadusaid birra</p>
<p>Ovttasbargošiehtadusain fylkkagielddaiguin lea alla árvu Sámedikkis. Juohke guovllus ja fylkkas leat iešvuođat ja iežaset hástalusat mat leat earáláganat go duoin earáin. Danin lea dehálaš ahte dát šiehtadusat meannuduvvojit sierra dievasčoahkkimis, nu ahte Sámediggeáirasat sáhttet ovdanbuktit iežaset jurdagiid daid birra, dan sisdoalu birra</p>
<p><em type="bold">Evttohus</em> </p>
<p><em type="italic">Evttohus 1</em> </p>
<p><em type="italic">Toril Bakken Kåven. Nordkalottfolket, ovddidii evttohusa:</em> </p>
<p><em type="italic">Evttohusa dorjot Nordkalottflolket Toril Bakken Kåven, Bargiidbellodaga sámediggejoavku Ronny Wilhelmsen, Tom Sottinen, Sylvi Pedersen Vatne ja Olgeža Nils Ante Oskal Eira.</em> </p>
<p>Sámediggi váldá diehtun ášši regionála ovttasbargošiehtadusaid birra.</p>
<p><em type="bold">Lávdegotti ráva:</em> </p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat:</p>
<p>Muđui doarju Sámediggi Sámediggeráđi mearrádusárvalusa.</p>
<p>Sámedikki dievasčoahkkin - 051/18</p>
<p><em type="bold">Doarjja lávdegotti mearkkašumiide</em> </p>
<p>Nordkalottfolket, áirras Kjetil Romsdal doarju lávdegotti mearkkašumi 2.</p>
<p>Johttisápmelaččaid listu, áirras Anders Somby jr. doarju lávdegotti mearkkašumi 1.</p>
<p><em type="bold">Mearkkašupmi 3 - Guovddašbellodat, áirras Cecilie Hansen ja Johttisápmelaččaid listu, áirras Anders Somby jr.</em> </p>
<p>Sámedikki dievasčoahkkin lea hui ilus go eanet fylkkat ja gávpogat háliidit hábmet ovttasbargošiehtadusa Sámedikkiin. Sámediggi háliida viidásetovddidit dáid šiehtadusaid movttiidahttima bokte ovttasbargoguimmiid, ahte sii dagaše dáhpin šiltet sámegillii buot ođđa almmolaš visttiid.</p>
<p>Ášši meannudeapmi álggahuvvui 27.09.18 dii. 18.00</p>
<p><em type="bold">Jienasteapmi</em> </p>
<p>39 áirasis ledje 35 čoahkis. Jienasteapmi čađahuvvui čuovvovaš vuogi mielde:</p>
<p>· Evttohus 1 hilgojuvvui 23 jienain 12 jiena vuostá · Plána- ja finánsalávdegotti ráva mearriduvvui ovttajienalaččat</p>
<p><em type="bold">Beavdegirjelasáhusat</em> </p>
<p>Dán áššis ii ovddiduvvon beavdegirjelasáhus.</p>
<p><em type="bold">Sáhkavuorrolistu ja replihkat </em></p>
<p>Sáhkavuorru Replihkka 1  Cecilie Hansen, áššejođiheaddji   2  Lars Filip Paulsen  3  Ronny Wilhelmsen Piera Heaika Muotka  Ronny Wilhelmsen  4  Kjetil Romsdal  5  Silje Karine Muotka Synnøve Søndergaard  Silje Karine Muotka  6  Thomas Åhrén  7  Cecilie Hansen  8  Anders Somby jr.  9  Tor Gunnar Nystad  10  Cecilie Hansen</p>
<p>DC - Mearrádus:</p>
<p>Sámediggi oaidná ahte ovttasbargošiehtadusat leat deaŧalaš gaskaoamit sámi servodateallima, kultuvrra, árbevieruid ja ealáhusaid ovddideapmái. Sámediggi oaivvilda ahte ovttasbargošiehtadusaid lea deaŧalaš vuoruhit ovddasguvlui, ja ferte geahčaduvvot fárrolaga čielgaseappo ovddasvástádusjuoguin Sámedikki ja fylkkaid gaskka sierra ulbmiliid ruhtadeami ektui.</p>
<p>Sámediggi dohkkeha šiehtaduvvon ja vuolláičállojuvvon ovttasbargošiehtadusa Finnmárkku fylkkagieldda ja Sámedikki gaskka.</p>
<p>Sámediggi dohkkeha šiehtaduvvon ovttasbargošiehtadusa Norlándda fylkkasuohkana ja Sámedikki gaskka. Sámedikki presideanta fápmuduvvo vuolláičállit šiehtadusa.</p>
<p>Ášši meannudeapmi loahpahuvvui 27.09.18 dii. 18.30</p>
<p>Ášši 037/18</p>
<p>Sámedikki dievasčoahkkin</p>
<p>12.06.2018-15.06.2018</p>
<p>Ášši 005/18</p>
<p>Ealáhus- ja kulturlávdegoddi</p>
<p>29.05.2018-31.05.2018</p>
<p>Ášši 007/18</p>
<p>Ealáhus- ja kulturlávdegoddi</p>
<p>11.09.2018-13.09.2018</p>
<p>Ášši 052/18</p>
<p>Sámedikki dievasčoahkkin</p>
<p>25.09.2018-28.09.2018</p>
<p>Finnmárkkuopmodat – Ovttasstivren</p>
<p>Áššenr. 18/1026</p>
<p>Meannudeamit</p>
<p>Mildosat<em type="bold"> </em></p>
<p>Evttohusat ja mearkkašumit</p>
<p><em type="bold">Sámediggeráđi mearrádusárvalus:</em> </p>
<p>Finnmárkkuopmodat (FeFo) lea hui deaŧalaš sámi ásahus luondduresurssaid sihkkarastis vuođđun sámi kultuvrii, boazodollui, meahccedollui, ealáhusbargui ja servodateallimii. Dát leat maiddái almmolaš sámi servodatberoštumit maid ferte hálddašit buoremus vejolaš vuogi mielde ja dávistettiin Sámedikki oidnui. Sámedikki parlamentáralaš stivrenhápmi berre leat vuođđun dalle go lahtut ja várrelahtut válljejuvvojit FeFo:i.</p>
<p>Jos sámi servodatberoštumiid hálddašeapmi FeFos ja politihkalaš ja fágalaš čuovvuleapmi Sámedikkis FeFo guovdu galgá dáhpáhuvvat einnostahtti vugiin, de gávnnaha Sámediggi ahte lea dárbu ásahit muhtun rámmaid ovttasstivrema várás. Sámediggi mearrida čuovvovaš bagadusa ovttasstivremii Sámedikki válljen lahtuid FeFo stivrras, FeFo ja fylkkagieldda gaskka FeFo birra:</p>
<p>1.  Sámedikki válljen lahtut ja persovnnalaš várrelahtut FeFo stivrras ovddastit doppe Sámedikki ja geahččalit  galgá  ahte  sihkkarastojuvvo  čoahkis  gelbbolašvuohta,  vásihusat  ja  kapasitehta čuovvovaš surggiin: a.  Sámi giella- ja kulturmáhttu. b.  Servodatmáhttu ja politihkalaš bargu c.  Doaibmastivren d.  Juridihkalaš gelbbolašvuohta</p>
<p>a.  Sámi giella- ja kulturmáhttu. b.  Servodatmáhttu ja politihkalaš bargu c.  Doaibmastivren d.  Juridihkalaš gelbbolašvuohta</p>
<p>1.  Sámedikki  vuosttaš  gorrelohkoválljen  stivralahttu  FeFoi  lea  Sámedikki  evttohas  FeFo</p>
<p>jođihandoibmii.</p>
<p>2.  Sámediggeráđđi  galgá  juohke  válgaáigodaga  álggus  gohččut  Sámedikki  nammadan</p>
<p>stivralahtuid  ja  várrelahtuid  FeFos,  FeFo  bearráigeahččanlávdegotti  lahtu  ja  várrelahtu  ja Sámedikki joavkojođiheddjiid seminárii FeFo rolla, doaimmaid ja ovddasvástádusa birra.</p>
<p>3.  Sámedikki dievasčoahkkin galgá juohke válgaáigodaga álggus oažžut ášši Sámediggeráđis mas</p>
<p>evttohuvvojit vuoruheamit ja áddejumit juksan dihtii finnmárkkulága ulbmila.</p>
<p>4.  Sámediggeráđđi  galgá  oktii  jagis  njealji  dieđáhusas  dievasčoahkkimii  bidjat  FeFo  ja  FeFo</p>
<p>bearráigeahččanlávdegotti  jahkedieđáhusa  mielde.  Sámediggeráđđi  galgá  dás  čállit  oanehaš čoahkkáigeasu FeFo doaimma birra Sámedikki mearridan FeFo stivrendokumeantta ektui.</p>
<p>5.  Sámediggeráđđi  galgá  gohččut  Sámedikki  nammadan  FeFo  stivralahtuid  ja  listtaid/bellodagaid</p>
<p>parlamentáralaš  jođiheddjiid  main  lea  lahttu  FeFo  stivrras  gulahallančoahkkimii.  Čoahkkimat galget leat diehtojuohkima ja máhttojuohkima arenat. Gulahallančoahkkimat sáhttet maiddái leat arenan  gos  guorahallat  bajimuš  prinsihpalaš  áššečuolmmaid  Sámedikki  mearrádusa čuovvuleapmái.  Prinsihpalaš  áššečuolmmaid  sáhttá  guorahallat  konkrehta  áššiin.  Jos  čuožžila dárbu spiehkastit das ahte vuosttaš válljejuvvon stivralahtu lea jođiheaddji evttohas FeFo stivrii (gč. čuoggá 2), de galgá dan birra dieđihuvvot ja guorahallojuvvot stivrengulahallančoahkkimis.</p>
<p>6.  Jahkásaš  gulahallančoahkkin  fylkkagielddain  ja  FeFoin  nannejuvvo  ja  viidásetovddiduvvo,  ja</p>
<p>sihkkarastojuvvo ahte bargu finnmárkkulága ollašuhttimiin dáhpáhuvvá čorgadit ja ovttasdoaibmi vuogi mielde.</p>
<p>7.  Go Sámediggi, FeFo dahje fylkkagielda váldet álgaga doallat čoahkkima politihkalaš-/stivradásis</p>
<p>ja/dahje  hálddahusa  dásis  guorahallan  dihtii  konkrehta  ja  gáibideaddji  áššiid,  de  vuordá Sámediggi ahte buot bealit dan duohtavuođas dahket.</p>
<p>8.  Sámediggeráđđi  galgá  láhčit  diehtojuohkima  ja  gulahallama  fylkkagielddain  Sámedikki  ášši</p>
<p>ráhkadeamis  vuoruhemiid  ja  áddejumiid  birra  juksan  dihtii  finnmárkkulága  ulbmila,  ja  vejolaš eará  áššiid  ráhkadeamis  maid  lea  dárbu  ovttastahttit,  ja  vuordá  ahte  fylkkagielda  láhčá  dili seamma lági mielde go ieš ráhkada vásttolaš politihkalaš dokumeanttaid dahje áššiid.</p>
<p>Sámediggi bivdá ráđđehusa ovttas Sámedikkiin ja fylkkagielddain árvvoštallat leago dárbu justeret finnmárkkulága mearrádusaid stivralahtuid ja várrelahtuid nammadeamis FeFoi.</p>
<p>Sámediggi bivdá Sámediggeráđi evalueret ja árvvoštallat njuolggadusaid reviderema rievdan meahccegeavahusa ektui finnmárkkulága mielde.</p>
<p>Ealáhus- ja kulturlávdegoddi - 005/18</p>
<p>EKL - Mearrádus:</p>
<p><em type="bold">Álggahus</em> </p>
<p>Sámedikki ealáhus- ja kulturlávdegoddi lea meannudan ášši  37/18 Finnmárkkuopmodat -</p>
<p>Ovttasstivren.</p>
<p><em type="bold">Evttohusat</em> </p>
<p>Norgga Sámiid Riikasearvi/Sámeálbmotbellodaga lahttu, Jovna Vars Smuk, ovddidii evttohusa áššis.</p>
<p><em type="italic">Norgga S</em>ámiid Riikkasearvvi <em type="italic">lahtut, Sandra Andersen Eira ja Vidar Andersen, Bargiidbellodaga lahttut, Arild Pettersen Inga, Per Mathis Oskal ja John Kappfjell, Guovddášbellodaga lahttu, Hans Ole Eira, Árjja lahttu, Inger Eline Eriksen Fjellgren, Nordkalottfolket Lahttu, Tor H.Mikkola, Johtisápmelaččaid listu lahttu, Anders Somby jr. ja Ovddádusbellodaga lahttu, Arthus Tørfoss, dorjo evttohusa.</em> </p>
<p>Evttohus 1</p>
<p>Maŋidit árvalusa buktima<em type="bold"> </em></p>
<p>Áššis 37/18 Finnmárkkuopmodat – ovttas stivren ovddida lávdegotti jođiheaddji čálalaš ohcama dievasčoahkkinjođihangoddái dakka viđe, ahte maŋidit lávdegottis meannudeami čoahkkinortnega mielde, bargu fágalávdegottiin 01.06.2017 čuoggá 1, bokstáva j) mielde. <em type="bold"> </em></p>
<p>Ohcan hábmejuvvo ná: Ealáhus- ja kulturlávdegoddi bivdá maŋidit áigemeari árvalusa addimis áššis 37/18 Finnmárkkuopmodat – ovttas stivren boahtte dievasčoahkkimii. <em type="bold"> </em></p>
<p>Ealáhus- ja kulturlávdegoddi oaidná ahte dát lea deaŧalaš ášši mas Sámedikki loahpalaš mearrádus galgá váikkuhit oktavuođa nannema Sámedikki, fylkka ja FeFo stivrra gaskka. Dán oktavuođas lea lávdegotti árvvoštallama mielde vejolaš juksat dán ulbmila jos addojuvvošii eanet áigi politihkalaš áššemeannudeapmái boahtte dievasčoahkkima rádjai. <em type="bold"> </em></p>
<p>Dasto háliida lávdegoddi viežžat eanet dieđuid áššis, earret eará siskkáldas fágalaš ja juridihkalaš árvvoštallamiid Sámedikkis ahte movt dat evttohusat mat leat ovddiduvvon sáhttet váikkuhit stivralahtuid barggu Finnmárkkuopmodaga stivrras. <em type="bold"> </em></p>
<p>Sámedikki dievasčoahkkin - 037/18 Ášši maŋiduvvui.</p>
<p>DC - Mearrádus: Ášši maŋiduvvui.</p>
<p>Ealáhus- ja kulturlávdegoddi - 007/18</p>
<p>EKL - Mearrádus:</p>
<p><em type="bold">Álggahus</em> </p>
<p>Sámedikki ealáhus- ja kulturlávdegoddi lea meannudan ášši 52/18 Finnmárkkuopmodat - Ovttastivren. Lávdegoddi ovddida čuvvovaš evttohusa:</p>
<p><em type="bold">Evttohusat</em> </p>
<p><em type="italic">Evttohus ovddiduvvon Bargiidbelodaga Alessia Reina bokte. Lávdegotti miellahtut John Kappfjell ja Per Mathis Oskal dorjuba. </em> </p>
<p>Evttohus 1<em type="italic"> </em></p>
<p>Vuosttaš tearkstaoasis, rievdadusat 2. ja 3. cealkagiin: Dá leat maid almmolaš sámi servodatberoštumit maid ferte hálddašit buoremus lági mielde buoremussan fylkka ássiide ja Sámedikki oainnu mielde. Sámedikkis lea parlamentáralaš stivrenmálle, ja Finnmárkku fylkkasuohkanis lea ovdagoddemodealla, dát boahtá ovdan go nammada Sámedikki FeFo stivralahtuid.</p>
<p>1. čuoggá sadjái: 1. Sámedikki válljen lahtut ja persovnnalaš várrelahtut FeFo stivrras ovddastit Sámedikki ja joavkkut galget geahččalit ahte sis sihkkarastojuvvo čoahkis gelbbolašvuohta ja vásihusat.</p>
<p>Rievdadusat 2. čuoggás:  Čuoggis 2 sihkkojuvvo ollislaččat.</p>
<p>3. čuoggá sajdái:  2. Sámediggeráđđi sáhttá juohke válgaáigodaga álggus gohččut Sámedikki nammadan FeFo stivralahtuid ja várrelahtuid, lahtu ja várrelahtu FeFo dárkkistanlávdegoddái ja Sámedikki joavkojođiheddjiid gulahallamii semináras FeFo rolla, bargguid ja ovddasvástádusa birra.</p>
<p>4. čuoggá sadjái:  3. Sámedikki dievasčoahkkin galgá juohke válgaáigodaga álggus oažžut ášši Sámediggeráđis mas evttohuvvojit vuoruheamit ja áddejumit juksan dihtii Finnmárkolága ulbmila. (Stivrendokumeantta).</p>
<p>5. čuoggá sadjái:  4. Sámediggeráđđi galgá oktii jagis njealji dieđáhusas dievasčoahkkimii, dahje sierra áššin, bidjat ovdan FeFo ja FeFo bearráigeahččanlávdegotti jahkedie�</p>
<p>6. čuoggá sadjái:  5. Sámediggeráđđi sáhttá gohččut Sámedikki nammadan FeFo stivralahtuid ja listtaid/bellodagaid parlamentáralaš jođiheddjiid main lea lahttu FeFo stivrras gulahallančoahkkimii. Čoahkkimat galget leat diehtojuohkima ja máhttojuohkima arenat. Gulahallančoahkkimat sáhttet maiddái leat arenan gos guorahallat bajimuš ja prinsihpalaš áššečuolmmaid čuovvoleapmái Finnmárkolágas ja Sámedikki mearrádusa čuovvuleapmái.</p>
<p>7. čuoggá sadjái:  6. Jahkásaš gulahallančoahkkin fylkkagielddain ja FeFoin nannejuvvo ja viidásetovddiduvvo, ja sihkkarastojuvvo ahte bargu Finnmárkolága ollašuhttimiin dáhpáhuvvá ávkkálaš vuogi mielde.  Rievdadusat 8. čuoggás.</p>
<p>Rievdadus 8. čuoggás:   Čuoggis 8 sihkkojuvvo ollislaččat.</p>
<p>9. čuoggá sadjái:  7. Sámediggeráđđi galgá láhčit buori diehtojuohkima ja gulahallama fylkkagielddain. Dát guoská Sámedikki ášši ráhkadeamis vuoruhemiid ja áddejumiid birra juksan dihtii Finnmárkolága ulbmila, ja vejolaš eará áššiid ráhkadeamis maid lea dárbu ovttastahttit.</p>
<p>Sámediggi bivdá Sámediggeráđi evalueret ja árvvoštallat njuolggadusaid reviderema rievdan meahccegeavahusa ektui Finnmárkolága mielde.</p>
<p><em type="italic">Evttohus ovddiduvvon Árjjá Inger Eline Eriksen Fjellgren bokte. Lávdegotti miellahtut Norgga sámiid Riikasearvvi (NSR) Sandra Márjá West, Celine Boyne Lamo, Nora Marie Bransfjell, Maren Benedicte Storslett, Norgga sámiid Riikasearvvi/Sámeálbmot bellodaga (NSR/SáB) Beaska Niillas, Guovddášbellodaga Hans Ole Eira, Johttisámiid listtu Anders S. Buljo dorjot:</em> </p>
<p>Evttohus 2</p>
<p>Lasáhus 1. čuoggái a) bustáva vuolde:  a) Sámi giella ja kultuvra, dása gullá maid máhttu historjjálaš árvbevirolaš sámi meahccegeavaheami birra</p>
<p>Lasáhus 1. čuoggái d) bustáva vuolde:  d) Juridihkalaš gelbbolašvuohta sámi vuoigatvuođaid birra álgoálbmogin</p>
<p>Lasáhus ođđa 2. cealkaga 3. čuoggái:  3. Ferte árvvoštallat galgá go Fylkkasuohkana nammaduvvon FeFo stivralahtuid ja várrelahtuid bovdet ja galgá go jurddašit lágidit seminára ovttasráđiid Fylkkasuohkaniin.</p>
<p>4. čuoggá sadjái boahtá čuovvovaččat: 4. Sámedikki dievasčoahkkin galgá juohke válgaáigodaga álggus, Sámediggeráđi mearrádusárvalusa mielde, mearridit ášši mas leat vuoruheamit  ja ipmárdusat olahandihte Finnmárkolága ulbmiliid.</p>
<p>Lasáhus ođđa maŋimus cealkka 5. čuoggás:  Dát galgá dan maŋŋil sáddejuvvot FeFo:i.</p>
<p>8. čuoggá sadjái boahtá ná:  Go Sámedikki, FeFo dahje fylkkasuohkana bealis lea sávaldat doallat čoahkkima politihkalaš-/ stivrradásis ja/ dahje hálddahusdásis digaštallandihte konkrehta ja gáibideaddji áššebeliid, de eaktuduvvo ahte dán doahttalit buot bealit.</p>
<p><em type="italic">Evttohus ovddiduvvon Árjjá Inger Eline Eriksen Fjellgren bokte. Lávdegotti miellahtut Bargiidbellodaga (BB) Per Mathis Oskal, Alessia Reina ja John Kappfjell dorjot: </em> </p>
<p>Evttohus 3</p>
<p>Lasáhus ođđa 2. cealkka 2. čuoggás: Vuosttaš čuoggá sáhttá sihkkut vai deavdá eavttuid 1. čuoggás ja sihkkarastindihte eanemus doarjaga Sámedikki dievasčoahkkimis.</p>
<p>6. čuokkis. Vuosttaš cealkaga ovdii boahtá ná:  Sámediggeráđđi galgá gohččut Sámedikki nammadan FeFo stivralahtuid ja parlamentáralaš jođiheddjiid listtuin/ bellodagain Sámedikkis gulahallančoahkkimii.</p>
<p>Guokte maŋimus teakstaoasi 9. čuoggá maŋábealde sihkkojuvvojit.</p>
<p><em type="italic">Evttohus ovddiduvvon Guovddášbellodaga Hans Ole Eira bokte. Lávdegotti miellahtut Norgga sámiid Riikasearvvi (NSR) Sandra Márjá West, Celine Boyne Lamo, Nora Marie Bransfjell ja Maren Benedicte Storslett, Norgga sámiid Riikasearvvi/Sámeálbmot bellodaga (NSR/SáB) Beaska Niillas,  Bargiidbellodaga (BB) Per Mathis Oskal, Alessia Reina ja John Kappfjell, Johttisámiid listtu Anders S. Buljo, Árjja Inger Eline Eriksen Fjellgren dorjot: </em></p>
<p>Evttohus 4 6. čuokkis. Vuosttaš cealkka sihkkojuvvo: Sámediggeráđđi galgá bovdet Sámedikki nammaduvvon FeFo stivralahtuid ja daid parlamentáralaš listu/bellodagaid jođiheddjiid dialogačoahkkimii main lea miellahttu FeFo-stivrras.</p>
<p>6. čuokkis, vuosttáš cealkka sadjái: Sámediggeráđđi galgá bovdet Sámedikke nammaduvvon FeFo stivralahtuid ja várrelahtuid, ja daid earáid, dárbbu mielde, dialogačoahkkimii.</p>
<p><em type="italic">Evttohus ovddiduvvon Ovddadusbellodaga Arthur Tørrfoss bokte: </em></p>
<p>Evttohus 5 Sámediggeráđi evttohusa sadjái: Finnmárku ja Romsa časkojuvvojit oktan fylkan. Dat mearkkaša ahte jus dálá hálddašeapmi viidásetfievrriduvvo, de šaddet goabbat lágan hálddašanorgána: FeFo Finnmárkkus ja Statsskog Romssas. Sámedikki mielas ii leat dát veaháge buorre. Mii dárbbašit ovtta ollislaš areálahálddašeami.   Sámedikki mielas ferte danin Heaittihit Finnmárkolága ja FEFO. Sámediggi bivdá Stuoradikki bargat dan nala ahte oamastanriekti eatnamiidda Finnmárkkus sirdojuvvojit suohkaniidda, ja ahte meahcceláhka doaibmagoahtá.</p>
<p><em type="bold">Lávdegotti ráva</em> </p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat:  Sámediggi doarju muđui sámediggeráđi árvalusa.</p>
<p>Sámedikki dievasčoahkkin - 052/18</p>
<p><em type="bold">Evttohus 6 - Áirras Toril Bakken Kåven, Nordkalottfolket</em> </p>
<p>Finnmárkkuopmodat - ovttasstivren</p>
<p>Jurdda Finnmárkkuopmodagain (FeFo) lei addit Finnmárkulaččaide ruovttoluotta Finnmárkku, deavdit riikkaidgaskasaš geatnegasvuođaid, ja ahte Finnmárkku iežas álbmot galggai beassat stivret opmodaga. Dán barggus, go láhka mearriduvvui, lei buohkaide čielggas ahte dát šaddá láhka mainna ii oktage leat áibbas duhtavaš, muhto lei láhka mainna Stuoradiggi ja Sámediggi ja buot bellodagat sáhtte soabadit. Dán vuođul, ja ovttasbarggu vuoiŋŋain, fertet mii gávdnat buoremus čovdosiid Finnmárkku álbmogii lága ulbmila ektui.</p>
<p>Hábmet ovttasstivrendokumeantta man barggus leat dušše 3 áirasa, addá dakkár gova ahte ii hálit luohttevašvuođa, ovttasbarggu ii ge gulahallama, muhto baicca buvttahit vuostefámuid main ii leat Finnmárkulaččaide mohttege ávkin. Jus háliida buori doaibmi stivrra FeFoi, de šaddá dan háhkat gulahallamiin ja ovttasbargguin Finnmárkku fylkkasuohkaniin, nu ahte lea sohppojuvvon ipmárdus doaimmain, mihttomeriin ja movt stivrenbargu galgá čađahuvvot. Dát sáhttá addit vuođu bistevaš buriide struktuvrraide ja bargui mas lea oktasaš mihttu; hálddašit Finnmárkkuopmodaga buorrin buohkaide geat orrot fylkkas.</p>
<p>Seammás galgá leat ipmárdus ja doahttaleapmi das ahte muhtin áššiin sáhttet leat goabbatlágan beroštumit, muhto dát sáhttet lihka bures leat Finnmárkku fylkka ja Sámedikki áirasiid gaskkas, go áirasiid gaskka mat leat válljejuvvon dán guovtti ásahusas.</p>
<p>Finnmárkku fylkkasuohkan bovdejuvvo ovttasbargui hábmet ovttasstivrenmodealla FeFoi, mas Sámediggi ja Finnmárkku fylkkasuohkan soahpaba njuolggadusaid mat leat buorrin Finnmárkku álbmogii.</p>
<p>Ášši meannudeapmi álggahuvvui 28.09.18 dii. 10.35</p>
<p><em type="bold">Bealátvuođaárvvoštallan</em> </p>
<p>Čuovvovaš áirasa leat bivdán bealátvuođaárvvoštallama áššis 052/18:</p>
<p>· Áirras Mathis Nilsen Eira, NSR · Áirras Tor H. Mikkola, Nordkalottfolket</p>
<p>Dievasčoahkkinjođihangottii árvalus:</p>
<p>· Áirras Mathis Nilsen Eira, NSR - Bealálaš · Áirras Tor H. Mikkola, Nordkalottfolket - Ii bealálaš</p>
<p>Dievasčoahkkinjođihangotti árvalus mearriduvvui ovttajienalaččat. Dat áirasat geaidda dat guoská, eai lean mielde meannudeamen bealátvuođaášši.</p>
<p>Čuovvovaš várreláhttu válddii saji dievasčoahkkimii:</p>
<p>· Várreláhttu Celine Boyne Lamo, áirras Mathis Nilsen Eira sadjásaš</p>
<p><em type="bold">Jienasteapmi</em> </p>
<p>39 áirasis ledje 32 čoahkis. Jienasteapmi čađahuvvui čuovvovaš vuogi mielde:</p>
<p>· Evttohus 5 hilgojuvvui 31 jienain 1 jiena vuostá · Evttohus 3 hilgojuvvui 30 jienain 2 jiena vuostá · Evttohus 6 hilgojuvvui 24 jienain 8 jiena vuostá · Evttohus 1 hilgojuvvui 26 jienain 6 jiena vuostá · Evttohus 2 mearriduvvui 22 jienain 10 jiena vuostá · Evttohus 4 mearriduvvui 22 jienain 10 jiena vuostá · Ealáhus- ja kulturlávdegotti ráva mearriduvvui 24 jienain 8 jiena vuostá</p>
<p><em type="bold">Beavdegirjelasáhusat</em> </p>
<p>Ronny Wilhelmsen, Bargiidbellodat, ovddidii čuovvovaš beavdegirjelasáhusa: Boasttu siva geažil lea Ealáhus- ja kulturlávdegotti čoahkkingirjjis registrerejuvvon ahte Bargiidbellodat doarju evttohusaid 2, 3 ja 4, muhto dat lea boastut. Bargiidbellodat lea dorjon dušše iežas evttohusa.</p>
<p><em type="bold">Sáhkavuorrolistu ja replihkat</em> </p>
<p>Sáhkavuorru Replihkka 1  Tom Sottinen, dievasčoahkkinjođiheddji  Kjellrun Wilhelmsen, čoahkkinortnegii  Piera Heaika Muotka, čoahkkinortnegii  Ronny Wilhelmsen, čoahkkinortnegii  Tom Sottinen, čoahkkinortnegii   Runar Myrnes Balto, čoahkkinortnegii  Kjellrun Wilhelmsen, čoahkkinortnegii 2  Hans Ole Eira, áššejođiheaddji  3  Arthur Johan Tørfoss Sandra Márjá West</p>
<p>Arthur Johan Tørfoss  4  Ronny Wilhelmsen Sandra Márjá West   Hans Ole Eira   Anders Somby jr.  Ronny Wilhelmsen  5  Silje Karine Muotka Ronny Wilhelmsen  Silje Karine Muotka  6  Beaska Niillas Ronny Wilhelmsen  Beaska Niillas  7  Kjetil Romsdal Sandra Márjá West   Runar Myrnes Balto   Ronny Wilhelmsen  Kjetil Romsdal  8  Sandra Márjá West  9  Klemet Klemetsen  10  Runar Myrnes Balto Ronny Wilhelmsen  Runar Myrnes Balto  11  Anders Somby jr.  12  Isak Mathis O. Hætta Anders Somby jr.   Sandra Márjá West  Isak Mathis O. Hætta  14  Sandra Andersen Eira Synnøve Søndergaard  Sandra Andersen Eira  15  Per Mathis Oskal Kjetil Romsdal   Sandra Márjá West  Per Mathis Oskal  16  Silje Karine Muotka  17  Ronny Wilhelmsen Beaska Niillas  Ronny Wilhelmsen  18  Silje Karine Muotka  19  Hans Ole Eira</p>
<p>DC - Mearrádus: Finnmárkkuopmodat (FeFo) lea hui deaŧalaš sámi ásahus luondduresurssaid sihkkarastis vuođđun sámi kultuvrii, boazodollui, meahccedollui, ealáhusbargui ja servodateallimii. Dát leat maiddái almmolaš sámi servodatberoštumit maid ferte hálddašit buoremus vejolaš vuogi mielde ja dávistettiin Sámedikki oidnui. Sámedikki parlamentáralaš stivrenhápmi berre leat vuođđun dalle go lahtut ja várrelahtut válljejuvvojit FeFo:i.</p>
<p>Jos sámi servodatberoštumiid hálddašeapmi FeFos ja politihkalaš ja fágalaš čuovvuleapmi Sámedikkis FeFo guovdu galgá dáhpáhuvvat einnostahtti vugiin, de gávnnaha Sámediggi ahte lea dárbu ásahit muhtun rámmaid ovttasstivrema várás. Sámediggi mearrida čuovvovaš bagadusa ovttasstivremii Sámedikki válljen lahtuid FeFo stivrras, FeFo ja fylkkagieldda gaskka FeFo birra:</p>
<p>1.  Sámedikki válljen lahtut ja persovnnalaš várrelahtut FeFo stivrras ovddastit doppe Sámedikki ja geahččalit galgá ahte sihkkarastojuvvo čoahkis gelbbolašvuohta, vásihusat ja kapasitehta čuovvovaš surggiin: a.  Sámi giella ja kultuvra, dása gullá maid máhttu historjjálaš árvbevirolaš sámi meahccegeavaheami birra. b.  Servodatmáhttu ja politihkalaš bargu c.  Doaibmastivren d.  Juridihkalaš gelbbolašvuohta sámi vuoigatvuođaid birra álgoálbmogin 2.  Sámedikki vuosttaš gorrelohkoválljen stivralahttu FeFoi lea Sámedikki evttohas FeFo jođihandoibmii.</p>
<p>3.  Sámediggeráđđi galgá juohke válgaáigodaga álggus gohččut Sámedikki nammadan stivralahtuid ja várrelahtuid FeFos, FeFo bearráigeahččanlávdegotti lahtu ja várrelahtu ja Sámedikki joavkojođiheddjiid seminárii FeFo rolla, doaimmaid ja ovddasvástádusa birra. Ferte árvvoštallat galgá go Fylkkasuohkana nammaduvvon FeFo stivralahtuid ja várrelahtuid bovdet ja galgá go jurddašit lágidit seminára ovttasráđiid Fylkkasuohkaniin.</p>
<p>4.  Sámedikki dievasčoahkkin galgá juohke válgaáigodaga álggus, Sámediggeráđi mearrádusárvalusa mielde, mearridit ášši mas leat vuoruheamit  ja ipmárdusat olahandihte Finnmárkolága ulbmiliid.</p>
<p>5.  Sámediggeráđđi galgá oktii jagis njealji dieđáhusas dievasčoahkkimii bidjat FeFo ja FeFo bearráigeahččanlávdegotti jahkedieđáhusa mielde. Sámediggeráđđi galgá dás čállit oanehaš čoahkkáigeasu FeFo doaimma birra Sámedikki mearridan FeFo stivrendokumeantta ektui. Dát galgá dan maŋŋil sáddejuvvot FeFo:i.</p>
<p>6.  Sámediggeráđđi galgá bovdet Sámedikke nammaduvvon FeFo stivralahtuid ja várrelahtuid, ja daid earáid, dárbbu mielde, dialogačoahkkimii. Čoahkkimat galget leat diehtojuohkima ja máhttojuohkima arenat. Gulahallančoahkkimat sáhttet maiddái leat arenan gos guorahallat bajimuš prinsihpalaš áššečuolmmaid Sámedikki mearrádusa čuovvuleapmái. Prinsihpalaš áššečuolmmaid sáhttá guorahallat konkrehta áššiin. Jos čuožžila dárbu spiehkastit das ahte vuosttaš válljejuvvon stivralahtu lea jođiheaddji evttohas FeFo stivrii (gč. čuoggá 2), de galgá dan birra dieđihuvvot ja guorahallojuvvot stivrengulahallančoahkkimis.</p>
<p>7.  Jahkásaš gulahallančoahkkin fylkkagielddain ja FeFoin nannejuvvo ja viidásetovddiduvvo, ja sihkkarastojuvvo ahte bargu finnmárkkulága ollašuhttimiin dáhpáhuvvá čorgadit ja ovttasdoaibmi vuogi mielde.</p>
<p>8.  Go Sámedikki, FeFo dahje fylkkasuohkana bealis lea sávaldat doallat čoahkkima politihkalaš-/ stivrradásis ja/ dahje hálddahusdásis digaštallandihte konkrehta ja gáibideaddji áššebeliid, de eaktuduvvo ahte dán doahttalit buot bealit.</p>
<p>9.  Sámediggeráđđi galgá láhčit diehtojuohkima ja gulahallama fylkkagielddain Sámedikki ášši ráhkadeamis vuoruhemiid ja áddejumiid birra juksan dihtii finnmárkkulága ulbmila, ja vejolaš eará áššiid ráhkadeamis maid lea dárbu ovttastahttit, ja vuordá ahte fylkkagielda láhčá dili seamma lági mielde go ieš ráhkada vásttolaš politihkalaš dokumeanttaid dahje áššiid.</p>
<p>Sámediggi bivdá ráđđehusa ovttas Sámedikkiin ja fylkkagielddain árvvoštallat leago dárbu justeret finnmárkkulága mearrádusaid stivralahtuid ja várrelahtuid nammadeamis FeFoi.</p>
<p>Sámediggi bivdá Sámediggeráđi evalueret ja árvvoštallat njuolggadusaid reviderema rievdan meahccegeavahusa ektui finnmárkkulága mielde.</p>
<p>Ášši meannudeapmi loahpahuvvui 28.09.18 dii. 12.25</p>
<p>Ášši 053/18</p>
<p>Sámedikki dievasčoahkkin</p>
<p>25.09.2018-28.09.2018</p>
<p>Ášši 008/18</p>
<p>Bajásšaddan- fuolahus- ja oahppolávdegoddi 11.09.2018-13.09.2018</p>
<p>Sámi giellaguovlu</p>
<p>Áššenr. 18/889</p>
<p>Meannudeamit</p>
<p>Mildosat<em type="bold"> </em></p>
<p><em type="bold">Evttohusat ja mearkkašumit</em> </p>
<p><em type="bold">Sámediggeráđi mearrádusárvalus:</em> </p>
<p>Oppalaččat sámelága giellanjuolggadusaid birra ja ođđa giellaguovloortnega birra</p>
<p>Sámedikki vuolggasadji lea ahte sámelága giellanjuolggadusat nannejuvvojit. Sámiin lea riekti geavahit ja ovddidit gielaset, ja Sámedikki mihttu lea ahte dát oidno ođđa sámelága giellanjuolggadusain ja ođđa ortnegis mat gusket giellaguovlluide.</p>
<p>Sámelága giellanjuolggadusat ja Sámedikki doarjjaortnegat leat dehálaš váikkuhangaskaoamit dasa ahte olahit Sámedikki giellapolitihkalaš mihtuid suohkaniid dásis. Sámediggi vuordá ahte Ráđđehus čuovvula NÁČ 2016:18 Váibmogiella ođđa láhkaproposišuvnnain mas maid lea dieđihanoassi.</p>
<p>Lea dárbu ahte čađahuvvo bearráigeahččan sámelága giellanjuolggadusain ja ahte ásahuvvo áittardanorgána. Sámediggi vuordá ahte Ráđđehus čuovvula dán ášši.</p>
<p>Sámediggi vuordá maid ahte eará áššáiguoski lágat, nu go ovdamearkka dihte mánáidgárdeláhka ja oahpahusláhka, nannejuvvojit gorálaččat vai sáhttit áimmahuššat vuoigatvuođaid mat sápmelaččain leat.</p>
<p>Sámediggi deattuha ahte suohkanat dálá hálddašanguovlluin addet dieđuid ahte guovttegielatdoarjja ii govčča goluid mat suohkaniin leat go lea guovttegielat hálddašeapmi. Eanet geatnegasvuođat mielddisbuktet vuordimis stuorit olggosgoluid suohkaniidda. Fertejit čađahuvvot duohta analysat mas oaidná suohkaniid goluid guovttegielatbálvaleamis. Sámediggi vuordá ahte rámmat Sámediggái lasihuvvojit nu ahte Sámedikkis lea vejolašvuohta dustet duohta dárbbuid suohkaniin. Julevsámegiella, lullisámegiella, nuortalašgiella, ubmisámegiella ja bihtánsámegiella leat hui rašes dilis Norggas. Sámedikki mielas lea dehálaš ahte dáid gielaid dárbbut vuhtiiváldojit ođđa giellaguovloortnegis.</p>
<p>Sámediggi oaivvilda ahte lea dárbu nannosit daguhit gielddaide sámi álbmoga rievtti oažžut gielalaš ja kultuvrralaš heivehuvvon bálvalusfálaldaga. Sámediggi doarju NAČ 2016:18 evttohusa ahte láhki bidjat sámi pasieanttaid individuála rievtti oažžut gielalaš ja kultuvrralaš heivehuvvon bálvalusaid, beroškeahttá gos pasieanttat leat. Sámediggi oaivvilda maid ahte ferte geatnegahttit gielddaid gos lea sámi álbmot integreret ja oainnusmahttit sámi pasieanttaid rievtti ja dárbbu oažžut heivehuvvon bálvalusaid gieldda dearvvašvuođa- ja fuolahusplánain ja maiddái bálvalusaid čađaheamis. Dát ferte guoskat maiddái gávpotgielddaide.</p>
<p>Okta váikkuhangaskaomiin movt buoremusat sáhttá láhčit dili ovttaskas suohkanii, lea ahte ovddiduvvojit sierralágan suohkankategoriijat. Eanemus ulbmillaš lea juos dát dáhpáhuvvá Sámedikki bušeahta bokte ja ahte dat árvvoštallojuvvojit lágas vuođđuduvvon eavttuid mielde.</p>
<p>Sámediggi bidjá vuođđun ahte dán áššis čađahuvvojit viidáset konsulteremat gaskal Sámedikki ja ráđđehusa.</p>
<p>Iešguđetlágan suohkankategoriijat</p>
<p>Suohkaniid gielladilli otná sámegiela hálddašanguovllus lea iešguđetlágan. Vuhtiiváldindihte dan ovddiduvvo ortnet mii lea buoremus lági mielde heivehuvvon suohkaniidda. Sámediggi váldá vuođu čuovvovaš suohkankategoriijaide:</p>
<p><em type="italic">Sámi giellaresursasuohkanat</em> </p>
<p>Sámediggi čujuha ahte dáin suohkaniin lea sámegiella eanetlogus. Váldofokus dáidda suohkaniidda lea ahte dat bisuhit ja ovddidit giela. Dáin suohkaniin galgá sámegiella leat váldogiellan.</p>
<p>Sámediggi deattuha dán oktavuođas ahte lea dehálaš ahte sámegiella oažžu vejolašvuođa leat lunddolaš oassin suohkana čoahkkimiin, bargogiellan ja čállingiellan. Sámediggi oaivvilda ahte ferte fállojuvvot kurssat buot bargiide ja ahte vurdojuvvo ahte buot suohkanbargit ohppet sámegiela govttolaš áiggis.</p>
<p>Sámediggi čujuha viidáset ahte buot almmolaš diehtojuohkin galgá gávdnot sámegillii. Suohkan galgá sáhttit vástidit sámegillii ja dárogillii, sihke njálmmálaččat ja čálalaččat.</p>
<p><em type="italic">Sámi giellaovddidansuohkanat</em> </p>
<p>Sámediggi oaivvilda ahte dáin suohkaniin lea ollu vásáhus giellabargguin ja dihtet makkár doaibmabijut doibmet ja makkárat eai doaimma. Suohkanis leat sámi giellabirrasat ja dat leat bargan giellaovddidanbargguiguin guhkit áigge. Giellaovdánahttinsuohkaniin leat ollu ássiin sámegielagat, muhto eai leat čielga eanetlogus. Váldofokus dáin suohkaniin lea seailluhit ja ovddidit giela.</p>
<p>Sámediggi deattuha ahte giellaovddidansuohkaniin galgá sámegiella ja dárogiella leat ovttadássásaččat suohkanhálddahusas. Buot almmolaš diehtojuohkin galgá gávdnot sámegillii. Diehtojuohkin mii guoská ovttaskas riektesihkarvuhtii ja buhcciidsihkarvuhtii galgá leat sámegillii.  Suohkan galgá sáhttit vástidit sámegillii ja dárogillii, sihke njálmmálaččat ja čálalaččat.</p>
<p>Vurdojuvvo ahte stuora oassi suohkana bargiin máhttet sámegiela. Suohkanbargiin lea vuoigatvuohta oažžut permišuvnna bálkkáin oahppat sámegiela.</p>
<p><em type="italic">Sámi giellaealáskahttinsuohkanat</em> </p>
<p>Sámegiella ii leat nu nanus giellaealáskahttinsuohkaniin. Sámedikki áigumuš lea ahte giellaealáskahttinsuohkaniin lea earenoamáš fokus oažžut johtui sámegielat mánaidgárdefálaldaga, sámegielat oahppofálaldaga ja rávisolbmuidoahpahusa nu ahte šaddet eanet giellageavaheaddjit ja giellaárenat. Dán suohkankategoriijas lea earenoamáš beroštupmi sámegiela ealáskahttimii.</p>
<p>Suohkan sáhttá válljet galgá go sámegiella leat seamma dásis go dárogiella muhtun surggiin, dahje juo buot suohkanhálddahusas. Vuordámuš lea ahte suohkan vállje juobe ovtta, dehe moadde suorggi, gos sámegiella lea seamma dásis go dárogiella. Suohkan galgá máhttit vástidit sámegillii sihke njálmmálaččat ja čálalaččat. Suohkanbargiin lea vuoigatvuohta oažžut permišuvnna bálkkáin oahppat sámegiela. Diehtojuohkin mii guoská muhtin dahje buot sámiide suohkanis, galgá gávdnot sámegillii. Diehtojuohkin mii guoská ovttaskas riektesihkarvuhtii ja buhcciidsihkarvuhtii galgá leat sámegillii.</p>
<p><em type="italic">Sámi gávpotsuohkanat</em> </p>
<p>Ollu sápmelaččat fárrejit gávpogiidda. Sámediggi fuomášuhttá ahte gávpogiin galgá leat earenoamáš ovddasvástádus sámegielat ássiide ja evttohuvvo ahte soames gávpotsuohkanat ožžot oassálastit sámi giellaguvlui. Sámediggi oaivvilda ahte gávpotsuohkaniin galgá leat earenoamáš ovddasvástádus láhčit dili sámegielat ja kultuvrralaš fálaldagaide mánáide ja boarrásiidda. Dáin suohkaniin galgá leat earenoamáš fokus sámegiela ealáskahttimis. Jus galgá šaddat gávpotsuohkaniin, ferte suohkanis gávpotstáhtus. Suohkan sáhttá válljet galgá go sámegiella leat seamma dásis go  dárogiella muhtun surggiin, dehe juo buot suohkanhálddahusas. Vuordámuš lea ahte suohkan vállje juobe ovtta, dahje moadde suorggi, gos sámegiella lea seamma dásis go dárogiella.</p>
<p><em type="italic">Vejolaš sámi giellagielddat</em> </p>
<p>Sápmelaččain leat sihke ovttaskas ja oktagaslaš giellavuoigatvuođa; dát mielddisbuktá ahte maiddái suohkaniin olggobealde sámi giellaguovllu leat geatnegasvuođat sámegiela ektui.</p>
<p>Bajásšaddan- fuolahus- ja oahppolávdegoddi - 008/18</p>
<p><em type="bold">Merknad: Språkressursroller</em> </p>
<p>NSR-NSR/SáB, Guovddášbellodaga ja Åarjelh Saemiej Gielh mearkkašupmi</p>
<p>Sámedikki bajásšaddan-, fuolahus- ja oahppolávdegoddi fuomášuhttá ahte vaikko dál eai gávdno ge gielddat nuortasámi, julevsámi, máttasámi, ubmisámi dahje bihtánsámi giellaguovlluin gos sámegiella livččii eanetlogus, de berrešii identifiseret gielddaid dahje ásahusaid dáid giellaguovlluid siskkobealde mat sáhtášedje váldit badjelasaset giellaresursarolla iežaset gielain.</p>
<p>BFOL - Mearrádus:</p>
<p><em type="bold">Bajásšaddan-, fuolahus- ja oahppolávdegotti árvalus</em> </p>
<p><em type="bold">Álggahus</em> </p>
<p>Sámedikki Bajásšaddan-, fuolahus- ja oahppolávdegoddi lea meannudan 008/18 Sámi giellaguovlu.</p>
<p><em type="bold">Mearkkašumit</em> </p>
<p><em type="italic">Mearkkašupmi ovddiduvvon Norgga Sámiid Riikkasearvvi (NSR) Piera Heaika Muotka bokte. </em></p>
<p><em type="italic">Lávdegotti miellahtut Norgga Sámiid Riikkasearvvi (NSR) Ann Karin Kvernmo, Niko Valkeapää, Vendla Katrin Nielsen, Nils Mikkelsen Utsi ja Gunn Anita Jacobsen, Norgga Sámiid Riikkasearvvi / Sámeálbmot bellodaga (NSR/SáB) Márjá-Liissá Partapuoli, Guovddášbellodaga Elisabeth Erke, Bargiidbellodaga (BB) Jørn Are Gaski, soarjjasmeahttun áirras Kåre Ivar Olli ja Sámeálbmotbellodaga Ann-Elise Finbog dorjot:</em> </p>
<p>Mearkašupmi 1</p>
<p>Dát miellahtut fuomášuhttet ahte vaikko dál eai gávdno ge gielddat nuortasámi, julevsámi, máttasámi, ubmisámi dahje bihtánsámi giellaguovlluin gos sámegiella livččii eanetlogus, de berrešii identifiseret gielddaid dahje ásahusaid dáid giellaguovlluid siskkobealde mat sáhtášedje váldit badjelasaset giellaresursarolla iežaset gielain.</p>
<p><em type="italic">Mearkkašupmi ovddiduvvon Norgga Sámiid Riikkasearvvi (NSR) Piera Heaika Muotka bokte. Lávdegotti miellahtut Norgga Sámiid Riikkasearvvi (NSR) Ann Karin Kvernmo, Niko Valkeapää, Vendla Katrin Nielsen, Nils Mikkelsen Utsi ja Gunn Anita Jacobsen, Norgga Sámiid Riikkasearvvi / Sámeálbmot bellodaga (NSR/SáB) Márjá-Liissá Partapuoli, Guovddášbellodaga Elisabeth Erke, Bargiidbellodaga (BB) Jørn Are Gaski, soarjjasmeahttun áirras Kåre Ivar Olli ja Sámeálbmotbellodaga Ann-Elise Finbog dorjot:</em> </p>
<p>Mearkkašupmi 2</p>
<p>Dát miellahtut fuomášuhttet ahte ollu dálá gielddain gávdnojit máŋga sámi giellajoavkku. Dát miellahtut áiddastit ahte dáin giellagielddain lea ovddasvástádus olles sámegiela álbmogii, beroškeahttá guđe giellajovkui gullet.</p>
<p><em type="bold">Evttohus</em> </p>
<p><em type="italic">Evttohus ovddiduvvon Norgga Sámiid Riikkasearvvi (NSR) Piera Heaika Muotka bokte . Lávdegotti miellahtut Norgga Sámiid Riikkasearvvi (NSR) Ann Karin Kvernmo, Niko Valkeapää, Vendla Katrin Nielsen, Nils Mikkelsen Utsi ja Gunn Anita Jacobsen, Norgga Sámiid Riikkasearvvi / Sámeálbmot bellodaga (NSR/SáB) Márjá-Liissá Partapuoli, Guovddášbellodaga Elisabeth Erke, Bargiidbellodaga (BB) Jørn Are Gaski, soarjjasmeahttun áirras Kåre Ivar Olli ja Sámeálbmotbellodaga Ann-Elise Finbog dorjot:</em> </p>
<p>Evttohus 1</p>
<p>Oppalaččat sámelága giellanjuolggadusaid ja ođđa giellaguovloortnega birra, 5. teakstaoassi, nubbi ja goalmmát cealkka rievdaduvvojit leat ná: Vuordimis lasiha ođđa giellaguovloortnet geatnegasvuođaid ja suohkaniid goluid. Fertejit čađahuvvot čielggadeamit ja duohta analysat main oaidná suohkaniid goluid guovttegielatvuođa bálvalusas.</p>
<p>7. teakstaoassi, vuosttaš cealkka: ”Okta váikkuhangaskaomiin movt buoremusat sáhttá láhčit dili ovttaskas suohkanii, lea ahte ovddiduvvojit sierralágan suohkankategoriijat.  sadjái biddjuvvo dát: Okta váikkuhangaskaomiin movt buoremusat sáhttá láhčit dili nu ahte giellaguovloortnet speadjalasttášii dili ovttaskas suohkanis, lea ahte ovddiduvvojit sierralágan suohkankategoriijat.</p>
<p>Ođđa 8. teakstaoassi: Sámediggi čujuha Sámedikki mearrádussii áššis 45/15 <span type="quote">“Suohkanođastus mii sáhttá nannet sámi giela, kultuvrra ja servodateallima”</span>, ja bajida čuovvovaš mearrádusteavstta:  ” Sámediggi <em type="italic">atná vuođđun</em> ahte gielddaođastus váikkuha njuolga sámi gillii, kultuvrii ja servodateallimii. Sámediggi eaktuda danne ahte buot rievdadusat gielddastruktuvrras fertejit váikkuhit sámi giela, kultuvrra ja servodateallima nannema.” </p>
<p>9. ja maŋimuš teakstaoassi šaddá ná: Sámediggi bidjá vuođđun ahte dát ášši viidáseappot konsulterejuvvo Sámedikki ja ráđđehusa gaskka.</p>
<p>Sámi giellaovddidansuohkanat, 2. teakstaoassi: ”Kommunen skal kunne svar...” divvojuvvo ná dárogieloasis ”Kommunen skal kunne svare...”</p>
<p>Ođđa 3. teakstaoassi: Sámediggi háliida ahte giellaovddidansuohkaniin lea erenoamáš fokus sámegielat mánáidgárdefálaldaga, sámi oahpahusfálaldaga, sámi rávisolbmuidoahpahusa ja dearvvašvuođa- ja vuorasolbmuid fuolahusa nannemii ja ovddideapmái.</p>
<p>Sámi giellaealáskahttinsuohkanat, 1. teakstaoassi ”I språkvitaliseringskommune står...” divvojuvvo ná dárogieloasis ”I språkvitaliseringskommuner står...”</p>
<p>1. teakstaoassi, ođđa nubbi cealkka: Danne lea dáin suohkaniin erenoamáš ovddasvástádus sámi giela ealáskahttimis.</p>
<p>2. teakstaoassi: ”Kommunen skal kunne svar...” divvojuvvo ná dárogieloasis ”Kommunen skal kunne svare...”</p>
<p>Sámi gávpotsuohkanat  2. teakstaoassi, vuosttaš cealkka: Gávpotsuohkanat berrejit válljet ahte sámegiella lea dásseárvvus muhtun surggiin, dahje olles suohkanhálddahusas.</p>
<p><em type="bold">Lávdegotti ráva</em> </p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat: Sámediggi doarju muđui sámedi</p>
<p>Sámedikki dievasčoahkkin - 053/18</p>
<p><em type="bold">Doarjja lávdegotti mearkkašumiide</em> </p>
<p>Johttisápmelaččaid listu, áirras Anders Somby jr. doarju lávdegotti mearkkašumi 1 ja 2.</p>
<p><em type="bold">Mearkkašupmi 3 - Olgeš, áirras Lars Filip Paulsen, Bargiidbellodat,  NSR-NSR/SáB, Nordkalottfolket ja SáB</em> </p>
<p>Ášši Sámi giellaguovlu lea njulgestaga NÁČ 2016:18, Váibmogiella čuovvoleapmi. Vuđolaš ja čađamanni prinsihppa lávdegotti barggus Váibmogielain lea definerejuvvon kapihttal 6: Sámegiella ovttadássásaš ja ovttaárvosaš giella.  Lávdegotti vuolggasadji lea ahte buot sámegielat leat ovttadássásaččat ja ovttaárvosaččat, sihke siskkáldasat ja dárogiela ektui. Buot sámegielat leat klassifiserejuvvon áitojuvvon dahje duođas áitojuvvon giellan. Lulli- ja julevsámegiela leat earenomáš váttis dilis. Dasa lassin lea sámegielaid dilli maid iešguđetlágán daid iešguđetge giellaguovlluid siskkobealde, suohkaniin leat iešguđetlágán hástalusat ja dárbbut. Diet lea duogáš go lávdegoddi oaivvilda ahte lea dárbu ođasmahttit njuolggadusaid ja doaimmaid nu ahte dat heivejit otná servodahkii.  Lávdegotti oaivila mielde galgá šaddat álkit njuolggadusaid atnit ja maid sáhttit  váldit atnui heivehuvvon čovdosiid. Lullisámiin ja julevsámiin leat hástalusat hukset gielalaš infrastruktuvrra, háhkat gielalaš domeanaid mat gusket mediai ja almmolaš digaštallamii, ja dasa lassin ovdánahttit lullisámegiela ja julevsámegiela beaivválaš giellan. Lávdegoddi háliida deattuhit ahte dáid gielaid stáhtusa dohkkeheapmi sierra ja seammaárvosaš giellan, ja dárbu earenomáš doaimmaide nationála eiseváldin ja Sámedikkis, leat danne dát mávssolaččat sámegielaid positiivvalaš ovdáneapmái, ja earenomážit lulli- ja julevsámegiela ektui.</p>
<p>Sámediggi čuovvula lávdegotti lahkaneami mii guoská dásseárvui ja ovttaárvosašvuhtii. Olahit ovttaárvosašvuođa sámegielaid gaskka de lea dárbu guorahallat movt sáhttá heivehit bálvalusdási ja doaimmaid Sámi giellaresursasuohkaniin lulli- ja julevsámi guovlluin. Dát lea dan dihte ahte olahit ovttaárvosaš dohkkeheami ja stáhtusa gielaid gaskka,  goitge heivehuvvon čovdosiiguin. Dát dahkko lagas gulahallama bokte ovttas nationála eiseválddiiguin, ja jus dát bargu ii leat buvttalaš ja olahahtti, de ferte unnimusat hukset sámi giellaresursaguovddáža siskkobealde lulli- ja julevsámegiela giellaguovlluid.</p>
<p><em type="bold">Evttohus 2 - Áirras Lars Filip Paulsen, Olgeš ja Bargiidbellodat</em> </p>
<p>Lasáhus sámediggeráđi mearrádussii</p>
<p>Ášši Sámi giellaguovlu lea njulgestaga NÁČ 2016:18, Váibmogiella čuovvoleapmi. Vuđolaš ja čađamanni prinsihppa lávdegotti barggus Váibmogielain lea definerejuvvon kapihttal 6: Sámegiella ovttadássásaš ja ovttaárvosaš giella.</p>
<p>Lávdegotti vuolggasadji lea ahte buot sámegielat leat ovttadássásaččat ja ovttaárvosaččat, sihke siskkáldasat ja dárogiela ektui. Buot sámegielat leat klassifiserejuvvon áitojuvvon dahje duođas áitojuvvon giellan. Lulli- ja julevsámegiela leat earenomáš váttis dilis. Dasa lassin lea sámegielaid dilli maid iešguđetlágán daid iešguđetge giellaguovlluid siskkobealde, suohkaniin leat iešguđetlágán hástalusat ja dárbbut. Diet lea duogáš go lávdegoddi oaivvilda ahte lea dárbu ođasmahttit njuolggadusaid ja doaimmaid nu ahte dat heivejit otná servodahkii.  Lávdegotti oaivila mielde galgá šaddat álkit njuolggadusaid atnit ja maid sáhttit  váldit atnui heivehuvvon čovdosiid. Lullisámiin ja julevsámiin leat hástalusat hukset gielalaš infrastruktuvrra, háhkat gielalaš domeanaid mat gusket mediai ja almmolaš digaštallamii, ja dasa lassin ovdánahttit lullisámegiela ja julevsámegiela beaivválaš giellan. Lávdegoddi háliida deattuhit ahte dáid gielaid stáhtusa dohkkeheapmi sierra ja seammaárvosaš giellan, ja dárbu earenomáš doaimmaide nationála eiseváldin ja Sámedikkis, leat danne dát mávssolaččat sámegi</p>
<p>Sámediggi čuovvula lávdegotti lahkaneami mii guoská dásseárvui ja ovttaárvosašvuhtii. Olahit ovttaárvosašvuođa sámegielaid gaskka de lea dárbu guorahallat movt sáhttá heivehit bálvalusdási ja doaimmaid Sámi giellaresursasuohkaniin lulli- ja julevsámi guovlluin. Dát lea dan dihte ahte olahit ovttaárvosaš dohkkeheami ja stáhtusa gielaid gaskka,  goitge heivehuvvon čovdosiiguin. Dát dahkko lagas gulahallama bokte ovttas nationála eiseválddiiguin, ja jus dát bargu ii leat buvttalaš ja olahahtti, de ferte unnimusat hukset sámi giellaresursaguovddáža siskkobealde lulli- ja julevsámegiela giellaguovlluid.</p>
<p><em type="bold">Evttohus 3 - Áirras Arthur Tørfoss, Ovddádusbellodat</em> </p>
<p>Sámi giellaguovlu Dárogiella ja sámegiella leaba ovttadássásaš gielat.  Lihka lea eaktun ahte ovtta našuvnna álbmogis lea oktasaš giellalávdi. danin ferte dárogiella leahkit váldogiellan Norgga skuvllas. Otná giellahálddašanmodealla ii doaimma. Oassi sámegiel geavaheddjiin njiedjá, ja sámegiela hálddašanguovllut lea boasttu váikkuhanvuohki. Danin áigu Sámediggi heaittihit sámegiela hálddašanguovlluid. Sámediggi ii hálit ahte sámegiella galgá nohkat, nu go dat golbma báhcán sámegiela leat áitojuvvon. Sámegillii berre ásahuvvot oahppolávddi, nu ahte olbmot mat eai orro guovttegielat suohkaniin sáhttet oahppat sámegiela, juogo vierisgiellaoahpahusa bokte skuvllas dehe ruovttus. Sámegiella berre fállojuvvot giellan maid vállje, ja sámegiela galgá sáhttit válljet vierisgiela sadjái. Dán vuogi mielde nannejuvvo sihke dárogiella váldogiellan, ja sámegiella. Doarvái sámegiel oahpahusávdnasat galget leat olámuttus dákkár oahpahussii. Oažžut sámegielat oahpaheddjiid lea eaktun ohppiid válljenfriddjavuođas.</p>
<p>Ášši meannudeapmi álggahuvvui 28.09.18 dii. 13.15</p>
<p><em type="bold">Jienasteapmi</em> </p>
<p>39 áirasis ledje 30 čoahkis. Jienasteapmi čađahuvvui čuovvovaš vuogi mielde:</p>
<p>· Evttohus 3 hilgojuvvui 29 jienain 1 jiena vuostá · Evttohus 2 hilgojuvvui 20 jienain 10 jiena vuostá · Evttohus 1 mearriduvvui 25 jienain 5 jiena vuostá</p>
<p>· Bajásšaddan-, fuolahus-  ja oahppolávdegotti ráva mearriduvvui 25 jienain 5 jiena vuostá</p>
<p><em type="bold">Beavdegirjelasáhusat</em> </p>
<p>Dán áššis ii ovddiduvvon beavdegirjelasáhus.</p>
<p><em type="bold">Sáhkavuorrolistu ja replihkat</em> </p>
<p>Sáhkavuorru Replihkka 1  Piera Heaika Muotka, áššejođiheaddji 2  Ann Karin Kvernmo  3  Arthur Johan Tørfoss Piera Heaika Muotka   Jørn Are Gaski   Márjá-Liissá Partapuoli  Arthur Johan Tørfoss  4  Aili Keskitalo Lars Filip Paulsen   Jørn Are Gaski  Aili Keskitalo  5  Gunn Anita Jacobsen Kjellrun Wilhelmsen  Gunn Anita Jacobsen  6  Karen Anette Anti  7  Jørn Are Gaski Lars Filip Paulsen  Jørn Are Gaski  8  Lars Filip Paulsen Jørn Are Gaski   Runar Myrnes Balto   Piera Heaika Muotka  Lars Filip Paulsen  9  Márjá-Liisá Partapuoli  10  Anders Somby jr.  11  Kjellrun Wilhelmsen  12  Ann-Elise Finbog  13  Márjá-Liisá Partapuoli  14  Tor Gunnar Nystad  15  Piera Heaika Muotka  16  Hans Ole Eira  17  Piera Heaika Muotka</p>
<p>DC - Mearrádus: Oppalaččat sámelága giellanjuolggadusaid birra ja ođđa giellaguovloortnega birra</p>
<p>Sámedikki vuolggasadji lea ahte sámelága giellanjuolggadusat nannejuvvojit. Sámiin lea riekti geavahit ja ovddidit gielaset, ja Sámedikki mihttu lea ahte dát oidno ođđa sámelága giellanjuolggadusain ja ođđa ortnegis mat gusket giellaguovlluide.</p>
<p>Sámelága giellanjuolggadusat ja Sámedikki doarjjaortnegat leat dehálaš váikkuhangaskaoamit dasa ahte olahit Sámedikki giellapolitihkalaš mihtuid suohkaniid dásis. Sámediggi vuordá ahte Ráđđehus čuovvula NÁČ 2016:18 Váibmogiella ođđa láhkaproposišuvnnain mas maid lea dieđihanoassi.</p>
<p>Lea dárbu ahte čađahuvvo bearráigeahččan sámelága giellanjuolggadusain ja ahte ásahuvvo áittardanorgána. Sámediggi vuordá ahte Ráđđehus čuovvula dán ášši.</p>
<p>Sámediggi vuordá maid ahte eará áššáiguoski lágat, nu go ovdamearkka dihte mánáidgárdeláhka ja oahpahusláhka, nannejuvvojit gorálaččat vai sáhttit áimmahuššat vuoigatvuođaid mat sápmelaččain leat.</p>
<p>Sámediggi deattuha ahte suohkanat dálá hálddašanguovlluin addet dieđuid ahte guovttegielatdoarjja ii govčča goluid mat suohkaniin leat go lea guovttegielat hálddašeapmi. Vuordimis lasiha ođđa giellaguovloortnet geatnegasvuođaid ja suohkaniid goluid. Fertejit čađahuvvot čielggadeamit ja duohta analysat main oaidná suohkaniid goluid guovttegielatvuođa bálvalusas. Sámediggi vuordá ahte rámmat Sámediggái lasihuvvojit nu ahte Sámedikkis lea vejolašvuohta dustet duohta dárbbuid suohkaniin. Julevsámegiella, lullisámegiella, nuortalašgiella, ubmisámegiella ja bihtánsámegiella leat hui rašes dilis Norggas. Sámedikki mielas lea dehálaš ahte dáid gielaid dárbbut vuhtiiváldojit ođđa giellaguovloortnegis.</p>
<p>Sámediggi oaivvilda ahte lea dárbu nannosit daguhit gielddaide sámi álbmoga rievtti oažžut gielalaš ja kultuvrralaš heivehuvvon bálvalusfálaldaga. Sámediggi doarju NAČ 2016:18 evttohusa ahte láhki bidjat sámi pasieanttaid individuála rievtti oažžut gielalaš ja kultuvrralaš heivehuvvon bálvalusaid, beroškeahttá gos pasieanttat leat. Sámediggi oaivvilda maid ahte ferte geatnegahttit gielddaid gos lea sámi álbmot integreret ja oainnusmahttit sámi pasieanttaid rievtti ja dárbbu oažžut heivehuvvon bálvalusaid gieldda dearvvašvuođa- ja fuolahusplánain ja maiddái bálvalusaid čađaheamis. Dát ferte guoskat maiddái gávpotgielddaide.</p>
<p>Okta váikkuhangaskaomiin movt buoremusat sáhttá láhčit dili nu ahte giellaguovloortnet speadjalasttášii dili ovttaskas suohkanis, lea ahte ovddiduvvojit sierralágan suohkankategoriijat. Eanemus ulbmillaš lea juos dát dáhpáhuvvá Sámedikki bušeahta bokte ja ahte dat árvvoštallojuvvojit lágas vuođđuduvvon eavttuid mielde.</p>
<p>Sámediggi čujuha Sámedikki mearrádussii áššis 45/15 <span type="quote">“Suohkanođastus mii sáhttá nannet sámi giela, kultuvrra ja servodateallima”</span>, ja bajida čuovvovaš mearrádusteavstta: ” Sámediggi <em type="italic">atná vuođđun</em> ahte gielddaođastus váikkuha njuolga sámi gillii, kultuvrii ja servodateallimii. Sámediggi eaktuda danne ahte buot rievdadusat gielddastruktuvrras fertejit váikkuhit sámi giela, kultuvrra ja servodateallima nannema.” </p>
<p>Sámediggi bidjá vuođđun ahte dát ášši viidáseappot konsulterejuvvo Sámedikki ja ráđđehusa gaskka.</p>
<p>Iešguđetlágan suohkankategoriijat</p>
<p>Suohkaniid gielladilli otná sámegiela hálddašanguovllus lea iešguđetlágan. Vuhtiiváldindihte dan ovddiduvvo ortnet mii lea buoremus lági mielde heivehuvvon suohkaniidda. Sámediggi váldá vuođu čuovvovaš suohkankategoriijaide:</p>
<p><em type="italic">Sámi giellaresursasuohkanat</em> </p>
<p>Sámediggi čujuha ahte dáin suohkaniin lea sámegiella eanetlogus. Váldofokus dáidda suohkaniidda lea ahte dat bisuhit ja ovddidit giela. Dáin suohkaniin galgá sámegiella leat váldogiellan.</p>
<p>Sámediggi deattuha dán oktavuođas ahte lea dehálaš ahte sámegiella oažžu vejolašvuođa leat lunddolaš oassin suohkana čoahkkimiin, bargogiellan ja čállingiellan. Sámediggi oaivvilda ahte ferte fállojuvvot kurssat buot bargiide ja ahte vurdojuvvo ahte buot suohkanbargit ohppet sámegiela govttolaš áiggis.</p>
<p>Sámediggi čujuha viidáset ahte buot almmolaš diehtojuohkin galgá gávdnot sámegillii. Suohkan galgá sáhttit vástidit sámegillii ja dárogillii, sihke njálmmálaččat ja čálalaččat.</p>
<p><em type="italic">Sámi giellaovddidansuohkanat</em> </p>
<p>Sámediggi oaivvilda ahte dáin suohkaniin lea ollu vásáhus giellabargguin ja dihtet makkár doaibmabijut doibmet ja makkárat eai doaimma. Suohkanis leat sámi giellabirrasat ja dat leat bargan giellaovddidanbargguiguin guhkit áigge. Giellaovdánahttinsuohkaniin leat ollu ássiin sámegielagat, muhto eai leat</p>
<p>Sámediggi deattuha ahte giellaovddidansuohkaniin galgá sámegiella ja dárogiella leat ovttadássásaččat suohkanhálddahusas. Buot almmolaš diehtojuohkin galgá gávdnot sámegillii. Diehtojuohkin mii guoská ovttaskas riektesihkarvuhtii ja buhcciidsihkarvuhtii galgá leat sámegillii. Suohkan galgá sáhttit vástidit sámegillii ja dárogillii, sihke njálmmálaččat ja čálalaččat.</p>
<p>Sámediggi háliida ahte giellaovddidansuohkaniin lea erenoamáš fokus sámegielat mánáidgárdefálaldaga, sámi oahpahusfálaldaga, sámi rávisolbmuidoahpahusa ja dearvvašvuođa- ja vuorasolbmuid fuolahusa nannemii ja ovddideapmái.</p>
<p>Vurdojuvvo ahte stuora oassi suohkana bargiin máhttet sámegiela. Suohkanbargiin lea vuoigatvuohta oažžut permišuvnna bálkkáin oahppat sámegiela.</p>
<p><em type="italic">Sámi giellaealáskahttinsuohkanat</em> </p>
<p>Sámegiella ii leat nu nanus giellaealáskahttinsuohkaniin. Danne lea dáin suohkaniin erenoamáš ovddasvástádus sámi giela ealáskahttimis. Sámedikki áigumuš lea ahte giellaealáskahttinsuohkaniin lea earenoamáš fokus oažžut johtui sámegielat mánaidgárdefálaldaga, sámegielat oahppofálaldaga ja rávisolbmuidoahpahusa nu ahte šaddet eanet giellageavaheaddjit ja giellaárenat. Dán suohkankategoriijas lea earenoamáš beroštupmi sámegiela ealáskahttimii.</p>
<p>Suohkan sáhttá válljet galgá go sámegiella leat seamma dásis go dárogiella muhtun surggiin, dahje juo buot suohkanhálddahusas. Vuordámuš lea ahte suohkan vállje juobe ovtta, dehe moadde suorggi, gos sámegiella lea seamma dásis go dárogiella. Suohkan galgá máhttit vástidit sámegillii sihke njálmmálaččat ja čálalaččat. Suohkanbargiin lea vuoigatvuohta oažžut permišuvnna bálkkáin oahppat sámegiela. Diehtojuohkin mii guoská muhtin dahje buot sámiide suohkanis, galgá gávdnot sámegillii. Diehtojuohkin mii guoská ovttaskas riektesihkarvuhtii ja buhcciidsihkarvuhtii galgá leat sámegillii.</p>
<p><em type="italic">Sámi gávpotsuohkanat</em> </p>
<p>Ollu sápmelaččat fárrejit gávpogiidda. Sámediggi fuomášuhttá ahte gávpogiin galgá leat earenoamáš ovddasvástádus sámegielat ássiide ja evttohuvvo ahte soames gávpotsuohkanat ožžot oassálastit sámi giellaguvlui. Sámediggi oaivvilda ahte gávpotsuohkaniin galgá leat earenoamáš ovddasvástádus láhčit dili sámegielat ja kultuvrralaš fálaldagaide mánáide ja boarrásiidda. Dáin suohkaniin galgá leat earenoamáš fokus sámegiela ealáskahttimis. Jus galgá šaddat gávpotsuohkaniin, ferte suohkanis gávpotstáhtus.</p>
<p>Gávpotsuohkanat berrejit válljet ahte sámegiella lea dásseárvvus muhtun surggiin, dahje olles suohkanhálddahusas. Vuordámuš lea ahte suohkan vállje juobe ovtta, dahje moadde suorggi, gos sámegiella lea seamma dásis go dárogiella.</p>
<p><em type="italic">Vejolaš sámi giellagielddat</em> </p>
<p>Sápmelaččain leat sihke ovttaskas ja oktagaslaš giellavuoigatvuođa; dát mielddisbuktá ahte maiddái suohkaniin olggobealde sámi giellaguovllu leat geatnegasvuođat sámegiela ektui.</p>
<p>Ášši meannudeapmi loahpahuvvui 28.09.18 dii. 14.25 Vuollaičállit lea lohkan čoahkkingirjji, ja gávnnahan ahte čoahkkingirjái fievrriduvvon mearrádusat leat nu movt Sámediggi mearridii.</p>
<p>Kárášjohka, 25.09.2018 - 28.09.2018</p>
<p>Dievasčoahkkinjođihangoddi</p>
<p>Tom Christer Sottinen Tor Gunnar Nystad jođiheaddji  nubbinjođiheaddji</p>
<p>Aili Guttorm  Thomas Åhren</p>
<p>Kåre Ivar Olli</p>
</body></document>