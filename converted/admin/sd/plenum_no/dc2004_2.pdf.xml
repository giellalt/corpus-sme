<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <year>2004</year>
    <wordcount>54200</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://samediggi.no/content/download/3584/32402/version/1/file/P+2-2004+Samisk.pdf</origFileName>
    <parallel_text xml:lang="nob" location="sp2004_2.pdf"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámedikki dievasčoahkkin Čoahkkingirji 02/04</p>
    <p>Kautokeinoveien 50, N-9730 Kárášjohka Telefon +47 78 47 40 00  Telefaks +47 78 47 40 90</p>
    <p>samediggi@samediggi.no</p>
    <p>www.samediggi.no</p>
    <p>Áigi:  miessemánu 24.b  - miessemánu 28.b. 2004  Báiki: Sámediggi</p>
    <p>Áššelistu</p>
    <p>Áššenr. Áššetihttal</p>
    <p>017/04 Vuođđudeapmi 018/04 Sámediggeráđe kulturpolitihkalasj diedadus 019/04 Sámedikki doaibmadieđáhus 020/04 Gažaldagat Sámediggeráđđái Sámedikki čoahkkinortnega §11 vuođul 021/04 Ođđa áššiid dieđiheapmi 022/04 Sámedikki jahkedieđáhus 2003 023/04 Sámedikki reviderejuvvon bušeahtta 2004 024/04 Sámegiella lea čaffat! - Sámediggeráđi dieđáhus sámegiela birra 025/04 Láhkaásahus sámi leavgga geavaheami várás 026/04 Áigemuddu meannudit árvalusaid boazodoallošiehtadussii 027/04 Boazodoallošiehtadus 2004 - 2005 028/04 Sámedikki politihkalaš dási njuolggadusat 029/04 Sámedikkiid oktasaščoahkkin 030/04 Sámeálbmotfoanda</p>
    <p>Čoahkkináiggit</p>
    <p>Áigi Ášši Siidu</p>
    <p>24.05.2004 dii 09.00 – 09.15 17/04  24.05.2004 dii 09.15 – 09.40  18/04 (ovddiiduvvon)  26.05.2004 dii 09.05 –  16.00 19/04  26.05.2004 dii 16.00 – 16.50 20/04  26.05.2004 dii 17.20 – 18.50 21/04  27.05.2004 dii 09.00 – 09.15 21/04 (joatkka)  27.05.2004 dii 09.15 – 11.35 22/04   27.05.2004 dii 11.35 – 14.45 23/04  27.05.2004 dii 15.00 – 17.35 24/04  27.05.2004 dii 17.35 – 18.40 25/04  27.05.2004 dii 18.40 – 18.50 24/04 (jienasteapmi)  27.05.2004 dii 18.50 – 19.45 26/04  27.05.2004 dii 19.50 – 19.55 29/04  28.05.2004 dii 09.10 – 09.55 27/04  28.05.2004 dii. 10.20 – 11.25 30/04  28.05.2004 dii. 11.45 – 12.20  18/04 (ságastallan, jienasteapmi)  28.05.2004 dii. 12.20 – 12.25 28/04</p>
    <p>Vuođđogiella: sámegiella ja dárogiella</p>
    <p xml:lang="krl">Ášši 17/04</p>
    <p>Čoahkkima vuođđudeapmi</p>
    <p>Ášši meannudeapmi álggahuvvui miessemánu 24. b. dii. 09.00</p>
    <p>Áirasat</p>
    <p>Čuovvovaš áirasat ledje vuođđudeamis:</p>
    <p>1.   Olav M. Dikkanen 21. Svein Peter Pedersen 2.  Magnhild Mathisen 22. Randi A. Skum 3.  Berit Ranveig Nilssen 23. (<em type="italic">Margreta P. Krisiansen ovddas ii leat</em> <em type="italic">várrelahtu)</em> 4.  Marie Therese N. Gaup <em type="italic">(Steinar Pedersen várrelahtu)</em> </p>
    <p xml:lang="nob">24. Per-Bjørn Lakselvnes</p>
    <p>5.  Janoš Trosten 25. Ann-Mari Thomassen 6.  Jon Erland Balto 26. Berit Oskal Eira 7.  Ragnhild Nystad 27. Ove Johnsen 8.  Egil Olli 28. Åge Nordkild 9.  Terje Tretnes 29. Roger Pedersen 10. Per A. Bæhr 30. Per Solli 11. Ole Henrik Magga 31. Sven-Roald Nystø 12. Isak Mathis O. Hætta 32. Stig Eriksen 13. Josef Vedhugnes 33. Anders Urheim 14. (<em type="italic">Olaf Eliassen ovddas ii leat várrelathu)</em>  34. Jarle Jonassen 15. Sverre Anderssen 35. Kjell Jøran Jåma 16. Willy Olsen 36. Sten Erling Jønsson 17. Jon Harald Skum 37. Birger Nymo 18. (<em type="italic">Tormod Bartholdsen ovddas ii leat várrelathu)</em> 38. Johan Mikkel Sara </p>
    <p>19. Geir Tommy Pedersen 39. Jørn Are Gaski 20. <em type="italic">(Willy Ørnebakk ovddas ii leat  várrelahttu) </em></p>
    <p>Juolluduvvon permišuvnnat</p>
    <p>Permišuvnnat olles dievasčoahkkimis</p>
    <p>4. áirras Steinar Pedersen 14. áirras Olaf Eliassen 18. áirras Tormod Bartholdsen</p>
    <p>Permišuvnnat osii dievasčoahkkimis</p>
    <p>23. áirras Margreta P. Kristiansen, vuossárga miessemánu 24. b. 2004 lunšii 2. áirras Magnhild Mathisen, bearjadaga miessemánu 28.b. 2004 9. áirras Terje Tretnes, bearjadaga miessemánu 28.b. 2004 dii. 0900 – 11.45  17. áirras Jon Harald Skum bearjadaga miessemánu 28.b. 2004 38. áirras Johan Mikkel Sara bearjadaga miessemánu 28.b. 2004 dii. 11.30 rájis</p>
    <p>Várrelahtut</p>
    <p>Marie Therese A. Gaup bođi 4. áirasa Steinar Pedersena ovddas. Per Arnesen bođi 18. áirasa Tomod Bartholdsena ovddas duorastaga 27.05.2004 dii. 09.00 rájis.  Amund P. Anti bođi 9. áirasas Terje Tretnes ovddas bearjadaga miessemánu 28.b. dii. 09.00 – 11.45</p>
    <p>I  Áššebáhpirat</p>
    <p>28.04.2004 beaiváduvvon gohččun ja áššelistu</p>
    <p>II  Evttohusat ja vejolaš mearkkašumit</p>
    <p>Čoahkkinjođihangotti árvalus Sámediggái</p>
    <p>Ođđa ášši nr. 29/04 Oktasaš čoahkkin sámedikkiid gaskkas. Ášši meannuduvvo maŋemus áššin duorastaga.   Beaiváduvvon gohččun ja áššelistu oktan ođđa áššiin 29/04 dohkkehuvvo</p>
    <p>III  Jienasteapmi</p>
    <p>39 áirasis ledje 35 čoahkis. Jienasteapmi dahkkojuvvui čuovvovaš vuogi mielde:  Čoahkkinjođihangotti árvalus oktain ođđa áššiin 29/04 mearriduvvui ovttajienalaččat,.</p>
    <p>IV  Beavdegirjelasáhusat</p>
    <p>Dán áššis ii ovddiduvvon beavdegirjelasáhus.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Josef Vedhugnes, (áššejođiheaddji)</p>
    <p>VI  Sámedikki mearrádus</p>
    <p>Ođđa ášši nr. 29/04 Oktasaš čoahkkin sámedikkiid gaskkas. Ášši meannuduvvo maŋimuš áššin duorastaga.   Čoahkkinjođihangotti árvalus mearriduvvui ovttajienalaččat, oktain ođđa áššiin 29/04 Oktasaš čoahkkin sámedikkiid gaskkas</p>
    <p>Ášši meannudeapmi loahpahuvvui miessemánu 24. b. 2004 dii. 09.15.</p>
    <p>Vuođđogiella: Dárogiella</p>
    <p xml:lang="krl">Ášši 18/04</p>
    <p>Sámediggeráđi kulturpolitihkalasj diedádus</p>
    <p xml:lang="vep">Arkiva</p>
    <p>SF-008 Arkiiváššenr.</p>
    <p>Ášši meannudeapmi álggahuvvui miessemánu 24. b. 2004 dii. 09.15</p>
    <p>I  Áššebáhpirat</p>
    <p>Nr  Beaivi    Geas/Geasa Tihttal</p>
    <p xml:lang="koi">1.</p>
    <p>Áššejohtu:</p>
    <p>Lávdegoddi, ráđđi, komitea, foanda Beaivi  Áššenr   Sámedikke diavasčoahkkin 24.05.2004 018/04</p>
    <p>II  Evttohusat ja mearkkašumit</p>
    <p>Sámedikkeráđi árvalus lávdegottiide</p>
    <p xml:lang="smj">1  Álggobágo</p>
    <p xml:lang="smj">Dán diedádusán åvddånboahtá jut kulturiellemin le stuorra árvvo måttij åsijda sámesebrudahkaj. Moahhttelágásj kulturfálaldagájda le ájnnasa bisodittjat ja åvddånihttjat buorre bajedimdilijt ma luluj nanostuhtti iesjdåbdov ja gullumav sámesebrudahkaj. Máná ja nuora li dán diehti ájnas ulmmejåksåm juohkusin boahtte ájge sáme kulturpolitihkan.</p>
    <p xml:lang="smj">Sámediggeráden adná ieme ja guosskavasj gálldojt vuohkasin boahtteájge kulturpolitihkalasj vuodon. Sámediggeráde diehtá le oase ja temá ma luluj ælla nav d´rkkelit tjielggiduvvam majt lulu berrijin, valla dan diehti gå dán diedádusán galggi boahtte prosessa Sámedikken tsuojggiduvvat, vállji Sámediggeráde  dáv åvddånbuktet dálásj hámen. Diedádusán tjielggiduvvá hásstálusá sáme kultuvrraj, ja dárbo gávnnat aktisasjbarggovuogijt ja ressursaj ulmijt jåvsåtjit.</p>
    <p xml:lang="smj">Sámediggeráde berust tjuovvot Vuonarijka oajválattjajt jut dan diehti vaj vieledi ietjasa åvdåsvásstádusáv bisodittjat ja åvddånáhtatjit sáme kultuvrav, ja jut gå dát le násjåvnå åvdåsvásstádus. Sámediggeráde sávvá oadtjot mañen liehket kulturpolitihka háldadimen ja åvddånimen. Mij vuojn sihtap åvdåsvásstádimev ietjama åvddånimes ja boahtteájges, ja vuorddep sáhta oajválattja Sámediggáj vaddi dáv vejulasjvuodav.</p>
    <p xml:lang="smj">Sámedigge berustahttá sáme dájddárijda buorre ja vuogas máhttelisvuodajt. Danen le ájnas oadtjot doajmmaj buorre aktisasjdåjmav dájddárij ja sijá organisásjåvnåj mij gullu åvdedit dájdda- ja kulturpolitihkav. Dát la buoremus vuohke láhtjet vejulasjvuodajt dagátjit ja åvddånbukvtátjit sáme girjálasjvuodav, musihkav, dánsav ja teahterav, filmav ja gåvvådájdav ja dájddaduojev.  Kulturoasse le gálldon måvteduhttemij, diedojda ja vásádusájda juohkkat álldarij gáktuj. Oajvveulmmen Sámediggáj le ”<em type="italic">Nanos ja viesso sáme sebrudagá moattelágásj æládusáj, kultuvralasj- ja sebrudakiellemij” bs. Sámediggeplánav 2002-2005, 28. bielen. </em></p>
    <p xml:lang="smj">Sámedigge le vásedam dille mij gullu politihkkaåvddånibmáj ja ressursajda sáme kulturdåjmajda ælla åvddånam. Dát i la<em type="italic"> </em>stáhta velgulasjvuodaj milta, bs. Vuodolága 110 a §’av. Ækton Vuonarijka kulturpolitihkan li vaj gájka galggi oadtjot oasev aktisasj nasjonálalasj kulturárbes, ja jut nasjonálalasj aktisasjkultuvrra galgaj nanniduvvat. Dát dádjadus la ájn ækton, <em type="italic">bs. St.diedád. nr 48 (2002-2003) Kulturpolitihkka gitta 2014 jage rádjáj</em>. Diedádus biedjá viehka dættov dasi man ájnas vuonarijkalasj kultuvrra ja dájdda le aktisasjkulturpolitihkkaj. </p>
    <p xml:lang="smj">1  Vuojno</p>
    <p xml:lang="smj">Vásádusá sáme kultuvra háldadimes vuosedi  stuorra dárbbo ruhtadimev oadtjot. Dát vuoset dárbov ienep strategijajda åvdedittjat sáme kultuvrav. Dárbbo le dåjmajda ja ressursajda ma lulun buktet doajmmavejulasjvuodajt duon dán kulturoasen ja ma máhtti åvdedit ja åvddånahttet kultuvralasj åvdånbuktemijt ietjas ævtoj milta. Sæmmibuohta le dárbbo ásadit ådå æjvvalimsajijt duon dán sámebájkijn.</p>
    <p xml:lang="smj">Sámediggeráde dættot jut sáme kultuvra jåhtuj oadtjom ja åvddånahttem le nasjåvnålasj åvdåsvásstádus. Vuonarijka stáhtta le duon dán lága, láhkatjállusij ja konvensjåvnåj baktu ietjas velgulattjan dahkam sáme giela, kultuvra, histåvrå ja sebrudakiellema åvdåsvásstádiddjen. Stáhta åvdåsvásstádus sáme kultuvra hárráj le vuostatjin Vuodolága 110 § baktu. Vuodoláhka velgudahttá stáhtav láhtjet dilijt nav vaj sáme álmmuk luluj máhttá nannit ja åvdedit ietjasa gielav, ietjas kultuvrav ja sebrudakiellemav. Ietjá lága, konvensjåvnå ja dokumenta masi luluj máhttá vuosedit le: ILO-konvensjåvnnå nr. 169, Sámeláhka ja Sámediggepládna 2002-2005 jagijda.</p>
    <p xml:lang="smj">Sievedip St. diedád. Nr. 48 (2002-2003) <em type="italic">Kulturpolitihkka gitta 2014 rádjáj, </em>gånnå le ulmmen åvddånbuktet oajvvetsiehkijt kulturpolitihkalasj vuorodimijt boahtte lågev jagijda. Diedádusán gæhttjal Ráddidus åvddånbuktet jut kulturpolitihkalasj vuorodime sáme kultuvra hárráj le vieleduvvam. Dási ep midja åvvå guorrasa. Mijá vuojnno ienni le jut Ráddidus dán diedádusán garvvá vuorrodit kultuvralasj oajvveulmijt sáme kultuvra gáktuj boahtte låge jahkáj. Diedádusán  nammaduvvá sáme kultuvrra dåssju soajttamláhkáj. Ij dåhkkiduvá gå Kultur- ja Girkkodepartemænnta ja Ráddidus gággiji diedádusáv Stuorradiggáj kulturpolitihka birra boahtte låge jagijda gånnå sáme kultuvrra ij la åvvå nammaduvvam.  Midja lip håjen  sierraláhkáj gå Ráddidus ij åvvå nammada jut sábme ja dárro li åvtådássálasj ja åvtåárvuk giela. </p>
    <p xml:lang="smj">Ráddidus ij la tjuovvolam ietjas åvdåsvásstádusáv kulturdiedádusán. Dán baktu de sjahtjal åvdåsvásstádusáv Sámediggáj. Viertti tsjuojggoduvvat Sámedigge ij la badjelválldám åvdåsvásstádusáv sáme kultuvras. Dá vuojno ma nammaduvvi diedádusán dáttja kultuvra hárráj, vierttiji aj gullut sáme kultuvrraj. Dán måhke hárráj le tjåhkanibme gaskal Samedikke ja Stuorradikke famillja-, kultuvra- ja háldaduskomitéa ådåjakmáno 15. biejve 2004 jage, gånnå Sámedikke bieles gåhtjoduváj sáme kulturvuojno båhti mañen diedádusán, jali dagáduvvá duoddediedádussa dán hárráj. Ittjij goabbák tjuovvoluvvam.</p>
    <p xml:lang="smj">2.1 Máná ja nuora</p>
    <p xml:lang="smj">Nannim diehti mánájda ja nuorajda buorre bajedimdilijt viertti láhtjeduvvat åbbålasj ja ájgij tjuovvuvasj kulturpolitihkka, ja gullut åbbålasj åsijda kultursuorgen.  Jus dát galggá åleduvvat de le dárbbo buorre aktisasjbargguj gaskal Sámedikke ja bájkálasj, guovlo ja guovdásj oajválattjaj. Le adjáj dárbbo buorre aktisasjbargguj gaskal Sámedikke ja mánáj ja nuoraj ietjasa, ja aj luojvoj orgánisásjåvnåj ja institusjåvnåj.</p>
    <p xml:lang="smj">Sámedigge nammadij Sámedikke nuorajpolitihkalasj juohkusav (SNPJ/SUPU) ja mierredam mándáhtav ja organiserimav juohkusij guovvamánon j 2003. Juogos galggá ierit ietján liehket siegen gárvedit ja tjadádit Sámedikke nuorajkonferánsajt.</p>
    <p xml:lang="smj">Kulturpolitihkalasj hásstálusá mánáj nuoraj gáktuj:  åttjudit åbbålasj ja ájgij tjuovvusasj kulturpolitihkav mánáj hárráj, dát guosská juohkkat oase         hárráj kultursuorgen.   arvusmahttet ja nannit sáme mánáj ja nuoraj máhttelisvuodajt mierredit, dåjmalasj siebbremav ja bargov sáme sebrudagán ja sebrudagán ietján.  vaj sáme kultuvrra ja dájdda åvddånboahtá <span type="quote" xml:lang="smj">”Kultuvralasj skåvvlåvuossan”</span>.  vaj juolloduvvi sierra rudá Sámediggáj åvdedittjat sáme sisanov Kultuvralasj skåvllåvuossan”.  vaj  Mánájåvdåstiddje viertti nanniduvvat sáme gielajn ja sáme máhtudagájn.  Doarjjot s´me diehtojuohkemdievnastusáv (Infonuorra Sápmi) – nehttasajev sáme nuorajda.</p>
    <p>2.2 Teahter</p>
    <p xml:lang="smj">Beaivvás Sámi Teáhter mij la ájnna sáme nasjonálasjteahter le sierra sajen. Gávnnuji stuorra hásstálusá dievnnut åbbå sáme årrombájkijt maj gaska le mælggat manedit, ma diedon bukti sierra manedimgålåjt. Juobu Beaivvás Sámi le nasjonálalasj teahter, de ælla siján sæmmi ressursa gå guovlo- ja intitusjånålasj teahterijn. Ulmmen teahterij le åledit sjaddat åbbålasj teahterin sáme gæhttjijda, vaddet åhpadusáv ja rekruterit nuorra sáme scednadájddárijt ja teahterbarggijt ja aj åvddånahttet sáme drámátihkkárijt.</p>
    <p xml:lang="smj">Åarjelhsaemien teatere/Sydsamisk teateater le ájnna scednafálaldahka oarjjelsámijda Vuonan. Teahterin le ájnas doajmma mij gullu nannit oarjjelsáme gielav ja iesjdåbdov ja teahterin la aj sierra sadje nannit ja åvdedit oarjjelsáme fálaldagájt scednadájdan ja teahterin.</p>
    <p xml:lang="smj">Kulturpolitihkalasj hásstalusá teahter ja scednadájda gáktuj:  nannit Beaivvas Sámi Teáhterij gánnek ruhtavuodov doajmmat sáme nasjonálalasj teahterin, nav vaj ålet åbbå sáme årrombájkijda.  Doarjjot sáme amatørteahterdåjmajt mánáj ja nuorajda – dåjmajt ma arvusmahtti mánájt ja nuorajt sijdabájkijn.  Åttjudit stuoves dåjmav mij nanni Åarjelhsaemien Teatere/Sydsamisk Teater bargov.</p>
    <p xml:lang="smj">2.3 Dájdda- gåvvådájdda ja duodje   Sáme dájddára le guhkev ráhtjam oadtjot ietjasa dájdalasj åvddånbuktemijt dåhkkidum. Dát boahtá ierit ietján dassta gå stuorrasebrudagan moatten láhkáj le sajijdum europeak dájddavuojno, le de gássjelis sáme dájddaj anssidit guddneárvov ja roaddimav. Sáme dájddára vierttiji luondulasj ja åvtå´rvuk oassen sjaddat vuonarijkak dájddaiellemis, gånnå sáme dájddárijn le åvtåárvulasj ævto liehket dåjmalasj dájddára.</p>
    <p xml:lang="smj">Dájddamusea lij liehket ájnnasin dájddárijda gånnå lidjin vuosedit ietjasa bargov ja ulmutjijda gudi lidjin oadtjot máhttelisvuodav dájdav sáme dájddárijs gehtjadit. Ij la dågålattjat gå divras dájdda hæhttu vuorkán liehket dan diehti gå ij gávnnu sadje vuosádusájda.</p>
    <p xml:lang="smj">Kulturpolitihkalasj hásstálusá dájddárij, gåvvådájda ja duoje gáktuj:  sáme dájddára ja duodjára oadtju sæmmi ævtojt buohtalakkoj ietjá dájddárij   sáme dájddamusea ásaduvvá   lasedit stipenndaårtnigav vaj ienep ulmutja oadtju sáme dájddárijstipendav.   åttjudit máhttelisvuodajt sáme dájddaguovdátjij Sápmi temapárkkaj Kárásjågån.</p>
    <p xml:lang="smj">2.4 Girjálasjvuohta ja sáme publikasjåvnå</p>
    <p xml:lang="smj">Dárbbo sáme girjálasjvuohtaj le stuoore ja fálaldahka ilá  binná. Dát gullu juohkka sjángarijda. S´medigge le vuorodam doarjjagijt vuostasjålgusvaddemijda mánáj- ja nuorajgirjálasjvuodav, girjálasjvuodav julev- ja oarjjelsábmáj ja tjáppagirjálasjvuodak ålgusvaddemav. Sámedigge le vuojnnám dárbov arvusmahttet lasedittjat sámegielak girjálasjvuoda ålgusvaddemav ja girjálasjvuodav mánájda ja nuorajda.  Le stuorra dárbbo sáme mánájt ja nuorajt arvusmahttet sámegiellaj tjálátjit. Ájnas la aj åvddånbuktet sámegielak girjálasjvuodav vaj le jåksåmmieren låhkkijda. Dán gáktuj le oasstemårtnik sáme tjáppagirjálasjvuohtaj akta ássjen jåhtuj oadtjot.</p>
    <p xml:lang="smj">Dárbbo publikasjåvnåjda ma li hiebadum sáme álmmugij le stuorre, sierra gåjt de mánáj gáktuj, nuorajda ja nissunijda. D´t gullu goppátjagá s´me iesjdåbdo nannima diehti ja adnem ja åvddånahttem sámegielav, åvdedim diehti låhkåmdábijt sámegiellaj, åvddånbuvtátjit ja arvusmahtedittjat moattelágásjvuodav sáme kultuvran ja iesjdåbdon ja vaj máhttelisvuodajda oadtjot åvddån ja tsuojggit dilijt mánáj, nuoraj ja nissunij berustimijt, vuojnojt ja dilev udnásj sáme sebrudagán.</p>
    <p xml:lang="smj">Kulturpolitihkalasj hásstálusá girjálasjvuoda ja sáme publikasjåvnåj gáktuj:  lasedit ruhtadimev girjálasjvuoda dåjmajda  aktisasjbarggo nuorttarijkaj dásen mij gullu sáme girjálasjvuodav åvdedit  stuoves oasstemårtnik sáme girjálasjvuohtaj  arvusmahttet tjállemdájdalasj bargov sierraláhkáj sáme mánáj ja nuoraj gaskan  vaj sáme publikasjåvnåj ruhtadimvuodo nanniduvvi stuoves ålgusvaddem diehti.</p>
    <p>2.5 Musihkka ja fertivála</p>
    <p xml:lang="smj">Sáme musihkka le dábegis juojgas ja sálmmalávllomis gitta ådåájggásasj musihkkaj. Moattelágásjvuohta sáme musihkan viertti åvddånboahtet, vájku makkár dábijs, h´mes ja sisanos. Musihkka le vuojn aj rijkajgasskasasj giella ja dasták tjadná báddijt ja råvijt ásat. Arvusmahttet mánáj ja nuoraj berustimijt sáme musihkkaj le ájnas hásstálussan.</p>
    <p xml:lang="smj">Sáme festivála ja festivála gånnå sáme arrangementa li ájnas saje åvddånbuvtátjit sáme kultuvrav ja vásedittjat ja sáme dájdda- ja kulturåvddånbuktemijda, sæmmibuohta gå li vejulasjvuohtan sáme artistajda ja dájddárijda ietjasa bargov åvddånbuktet.</p>
    <p xml:lang="smj">Åttjudim diehti oadtjot åvtåárvuk ja buorre fálaldagájt Nuortta-Vuona álmmugij, de læhká rijkkaguovlomusihkkárårtnik Nuortta-Vuonan ájnas sadje. Sáme musihkka viertti liehket luondulasj oassen dán årtnigin, ja Sámedikke mielas viertti sáme juojgge ja musihkkár vuoroduvvat boahtteájge barggujbiedjamijn.</p>
    <p xml:lang="smj">Kulturpolitihkalasj hásstálusá musihka gáktuj:  sáme festivála vierttiji oadtjot dudálasj ruhtadimævtojt  sáme musihkka viertti sjaddat oassen rijkkaguovlomusihkkárårtnigin. Rijkkaguovlomusihkkárårtnik viertti vijdeduvvat vaj sáme musihkkára aj sjaddi luondulasj oassen dánna  arvusmahttet berustimijt sáme musihkkaj mánáj ja nuoraj lunna  ásadit etnomusihkaguovdátjav</p>
    <p xml:lang="smj">2.6 Filmma</p>
    <p xml:lang="smj">Dárbbo ienep s´me filmma ja tv-produksjåvnnåj le uddni stuorre. Fillma le vuojn ådå dájdalasj åvddånbuktemhábme sámij gaskan, juoga mij vuojnnu gå binná le produseriduvvam sáme filmmadahkkijs. Sivá dási le moadda, ierit ietján doarjjaårtnik vádne sáme filmmaproduksjåvnnåj. Dåt ietjá fillmabirás le aj binnáv sámijt segadam ietjasa bargguj ja sámijn ietjasijn ælla dábálattjat læhkám berustibme dán dájdalasj hábmáj. Lassánam la galla viehka åhtsåmusájs sáme filmmaulmijda. Lahkavuohta birrusijda ja dåbddo prosjevtaj sisadnuj buktá buorev dákkár bargguj. Vuorddedahttá filmmaruhtadimårtniga ma li juo jådon adjáj boahhteájgen li mañen ruhtadimen sáme filmma- ja videoproduksjåvnåv.</p>
    <p xml:lang="smj">Kulturpolitihkalasj hásstálusá sáme filma gáktuj:  nannit Sáme filmmafestiválav nav vaj dát máhttá åvddånit stuoves jahkásasj dáhpádussan  barggat nav vaj aktisasjbarggo gaskal sáme filmmaaktøraj ja Nuorttavuona filmmaguovdátja Honningsvágen vijdábut åvdeduvvá  oadtjot ásadit sierra (jali guovllo) filmmafåndav  lasedit ruhtadimævtojt sáme filmmaproduksjåvnåjda  åttjudit sáme Mánáj-tvav bæjv´lasj fálaldahkan.</p>
    <p xml:lang="smj">2.7 Sáme kulturvieso</p>
    <p xml:lang="smj">Sáme kulturvieso li sierraláhkáj ájnnasa bájkijn gånnå sáme li tjielgga unneplågon ietjá viesádij gáktuj.  Sáme kulturvieso li guovdátjin åvddånahttemin sáme gielav, kultuvrav ja iesjdåbdov. Sæmmiláhkáj doajmmi sáme musea kulturviesson vijdáp vuojnoj milta. Sæmmibuohta bukti dá sáme kulturvieso sissñálasj struktuvrav mij vaddá åvddånimmáhttelisvuodajt bájkálasj sebrudagájda.</p>
    <p xml:lang="smj">Kulturpolitihkalasj hásstálusá sáme kulturviesoj gáktuj:</p>
    <p xml:lang="smj">Várdobáikki, Evenássjen/Skánegin oadtju ruhtadimev åvddåprosjekterimij  Saemien Sijte stuoredime ruhtadibme tjielggiduvvá 2005-jage Stáhtabudsjehtan.</p>
    <p xml:lang="smj">Ája Samisk Senter oasseruhtadibme tjoavdeduvvá. Sámedikke mielas la sajenis Stáhtta oassálasstá ruhtadibmáj nav vaj stuoredibme sjaddá ållesattjat ruhtadum.</p>
    <p xml:lang="smj">2.8 Sáme kulturorgánisásjåvnå</p>
    <p xml:lang="smj">Sámediggáj adná ájnasin dav vaj sáme kulturorganisásjåvnå máhtti åvddånahttet ja vijdedit ietjasa ájnas sajev sáme sebrudagán, ja sihtá barggat nav vaj organisásjåvnå oadtju rámmajt ietjasa doajmmaj.</p>
    <p xml:lang="smj">Kulturpolitihkalasj hásstálusá sáme kulturorganisásjåvnåj gáktuj:  nannit ja åvddånahttet ruhtadimævtojt, dát gullu sierra kulturorganisásjååvnåjda gudi rekrutteriji sáme nuorajt.</p>
    <p xml:lang="smj">3  Aktisasjbarggosjiehtadus</p>
    <p xml:lang="smj">Sámedikke vuollálasjrádij ietjá orgániseridattijn, båhtin sáme kulturorganisásjåvnåjs sierra tsuojggidusá n.g. aktisasjdåjma modella  gaskal Sámedikke ja sáme dájddáorganisásjåvnåjs gånnå li ájnas tjuogga mij gulluj ævtodimrievtesvuodajt gudi luluj máhttet ájrastit dájddárijt dån åvdep Sáme kulturráden. Dát modella aneduváj buorren dat mielas gå dájddára oadtjun vájkodit gåktu kulturruhtadime aneduvvin dájddársebrudahkaj. Dáv aktisasjdoajmmamodellav guodij Sámedigge gå ietjáláhkáj organiserijn Sámedikkev 01.01.01 rájes. Sámedikke doarjjastivrra háldat Sámedikke doarjjaruhtadimijt.  Mij dát sisadná tjielggá gå Sámedigge mierret budsjehtav. Doarjjastivrra galggá háldadit doarjjaruhtadimijt majt Sámedikke ållestjåhkanibme vaddán stivra hállduj.</p>
    <p xml:lang="smj">Sámedigge gåhtset sáme kájddárijda dudálasj ruhtadimævtojt. Danen la ájnas åttjudit buorre aktisasjdåjmav dájddárij ja sijá organisásjåvnåj hábmit dájdda- ja kulturpolitihkav. Dát vædjá liehket buoremus dáhpe láhtjet ævtojt dagátjit ja åvddånbuvtátjit sáme girjálasjvuodav, musihkav, dánsav ja teahterav, filmav ja gåvvådájdav ja dájddaduojev, bs. Sámediggeplánav 2002-2005 30. bielen.</p>
    <p xml:lang="smj">Sámedigge le sjiehtadam aktisasjbargov Tråmså- ja Finnmárko fylkasuohkanij. Sáme giella ja kultuvrra le oadtjum stuorra sajev sjiehtadusájn ja fylkasuohkana li diehtemin ietjasa åvdåsvásstádusáv mij guosská nannit ja åvddånahttet sáme kultuvrav. Aktisasjbargo baktu sihtá Sámedigge aktan ietjá oassálasstij dahkat guovlojda ienepárvulasj åvdedimev ja ådåstuhttemav sáme bájkijn. Duodden le miella sjiehtadit aktisasjbarggosjiehtadusáv Hedmárko-, Oarjje- ja Nuortta Trøndelagáj ja Nordlánda fylkasuohkanij.</p>
    <p xml:lang="smj">Sámediggeráde sievet dasi jut Sámedikken li moattelágásj dahkamusá majt digge galggá barggat. Dánna aj sisadnon ierit ietján Sámedikke sadje ja oassálasstem sebrudakstivrrimin ja oajválasj fábmogisvuohta, berustimdárme ja rijddotjoavddem, árvvo- ja kultuvrraháldadibme, dievnastusvaddem, juogadimháldadibme, æládusdoajmma, aktisasjoasselasste, iesjháldadibme, ja aktisasjdievnastus. Gå Sámedigge dát diles galggá válljit aktijdimhámijt duon dán sebrudakåsijda, le ulmusj arvustallamin moadda vieldusá. Dát gullu ierit ietján dási:  politihkalasj stivrridahttemij  gatjálvisájda fágalasj kvalitehtajda ja árvvovuodajda iesjráddijiddjen  effektivitehttaj   berustusoasselasstemijda ja iesjmierredibmáj  dárkkelis rievtesvuodajda, åvtåárvuk giehtadallamijda ja almolasjvuodajda</p>
    <p xml:lang="smj">ådåstuhttemijda ja rievdadimtjehpudagájda</p>
    <p xml:lang="smj">Hásstalussan Sámediggáj, aktisasjbargon Sáme dájddaorganisásjåvnåj, le bisodit ja vidábut guoddet dájt árvojt, duodden le aj ienebujt mañen boahtteájge sáme dájdda- ja kulturpolitihkaåvddånimen. Dát guosská sierraláhkáj gatjálvissaj mij guosská árvvovuodajda iesjmierredimen dájddasuorgen. Duodden dási le ájnas vaj dájdda- ja kulturpolitihkka hábmiduvvá lagámusát gå máhttelis aktisasjdåjmajn gaskal Sámedikke ja dájddaorganisásjåvnåj. Dát m´httá buoremusát tjadáduvvat gasskavuohta sáme dájddárij ja Sámedikke vijdeduvvá aktisasjbargo oassálasstema baktu, mij sisadná usjolmav åvtåárvulasjvuodav oassálasstij gáktuj. Danen Sámediggeráde oajvvat dát vuojnno biejaduvvá vuodon boahtteájge hábmimijda mij guosská aktisasjvuohtaj gaskal sáme dájddaorganisásjåvnåj ja Sámedikke. Dát la duogátjin gå Sámediggeráde vuojnná dárbov dahkat vælggogis sjiehtadusáv Sámedikke ja sáme dájddárij gaskan.</p>
    <p xml:lang="smj">Tjåhkanimen gaskal Sámedikke ja dájddaorganisásjåvnåj guovvamáno jagen 2004 sjattaj digástallam aktisasj barggosjiehtadusá birra gaskal Sámedikke ja dájddaorganisásjåvnåj. Oassálassste anijga buorren dáv, ja dákkár aktisasjsjiehtadusájn la ulmmen láhtjet dilijt dahkat ja åvddånbuktet sáme girjálasjvuodav, musihkav, dánsav ja teahterav, filmav ja gåvvådájdav ja dájddaduojev.</p>
    <p xml:lang="smj">Oajvvetsiehkke sjiehtadusán sáme dájddaorganisásjåvnåj le ierit ietján: Ulmme sjiehtadusán, njuolgadusá sjiehtadusáv dádjadittjat, åvdåsvásstádus ja vælggogisvuoda, doajmmaájgge, giehtadallamvuoge gåktu digástallamijn tjoavddet jus e guorrasa. Dát la sjiehtadus mij reguleri digástallamijt gaskal oassálasstij.</p>
    <p xml:lang="smj">Sjiehtadusán aj viertti ruhtadimmiere stipendaårtnigijda, organisásjåvnnådoarjagijda daj gaskan aj Sáme dájddaráde, doajtta liehket aj dárbbo doarjjagij birra dåjmajda ja prosjevtajda organisásjåvnå (oassalasste) regijan, sierra foannda duon dán doajmmaj j.n.v.. Vijdábut de dagáduvvá oajvvadus njuolgadusájda gåktu Sámedikke dárkastusdåjmma galggá liehket sjiehtadusá gáktuj.</p>
    <p xml:lang="smj">Háldadibme muhtem prosjevtaj- ja prográmmaruhtadimij birra oajvvaduvvá boahtet åvddån sjiehtadustevstan gaskal oassálasstij. Oajvvadusán háldadime birra prosjektadoarjjagij unnep mihtomierij, nav gåk mij oajvvadip galggá boahtet åvddån sjiehtadustevstan, sjaddá modellan mij vaddá máhttelisvuodajt åvdedit moattelágásjvuodav ietjá vuogij milta gå mak åbbålasj háldimåvdåsvásstádus Doarjjastivra hálldon le. Mijá miela milta le vieledim diehti doarjjajuohkemprosessaj buorren gå fábmogisvuohta juogeduvvá gaskal dájddárij ja Sámedikke mij la jut sjiehtadusá ulmmen.</p>
    <p xml:lang="smj">Álgeduvvá prosessa gånnå Sámedigge ja sáme dájddaorganisásjåvnå aktisattjat barggi oajvvadusáv sjiehtadussaj. Bargadahttijn nammadum tsiehkij galggi oassálasste nav guhkás gå la máhttelis åhtsåt såbadusáv sisano birra.</p>
    <p xml:lang="smj">4.0 Dárbo ja dåjma</p>
    <p xml:lang="smj">Sámedigge le tjanádum ruhtadimmierijda oadtjot bargadum ja åvdedit sámepolitihkav kultursuorgen. Sámedigge le åvdutjis moaddi læhkám aktijvuodan Kultur- ja girkkodepartementajn mij guosská ruhtadimijda sáme kultuvrraj ja ij la mige konkrehtalasj ávkke dássta sjaddam. Kultur- ja girkkodepartemænnta le javllam åvdåsvásstádus sáme kultuvra gáktuj le dálla Sámedikken, ja nav la Sámediggáj ietjas vuorodime duogen.</p>
    <p xml:lang="smj">Le aj tjielgga iehpegáktok ruhtadimmiere gaskal Vuona- ja Sámekulturfånda. Sámedigge adná dáv iehpegáktukvuodav tjielgga duhtamahttásin, ja árvustallá dåjmajt dán gáktuj. Dát dille ij åvvånis makkárik láhkáj máhte liehket stáhta vælggogisvuodaj gáktuj sáme giela ja kultuvra hárráj. Nannitjit ruhtadimmierijt  sáme kultuvrraj, máhttá ruopptotvaddet åvdåsvásstádusáv Sámedikkes departemænntaj liehket akta dármme, <em type="italic">bs. Mærrádusáv ássjen 43/03 Sámedikke budsjehtta 2004 jahkáj Sáme almmudusá </em></p>
    <p xml:lang="smj">Sámedigge sihtá, mærrádusá 24/01 vuodon, árvustallá álgedit digástallamårtnigav Kultur- ja girkkodepartementajn. Sámedigge vuojnná jahkásasj digástallamtjåhkanimijt, gånnå Sámedikke almma ruhtadimdárbbo, åvdåsvásstádusjuogedibme gaskal almolasj stivrrimoajválattjaj, ja háldadus ruhtagålå digástalladuvvi. Sámedigge ij des sidá risikerit oadtjot ienep suorgijda åvdåsvásstádusáv jus ij ruhtadibme tjuovo.</p>
    <p xml:lang="smj">Sieveduvvá Stuorradikke fámillja-, kultur ja háldaduskomitea le juo giehtadallam Stuorradikke diedádusáv nr. 48 (2002-2003) <em type="italic">Kulturpolitihkka 2014 jage rádjáj</em>. <em type="italic"> </em>Komitea Ájrrasa Barggijbelludagás, Sosialisstalasj gåråbelludag´s ja Guovdásjbelludagás miejnniji ij la sáme kultuvrra vieleduvvam dán oajvvadum kulturdiedádusán, ja gåhttjun Ráddidusáv aktisattjat Sámedikkijn árvusmahttet jus viertti sierra diedádus dagáduvvat sáme kultuvra birra, <em type="italic">bs.Oajvvadus Stuorradiggáj nr. 155 (2003-2004).</em> Sámediggeráde guorras dási ja árvustallá åvddånbuktet gájbbádusájt Kultur- ja girkkodepartemenntaj sierra sáme kulturdiedádusá birra. </p>
    <p xml:lang="smj">Sámediggeráde ánot guorrasit vaj prosessa sáme kulturorganisásjåvnåj álgeduvvá mij gullu oadtjot aktisasjbarggosjiehtadallamav (oajvvesjiehtadallamav) kultuvra birra. Sámediggeráde åvddånbuktá dárkestuvvam dokumentav Sámedikke ållestjåhkanime dåhkkidibmáj ragátmáno jagen 2004.</p>
    <p xml:lang="smj">Sámediggeráde árvustallá åvdddånbuktet - dájdda ja kulturdiedádusáv. Diedádussa plánijuvvu åvddånbuvteduvvat vuostasj jahkebielen j 2005. Ulmmen la buktet åvddån oajválasj ja prinsihpalasj digástallamav kulturpolitihkalasj hásstálusáj sáme dájda- ja kultuvra hárráj.</p>
    <p>Mearkkašumit 1, BB:a sámediggejoavku bokte, áirras Marie Therese Nordsletta Gaup</p>
    <p>Sámediggeráđi kulturpolitihkalaš čielggadus</p>
    <p>Bargiidbellodaga sámediggejoavkkus leat čuovvovaš mearkkašumit čielggadussii:</p>
    <p>2.2 Teáhter Lasseevttohus vuosttas teakstaoassái: Beivváš Sámi Teáhtera ovddideapmi ollesárvosaš sámi teáhterin sorjá ollu teáhtera lanjain. Beivváš Sámi Teáhteris leat konkrehta plánat hukset sierra teáhterviesu Guovdageidnui. Sámediggi vuordá ahte Kultur- ja girkodepartemeanta lea mielde ruhtadeamen dán hui dárbbašlaš viesu.</p>
    <p>2.3 Dáidda – govvadáidda ja duodji Lasseevttohus nuppi teakstaoassái: Sámi dáidaga sisaoastima bokte leat ostojuvvon máŋga válljugas sámi dáiddadagu. Váilevaš čájáhuslanjaid geažil eai beasa olbmot návddašit dáid dáiddadaguid, seammás go dáiddadaguid vurken lea dohkkemeahttun. Danne Sámediggi aiddostahttá deaŧalažžan duohtandahkat sámi dáiddamusea.</p>
    <p>2.4 Girjjálašvuohta ja sámi prentosat<em type="bold"> </em>Lasseevttohus vuosttas teakstaoassái: Sámedikki dáiddárstipeanda juogaduvvo sámi dáiddáriidda ohcamiid vuođul. Dát dáiddárstipeanda galgá movttiidahttit earret eará almmuhit sámi girjjálašvuođa ja prentosiid. </p>
    <p>Lasseevttohus maŋimuš teakstaoassái: Ođđa čuokkis: Lasihit lágádusdoarjaga sámi lágádusaide.</p>
    <p>2.5 Musihkka ja festiválat<em type="bold"> </em>Maŋimuš teakstaoassi:  Ođđa čuokkis: Lasihit juolludemiid sámi musihka buvttadeapmái, seammás go rievdada doarjjajuolludeami nu ahte ii šat ruhtat ollásit dušše moadde buvttadeami, muhto ahte oasseruhtada máŋga almmuheami. </p>
    <p>2.6 Filbma<em type="bold"> </em>Maŋimuš teakstaoassái: Ođđa čuokkis: Sierra tv-fálaldat sámi nuoraide. </p>
    <p>4.0 Dárbbut ja doaibmabijut Nuppi teakstaoasi nuppi cealkaga riedadus: Sámedikki mielas dát skuhčivuohta lea oalle dohkkemeahttun ja háliida dán ášši ságaškuššat Kultur- ja girkodepartemeanttain.</p>
    <p>III  Jienasteapmi</p>
    <p>39 áirasais ledje 35 čoahkis. Dán áššis ii jienastuvvon</p>
    <p>IV  Beavdegirjelasáhusat</p>
    <p>Dán áššis ii ovddiduvvon beavdegirjelasáhus.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Randi A. Skum (áššejođiheaddji)   Marie Therese A: Gaup   Ragnhild Lydia Nystad   Ole Henrik Magga   Janoš Trosten   Terje Tretnes   Egil Olli   Ann – Mari Thomassen   Willy Ørnebakk  10  Randi A. Skum (áššejođiheaddji)</p>
    <p>VI  Sámedikki mearrádus</p>
    <p>Geahča 3. čuoggá   Ášši meannudeapmi loahpahuvvui miessemánu 28. b. 2004 dii. 12.20.</p>
    <p>Vuođđogiella: Dárogiella</p>
    <p xml:lang="krl">Ášši 19/04</p>
    <p>Sámediggeráđi doaibmadieđáhus</p>
    <p xml:lang="vep">Arkiva</p>
    <p>SF- Arkiiváššenr.</p>
    <p>Ášši meannudeapmi álggahuvvui miessemánu 26. b. 2004 dii. 09.05</p>
    <p>I  Áššebáhpirat</p>
    <p>Nr  Beaivi    Geas/Geasa Tihttal</p>
    <p>1.    Čoahkkimat ja ovddastemit 11.02.04 – 10.05.04</p>
    <p>2.  30.03.2004 The Barents Euro-Arctic Region CSO meeting report Girkonjárga , 25 – 26 February 2004 3.  19.05.2004 Lene Hansen sádden, Sámediggepresidentii; Sven-Roald Nystø</p>
    <p>Dieđut Romsa 2014 AS`OG-ohcan</p>
    <p>II  Evttohusat ja mearkkašumit</p>
    <p>Sámediggeráđi árvalus Sámediggái</p>
    <p>Sámediggeráđi doaibmadiedáhus lea áigodaga 11.11.03 – 10.05.04 birra.</p>
    <p>1  Doaimma birra</p>
    <p>Dán áigodagas lea Sámediggeráđđi doallan 3 čoahkkima ja meannudan 26 ášši. Čujuhit čoahkkingirjjiide R02/04, R03/04 ja R04/04.</p>
    <p>Sámediggeráđđi áigu dán dieđáhusas muitalit áššiid birra maiguin ráđđi lea dien áigodagas bargan. Nugo oidno mildosis, de lea ráđđi maid searvan ollu čoahkkimiidda ja ovddastemiide.</p>
    <p>2  Áššesuorggit</p>
    <p>2.1 Oahpahus ja oahppu</p>
    <p xml:lang="dan">2.1.1  Ođđa skuvlaođasteapmi – <span type="quote" xml:lang="dan">”Kultur for læring”</span></p>
    <p>Cuoŋománu 2. beaivvi dán jagi ovddidii ráđđehus Stuoradiggedieđáhusa nr. 30 (2003-2004), <em type="italic">Kultur for læring. </em>Dán háve guoská ođasteapmi olles 13-jagi vuođđooahpahussii. Nu leage Norggas ovddabealde ođđa skuvlaođastus. </p>
    <p>Sámediggi oassálastii riikakonferánssas maid Læringssenter lágidii cuoŋománu loahpas, mas lei Stuoradiggedieđáhus váldofáddán. Go jearaimet movt dieđáhus čalmmustahttá sámegieloahpahusa, de stáhtaráđđi Kristin Clemet duođaštii reivvestis beaiváduvvon 22.04.04 ahte dieđáhus láhčá saji sierra sámi oahppoplánaid ovddideapmái go dieđáhusas čuožžu ahte galget ráhkadit heivehemiid sámi skuvlii dárbbašlaš máhtodagas.</p>
    <p>Sámediggeráđis lea leamaš čoahkkin Girko-, oahpahus- ja dutkanlávdegottiin dieđáhusa birra, ja lea gáibidan ahte Stuorradiggi ferte sihkkarastit sámi mánáide vuoigatvuođa oažžut oahpahusa sin iežaset gillii seamma eavttuiguin go eará mánáin leat Norggas. Sámediggi lea bivdán earret eará ráhkadit sierra sámi oahppoplánačoakkáldaga 13-jagi skuvlla váste, ja ahte sámi mánáide ja nuoraide galgá sihkkarastojuvvot individuála vuoigatvuohta oahpahussii sámegillii.</p>
    <p>Dieđáhusas evttohuvvo ásahit bággolaš nuppi amasgiela oahpahusa nuoraidskuvladásis. Dán nuppi amasgiela sadjái sáhttá oažžut sámegieloahpahusa. Dieđáhusas daddjo ahte: ”<em type="italic">Nuoraidskuvladásis olggobealde sámi guovllu, gos okta dahje eambbo oahppi ožžot sámegieloahpahusa Oahpahuslága § 6-2, 5.oasi mielde, galget maiddái eará oahppit oažžut vuoigatvuođa válljet sámegiela nuppi amasgiela sadjái</em>”.<em type="italic"> </em></p>
    <p>Davviriikkalaš sámi ovttasbarggu birra daddjo dieđáhusas ahte galgá addit ”<em type="italic">vejolašvuođa gozihit dárbbu ovttastahttit davviriikkalaš doaimmaid sámi vuođđooahpahusa várás, ja galgá addit vejolašvuođa heivehit sámegiela ja suomagiela oahppoplánii skuvllain mat eai geavat sámi oahppoplánaid</em>.”    </p>
    <p>Plánas galgá Stuoradiggi meannudit dieđáhusa geassemánu 17. beaivvi dán jagi.</p>
    <p>2.1.2  Sámi árvvut skuvlaárgabeaivvis</p>
    <p>Maiddái dán jagi almmuhii ja jugii Sámediggi ovttas davimus Fylkkamánniiguin ja Sámi allaskuvllain ruđaid prošektii <em type="italic"><span type="quote">”Sámi árvvut skuvlaárgabeaivvis”</span></em>. Prošeakta lea oasseprošeaktan našuvnnalaš vuoruhansuorggis ”<em type="italic">Demokratiija ja árvvut skuvlaárgabeaivvis” </em>maid Ráđđehus lea vuolggahan. Finnmárkku Fylkkamánni hálddaša prošeavtta. 22 skuvlla ohce stimulerendoarjaga ja gávcci skuvlla ožžo stimuelerendoarjaga iešguđetlágan sámi árvoprošeavttaide. Doarjaga ulbmil lea stimuleret skuvllaid čalmmustit sámi árvvuid skuvlaárgabeaivvis.     </p>
    <p>2.1.3  Láže saji lohkamii</p>
    <p>"Láže saji lohkamii!" lea doaibmaplána mii galgá stimuleret ohppiid lohkanhálu ja lohkanmáhtu ja buoridit gelbbolašvuođa skuvlagirjerádjosa geavaheamis. Plána vuođđoulbmiljoavkkus leat oahpaheaddjeoahppoásahusat ja skuvlaeaiggádat, rektorat, oahpaheaddjit ja skuvlagirjerádjosa bargit vuođđoskuvllain ja joatkkaskuvllain. Sámediggi, Finnmárkku Fylkkamánni ja Sámi allaskuvla leat ovttas vuolggahan doaimmaid mat galget ovddidit ja ovdánahttit sámi mánáid ja nuoraid lohkanberoštumi ja buoridit sin lohkanmovtta. Prošeavtta namma lea <span type="quote">”Láže saji lohkamii – Sámegiella”</span>, ja das áigut geahččalit joksat daid seamma ulbmiliid go našuvnnalaš doaibmaplánas.</p>
    <p>2.1.4  Sámi prográmma earenoamášpedagogalaš gelbbolašvuođaloktemii</p>
    <p>Sámediggeráđđi dohkkehii 14.01.04  <span type="quote">"Earenoamášpedagogalaš gelbbolašvuođaloktenplána 2004-2006"</span> mas leat fokusis lohkan-/čállinváttut ja guovttegielalašvuohta julev- ja lullisámi guovlluin, ja lulli-Romssas ja davit Norlánddas. Sámediggi ovttasbargá Sámi allaskuvllain ja Stáhta earenoamášpedagogalaš doarjalusain (SEAD) prošeavttaiguin namuhuvvon guovlluid skuvllain ja mánáidgárddiin. Sámediggi lea bidjan prošeaktajođiheaddji virgái ja dál leat juo álgán plánet. 64 skuvlla, mánáidgárddit, suohkaniid oahpahusovddasvástideaddjit ja eará sámi ásahusat leat bovdejuvvon oassálastit prošektii. Álgga lea meroštallojuvvon čakčii 2004.</p>
    <p>2.1.5  Mánáidgárddit</p>
    <p>Sámediggi juolludii earenoamáš doarjaga 46 sámi mánáidgárdiide/ossodagaide ja sámegieloahpahussii 15 dáčča mánáidgárdái. Doarjja lea lassánan 22.500 ruvnnuin juohke sámegielat bargi nammii sámi mánáidgárddis.</p>
    <p>2.1.6  Oahpponeavvut</p>
    <p>Sámediggi juolludii ruđaid 40 ođđa dábálaš oahpponevvui, main 22 ledje davvisámegillii, 9 julevsámegillii ja 8 oarjelsámegillii. Lassin juolludii ruđaid 6 earenoamážit heivehuvvon oahpponevvui ja 4 mánáidgárdeprošektii. Dássážii leat 9 ođđa oahpponeavvu gárvánan dán jagi.</p>
    <p>2.1.7  Dutkan</p>
    <p>Sámediggi lea gáibidan ahte Norges forskningsråds <em type="italic">Program for samisk forskning</em> guhkeduvvo ja nannejuvvo mealgat ekonomalaččat. Norges forskningsråd lea duođaštan ahte sámi prográmma ii loahpahuvvo ja ahte lea lunddolaš joatkit prográmmain seamma hámis dahje veaháš muddet dan. </p>
    <p>Ráđđehus áigu ovddidit ođđa stuorradiggedieđáhusa dutkama birra 2005:s. Ovdal dán lea Oahpahus- ja dutkandepartemeanta bivdán guovddáš dutkanásahusaid buktit árvalusaid dasa makkár sisdoallu dán dieđáhusas galggašii leat. Sámediggi ii lean álgoálggus daid ásahusaid gaskkas, mat galge buktit árvalusaid, muhto maŋŋá go Sámediggi válddii oktavuođa Oahpahusdepartemeantta dutkanossodagain, čielggai ahte maiddái Sámediggi sáhttá buktit árvalusaid. Sámediggeráđđi lea sádden árvalusaidis departementii ovdal áigemeari.</p>
    <p xml:lang="smj">2.2 Giella</p>
    <p>Sámediggeráđđi lea dán áigodagas gárven dieđáhusa sámegiela birra. Dát boahtá sierra áššin dán dievasčoahkkimis.</p>
    <p>Sámediggeráđis leat leamaš čoahkkimat guovttegielalašvuođa birra buot daiguin guđa suohkaniin mat gullet sámegiela hálddašanguvlui. Dain suohkaniin gos leat sámi giellaguovddážat, leat olbmot geat barget dahje eará ládje gullet giellaguovddážiidda oassálastán dáidda čoahkkimiidda. Leat maid leamaš čoahkkimat sámi giellaguovddážiiguin mat leat sámegiela hálddašanguovllu olggobealde. Dáid čoahkkimiid ulbmil lea leamaš ásahit lagat oktavuođa/ovttasbarggu gaskal suohkaniid/giellaguovddážiid ja Sámedikki. Dáin čoahkkimiin galgá čállojuvvot oktasaš raporta.</p>
    <p>Moskavuona sámi giellaguovddáš rahppojuvvui almmolaččat cuoŋománu 16. b. 2004, ja lea čihččet sámi giellaguovddáš Norggas.</p>
    <p>Sámediggeráđđi lea dán áigodagas joatkán Sámi sátnevuorkká ođasmahttima. Vurdojuvvo ahte ođastuvvon sátnevuorká rahppojuvvo čakčat. Ođastuvvon sátnevuorkkás sáhttá lassin davvisámegiel sániide maid bidjat sisa julev- ja oarjelsámegiel sániid. Ovttasbargguid Romssa Universitehtain de sáhttá sátnevuorká automáhtalaččat čájehit movt sánit sodjet, go sátnevuorká atná giellateknologiija mii doppe lea ovddiduvvon. Sámediggi lea ohcan doarjaga NordPlus Språk-prográmmas jorgalahttit <span type="quote" xml:lang="nob">"Ordbok for samfunn og helse"</span> oarjel-, julev- ja davvisámegillii. Dán sátnegirjji lea Olgoriikadirektoráhtta, Oslo Universitehta ja Rådet for Teknisk terminologi almmuhan. Prošeakta lea guovttijagi prošeakta ja 2004 ovddas leat mii ožžon 580 000 norgga ruvnno dán prošektii. Bargu álggahuvvo čakčat.</p>
    <p>Jahkásaš oktasaščoahkkin giellastivrra ja Sámediggeráđi gaskka lea borgemánus dán jagi.</p>
    <p>2.3 Valáštallan</p>
    <p>2.3.1  Sámi valáštallan</p>
    <p>Sámedikki presideanttas lei čoahkkin kulturministtariin njukčamánu 30. b. 2004, mas fáddán ledje sámi valáštallama rámmaeavttut. Čoahkkimis bivddiimet Kultur- ja girkodepartemeantta gávdnat geavatlaš čovdosiid dasa movt sámi valáštallanbarggu ekonomalaččat sáhtášii ovddidit. Sámediggi lea evttohan ahte 2004:s várrejuvvo 6 miljon ruvnno speallanruđain sámi valáštallanulbmiliidda.</p>
    <p>Kulturministtar ovddidii čoahkkimis ahte lea dárbu oažžut dievasleappot ja eanet detáljadási geahčastaga sámi valáštallama organiseremis, maiddái lahttologu, organiserema jna. birra. Dan olis go galgat háhkat dán lágan geahčastaga dollojuvvui čoahkkin 05.04.04, gos Sámedikki presideanta deaivvadii Sámi Valáštallanlihtu – Norgga beale (SVL-N), Sámi spábbačiekčansearvvi ja SVL riikkaidgaskasaš lávdegotti ovddasteaddjiiguin dainna áigumušain ahte háhkat daid dieđuid maid kulturministtar lea bivdán. Čoahkkimis ledje diet golbma oasálažža ovttaoaivilis ahte álggahit prošeavtta man bokte ovttasráđiid háhkat ollislaš geahčastaga sámi váláštallandoaimma birra. Dán prošeavtta ruhtada Sámediggi ja dat galggašii gárvánit dán jagi miessemánu lohppii vai dan sáhttá sáddet departementii.</p>
    <p xml:lang="eng">2.3.2  Arctic Winter Games 2003</p>
    <p>Sámiid valáštallanlihttu lei bovdejuvvon ja lei guossin Arctic Winter Games (AWG) doaluin, mat lágiduvvojedje Fort McMurray:s Alberta:s Canadas dán jagi guovva/njukčamánus. Sámiin ledje mielde oktiibuot 39:s, sin gaskkas ledje valáštallit, kulturbargit ja jođiheaddjit Norggas, Suomas ja Ruoŧas. Sámi valáštallit ožžo guhtta golli, 10 silbba ja čieža pronšametalja. 2004:s juolludii Sámi kulturfoanda oktiibuot 750 000 ruvnno prošeaktadoarjjan AWG doaluid plánemii ja čađaheapmái.</p>
    <p>Sámedikki presideanta lei mielde almmolaš guossin doaluid vuosttas oasis. Sus lei maid čoahkkin AWG' bajimuš jođiheaddjiiguin gos ságastallojuvvui sámiid searvama birra boahtteáiggis. Čoahkkimis ovddiduvvui sávaldat ahte sámit boahtteáiggis oččošedje bissovaš lahttovuođa AWG:s buot vuoigatvuođaiguin ja geatnegasvuođaiguin mat dan čuvvot. AWG ii movtge addán lohpádusaid mii guoská dása, muhto AWG presideanta, Gerry Thick, jáhkká ahte sámit bovdejuvvojit guossin maiddái boahtte AWG:ii mii lágiduvvo Alaskkas 2006:s, ja dalle ain stuorát joavkkuin go dál. Sámiid searvama birra AWG:ii lea ráhkaduvvon sierra raporta Sámi parlamentáralaš ráđđái.</p>
    <p>2.4 Ealáhusat</p>
    <p>2.4.1  Duodji</p>
    <p>Sámediggi ja Romssa fylkkagielda lea ráhkadišgoahtán prošeaktačilgehusa duodjefágaoahpahusa nannema váste. Barggu ulbmilin lea lasihit duodjeoahpahalliid. Joavku galgá leat geargan prošeaktačilgehusain 01.06.04. Lassin bargui duodjefágaoahpahusain, lea čielggadus maid Jaruma lea ráhkadan duodjeealáhusšiehtadusa ektui leamaš gulaskuddamis.</p>
    <p>Gažaldat duodjeealáhusšiehtadusa ja eará áššiid birra mat čatnasit duodjái ealáhussan lea fáddán stuorát duodjefágakonfereanssas geassemánu 3. b. 2004.</p>
    <p>2.4.2  Guolástus</p>
    <p>Sámedikki doarespolitihkalaš guolástuslávdegoddi lea dál álggahan barggus. Jáhku mielde gárvána guolástusdieđáhus giđđat. Dasto lea guolástuslávdegoddi veahkehan Sámedikki lahtu Berit Ranveig Nilsena barggu Áhperesursalávdegottis. Bargu Áhperesursalávdegottis lea erenoamáš deaŧalaš sámi guolástusberoštumiide. Danne lea Sámediggeráđđi maid jearran professora Tore Hendriksenis Romssa universitehtas veahki dán bargui.</p>
    <p>2.4.3  Boazodoallu</p>
    <p>Sámediggi bivddii ášši 08/03 mearrádusas, Boazodoallolága ođasmahttin, beassat searvat láhkaproposišuvdnabargui. Sámedikkis lei 19.03.04 hálddahuslaš čoahkkin Eanadoallodepartemeanttain dán birra. Eanadoallodepartemeanta lohpidii gávnnahit movt Sámediggi galggašii searvat bargui. 11.05.2004 rádjai ii lean boahtán mihkkege Eanadoallodepartemeanttas ášši birra. Danne leat sádden reivve ja ohcalan vástádusa. Eanadoallodepartemeantta dieđuid mielde galgá láhkaproposišuvdna sáddejuvvot Stuorradiggái dál giđđat.</p>
    <p>2.4.4  Eanadoallu</p>
    <p>Sámedikkis lei 22.04.04 čoahkkin stáhtačálliin Leif Helge Kongshaug ja departemeanta ráđđeaddiin Per Harald Grue Sámedikki saji birra eanadoallošiehtadallamiin. Seamma čoahkkimis ovddidii Sámediggi árvalusaid dán jagi eanadoallošiehtadallamiidda. Sámediggi čujuhii ahte Ráđđehus lei geatnegas bovdet Sámedikki guorahallat oppalaš eanadoallopolitihka hábmema, ja hástalusaid sámi eanadoalus erenoamážit, ovdal dán jagi eanadoallošiehtadallamiid bohtosa. Dán jagi eanadoallošiehtadallamiin lei gáibádussan nannet eanadoalu rámmaeavttuid sámi guovlluin. Dán ferte čađahit nu ahte álggahuvvo stuorát prográmma man bokte divodit doaibmavisttiid áiggi dássái. Mielkebuvttadusas fertejit doallit sáhttit váldit badjelasaset daid mielkeeriid maid stáhta ovdal lea oastán sámi guovlluin. Nubbi eará bealli maid Sámediggi deattuhii, lei rekrutterema sihkkarastin eanadollui. Departemeanta ii sáhttán dohkkehit ahte lasihit mielkeeriid ovttaskas fylkkaide, muhto lei positiiva doaibmaplána ektui sámi eanadoalus, man oktavuođas ferte vuosttažettiin áŋgiruššat guovllulaš oasálaččaiguin. Sámediggi áigu ovttasbargguin Fylkkamánni eanadoalloossodagain vuolggahit dákkár doaibmabiddjoplána giđđat.</p>
    <p>2.4.5  Boraspiret</p>
    <p>Sámedikki árvalusat boraspiredieđáhussii leat 22.04.04 čalmmustuvvon Stuorradikki Energiija- ja biraslávdegotti jođiheaddjái Bror Yngve Rahm. Árvalus lea ovdal čalmmustuvvon olles lávdegoddái guovvamánus. Sámediggi oinnii ahte dan ođđa boraspiredieđáhusas lea áigumuššan laskadit boraspiriid, erenoamážit geŧkiid ja albasiid. Ollu sávzaboanddat ja boazodoallit leat ferten heaitit doaluid boraspiriid dagahan vahágiid geažil. Sámediggi deattuhii maiddái ahte Norga lea čadnojuvvon riikkaidgaskasaš konvenšuvnnaide mat suodjalit sámi ealáhusberoštumiid. Sámi ealáhusdoaimma heaittiheapmi norgalaš boraspirehálddašeami geažil ii soaba oktii ON-konvenšuvnnain siviila ja politihkalaš vuoigatvuođaid birra, ja dat gal ii leat nu vuogas Norgga stáhtii. Sámediggi vuordá ahte Sámediggi ja sámi beroštumit ožžot guovddáš saji dan ođđa boraspirehálddašeames go Stuorradiggi meannuda (stuorradiggedieđáhusa nr 15 (2003-2004) <span type="quote" xml:lang="nno">“Rovvilt i norsk natur”</span>, Árvalusa S. nr 174 (2003-2004)).</p>
    <p>2.5 Guovllulaš ovttasbargu</p>
    <p>2.5.1  Ovttasbargošiehtadus oarjelsámi guovllu fylkkagielddaiguin</p>
    <p>Sámedikki, Norlándda, Davvi-Trøndelága, Mátta-Trøndelága ja Hedmárkku fylkkagielddaid gaskasaš šiehtadallamat šiehtadusárvalusa hárrái leat loahpadanmuttus. Ulbmilin lea vuolláičállit šiehtadusa čakčamánu 1. b. Troanddimis.</p>
    <p>2.5.2  Eamiálbmotguovlu</p>
    <p>Ovdaprošeakta eamiálbmotguovllu ektui mii álggahuvvui ođđajagemánu 20. b. gárvvistuvvui cuoŋománu 1. b. Čielggadusas leat golbma váldooasi:</p>
    <p>1)  Eamiálbmotguovllu eavttut, rámmaeavttut ja ráddjejumit 2)  Ovddidanplánaevttohus eamiálbmotguovllu váldoprošeavtta čađaheames 3)  Geahččat makkár čovdosat ja vásihusat eará riikkain leat eamiálbmotguovllu ovddideami ektui  Bargu viidáset dáinna prošeavttain váldá vuolggasaji das ahte mearriduvvo go ahte álggahuvvo go váldoprošeakta vai ii. Sámediggeráđđi ovddida ášši Sámedikki dievasčoahkkimii guorahallamii čakčamánus.</p>
    <p>2.6 Birasgáhtten- ja kulturmuitosuodjaleapmi</p>
    <p>2.6.1  Kulturmuittuid billistanáššiid váidimat eai čuovvoluvvo</p>
    <p>Politiijat eai leat čuovvolan Ceavccageađggi kulturmuitoguovllu kulturmuittuid billistanáššiid eaige sámi kulturbirrasa billistanáššiid Tydála gielddas. Ráđđi lea Sámedikki ovddas guoddalan stáhtaadvokáhtii, mas lea kopiija biddjon Økokrim:i ja Riikaantikvárii, go politiijat eai leat čuovvolan guoddalanáššiid. Áiggi mielde leat oaidnán ahte politiijat eanaš heviid eai čuovvol sámi kulturmuittuid billistanáššiid. Sámediggeráđđi lea sakka fuolastuvvan dan geažil go politiijat eai oro duođas váldimin sámi kulturárbbi billistanáššiin.</p>
    <p>2.6.2  Suodjalanplánaproseassat sámi guovlluin</p>
    <p>Sámedikki ja Birasgáhttendepartemeantta gaskka lea leamaš čoahkkin hálddahusa dásis, gos lea guorahallojuvvon suodjalanplánaproseassaid njuolggadusaid ráhkadeapmi sámi guovlluin, geahča Sámedikki mearrádusa áššis 12/03 ja makkár signálat leat addojuvvon stuorradiggedieđáhusas nr. 10 (2003-2004). Sámediggái lea čielggas ahte dán lágan njuolggadusat galget vuođđuduvvot daid geatnegasvuođaide mat leat earret eará ILO-konvenšuvnna nr 169 vuođul. Sámediggi ja Birasgáhttendepartemeanta leat ovttaoaivilis ahte geahččalit ráhkadit njuolggadusaid dien vuođul, ja jos ovttasbargu lihkostuvvá de ovddiduvvo evttohus dievasčoahkkimii meannudeapmái.</p>
    <p>2.6.3  Divttasvuona-Hellemo plánaproseassa</p>
    <p>Njukčamánu 8. b. lei čoahkkin presideantta ja Norlándda fylkkamánni gaskka Divttasvuona-Hellemo plánaproseassa birra. Bargiidbellodaga sámediggejoavkku áirras Anders Urheim lei mielde čoahkkimis. Ájluovttas Divttasvuonas lágiduvvui álbmotčoahkkin miessemánu 4. b. 2004 dan ođđa plánaproseassa birra. Čoahkkima čuovvoleapmin biddjojuvvo ráhkkaneaddji bargojoavku mii galgá evttohit maid ferte lagabui čielggadit, movt čielggadanbargu lágiduvvo, gii galgá dan dahkat, makkár gollurámmat ja áigeplána galget leat. Ráhkkaneaddji bargojoavkku čállin leaba Ingar Nikolaisen Kuoljok, gii bargá Divttasvuonas ja Bjørn Godal geas bargosadji lea Bodeajjus. Plánejuvvo deaivvadeapmi ja čoahkkin Birasgáhttendepartemeantta Stáhtaráđiin Børge Brende Divttasvuonas borge/čakčamánus.</p>
    <p>2.6.4  Áigumuššiehtadus sámi museaovttstahttimis Finnmárkkus</p>
    <p>Stuorradiggedieđáhusa nr 22 (1999-2000) - Kjelder til kunnskap og oppleving – čuovvoleapmin galget dál nannejuvvot soames museaovttadaga. Geavahusas mearkkaša dat dan ahte máŋga musea biddjojuvvojit oktii nu ahte dain lea oktasaš doaibmastivra, beaivválaš jođiheaddji ja buot bargiin lea oktasaš bargoaddi. Dán nannema ulbmilin lea ásahit fágalaččat ja hálddahuslaččat gievrrat ovttadagaid go mat dál leat. Eaktun lea ahte nannejuvvon ovttadagat galget searvat našuvnnalaš fierpmádagaid ovddideapmái ja doibmii. Ovttadagaid nannedettiin ferte vuosttas vuorus dahkat museaid, daid eaiggádiid (gielddaid) ja Sámedikki gaskasaš áigumuššiehtadusaid mat leat doaimma váldoruhtadeaddjit.</p>
    <p>Sámi museaid deaŧaleamos mihttomearri Finnmárkkus lea daid nannen, go fas museaásahusaid váldohástalussan gaskasámi ja oarjelsámi guovlluin lea fierpmádathuksen. Danne eai leat makkárge nannenplánat álggahuvvon gaska- ja oarjelsámi guovllus. Sámi museaid nannenbargu Finnmárkkus lea dattetge álggahuvvon. Finnmárkkus lea jurdda ásahit oktasaš museaovttadaga oarjjás (mas leat mielde Sámiid Vuorká-Dávvirat, Guovdageainnu gilišillju, Porsáŋggu musea ja Jáhkovuona mearrasámi musea), ja nuorttas (mas leat mielde Várjjaga Sámi musea, Deanu Musea, Nuortasámi musea, Saviomusea ja vejolaččat vel Mátta-Várjjaga musea).</p>
    <p>Deaŧalaš dás lea ahte museat ja eaiggádat ieža leat postiivva dán lágan ovddideapmái. Danne lea áigumuššan oažžut áigái áigumuššiehtadusa mas leat ovttadaga ulbmil ja mihttomearri, oktavuohta ođđa ja dáláš eaiggáda gaskka, ekonomalaš resurssaid juogadeapmi, stivren, doaimmat maid oasálaččat fertejit čuovvolit áigumuššiehtadusa ektui, ja lohpalaš sirdima meannudeapmi. Dán lágan áigumuššiehtadusat leat hui deaŧalaččat bušeahta dáfus jos Kultur- ja girkodepartemeanta galgá čuovvolit sámi museaid nannema 2005:s.</p>
    <p>2.7 Vuoigatvuođat</p>
    <p>2.7.1  Finnmárkkuláhka</p>
    <p>Sámediggeráđđi lea maŋŋá Sámedikki guovvamánu dievasčoahkkima muitalan joavkojođiheaddjiide ja Sámedikki áirasiidda finnmárkkuláhkabarggu birra mii lea jođus. Dán oktavuođas čujuhat 19.03.04 beaiváduvvon notáhtii joavkojođiheaddjiide ja 28.04.04 beaiváduvvon notáhtii mildosiiguin, mii lea sáddejuvvon Sámedikki áirasiidda.</p>
    <p>Njukčamánu 29. b. lei Sámedikkis čoahkkin Stuorradikki Justiskomiteain ođđa finnmárkkuláhkaárvalusa meannudeami ektui. Biddjojuvvui guovddážii ahte Sámediggi háliida leat mielde bajáshuksejeaddji ovttasbarggus vai Stuorradiggi galgá sáhttit mearridit finnmárkkulága mii lea buoremus vejolaš Finnmárkku ássiide. Čielga eaktu Sámedikki beales lea dattetge ahte finnmárkkuláhka galgá leat čielga álbmotrievttálaš rámmaid siskkobealde. Sámedikki politihkalaš sáttagottis ledje presideanta Sven-Roald Nystø, várrepresideanta Ragnhild Nystad ja Bargiidbellodaga joavkojođiheaddji Egil Olli.</p>
    <p>Ráđđehus čuoččuha ain 06.04.04 beaiváduvvon reivves ahte finnmárkkuláhkaárvalus lea álbmotrievttálaš rámmaid siskkobealde. Ráđđehus čujuha árvvoštallamiidda maid professor Carl August Fleicher ja Olgoriikkadepartemeantta riekteossodat leat dahkan. Sámediggi lea dattetge ožžon buori doarjaga iežas oidnui dán áššis dain juridihkalaš ekspearttain geat leat čielggadan ja árvvoštallan finnmárkkuláhkaárvalusa. Geahča min mearrádusa áššis 21/03, miessemánus 2003.</p>
    <p>Boahtte čoahkkin Sámedikki ja Stuorradikki Justiskomitea gaskka lea jurddašuvvon dollojuvvot geassemánu 24. b. ja galgá leat dan oktavuođas go Justiskomitea galleda Deanu Sis-Finnmárkku diggerievtti almmolaš rahpama oktavuođas.</p>
    <p>2.7.2  Minerálaláhka</p>
    <p>24.03.04 dollojuvvui hálddahuslaš čoahkkin Sámedikki ja Ealáhus- ja gávpedepartemeantta gaskka. Čoahkkin dollojuvvui daid gažaldagaid vuođul mat ovddiduvvojedje Sámedikki gulaskuddancealkámušas minerálaláhkaárvalussii.</p>
    <p>Sámediggi deattuha ahte čoahkkima ii galgga áddet nu ahte dat lei ráđđádallan Sámedikki ja Ealáhus- ja gávpedepartemeantta gaskka. Diáloga joatkkan evttohii Sámediggi ahte čađahuvvojit ságastallamat politihkalaš dásis ovdal go láhkaárvalus ovddiduvvo.</p>
    <p>2.7.3  Ráđđádallamat</p>
    <p>Sámediggi ja Gielda- ja guovludepartemeanta leat šaddan ovttaoaivilii ahte álggahit prosedyraásahanproseassa ráđđádallamiid ja šiehtadallamiid váste. Čájeha ahte lea čielga dárbu čađahit albma proseassa ortnegiid ja prosdyraid hábmema oktavuođas, nugo maiddái ILO-konvenšuvnna nr 169 nubbi (1) artihkal gáibida. Oktasaš hálddahuslaš bargojoavku lea ásahuvvon mas mandáhtan; lea ráhkadit raportta mas čilgejuvvo 1) ráđđádallamiid ja šiehtadallamiid vuođđu, ja 2) prosedyraid mihttomearit ja evttohusat movt čađahit ráđđádallamiid ja šiehtadallamiid.</p>
    <p>Oktasaš hálddahuslaš bargojoavkkkus lea leamaš vuosttas čoahkkin ja lea ráhkaduvvomin oktasaš rávadokumeanta mii lea gárvvis čakčamánus 2004 politihkalaš dásis guorahallama váste. Loahpalaš evttohus movt geavatlaččat čađahit ráđđádallanortnegiid ovddiduvvo dievasčoahkkimii meannudeapmái.</p>
    <p>2.8 Riikkaidgaskasaš áššit</p>
    <p>2.8.1  Ráđđehusa Eurohpapolitihkalaš Forum</p>
    <p>Eurohpapolitihkalaš Forum doallá dán jagi vuosttas čoahkkima geassemánu 2. b., mas EEO-ruhtadanortnegat ja Davveguovlludieđáhus leat fáddán.</p>
    <p>Hálddahuslaš oktavuođajoavku gaskkal guovllulaš ja báikkálaš eiseválddiid ja sámedikki leat bargan an Politihkalaš Foruma ja oktavuohtajoavkku mediastrategiijain. Cuoŋománu 29. b. rahppojuvvui olgoriikkadepartemeantta Eurohpaportála<em type="italic">, http://odin.dep.no/europaportalen/.</em> Dáin neahttasiidduin gávdnojit Olgoriikkadepartemeantta bidjan dieđut EU birra. Muhtun dieđut galget dađistaga leat maiddái (davvi) sámegillii. Dáppe leat maiddái dieđut Eurohpapolitihkalaš Foruma birra ja hálddahuslaš oktavuođajoavku gaskkal guovllulaš ja báikkálaš eiseválddiid ja sámedikki birra. (čoahkkinreferáhtat, mandáhta ja sáhkavuorut). </p>
    <p xml:lang="nob">2.8.2  Barentskonfereansa</p>
    <p>Konfereansa dán jagi dollojuvvui 21. – 22.04.04 Hammerfeasttas. Sámediggi lei bovdejuvvon ja dikki ovddastii Sámedikki presideanta. Dán jagi konfereanssas lei sáhka boahtteáiggi petroleumadoaimma birra ja ealáhusovdáneami birra davviguovlluin. Konfereanssas deattuhuvvui erenoamážit ahte petroleumadoaimma ovdáneapmi davviguovlluin galgá buktit ahtanuššama ja čalggu oktasaš fágalaš ja sosiálalaš arena vuođul mii lea máhtolašvuođa gaskkusteapmi, digáštallan, ovttasbargu ja fierpmádat. Barentskonfereansa lohkkojuvvo deaŧalaš deaivvadansadjin buohkaide daidda, geat beroštit davvi dimenšuvnnas ja ealáhusovddideames davviguovlluin. Konfereanssas lei sáhka fáttáid birra nugo ohcama ja roggama rámmaeavttut, oljo- ja gássadoaimma riikkaidgaskasaš perspektiivvat arktalaš dálkkádagas ja márkanvejolašvuođat LNG:in Snøhvit:as.</p>
    <p>Sihke USA ja Ruošša ovddasteaddjit serve ja čilgejedje dan energiijadigáštallama birra mii lea álggahuvvon dán guovtti našuvnna gaskka. EU:s lei maid ovddastus ja dat čilgii EU perspektiivvas boahtteáiggi energiijadárbbu davvi dimenšuvnna ektui.</p>
    <p>2.9 Dearvvasvuohta</p>
    <p>Sámediggeráđis lea 21.04.04 leamaš čoahkkin Mánáid- ja bearašdepartemeanttain. Fáddán lei mánáid- ja bearašsuodjalusa ođđasis organiseren Stáhta mánáid- ja bearašsuodjalusas. Sámi mánáin lea vuoigatvuohta deaivvadit sámi giella- ja kulturgelbbolašvuođain mánáidsuodjalusas. Dan ođđa organisašuvnna guovllukantuvrras galggašii leat bajimuš ovddasvástádus gozihit sámi gelbbolašvuođa mánáidsuodjalanbálvalusas. Dát guovllukantuvra sáhtášii veahkehit eará guovllukantuvrraid gelbbolašvuođaineaset.</p>
    <p>Sámi mánáidsuodjalusas lea dárbu sihkkarastit fágaovdáneami. Mánáid- ja bearašdepartemeantta ektui lea evttohuvvon ahte Mánáidsuodjalusa ovddidanguovddáš Davvi-Norggas oažžu merkejuvvon ruđaid ovtta virgái mii galgá bargat ovddidanbargguin sámi mánáidsuodjalusas. Dasto lea Sámediggeráđis beroštupmi sihkkarastit fágaovdáneami sámi bearašsuodjalusas dan sáhttá dahkat ruđaid várrema bokte prošeaktajođiheaddjivirgái Sis-Finnmárkku bearašsuodjalankantuvrras.</p>
    <p>Sámediggeráđđi lea 23.04.04 leamaš čoahkkin dearvvasvuođaministtariin, gos buohcciviesuid dilli, maŋŋá stáhtalaš badjelii váldima, guorahallojuvvui. Dearvvasvuođafitnodagat leat ferten ollu seastit ja heaittihit virggiid. Sámediggeráđđi áigu sihkkarastit sámi pasieanttaid vuoigatvuođaid oažžut dearvvasvuođafálaldaga sámi giella- ja kulturgelbbolašvuođain. Dát fálaldat ii galgga fuotnánit seastimiid geažil dearvvasvuođafitnodagain. Sámediggeráđđi lea fuolastuvvan dan geažil go sámi gielddain lea fuones doavtterdilli. Čoahkkimis stáhtaráđiin ságastallojuvvui iešguđet movttiidahttindoaibmabijuid birra maiguin buoridit doavtterdili sámi gielddain.</p>
    <p>01.01.04 rájes gullagoahtá gárrendilifuolahus dearvvasvuođafitnodagaide. Sámediggeráđđi oaivvilda ahte guovllulaš dearvvasvuođafitnodagain galggašii leat bajimuš ovddasvástádus dikšunfálaladagaid gelbbolašvuođas sámi gárrenávdnasiid boastutgeavaheaddjiid ektui. Lea maiddái dárbu ovddidit dikšunfálaldaga, mii lea heivehuvvon gárrenávdnasiid boastutgeavaheaddjiide. Evttohuvvon lea ahte várrejuvvojit ruđat ovddideapmái. Dearvvasvuođaministtar dieđihii ahte Finnmárkku fylkkamanni lea ožžon ruđaid doarjut gárrenávnnasdikšunfálaldaga gielddain. Sámediggi maid galggašii gulahallat guovllulaš dearvvasvuođafitnodagaiguin gárrenfuolahus doaibmaplána ráhkadettiin dearvvasvuođafitnodagain.</p>
    <p>Sámediggeráđđi evttohii Dearvvasvuođaministtarii ahte ásahuvvo sierra ovttasbargoorgána guovllulaš dearvvasvuođafitnodagaid ja Sámedikki gaskka. Dát orgána galggašii gozihit sámi pasieanttaid beroštumiid dearvvasvuođafitnodagain. Guovllulaš dearvvasvuođafitnodagaid juohkimis eai leat vuhtii váldojuvvon sámi ássanguovllut. Omd. sáhttá namuhit ahte oarjelsámi álbmot juohkása golmma guovllulaš dearvvasvuođafitnodahkii. Dát váttásmahttá geahččat ollislaččat dearvvasvuođabálvalusaid organiserema sámi álbmoga váste. Dearvvasvuođaministtar áigu váldit álgaga ahte dákkár orgána ásahuvvo.</p>
    <p>Sámediggeráđđi válddii Seidajoga mánáidpsykiatrálaš dikšunruovttu problemahtihka ovdan Dearvvasvuođaministtariin. Sámediggeráđđi čujuhii makkár vuoigatvuođat sámi mánáin leat deaividit sámi giella- ja kulturgelbbolašvuođain, go leat ásáhusas. Dáid vuoigatvuođaid lea váttis ollašuhttit jos dikšunfálaldat Seidajoga mánáidpsykiatrálaš ásahusas fuoniduvvo. Čujuhuvvui maiddái evttohuvvon šiehtadussii ovttasbarggu hárrái Norgga ja Suoma gaskka, mas juste Seidajohka namuhuvvo resursan rádjarastá ovttasbarggu ovddideames.</p>
    <p>Okta čuovus dán evttohuvvon šiehtadusas sáhttá leat ahte maiddái Suoma beale mánát sáhttet geavahit dikšunfálaldaga Seidajoga mánáidpsykiatrálaš ásahusas. Sámediggeráđđi bivddii dán vejolašvuođa čielggadit lagabui ovdal go ásahus heaittihuvvo. Dearvvasvuođaministtar čujuhii ahte ii leat lunddolaš geahpedit dikšunfálaldaga ásahusas ovdal go sáhttá addit vástesaš dikšunfálaldaga. Muhto dárkilasttii ahte mánáid fálaldaga organiserema rievdadeapmi ja buorideapmi galgá čađahuvvot.</p>
    <p>2.10  Eará</p>
    <p xml:lang="dan">2.10.1  Interreg</p>
    <p>Åarjelsaemien Dajve oasseprográmma lea álggahuvvon maŋŋit, muhto plánalaš barggu bokte lea ohcamiid lohku sakka laskan. Dán guovtti sámi oasseprográmma čállingottit leat mearridan prošeaktadeaivvadeami ja leat deaivvadan sihke prošeaktaohcciiguin ja vejolaš prošeaktaohcciiguin čilgen dihte ohcamiid sisdoalu, ruhtadeami ja daid gáibádusaid mat biddjojuvvojit Interregprošeavttaide. Dás leat dat bohtosat ahte ohcamat leat buoránan ja prošeaktaohcamat leat buorebut čuovvoluvvon eará ruhtadangálduid ektui.</p>
    <p>2.10.2  Nuoraidkonfereansa</p>
    <p>Sámi parlamentáralaš ráđđi lea čoahkkimistis 18.05.04, áššis 003/04 Sámi parlamentáralaš ráđi nuoraidáŋgiruššan, mearridan ahte lágiduvvo oktasaš davviriikkalaš sámi nuoraidkonfereansa golggotmánu 6. b. Honnesvágis. SPR lea evttohan ahte biddjojuvvo bargojoavku mas leat mielde iešguđet riikkaid nuorat, ja dasto okta olmmoš hálddahusas plánet konfereanssa.</p>
    <p xml:lang="nob">2.10.3  <span type="quote" xml:lang="nob">“Samiske veivisere”</span></p>
    <p>Gielda- ja guovludepartemeantta prošeakta <span type="quote" xml:lang="nob">"Samiske veivisere"</span> lea prošeakta mas golbma nuora stipeanddaid bokte galget juohkit dieđuid sámi diliid birra eará nuoraide. Sámediggeráđđi lea nammadan Sámedikki nuoraidpolitihkalaš lávdegotti lahtu Ajlin Jonassena prošeavtta refereansajovkui.</p>
    <p>2.10.4  Oahppováillagiid dilli - sámeálbmotfoanda</p>
    <p>Ráđđehus áigu sáddet dieđáhusa Stuorradiggái, iešguđet joavkkuid vuoigatvuođaid birra, dáid searvái gullet maiddái oahppováillagat geat dáruiduhttinpolitihka geažil eai beassan skuvla vázzit (geahča stuorradiggedieđáhusa nr 10 (2003-2004) čk. 12). Áigumuššan lea ahte stuorradiggedieđáhus sáddejuvvo ovdal geasseluomu. Ii leat nu sihkar dieđihuvvo go Sámediggái dieđáhusa birra ovdal go dat lea gárvvis ja maid dat sidoallá. Sámediggeráđđi áigu čuovvolit ášši.</p>
    <p>2.10.5  Sámi jienastuslohku</p>
    <p>12.03.04 mannosaš mearrádusa mielde Stuorradikkis sámelága rievdadusa birra, lea Sámediggi váldán čoahkkenovddasvástádusa sámi jienastuslogu fievrrideames. Dát mearkkaša earret eará dan ahte sámi jienastuslohkui čáliheamit sáddejuvvojit Sámediggái. Sámediggi fuolaha dan ahte gielddat ožžot áigeguovdilastojuvvon jienastuslogu geavahussii sámediggeválggas válganjuolggaduaid mielde. Mihttomearrin lea maiddái oktilasat áigeguovdilastojuvvon sámi jienastuslohku.</p>
    <p>2.10.6  Dálve OG Romssas 2014:s</p>
    <p>Dálve OG plánen Romsii 2014:s lea álggahuvvon. Sámedikki presideanta lei mielde Landsdelsrådet (ovdal fylkkasátnejođiheaddjikollegia) Landsdels-lávdegotti čoahkkimis miessemánu 10. b. 2004 <span type="quote" xml:lang="nob">“OL i Tromsø 2014 AS”</span> jođiheaddjiiguin. Áššin lei OG-ohcan ja maiddái barggu organiseren ja ruhtadeapmi. Ášši birra lagabui oidno mildosis, čilgehus Romssa 2014 OG-ohcama birra, maid stivrenjoavkku jođiheaddji Lene Hansen lea ráhkadan Sámedikki presidentii. Sámediggeráđđi lea árvvoštallan ovddidit OG-ášši čakčamánu dievasčoahkkimii dán jagi dan geažil go dat lea nu viiddis ja das lea mearkkašupmi sámi álbmogii.</p>
    <p>2.10.7  Meavki/Vilgesvári báhčinguovlu ja Hálkavárri</p>
    <p>Sámediggeráđis lea leamaš čoahkkin Suodjalusdepartemeantta stáhtačálliin Meavkki/Vilgesvári ja Hálkavári báhčinguovlluid birra.</p>
    <p>Váldojuvvui ovdan áššin dat go Suodjalus lea dieđihan ahte áigu bággolonistit Meavkki/Vilgesvári báhčinguovlluid. Sámediggeráđđi čujuhii ahte áššis eai leat čielggaduvvon álbmotrievttálaš bealit ja danne galggašii ášši bissehuvvot dassážii go Sámi vuoigatvuođalávdegoddi Romssas ja máttásguvlui lea geargan bargguinis. Sámediggeráđđi bivddii ahte ii álggahuvvo bággolonisteapmi ovdal go diehtit sihkkarit ahte dát lea álbmotrievtti siskkobealde. Stáhtačálli lei ovttaoaivilis ahte bággolonisteapmi ii leat buorre čoavddus ja deattuhii ahte Suodjalusa árvvoštallamiid mielde leat bures álbmotrievtti siskkobealde, ja sin mielas ii leat ágga bissehit proseassa.</p>
    <p>Sámediggeráđđi ohcalii dieđuid ovttasbargošiehtadusa ovdáneami birra boazodoaluin Hálkavári báhčinguovllus. Dán oktavuođas deattuhuvvui ahte báikegottiid olbmuid ja sámiid mielas ii leat dohkálaš ahte báhčinguovlu boahtteáiggis geavahuvvo dušše bombemii, almmá eará doaimmaid main livččii riekkisváikkuhusat báikegoddái. Stáhtačálli dárkilasttii ahte vuođđu ovdánit šiehtadusbargguin nogai dalle go boazodoallu čuoččaldahtii ášši Suodjalusa vuostá. Dieinna čájehuvvui ahte eat ovdán šiehtadallamiiguin. Dál lea lágamanneriekti mearridan ahte Suodjalusas lea vuoigatvuohta geavahit guovllu. Gulahallan boatkanii riekteproseassa geažil. Dál go riekti lea buktán riektecealkámuša, lea fas ágga gulahallat.  Stáhtačállis lei beroštupmi gávdnat čovdosiid vai joavdat ovddosguvlui áššiin ja lohpidii ahte Sámediggi oažžu dieđuid ášši birra boahtteáiggis.</p>
    <p>Sámediggeráđis lea leamaš čoahkkin 03.05.04 Porsáŋggu gielddain gos gieldda ovddasteaddji dárkilasttii ahte lea áibbas dohkketmeahttun ahte báhčinguovlu galgá dušše geavahuvvot bombemii, almmá ahte Suodjalusa doaibma attášii riekkisváikkuhusaid báikegoddái ja almmá ahte guovllu geavaheaddjit ožžot ovttasbargošiehtadusa.</p>
    <p>Daid dieđuid vuođul mat Sámediggeráđis leat dáid áššiid birra, de áigu ovddidit dáid áššiid Sámedikki dievasčoahkkimii 2004 čakčasešuvnnas.</p>
    <p>2.10.8  Sámedikki dievasčoahkkináššit 2004:s</p>
    <p>Čakčamánus  Skábmamánus</p>
    <p>Boazodoallošiehtadus ................................................................................x      Šiehtadus duodjeorganisašuvnnaiguin......................................................x  Ovttasbargošiehtadus oarjelsámi guovlluin.............................................x.................................(x)</p>
    <p>Šiehtadus dáiddárorganisašuvnnaiguin ....................................................x Prošeakta Eamiálbmotguovllu birra ovddiduvvo  ságastallama váste.........................................................................................x Sámi ealáhusfoandda doaibmaguovllu viiddideapmi.................................................................x Guovttegielatvuođa doarjaga juohkinnjuolggadusat Sámedikki árvalus stáhtabušeahttii..............................................................x Sámedikki 2005 bušeahta juogadeapmi.......................................................................................x Meavkki/Blåtind báhčinguovllu ovttastahttin ja Hálkavárreášši...........x OG Romssas 2014:s....................................................................................(x)</p>
    <p>Čuovvovaš dieđáhusat ovddiduvvojit:</p>
    <p>Guolástusdieđáhusa – geassemánus Sámi museadieđáhus – čakčat 2004 Sámedikki dáiddapolitihkka – maŋŋá 2005 jahkemolsuma</p>
    <p>3  Ođđa áššiid almmuheapmi – čuovvoleapmi</p>
    <p>3.1 Dievasčoahkkin ášši 06/04 – ođđa áššiid almmuheami čuovvoleapmi ráđi beales</p>
    <p>Evttohusat 1 – 7, 9, 10, 12, 13 ja 15 leat sáddejuvvon Sámediggeráđđái viidásetmeannudeapmái:</p>
    <p>Evttohus 1:    Eamiálbmogiid preassafriijavuohta Ruošša bealde</p>
    <p>Sámediggeráđđi lea sádden reivve olgoriikkaministtarii Jan Petersen mas dovddahit ahte lea eahpeoiddolaš go eiseválddit Ruoššas geatnegahttet eamiálbmogiid ja eará álbmogiid riikkas gáržžidit dahje bissehit ođasgaskkusteami demoktráhtalaš proseassaid čađaheami oktavuođas nugo válggat leat. Dán reivves bivddiimet olgoriikkaministtara ovddidit ášši ruoššalaš eiseválddiide heivvolaš oktavuođas.</p>
    <p>Evttohus 2:   Eanadoallopolitihkalaš čilgehus</p>
    <p>Dievasčoahkkin mearridii ođđa eanadoallopolitihka 2001 guovvamánu čoahkkimis áššis 08/01. Ráđđi bidjá merkii ahte eanadoalus leat dáhpáhuvvan rievdadusat dan áiggi rájes go guoská ealáhusa struktuvrii ja almmolaš eanadoallopolitihkkii. Mielkedoaluid lohku lea sakka njiedjan sámi guovlluin 1997 rájes. Sihke našuvnnalaš ja riikkaidgaskasaš treanddat ja gáibádusat váikkuhit sámi guovlluid eanadoalu. Ráđđi áigut čakčat ráhkadišgoahtit eanadoallopolitihkalaš dieđáhusa mii ovddiduvvo 2005:s.</p>
    <p>Evttohus 3:    Sámiid riektesihkarvuohta</p>
    <p>Dat ovddasvástádus mii Sámedikkis lea sámi álbmoga vuoigatvuođaid ektui lea vuođđun dan barggus maid dahkat. Nugo dárkilastojuvvo dán áššis de ovddasta Sámediggi sámi álbmoga. Mis dat lea ovddasvástádus bearráigeahččat ahte min álbmoga vuoigatvuođat gozihuvvojit daid lágaid ektui mat dahkkojuvvojit ja movt dat geavahuvvojit norgalaš riektevuogádagas.</p>
    <p>Diet lea Sámediggeráđis oktilaččat guovddážis go lea oktavuohta našuvnnalaš eiseválddiiguin ja riikkaidgaskasaš foraiguin. Dain lágain mat leat ja mat dahkkojuvvojit lea deaŧalaš čuvget ja ovddidit sámiid vuoigatvuođaid, árbevieruid ja riekteáddejumiid. Maŋimuš áiggis lea dát earret eará šaddan áigeguovdilin dan láhkabarggu oktavuođas mii dahkkojuvvo finnmárkkulága, minerálalága, áhperesursalága, biošláddjivuođalága, boazodoallolága ja plána- ja huksenlága ektui. Dát leat sámi álbmoga vuoigatvuođaid deaŧalaš rámmat ja leat deaŧalaččat dan ektui movt duopmostuolut meannudit áššiid main sámi árbevieruid ja riekteáddejumiid ferte árvvoštallat.</p>
    <p>Evttohus 4:    Sámedikki rolla eanadoalu ja boazodoalu ektui</p>
    <p>Sámediggeráđđi árvvoštallá oktilaččat Sámedikki rolla eanadoalus ja boazodoalus. Sámediggi searvá iešguđet láhkai dán guovtti ealáhussii earret eará čoahkkimiidda, gulaskuddamiidda ja semináraide. Dán barggu beaktilvuohta molsašudda hui ollu. Váddáseamos lea čađahit Sámedikki politihka guovddáš eiseválddiid guovdu.</p>
    <p>Sámediggi áigu jahkásaččat čalmmustit Sámedikki gáibádusa eanadoallošiehtadallamiin maŋŋá go Eanadoalu bušeahttalávdegoddi lea ovddidan vuođđoávdnasiid. Dát dahkkojuvvo čoahkkimis Eanadoallodepartemeantta politihkalaš jođiheaddjiiguin ovdal go šiehtadallamat boanddaidorganisašuvnnaiguin álget. Departemeanta lea buktán positiivvalaš signálaid das ahte ná šaddá.</p>
    <p>Sámediggi doalai čoahkkima stáhtačálliin Leif Helge Kongshaug ja departemeantaráđiin Per Harald Grue 22.04.04 Sámedikki rolla birra eanadoallošiehtadallamiin. Dien seamma čoahkkimis ovddidii Sámediggi árvalusaid dán jágáš eanadoallošiehtadallamiidda. Sámediggi čujuhii ahte Ráđđehus lea geatnegahttán iežas bovdet Sámedikki guorahallat oppalaš eanadoallopolitihka hábmema, ja erenoamážit hástalusaid sámi eanadoalus, ovdal jahkásaš eanadoalločielggademiid. Stáhtačálli almmuhii ahte Sámediggi juohke jagi bovdejuvvo Eanadoallodepartementii ovddidit Sámedikki árvalusaid ovdal go šiehtadallamat álget.</p>
    <p>Sámediggi searvá guovllulaš ovddidanprográmmaide Romssas ja Finnmárkkus ja mis lea dieid foraid bokte formalalaš oktavuohta fylkkamánniid eanadoalloossodagaiguin. Dattetge lea dárbu buoridit dán ovttasbarggu. Finnmárkkus galgá eanadoalloossodat ja Sámediggi álggahit stuorát prošeavtta movt sihkkarastit barggolašvuođa eanadoalus. Jáhku mielde dat álggahuvvo várra čakčat.</p>
    <p>Boazodoalu váldošiehtadusas, mii dahkkojuvvui Stáhta Eanadoallodepartemeantta ja Norgga Boazosápmelaččaid Riikkasearvvi gaskka guovvamánu 26. b. 1993, čuožžu 4. §:s ahte Sámediggái galgá addojuvvot vejolašvuohta buktit cealkámuša boazodoallošiehtadussii ovdal go Stuorradiggi dan meannuda. Geavahus dál lea nu ahte Sámediggeráđđi dat ovdal jahkásaš boazodoallošiehtadallamiid buktá árvalusaid – dábálaččat juovlamánus. Sámedikki hálddahus searvá boazodoallošiehtadallamiidda áicin, ja Sámediggi guorahallá jahkásaš boazodoallošiehtadusa miessemánu dievasčoahkkimis. Sámediggeráđđi hálida ahte boazodoallošiehtadusproseassa rievdaduvvošii. Sámedikki rolla boazodoallošiehtadallamiid ektui guorahallojuvvo dán dievasčoahkkimis áššis 026/04 – Áigemuddu meannudit árvalusaid boazodoallošiehtadussii.</p>
    <p>Sámedikki váikkuhanfápmu boazodoalu hálddašeames lea ráddjejuvvon dasa ahte Sámediggi nammada lahtuid Boazodoallostivrii ja boazoadoalu guovllustivrraide. Sámediggeráđđi áiggošii doallat kuršša boazodoalu stivrenorgánaid lahtuide Sámedikki boazodoallopolitihka birra.</p>
    <p>Evttohus 5:    Barentsguovllu ekonomalaš rámmat ja eamiálbmogiid searvan</p>
    <p>Sámediggeráđđi lea ollu gerddiid ságastallan Barentsovttasbarggu eamiálbmot ovddasteami buot dásiin Barentsovttasbarggu ja dan ekonomalaš dili. Dái áššiid birra lea maŋimuš ságastallojuvvon olgoriikkaministtariin Petersen ođđajagemánus 2004.</p>
    <p>Dát áššit leat maiddái leamaš agendas guovllulaš dásis. Guovlluráđi čoahkkima oktavuođas Kárášjogas geassemánus 2003 dollojuvvui miniseminára Guovlluráđđái. Eamiálbmotbargojoavku ja Barentsráđi embetskomitea (CSO) daláš jođiheaddji ledje mielde čoahkkimis. Ášši mii guoská eamiálbmogiid oassálasttiin buot dásiin Barentsovttasbarggus ii leat dan rájes ovdánan.</p>
    <p>Barentsovttasbarggu eamiálbmotbargojoavkku ruhtadeami birra lea leamaš sáhka ollu gerddiid Barentsráđi embetskomiteas, maŋimuštá Girkonjárggas guovvamánu 25. – 26. dán jagi (geahča mildosa 14. čuoggá: Any other business). Embetskomitea jođiheaddji muitalii Guovlluráđi čoahkkimis cuoŋománu 29. b. ahte Norga ovttas Ruoŧain 2004:s juolludit 9.000 euro Eamiálbmotbargojovkui. Suomas ja Ruoššas eai leat juolludan ruđat geavahussii. Mii guoská ruđaide čađahit Eamiálbmotprográmma, de čujuhuvvo juo doaibmi prográmmaide, nugo omd. Interreg.</p>
    <p>Sámedikki searvan Barentsčállingotti stivrii ovddiduvvui ođđa áššin áššis 29/02. Sámediggeráđđi dajai dalle earret eará ná:</p>
    <p>”Sámediggeráđi mielas ášši lea nu deaŧalaš ahte dan ferte čuvget dárkilit ovdal go dahkkojuvvo loahpalaš mearrádus stivra sámi ovddastusas. Ferte earret eará čilget gii galgá ovddastit eamiálbmogiid stivrras, leago omd. riekta ahte Sámediggi Norgga bealde ovddasta eamiálbmogiid, vai gávdnojit go eará čovdosat? Dasto ferte árvvoštallat makkár ekonomalaš ja hálddahuslaš váikkuhusat das leat Sámediggái, okta gažaldat lea ahte sáhttá go Sámediggi hálddašit ekonomalaš resurssaid dahje lea go das doarvái kapasitehta searvat dohkálaš ovddastusain dakkár orgánas mii gáibida ollu resurssaid nugo Barentsčállingoddi lea.”</p>
    <p>Sámi parlamentáralaš ráđis lea leamaš čoahkkin iežas ovddasteaddjiiguin Barentsorgánaiguin 19.03.04, juste dán fáttá birra.</p>
    <p>Evttohus 6:    Mátkestipeanda sámi nuoraide</p>
    <p>Sámediggeráđđi lea guorahallan ášši Sámedikki nuoraidpolitihkalaš lávdegotti čoahkkimis. Ráđđi lea positiiva iskat lagabui mátkestipeandda sámi nuoraide geat háliidit galledit ja oahppat eanet eará eamiálbmogiid birra, ja áigu geahčadit dan Sámedikki 2005 bušeahttabarggu oktavuođas.</p>
    <p>Evttohus 7:    Sámepolitihkalaš dási buhtadusnjuolggadusat čuokkis 2.9 massojuvvon bargodietnasa birra – sáddejuvvon dainna lasáhusain ahte buhtadusnjuolggadusat ollásit ođasmahttojuvvojit</p>
    <p>Sámedikki čoahkkinortnega §:s 24 oidno ahte okta Bearráigeahččan- ja vuođđudanlávdegotti bargguin lea ovddidit árvalusa dievasčoahkkimii áššiin maid čoahkkinjođihangoddi sádde ja main čoahkkinjođihangoddi ovddida mearrádusárvalusa, nugo buhtadusnjuolggadusat ja čoahkkinortnet. Danne lea dát dakkár ášši masa čoahkkinjođihangoddi ferte dahkat oainnu, ja ášši sáddejuvvo dohko.</p>
    <p xml:lang="eng">Vedlegg – CSO meeting report, Kirkenes 25-26 February 2004</p>
    <p>9. evttohus:      Sámi giellaguovddážat</p>
    <p>1.  Sámi giellaguovddážat álggahuvvojit suohkaniid, organisašuvnnaid dahje earáid álgaga vuođul.  Sámediggeráđđi ii leat aktiivvalaččat bargan vai ásahuvvojit giellaguovddážat iešguđet guvlui, muhto doarjjastivra lea addán prošeaktaruđaid suohkaniidda dahje earáide geat háliidit álggahit giellaguovddážiid. Dat giellaguovddážat mat dán rádjái leat ásahuvvon ja dál ožžot fásta doarjaga Sámedikkis, leat álggos doaibman prošeaktan sullii 2 jagi. Dasto leat sii ohcan šaddat oassin ortnegis gos sámi giellaguovddážat fásta ožžot jahkásaččat doarjaga. Dál leat čieža sámi giellaguovddáža mat ožžot fásta doaibmadoarjaga Sámedikkis, ja mii diehtit ahte lagasbirrasiin Rørosis, Oslos ja Sáččás leat plánat ásahit giellaguovddážiid. Goas dát ásahuvvojit ii leat vuos sihkar go fertejit álggos doaibmat prošeaktan moadde jagi ovdal go sáhttet šaddat oassin fásta doarjjaortnegis.</p>
    <p>2.  Sámediggeráđđi lea dán dálvvi/giđa čoahkkinasttán buot čiežain giellaguovddážiin Norggas. Sámediggii áigu álggahit giellaguovddášfierpmádaga gos giellaguovddážat besset juogadit vásáhusaid ja fuomášumiid. Dán fierpmádagas sáhttá maid ságastallat dan birra ahte giellaguovddážiin galgá leat koordinerenrolla prošeaktaohcamiid ektui mat sin guovlluin bohtet. Lea sávahahtti ahte giellaguovddážat dihtet geat ohcet prošeaktaruđaid Sámedikkis, ja makkár prošeavttaide, vai eai šatta ollu ovttalágán ohcamat Sámediggái seamma guovllus gos livččii lunddolaš ovttas bargat. Seammás besset giellaguovddážat diehtit makkár prošeavttat leat čađahuvvon, ja makkár fálaldagat váilot guovllus, ja sáhttet dan vuođul bagadallat ohcciid geat háliidit ohcat prošeaktaruđaid. Vuosttaš fierpmádatčoahkkin gaskal giellaguovddážiid ja Sámedikki lea 2004 čavčča.</p>
    <p>Evttohus 10:  Govdabáddehuksen Finnmárkkus máttásguvlui</p>
    <p>Sámediggi lea árvalussan stuorradiggedieđáhussii nr 49 (2002-2003) <em type="italic">Breiband for kunnskap og vekst,</em> ovddidan evttohusa ahte várrejuvvojit ekonomalaš váikkuhangaskaoamit hukset govdabátti guovlluide gos ii leat gávppálaš vuođđu hukset priváhta dásis. Stuorradiggi lea mearridan ulbmila ahte buot dállodoaluin, fitnodagain ja almmolaš ásahusain galggašii leat govdabáddi 2007:s. Stuorradiggi bivdá ráđđehusas 2005 stáhtabušeahtas bidjat submi mii galgá geavahuvvot dakkár guovlluide gos čielgasit oidno ahte ii leat vejolaš hukset márkaniid vuođul.  </p>
    <p>Finnmárkku fylkkadiggi lea 18. vahkus mearridan hukset govdabáddeneahta Finnmárkui 260 miljon ruvdnosaš rámma siskkobealde. Fylkkagielda ohcá ruhtadeami plánii 2004 divoduvvon našuvnnalaš bušeahtas dahje juo 2005 stáhtabušeahtas. Sámediggi doarju dán álgaga politihkalaččat.</p>
    <p>Evttohus 12.  Searvan ja ovddastus</p>
    <p>Sámedikkis lea erenoamáš hástalus fuolahit sámi searvama Sámedikki beales ja searvat čoahkkimiidda gielddaiguin olggobealde hálddašanguovllu. Sámedikki mihttomearri barggus oainnusin dahkama ja áŋgiruššamiid hárrái eaktuda ahte mii maiddái bargat sámi birrasiid ektui dain guovlluin gos gáibiduvvojit erenoamášdoaimmat.</p>
    <p>Sámediggeráđis šaddá leat aktiivvalaš miellaguoddu diesa ja áigu geahččalit vel eanet buoredit diehtojuohkima min searvamis gielddaide olggobealde hálddašanguovllu.</p>
    <p>Evttohus 13:  Dássásaš meannudeapmi boazodoalus</p>
    <p>Boazodoallonissoniin lea álohii leamaš guovddáš sadji ja searvan boazodaoalu bargguin. Boazodoallu lea árbevirolaččat hápmejuvvon bearašdoallun, gos buohkat joavkkus leat ávkki dahkan ealáhusa- ja siidda bargguin.  Árbevirolaš boazodoallu lea hápmejuvvon earáládje go dábálaš fitnodat. Dat lea áloáigges leamaš bearašfitnodat gos buohkain lea dihto ovddasvástádus ja barggut, ja gos buohkain, geain lea gullevašvuohta bearraša boazodollui, lea dadjamuš mearrádusaide mat dahkkojit. Dálá lágat ja njuolggadusat  mat gusket boazodollui, ja boazodoallošiehtadusa doarjjagáibádusat eai njuolggo vealat nissoniid, muhto mielddisbuktet organiserenhámi mii dagáha ahte nissonat lihkká vealahuvvojit.</p>
    <p>Dađis go eiseválddiid dárbu stivret ja dárkkistit boazoealáhusa lea lassána, leat maid barggut mat lunddolaččat gullet boazodollui gáržžiduvvon ja maiddái ollásit definerejuvvon eret boazodoalus. Doarjjaortnegat leat čađat leamaš heivehuvvon bohccobierggu buvttadeapmái ja eará dinenvejolašvuođat healban ja guđđojuvvon.</p>
    <p>Buhtadussan ásahedje eiseválddit Boazodoallo árvoháhkanprográmma 2001:s, ja boazodoallošiehtadallit leat dan rájes jahkkásadjat luvven ruđaid prošeavttaide mat galget loktet ruđalaš árvvu boazodoalus ovttaskas boazodoallái ja bearrašii. Dát lei erenoamažit jurddašuvvon boazodoallo nissoniid ektui, - rahpat vejolašvuođa sidjiide háhkat dietnasa bohccos. Čuovvoleapmin dasa unnidedje boazodoallošiehtadus šiehtadallit 2003:s guoibmedoarjaga beliin, 50 000 ruvnnos - 25 000 ruvdnui. Mihtut árvobuvttadanprográmmas leat hui buorit. Muhto daid ii olát nu álkit, earret eará bohcconjuovvama ja biergo- ja biebmoráhkadeami hygienegáibádusaid dihte. Njuovvamii ja biebmoráhkadeapmái, nu go biergo-, vara-, ađđama-giehtadallamii, gáibiduvvojit dihto viesut, viessoreaiddut, veahkeneavvut ja čáhcekvalitehta mii lea dohkkehuvvon biepmobearráigeahču njuolggadusaid mielde. Dáid háhkamiid kapitáladárbu lea mihá stuorit go biebmobuvttadeami vurdojuvvon dietnas.</p>
    <p>Sámediggeráđđi áigu bargat dan nalá ahte ovttaskas boazodoalli, ja áinnas nissonat boazodaolus, galget boazodoalu árvoháhkanprográmma mihtuid álkibut joksat. Sámediggeráđđi lea gohččon čoahkkima Guovllu-  ja regiuvnnadepartementa stádaráđiin geas lea obbalaš ovddasvástádus sámi áššiin, ja Eanandoallodepartementa stádaráđiin, geas lea sierra ovddasvástádus boazodoalloáššiin, digáštallat earret eará daid gižžuid birra mat leat hehttehussan árbevirolaš njuovvamii. Sámediggeráđđi áigu ain bargat guoskevaš eiseválddiid ektui čalmmustuhttit sin, ja vai sii váldet ovddasvástádusa vejolažžan dahkat, dan ahte boazosápmelaččat ieža árbevirolaš máhtu mielde besset ráhkadit ja vuovdit bohccobierggu, ja eará biepmu mii ráhkaduvvo bohccos.</p>
    <p>Sámediggeráđđi áigumuš lea loktet duoji árvvu ja dahkat duoji gánnáhahttin, sihke sierra ealáhussan ja lassiealáhussan vuođđoealáhusaide. Dan áigut áŋgiruššat vuđolaš guorahallama bokte ja lagáš oktavuođa ja ságastallamiid bokte boazodoaluin ja duojáriiguin.</p>
    <p>Evttohus 15:  Oljofatnasat olggobealde territoriálaráji – Nuorta-Finnmárkkus Lofotoddenii</p>
    <p>Sámediggi lea gulaskuddancealkámušas Lufuohta-Barentsábi birrajagi petroleumadoaimma váikkuhusčielggadussii, čujuhan váraid mat leat oljo- ja gássafievrrideami oktavuođas olggobealde Finnmárkku rittu lulásguvlui Lofotodden rádjai, dan geažil go dát šaddá ruošša varasoljju ja gássa deaŧaleamos fievrridanguovlun Oarje-Eurohpai ja USA:i. Sámediggi lea čujuhan ahte fanasjohtolat várra sáhttá buktit stuorát árvitmeahttun váikkuhusaid go ieš petroleumadoaibma. Sámediggi lea čujuhan ahte ovddabealde namuhuvvon čielggadusas ii leat biddjojuvvon doarvái stuorra fuomášupmi dán birasáitagii.</p>
    <p>Go galgá unnudit lihkohisvuođa vára, de ferte dán johtolaga bidjat bures olggobeallái dan viiddiduvvon territoriálaráji mii lea 12 nautálaš miilla, ja dat rádji lea gustogoahtán 01.01.2004 rájes. Dasto ferte maid ásahit sihkkaris borjjastanruvttuid main lea alla dustehus bearráigeahččanvuogádagaid beales ja gos leat operatiivvalaš geasehanfatnasat. Dasa lassin lea Sámediggi gáibidan ahte ásahuvvojit erenoamáš bearráigeahččandoaibmabijut Várjjatvuonbaseaŋggas dan geažil go Petsjenkavuotna lea lunddolaš báiki Ruošša bealde gosa bidjat varasoljoterminála/gáddáifievrridanbáikki oljju ja gássa váste. Sierra dustehusplánabargu Várjjatvuonas ferte álggahuvvo farggamusat. Dan dieđihuvvon hálddašanplánas ferte fokuseret garrasit dustehusplánaid, fievrrideami ja bearráigeahččama go petroleumadoaibma Barentsábis ain eanet lassána.</p>
    <p>Sámediggi áigu ovddidit dán oainnu guoskevaš oasálaččaide go lea sáhka oljo/gássaáššiiguin.</p>
    <p>Mildosat: Čoahkkimat ja ovddasteamit CSO meeting report, Girkonjárga 25. – 26.02.2004 (5. evttohussii) Čilgehus Romssa 2014 OG-ohcama birra</p>
    <p>III  Jienasteapmi</p>
    <p>39 áirasis ledje 29 čoahkis. Dán áššis ii jienastuvvon.</p>
    <p>IV  Beavdegirjelasáhusat</p>
    <p>Dán áššis ii ovddiduvvon beavdegirjelasáhus.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Sven-Roald Nystø (áššejođiheaddji)  2   Sverre Andersen Janoš Trosten  Willy Ørnebakk   Egil Olli Ragnhild Lydia Nystad   Johan Mikkel Sara   Janoš Trosten   Egil Olli  Sten Erling Jønsson Johan Mikkel Sara   Sten Erling Jønsson  Jon Harald Skum   Ragnhild Lydia Nystad Egil Olli   Willy Olsen   Per Solli   Ragnhild Lydia Nystad</p>
    <p>Willy Ørnebakk   Ragnhild Lydia Nystad  Per Solli   Berit Oskal Eira Johan Mikkel Sara 10  Magnhild Mathisen Ragnhild Lydia Nystad 11  Willy Olsen Svein Peter Pedersen   Ragnhild Lydia Nystad  Egil Olli (čoahkkinortnegii) Willy Olsen 12  Svein Peter Pedersen Egil Olli 13  Ann-Mari Thomassen Ragnhild Lydia Nystad   Anders Urheim   Ann-Mari Thomassen 14  Terje Tretnes Johan Mikkel Sara   Sven-Roald Nystø   Terje Tretnes 15  Åge Nordkild  16  Johan Mikkel Sara  17  Per A. Bæhr   Isak Mathis O. Hætta (čoahkkinortnegii)  Terje Tretnes (čoahkkinortnegii)  18  Janoš Trosten  19  Berit Ranveig Nilssen  20  Anders Urheim  21   Willy Ørnebakk  22  Ragnhild Lydia Nystad  23  Sven-Roald Nystø  24  Ove Johnsen  25  Johan Mikkel Sara  26  Svein Peter Pedersen  27  Ole Henrik Magga  28  Willy Olsen  29  Magnhild Mathisen  30  Isak Mathis O. Hætta   Ole Henrik Magga (čoahkkinortnegii)   31  Svein Peter Pedersen  32  Egil Olli  33  Roger Pedersen   Anders Urheim (čoahkkinortnegii) 34  Ole Henrik Magga  35  Terje Tretnes  36  Anders Urheim</p>
    <p>37  Isak Mathis O. Hætta  38  Ragnhild Lydia Nystad  39  Sven-Roald Nystø (áššejođiheaddji)</p>
    <p>VI  Sámedikki mearrádus</p>
    <p>Sámedikkeráđi doaibmadieđáhus váldojuvvui diehtun.</p>
    <p>Ášši meannudeapmi loahpahuvvui miessemánu 26. b. 2004 dii. 16.00.</p>
    <p>Vuođđogiella: dárogiella</p>
    <p xml:lang="krl">Ášši 20/04</p>
    <p>Gažaldagat Sámediggeráđđái Sámedikki čoahkkinortnega § 11 vuođul</p>
    <p>Ášši meannudeapmi álggahuvvui miessemánu 26.b. 2004 dii.  16.00</p>
    <p xml:lang="vep">Arkiva</p>
    <p>SF- Arkiiváššenr.</p>
    <p>I  Áššebáhpirat</p>
    <p>Nr  Beavi Geas/Geasa Tihttal   13.05.04 Åge Nordkild, NSR:a sámediggejoavku Sámedikki válganjuolggadusat</p>
    <p>18.05.04 Josef Vedhugnes, BB:a sámediggejoavku Rávttošvuomi suodjaleapmi</p>
    <p>18.05.04 Willy Olsen, BB:a sámediggejoavku Seidajoga mánáidpsykiatrálaš dikšunruoktu   18.05.04 Per Solli, BB:a sámediggejoavku Boazodoalu márkan- ja njuovvandilli</p>
    <p>18.05.04 Magnhild Mathisen, BB:a sámediggejoavku Oahpahusdirektoráhta</p>
    <p>18.05.04 Berit Oskal Eira, BB:a sámediggejoavku Meavkki-Vilgesvári báhčinguovllu birra</p>
    <p>II  Evttohusat ja mearkkašumit</p>
    <p>Gažaldat 1, áirras Åge Nordkild, NSR:a sámediggejoavku</p>
    <p xml:lang="smj">Sámedikke válganjuolggadusat 2005</p>
    <p>Áššis 35/02 mearridii Sámedikki dievasčoahkkin válganjuolggadusaid 2005 sámedikkeválgga váste. Nugo mun lean ádden, de manná dát mearrádus rávan Stuorradikki loahpalaš meannudeapmái.</p>
    <p>Gažaldat: Mii lea dáhpáhuvvan áššiin maŋŋá Sámedikki mearrádusa, ja man muttos lea ášši Stuorradikki loahpalaš mearrádusa ektui?</p>
    <p>Gieskat lea stáhtačálli Anders J. H. Eira buktán oaiviliid mediaide Sámedikke válganjuolggadusaid birra. Mun oainnán ahte stáhtačálli oaivilat eai soaba oktii Sámedikki nana eanelogu mearrádusain áššis 35/02.</p>
    <p>Gažaldat: Lea go Sámediggeráđđi čuovvolan Sámedikki mearrádusa das mii guoská 2005 válganjuolggadusaide Stuorradikki ja Ráđđehusa ektui.</p>
    <p>Vástádus Sámediggeráđis</p>
    <p>Sámedikki mearrádusas áššis 35/02 leat árvalusat rievdadit sámedikke válganjuolggadusaid, ja muhtun čuoggát gáibidit láhkarievdadusaid ja earáid fas sáhttá čađahit válgga láhkaásahusaid rievdademiin. Láhkarievdadusa ektui lea Ráđđehus ja Stuorradiggi čuovvolan 3. čuoggá sámi jienastuslogu guovddáštahttima birra.</p>
    <p>Ášši 35/02 mearrádusa 3. čuoggá (sámi jienastuslogu guovddáštahttima) mielde lea leamaš deaŧalaš oažžut rievdaduvvot lága ja gávdnat geavatlaš čovdosiid vai sáhttá guovddáštahttit sámi jienastuslogu fievrrideami. Dát lea hui deaŧalaš vai sihkkarastá ahte sámediggeválga čađahuvvo buorebut ja johtileappot. 12.03.04 mearridii Stuorradiggi rievdadit sámelága nu ahte Sámedikkis galgá leat oddasvástádus sámi jienastuslogu ollislaš fievrrideamis. Dat mielddisbuktá earret eará ahte gáibádusat čálihuvvot sámi jienastuslohkui dahje das sihkkojuvvot, dás rájes galget ovddiduvvot Sámediggái. Sámediggi bearráigeahččá ahte gielddat ožžot ođasmahttojuvvon jienastusloguid, maid geavahit sámedikkeválggas válganjuolggadusaid mielde. Mihttomearrin lea maiddái ođasmahttit sámi jienastuslogu dađistaga.</p>
    <p>Válgga láhkaásahusaid rievdadeapmi dán láhkarievdadusa ja ášši 35/02 mearrádusa eará čuoggáid vuođul, lea dál jođus. Gielda- ja guovlludepartemeanttas lea ovddasvástádus, ja mii Sámedikki bealis leat searvan bargui. Dán proseassas departemeanttain lea Sámedikki mearrádus vuođđun.</p>
    <p>Iešguđet signálaid geažil, maid mii leat ožžon boahtte sámediggeválgga mandáhtajuogu rievdadeami oktavuođas, lea Sámediggeráđđi 26.04.04 beaiváduvvon reivves bivdán čielggadeami Gielda- ja guovlludepartemeanttas. Reivves mii čujuhit Sámedikki mearrádussii ja čuoggáide, mat máinnašit Sámedikki biirejuogu ja mandáhtajuogu:  Dálá biirejuohku bisuhuvvo  4 dássenmandáhta ásahuvvojit nu ahte gártet buohkanassii 43 áirasa. Dassážii go leat uhcimusat 40 % goappáge sohkabealis, de várrejuvvojit dássenmandáhtat dan sohkbeallái, mas lea uhcit ovddastus. Dássenmandáhtarádjá lea 4 %.</p>
    <p>Mii eat leat ožžon vástádusa dasa, muhto áigut čuovvolit ášši. Ráđđi dattetge eaktuda ahte Sámediggi lea mielde láhkarievdadusa ráhkkananbarggus.</p>
    <p>Gažaldat 2, áirras Josef Vedhugnes, BB:a sámediggejoavku</p>
    <p>Rávttošvuomi suodjaleapmi</p>
    <p>Čujuhit dasa ahte Sámediggi máŋgga oktavuođas lea vuosttildan garrasit Rávttošvuomi suodjaleami ja Rávttošvuomi álbmotmeahci viiddideami sullii 1000 km2 sturrosažžan.</p>
    <p>Muhto suodjaleapmi čuohcá seammás njuolgga máŋga mearra- ja johkasámi eanaeaiggádiidda Stáhta suodjalanmearrádusa geažil álbmotmeahcci viiddideami oktavuođas.</p>
    <p>Gažaldagaid duogáš</p>
    <p>Gažaldagaid duogáš lea ahte Sámediggi máŋgii lea vuosttildan garrasit Stáhta Rávttošvuomi álbmotmeahci viiddideami. Seammás lea Sámediggi ovddidan vuostecealkámuša mearrasámi dálu <span type="quote" xml:lang="est">”Tiljavre”</span> huksema Rávttošvuomis. Baicce eai lean Sámedikkis vuostecealkámušat Statskoga bartahuksehahkii, mii lea lahka dan guovllu masa Sámedikkis ledje vuostecealkámušat.</p>
    <p>Opmodaga <span type="quote" xml:lang="est">”Tiljavre”</span> eaiggádat muitalit ahte Porsáŋggu gielda lea ovttajienalaččat dohkkehan sin regulerenplána <span type="quote" xml:lang="est">”Tiljavre”</span> várás, muhto Birasdepartemeanta lea biehttalan nannemis plána Sámedikki ja Boazodoallohálddahusa vuostecealkámušaid geažil. Dát biehttalus boahtá vuostálasvuhtii departemeantta dohkkehemiin Statskoga bartahuksehaga, mii lea seamma guovllus ja mas leat uhcimusat guovtte gearddi dan mađe huksensajit go priváhta huksehagas.</p>
    <p>Go buohtastahttá Sámedikki meannudeami dán guovtti ohcamis, de sáhttet várra ollusat atnit dán erohusmeannudeapmin. Sivvan lea go Sámediggi árjjalaččat lea váikkuhan biehttalit mearrasámi eanaeaiggádiid geavahit iežaset boares opmodagaid, muhto seammás dohkkehan ahte Statskog sáhttá lihttoláigohit ođđa bartahuksensajiid almmolašvuhtii. Dát áddejuvvo dan láhkai ahte ovttaláhkaimeannudeapmi ii leat čuvvojuvvon. Sámedikki meannudeapmi dán guovtti áššis lea dagahan iešguđetlágan bohtosiid, ja sáhttá addit boasttu áddejumi Sámedikki ovttaláhkaimeannudeami birra.</p>
    <p>Dán vuođul bivdá vuolláičálli vástádusa dáid gažaldagaide:</p>
    <p type="listitem">• Mo áigu Sámediggeráđđi čoahkkáigeassit dan maid Sámediggi lea dahkan vai johka- ja mearrasámi  eanaeaiggádiid vuoigatvuođat sihkkarastojuvvojit sidjiide geaidda Rávttošvuomi sávatkeahtes  suodjaleapmi lea čuohcan? Áigu go Sámediggeráđđi čuovvolit viidáseappot  vuoigatvuođagažaldaga erenoamážit guovllu ássiid ektui boahtteáiggis?</p>
    <p type="listitem">• Stáhta áigu viiddidit vel ovttain bartahuksehagain Lombolaguovllus Rávttošvuomis. Oaidná go  Sámediggeráđđi ahte Statskoga bartahuksehat Rávttošvuomis rihkku ovttaláhkaimeannudeami  prinsihpa go eará ohcci guovllus lea vealahuvvon?</p>
    <p type="listitem">• Dán vuođul bivdá vuolláičálli vástádusa bajábeale namuhuvvon gažaldagaide, ja bivdá loahpas vel  Sámediggeráđi čilget maid sii áigot dahkat vai čovdošii <span type="quote" xml:lang="vep">”Tijavre”</span> eaiggádiid ohcan dohkkálaččat.</p>
    <p>Vástádus Sámediggeráđis</p>
    <p>Opmodat <span type="quote" xml:lang="est">”Tiljavre”</span> ii gula Rávttošvuomi suodjalanguvlui. Sámediggi lea máŋgii dovddahan ahte Ráđđehusa suodjalanmearrádus ii leat lobálaš sámi álbmoga ektui. Sámediggeráđđi lea 30.01.03 beaiváduvvon reivves Birasgáhttenministarii dovddahan garra vuostehágu suodjalanmearrádussii.</p>
    <p>Sámediggi lea maiddái čuovvolan Ráđđehusa suodjalanmearrádusa Rávttošvuomi ektui riikkaidgaskasaččat dainna lágiin ahte ášši lea máinnašuvvon 28.01.03 beaiváduvvon árvalusreivves ONa erenoamášdieđiheaddjái Rodolfo Stavenhagenii. Reivve 49. čuoggás daddjo ahte  Ráđđehus mearridii suodjalit Rávttošvuomi álbmotmeahci juovlamáus 2002.</p>
    <p>Sámedikki mearrádusas Rávttošvuomi álbmotmeahci ásahanárvalussii dovddahuvvui čielgasit ahte suodjalanplánaproseassa ii guorras ILO-soahpamuššii. Sámediggi gáibidii dán áššis ahte plánabargu galggai bissehuvvot ja ahte ráđđádallamiid/šiehtadallamiid bokte Sámedikki ja ráđđáhusa gaskkas čielggaduvvojit eavttut mo álbmotmehciid ja suodjalanguovlluid ásahan- ja viiddidanáššiid proseassat galget čađahuvvot vai sámi vuoigatvuođat sihkkarastojuvvojit. Ráđđehus ii láhčán dilálašvuođa ovttaárvosaš oassálastimii sámi báikkálaš servodahkii ja Sámediggái suodjalanproseassas, vaikke vel daddjoge suodjalanplánas ahte ain galgá beassat doaimmahit boazodoalu ja árbevirolaš meahcásteami. Vaikke vel leage dákkár mihttomearri, de geavatlaš suodjalanmearrádusat gáržžidit báikegotti álbmoga háhkan vuoigatvuođaid. Dás sáhttá čujuhit dasa ahte Finnmárkkus lea leamaš stuorra vuosteháhku dán viiddideapmái.</p>
    <p>Sámediggeráđđi lea árjjalaččat oččodan našuvnnalaš eiseválddiid ja riikkaidgaskasaš orgánaid áddet ahte ráđđehusa mearrádusa ferte nuppástuhttit. Dađibahábut ii leat Ráđđehus dánge áššis válljen deattuhit Sámedikki oainnuid ja doaibmi álbmotrievtti. Almmatge lea Sámediggi ovttas Birasgáhttendepartemeanttain álggaheamen proseassa oažžut ásahuvvot njuolggadusaid/ merridandagaldumiid suodjalanplánaproseassaid várás, mat vuođđuduvvojit albmotriektái. Jus dakkár proseassa lihkostuvvá, de árvalus ovddiduvvo dievasčoahkkimii meannudeapmái.</p>
    <p>Bartahuksehaga viiddideapmi Njáhkájávrris Rávttošvuomis lea gieđahallojuvvon oassin Porsáŋggu gielddaplána areálaoasis, maid Birasgáhttendepartemeanta nannii 2002:s. Porsáŋggu gielddaplána areálaoasis eai čielggaduvvon astoáiggihuksemiidda várrejuvvon guovlluid kulturmuittuid ektui. Oktavuohta sámi kulturmuittuide lea ain loahpalaččat čielggaduvvon regulerenplánas dahje eaŋkiláššiid meannudeami bokte. Dán áššis lea Birasgáhttendepartemeanta gáibidan regulerenplána. Dađi mielde go ráđđi diehtá, de ii leat ášši joavdan guhkkelebbui go ahte lea dieđihuvvon ahte galgá regulerejuvvot. Ráđđi ii leat vel árvvoštallan guovllu iige addán loahpalaš cealkámuša kulturmuittuid ektui.</p>
    <p>Muđui várrejuvvojedje 15 guovllu astoáiggi- ja bartahuksemiidda Porsáŋggu gielddaplána areálaoasis. Buot guovlluid várás eaktuduvvo ahte sámi kulturmuitoberoštumit čielggaduvvojit regulerenplánaid ja eaŋkiláššiid meannudeami oktavuođas. Sámediggái eai leat addojuvvon doarvái resurssat ahte árvvoštallat dárkilit buot sámi beroštumiid, maidda gusket buot gielddaplánaid árvaluvvon huksenguovllut.</p>
    <p>Opmodaga <span type="quote" xml:lang="est">”Tiljavri”</span> priváhta regulerenplána oktavuođas lea áššis leamaš dievaslaš regulerenproseassa, ja ášši joavddai gitta Birasgáhttendepartementii, gos plána ii nannejuvvon. Sámedikkis lei vuostecealkámuš regulerenplánii kulturmuitofágalaš vuođul. Sámedikki árvvoštallan plánaguovllu kulturmuitofágalaš suodjalanárvvus bissu. Sameiet <span type="quote" xml:lang="est">”Tiljavre”</span> lea Geir Wulfa 23.01 beaiváduvvon reivves bivdán Sámedikki váikkuhit ođđa plánaprosessii, mii čielggada kulturmuittuid seamma guovllus gos Birasgáhttendepartemeanta ii nannen regulerenplána. Sámediggi lea vástidan ahte kulturmuitoeiseváldin mii sáhttit cealkit guovllu kulturmuittuid ektui. Go Porsáŋggu gielda plánaeiseváldin lea meannudan regulerejuvvon plánaárvalusa ja dan sádden gulaskuddamii, de lea lunddolaš addit cealkámuša regulerenplánaárvalussii.</p>
    <p>Ii leat miige evealahemiid Sámedikki bealis Njáhkájávrri ja Tiljavre áššiin. Tiljavre áššis lea Sámediggi addán cealkámuša kulturmuittuid oktavuođas. Njáhkájávrri áššis ii leat proseassa joavdan nu guhkás ahte gávdno vel dakkár plánaárvalus masa Sámediggi kulturmuitoeiseváldin sáhttá addit cealkámuša.</p>
    <p>Gažaldat 3, áirras Willy Olsen, BB:a sámediggejoavku</p>
    <p>Seidajoga mánáidpsykiatrálaš dikšunruoktu</p>
    <p>Nugo Sámedikki várrepresideanta lea dovddahan mediain, de lea son duhtavaš dasa movt áššiin mii guoská Seidajoga mánáidpsykiatrálaš dikšunruktui, lea mannan. Finnmárkku Dearvvasvuohta lea mearridan heaittihit dikšunruovttu guovtti jagi siste, mii mearkkaša ahte geahpedit sajiid, čieža sajis golmma sadjái, ja dasto 0 dikšunsaji. Mun bivddán dasto Sámediggeráđis vástádusa čuovvovaš gažaldagaide:</p>
    <p type="listitem">•  Lea go Sámediggeráđi mielas stivrra mearrádus buorre dán áššis?</p>
    <p type="listitem">•  Mii lea dien áššis dat manne várrepresideanta media čuoččuhusaid vuođul lea duhtavaš  Dearvvasvuođaministtara cealkámušain ahte bisuhit psykiatrálaš fálaldaga dáid geavaheaddjiide?</p>
    <p type="listitem">•  Maid lea Sámediggeráđđi jurddašan dahkat vai dat golbma maŋimuš dikšunsaji Seidajoga mánáid psykiartálaš ruovttus doalahuvvojit?</p>
    <p type="listitem">•  Áigu go Sámediggeráđđi dieđihit dievasčoahkkimii mánáid- ja nuoraiddikšunfálaldaga vejolaš  boahtteáiggi plánaid birra?</p>
    <p>Vástádus Sámediggeráđis</p>
    <p>Finnmárkku Dearvvasvuođa stivra lea mearridan heaittihit dikšunruovttu guovtti jagis, vuos geahpedit čieža sajis golmma sadjái, ja de ollásit. Sámediggeráđđi ii leat ovttaoaivilis dáinna mearrádusain.</p>
    <p>Sámediggeráđi mielas galgá sámi mánáin leat seammalágan psykiatrálaš dikšunfálaldat go earáge mánáin Norggas. Ovttadássásaš dikšunfálaldat sámi mánáide lea fálaldat sámi giella- ja kulturgelbbolašvuođain. Sámi mánáin lea vuoigatvuohta oažžut dákkár fálaldaga riikkaidgaskasaš konvenšuvnnaid mielde. Dasto lea Sámelága §3-5 mielde sámegiela hálddašanguovllu mánáin vuoigatvuohta oažžut bálvalusaid sámegillii go leat dearvvasvuođa- ja sosiálaásahusain.</p>
    <p>Sieiddájoga mánáidpsykiátralaš dikšunruovttu oamasta Finnmárkku Dearvvasvuohta. Finnmárkku Dearvvasvuođa stivra dat mearrida Sieiddájoga mánáidpsykiatrálaš dikšunruovttu viidáset doaimma. Danne ii leat Sámediggeráđis formálalaš váldi ásahussii guoski mearrádusain. Sámediggeráđđi ii dieđe makkár áigumušat Finnmárkku Dearvvasvuođas leat viidáset mánáidpsykiátralaš fálaldaga ektui fylkkas.</p>
    <p>Sámediggeráđis lea leamaš čoahkkin Finnmárkku Dearvvasvuođain 08.09.03. Dán čoahkkimis deattuhuvui makkár mearkkašupmi lea ásahusa doalaheamis. Finnmárkku Dearvvasvuođa stivra mearridii 09.09.03, dattetge oalle ollu ođđasis struktureret ásahusa. 07.12.2003 beaiváduvvon reivves Finnmárkku Dearvvasvuođa stivrii, bivddii ráđđi čilgehusa mearrádusa sisdoalu birra. Dán reivii ii leat vel boahtán vástádus.</p>
    <p>Sámediggeráđđi lea golmma geardde váldán ovdan Sieiddájoga mánáidpsykiátralaš dikšunruovttu heaittihanášši Dearvvasvuođaministariin, maŋimuš čoahkkimis 23.04.04. Dán čoahkkimis celkkii ministtar ahte mánáidpsykiátralaš dikšunfálaldat sámi mánáide ii galgga fuoniduvvot. Ii makkárge dikšunfálaldat ii galgga heaittihuvvot ovdal go vástesaš molssaeaktosaš dikšunfálaldat lea ásahuvvon. Ministtar dajai maiddái ahte psykiatriijaođastusain jotkojuvvo, ja dat galgá leat ávkin maiddái sámi mánáide. Čoahkkimis čujuhii ráđđi maiddái Norgga ja Suoma gaskasaš ovttasbargošiehtadussii mii lea vuolláičállon 18.05.04. Dát šiehtadus rahpá vejolašvuođa ovttasbargat mánáidpsykiátralaš divššu ektui.</p>
    <p>Ráđđi bivddii ministara čielggadit vejolašvuođa ahte Suoma beale sámi mánát maid sáhtášedje geavahit Sieiddájoga mánáidpsykiátralaš ásahusa boahtteáiggis.</p>
    <p>Gažaldat 4, áirras Per Solli, BB:a sámediggejoavku</p>
    <p>Boazodoalu márkan- ja njuovvandilli</p>
    <p>Sámediggi meannudii áššis 37/03 <span type="quote">”Boazodoalu márkan- ja njuovvandili”</span>, dan geažil go bohccobierggus lea váttis márkan- ja njuovvandilli. Sámedikki dievasčoahkkin ávžžuhii Sámediggeráđi čuovvolit ášši vai struktuvrralaš bealit bohccuid njuovvama ja vuovdima oktavuođas váldojuvvojit ovdan.</p>
    <p>Mu gažaldat Sámediggeráđđái: Lea go Sámediggeráđđi geahččalan gávdnat čovdosa daid váttisvuođaide mat boazodoalus leat, go guoská bohccuid njuovvamii ja bohccobierggu vuovdimii?</p>
    <p>Vástádus Sámediggeráđis</p>
    <p>Dalá maŋŋá go boazodoalu márkan- ja njuovvandilli meannuduvvui áššis 37/03 dievasčoahkkimis, sáddejuvvui mearrádus boazodoallošiehtadallamiid šiehtadusbeliide čuovvoleapmái. Dasa lassin bivddii Sámediggeráđđi čoahkkima Eanadoalloministariin. Mearriduvvui ahte dollojuvvo čoahkkin 28.10.03. Šállošahtti lea go stáhtaráđđi dattetge ii sáhttán searvat čoahkkimii nugo lei šiehtaduvvon, muhto ráđđi beasai deaivvadit stáhtačálliin. Dán čoahkkimis bivdii ráđđi ahte Eanadoallodepartemeanta, mas lea ealáhusa hálddašanovddasvástádus, bovde NBR ságaškuššat dili sihke mii guoská ovttaskas boazodoallái ja boazodoalloorohaga ekonomalaš vahágiidda, ja márkanfievrrideapmái.</p>
    <p>Boazodoallošiehtadallamiin evttohii ráđđi oanehis- ja guhkesáiggi doaibmabijuid ášši 37/03 mearrádusa ektui. Leat ge álggahuvvon iešguđet oanehisáigge ja eanet guhkesáiggi doaibmabijut márkanfievrrideames ja bohccobierggu vuovdaleamis, earret eará TV-máidnosiiguin, sierra ruđat leat biddjojuvvon márkanfievrrideapmái ja leat várrejuvvon ruđat mobiila boazonjuovahagaid oastimii.</p>
    <p>Sámediggeráđi árvvoštallama mielde eai leat dát doaibmabijut leamaš doarvái 2003/2004 dálvvi ja  ovttaskas boazoeaiggáda ekonomalaš vahágiid unnudeami ektui. Sámediggeráđđi šállosa dán, muhto sáhttá dušše konstateret ahte Eanadoallodepartemeanta mas lea hálddašanovddasvástádus ii leat háliidan bidjat doarvái váikkuhangaskaomiid sihkkarastit ahte buot boazoeaiggádiin lea vejolašvuohta njuovvat dohkálaš haddái.</p>
    <p>Gažaldat 5, áirras Magnhild Mathisen, BB:a sámediggejoavku</p>
    <p>Oahpahusdirektoráhta</p>
    <p>Ođđa oahpahusdirektoráhta lea ásahuvvomin, geahča mildosa, oahpahusdirektoráhta preassadieđahusa.</p>
    <p>Gažaldagat:</p>
    <p type="listitem">•  Makkár proseassa Oahpahus- ja dutkandepartemeanttas lea Sámedikki ektui ođđa direktoráhta  ásaheami oktavuođas?</p>
    <p type="listitem">•  Movt leat oahpahusáššit gozihuvvon dán organiserema oktavuođas, mearkkaša go dat omd. ahte  sámi oahpahusáššit dál sirdojuvvojit eret departemeanttas, ja Direktoráhtii?</p>
    <p>Vástádus sámediggeráđis</p>
    <p>Čujuhit Bargiidbellodaga reivii beaiváduvvon 18.05.04 gažaldagain Sámediggeráđđái Sámedikki čoahkkinortnega § 11 vuođul; <em type="italic">Oahpahusodirektoráhtta (jnr 04/2877). </em></p>
    <p type="listitem">•  Oahpahus- ja dutkandepartemeantta (ODD) ii leat čađahan Sámedikkiin makkárge proseassa ođđa  oahpahusdirektoráhta ásaheami oktavuođas.<em type="italic"> </em>  </p>
    <p type="listitem">•  Sámediggeráđđi lea ožžon seamma dieđuid go muđui skuvla-Norga, earenoamážit ODD’ ja  Læringssentera (LS) ruovttusiidduin, muhto maiddái muhtun čoahkkimiin.</p>
    <p>Nu go čuožžu ODD’ preassadieđáhusas, de oažžu ođđa oahpahusdirektoráhtta váldo ovddasvástádusa Norgga skuvlla kvalitehtaovdáneapmái ja kvalitehtaárvvoštallamii, muhto galgá maiddái hálddašit guovddáš doaimmaid ja ovddasvástidit bearráigeahččama. Das lea sámi ohppiid oahpaheapmi maid mielde.</p>
    <p>Čoahkkimis Sámediggeráđi ja Girko-, oahpahus- ja dutkanlávdegotti gaskkas 29.04.04 Stuoradiggedieđáhusa 30 <em type="italic">Kultur for læring </em>birra, gáibidii ráđđi ahte ásahuvvo sámi ossodat oahpahusdirektoráhttii dahje sierra sámi oahpahusdirektoráhtta. Lávdegoddi buktá árvalusas geassemánu 14. b, ja Stuoradiggi meannuda dieđáhusa geassemánu 17. b. dán jagi.  </p>
    <p>Gažaldat 6, áirras Berit Oskal Eira, BB:a sámediggejoavku</p>
    <p>Meavkki-Vilgesvári báhčinguovllu birra</p>
    <p>Meavkki-Vilgesvári báhčinguovlluid oktiilaktin ášši lea fas šaddan áigeguovdilin go Suodjalus lea čielggadan movt boazodoallu galgá heivehuvvot Suodjalusa doibmii. Suodjalus lea dieđihan ahte sii ráhkkanit bággolotnut guovllu, jos eai šatta ovttaoaivilii boazodoaluin. Boazodoalloorohat lea dohkkehan boazodoallofágalaš árvvoštallamiid maidda čielggadusat vuođđuduvvojit ja lea dieđihan ahte sii eai sáhte ovttasbargat dán vuođul.  Lea maid ráhkaduvvon ođđa raporta mas čuožžu ahte lossametallat lea sakka nuoskkidan guovllu.</p>
    <p>Gažaldagat Sámediggeráđđái: Maid lea Sámediggeráđđi bargan dáinna áššiin? Maid áigu Sámediggeráđđi dahkat?</p>
    <p>Vástádus Sámediggeráđis</p>
    <p>Sámediggeráđis lei 01.04.04 čoahkkin stáhtačálliin Bård Glad Pedersen Suodjalusdepartemeanttas Suodjalusa dieđihuvvon Meavkki/Vilgesvári guovllu bággolonisteami birra. Ráđđi čujuhii dasa ahte ášši álbmotrievttálaš bealit eai leat čielggaduvvon, ja departemeanta ávžžuhuvvui vuordit bággolonistemiin dassážii go čielgá lea go dát álbmotrievtti siskkobealde. Danne berre bissehit ášši dassážii go Sámi vuoigatvuođalávdegoddi Romssa fylkka várás ja daid guovlluid várás, mat leat máddeleappos, geargá guovllu sámi vuoigatvuođaid dovdáhanbargguin.</p>
    <p>Mii oaččuimet dan áddejumi čoahkkimis ahte suodjalus lea mielas ságastallat jos dat mielddisbuktá ahte sii sáhttet čađahit plánaidseaset Meavkkis/Vilgeváris. Stáhtačálli lei čielggas das ahte bággolonisteapmi lea bures álbmotrievtti siskkobealde ja aiddostahtii ahte suodjalus ferte joavdat viidáseappot oktiilaktinplánaiguin.</p>
    <p>Sámediggi ii leat ožžon daid čielggademiid ja raporttaid, maidda čujuhuvvo Bargiidbellodaga sámediggejoavkku gažaldagas, ráđđi sáhttá nu mo buot earátge háhkat dáid dieđuid almmolaš prentosiid bokte.</p>
    <p>Sámediggeráđđi ii leat duhtavaš dáinna ruovttoluottadieđuin ja áigu čuovvolit ášši. Čujuhit áššái 19/04 Sámediggeráđi doaibmadieđáhusa 2.10.7 čuoggái, gos válddahallojuvvo mo berre čuovvolit ášši.</p>
    <p>III  Jienasteapmi</p>
    <p>39 áirasis ledje 39 čoahkis. Dán áššis ii jienastuvvon.</p>
    <p>IV  Beavdegirjelasáhusat</p>
    <p>Dán áššis ii ovddiduvvon beavdegirjelasáhus.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Josef Vedhugnes   Johan Mikkel Sara   Åge Nordkild   Svein Peter Pedersen   Willy Olsen   Ragnhild Lydia Nystad Willy Olsen   Ragnhild Lydia Nystad  Per Solli   Randi A. Skum   Magnhild Mathisen Ragnhild Lydia Nystad   Magnhild Mathisen   Ragnhild Lydia Nystad 10  Berit Oskal Eira  11  Ragnhild Lydia Nystad Berit Oskal Eira    Ragnhild Lydia Nystad</p>
    <p>VI  Sámedikki mearrádus</p>
    <p>Ášši loahpahuvvui jienasteami haga.  Ášši meannudeapmi loahpahuvvui miessemánu 26. b. dii. 16.50.</p>
    <p>Vuođđogiella: dárogiella</p>
    <p xml:lang="krl">Ášši 21/04</p>
    <p>Ođđa áššiid dieđiheapmi</p>
    <p xml:lang="vep">Arkiva</p>
    <p>SF- Arkiiváššenr.</p>
    <p>Ášši meannudeapmi álggahuvvui miessemánu 26.b. 2004 dii.  17.20</p>
    <p>I  Áššebáhpirat</p>
    <p>Nr  Beavi Geas/Geasa Tihttal   24.05.04 Janoš Trosten, NSR ovttasbargojoavku ja Guovddášbellodaga sámediggejoavku Sápmelaččat mearridit ieža EO miellahttuvuoda</p>
    <p>25.05.04 Berit Ranveig Nilssen, NSR ovttasbargojoavku ja Guovddášbellodaga sámediggejoavku Sámi ovddidanfoandda doaibmaguovllu viiddideapmi</p>
    <p>25.05.04 Geir Tommy Pedersen, NSR ovttasbargojoavku Sámi ovddidanfoandda doaibmaguovllu viiddideapmi   25.05.04 Berit Ranveig Nilssen, NSR ovttasbargojoavku ja Guovddášbellodaga sámediggejoavku Sámedikki cealkámuš stuorradiggedieđáhussii nr 30 (2003-2004)</p>
    <p>25.05.04 Olav Dikkanen, NSR ovttasbargojoavku ja Guovddášbellodaga sámediggejoavku Sámi dutkanprográmma</p>
    <p>25.05.04 Janoš Trosten, NSR ovttasbargojoavku ja Guovddášbellodaga sámediggejoavku Sámi joatkka- ja boazodoalloskuvla massá oahpposurggiid</p>
    <p>25.05.04 Per A. Bæhr, Olgešbellodat ja Johttisámiid listu</p>
    <p>Álbmotmeahcit</p>
    <p>25.05.04 Per A. Bæhr,  Johttisámiid listu ja Boazolohkku Oarje-Finnmárkkus</p>
    <p>Olgešbellodat</p>
    <p>25.02.04 Isak M. O. Hætta, Friija joavku    25.02.04 Isak M. O. Hætta, Friija joavku</p>
    <p>25.05.04 Terje Tretnes ja Johan Mikkel Sara, SáB/SBS</p>
    <p>Oahppováillagiid dilli</p>
    <p>25.05.04 Ann-Mari Thomassen, NSR:a sámediggejoavku Skániid joatkkaskuvlla fálaldagat galget doalahuvvot</p>
    <p>II  Evttohusat ja vejolaš mearkkašumit</p>
    <p>Evttohus 1, áirras Janoš Trosten, NSR ovttasbargojoavku ja Guovddášbellodaga sámediggejoavku</p>
    <p>Sápmelaččat mearridit ieža EO miellahttuvuoda</p>
    <p>Sápmelaččaid vuoigatvuođat eatnamiidda ja čáziide eai leat velá čielggaduvvon Norggas. Iige leat sihkkar nagodit go bealit (-partene) ovttaoaivilvuhtii boahtit eananvuoigatvuođa áššis.</p>
    <p>Norga lea vuođđuduvvon dáččaid ja sápmelaččaid eatnama ala ja ii goabbáge bealli sáhte nuppi eatnamiid badjel mearridit jus álbmotrievtti ja olmmošvuoigatvuođaid bidjá vuođđun. Dattege gávdno okta vejolašvuohta, namalassii jus bealit (-partene) šiehtademiiguin sohpet dakkár vejolašvuođa sámi báikegottiid dohkkehemiin. Odne eai leat šiehtadeamit gaskal stáhta (-ráđđehusa) ja Sámedikki politihkalaččat dohkkehuvvon stáhtaeiseválddiid bealis. Ii stáhta iige Sámediggi sáhte fievrridit sápmelaččaid historjjálaš eatnamiid ja čáziid goalmmát stáhtaváldái, juoga EO šaddá ođđa vuođđolágain.</p>
    <p>Sámediggi lea iešge geatnegahtton čuovvut álbmotrievttálaš prinsihpaid maid vuođđu lea olmmošvuoigatvuođa julggáštusat ja stáhtas ja Sámedikkis ii leat vuoigatvuohta fievrridit sámi eatnamiid EO:ii, eatnamiid oamastit sámi báikegottit ja báikegottiid ássit.</p>
    <p>Evttohus 2, áirras Berit Ranveig Nilssen, NSR ovttasbargojoavku</p>
    <p>Sámi ovddidanfoandda doaibmaguovllu viiddideapmi</p>
    <p>NSR ovttasbargojoavku bivdá ahte Sámediggi farggamusat laktá Mátta-Várjjaga Sámi ovddidanfoandda doaibmaguvlui.</p>
    <p>Evttohus 3, áirras Geir Tommy Pedersen, NSR ovttasbargojoavku</p>
    <p>Sámi ovddidanfoandda doaibmaguovllu viiddideapmi</p>
    <p>NSR ovttasbargojoavku bivdá ahte Sámediggi farggamusat laktá Ivggu Sámi ovddidanfoandda doaibmaguvlui.</p>
    <p>Evttohus 4, áirras Berit Ranveig Nilssen, NSR ovttasbargojoavku ja Guovddášbellodaga sámediggejoavku</p>
    <p>Sámedikki cealkámuš stuorradiggedieđáhussii nr 30 (2003-2004)</p>
    <p>Sámediggi lea gulaskuddancealkámuša oktavuođas NAČ:ii 2003:16 – vuosttažettiin cealkán earret eará ahte;</p>
    <p>”bajimuš mihttomearri sámiid vuođđooahpahusas galgá ovddiduvvot daid prinsihpaid ja njuolggadusaid mielde mat ILO-konvenšuvnnas 169 leat biddjojuvvon vuođđun, erenoamážit 26-28. artihkkalat, ja Vuođđolágaparagráfa 110a. Sámediggi galgá oažžut duohta váikkuhanfámu láhkaásahusaid/prinsihpaid hábmemii sámi vuođđooahpahusa sisdoalu ja árvvoštallanhámiid hárrái. Čujuhit ILO-konvenšuvdnii nr 169 Eamiálbmogiid ja čearddalaš álbmogiid hárrái iešmearrideaddji riikkain, maid Norga lea dohkkehan, ja man 27. artihkkalis čuožžu ahte:</p>
    <p><em type="italic">1.  Dáid álbmogiid oahpahusprográmmaid ja -bálvalusaid galgá ovddidit ja ollašuhttit singuin veahkkálagaid vai dát prográmmat ja bálvalusat gallehit sin sierranasdárbbuid, ja daidda galget gullat sin historjá, diehtu, teknologiija, árvosystemat ja maiddái sin sosiála, ekonomalaš-, ja kultuvrralaš viggamušat. 2.  Ovddasvástideaddji eiseválddit galget dáhkidit dáid álbmogiid lahtuid skuvlema ja osolašvuođa skuvlenprográmmaid plánemis ja ollašuhttimis dainna ulbmiliin ahte dát álbmogat dađistaga sáhttet váldit ain stuorit ovddasvástádusa dáid prográmmaid jođiheamis. </em>3.  <em type="italic">Dasa lassin ráđđehusat galget dovddastit dáid álbmogiid vuoigatvuođa vuođđudit iežaset skuvlenásahusaid ja -</em> <em type="italic">bálvalusaid dainna eavttuin ahte dákkár ásahusat devdet unnimus norpmaid maid ovddasvástideaddji eiseválddit leat ráđđálagaid dáiguin álbmogiiguin ráhkadan.</em> </p>
    <p>Sámedikkis ledje maid vuordámušat árramuttos beassat searvat oahpahuslága ođasmahttinbargui ja boahtteáiggi skuvlla hábmemii sámi mánáide ja nuoraide. Go nie ii geavvan, de áigu Sámediggi deattuhit man deaŧalaš lea ahte muhtun ráje guovddáš bealit gozihuvvojit vai sámi mánát ja nuorat sáhttet dovdat ahte movttiidahttojuvvojit ovddidit sin iežaset dáidduid ja attáldagaid.</p>
    <p>Oahpahuslága galggašii rievdadit nu ahte sámi mánát ja nuorat beroškeahttá das gos ásset, ožžot ovttaskas vuoigatvuođa oahpahussii sámegillii. Dát sihkkarastášii ahte oahpahus lea čadnojuvvon iežas kultuvrii ja gillii, nugo buot norgalaš mánáide lea lunddolaš norgalaš skuvllas. Deaŧalaš oahppanstrategiija lea ahte oahpahus lea dan gillii maid oahppi máhttá ja ahte vuolggasadji váldojuvvo das mii lea oahpis. Oahpahus sámegielas ja sámi kultuvrras ii galgga leat lassi mii sáhttá šaddat liigenoađđin ja lusttuhuhttit ohppiid.</p>
    <p>Sámediggi áigu maiddái muittuhit ahte ollu rávis sápmelaččat eai goassige leat ožžon oahpu sámi gielas ja kultuvrras. Rávisolbmuidoahpahusfálaldahkan galggašedje sii oažžut ovttaskas vuoigatvuođa oahpahussii sámegielas ja sámi kultuvrras ja servodateallimis mii vástida vuođđaskuvladási.</p>
    <p>Sámediggi vuordá maiddái ahte boahtteáiggis galget ovddiduvvot sierra sámi oahppoplánat buot fágain olles 13-jagi skuvlla váste. Stuorradiggedieđáhusas lea evttohuvvon ahte ráhkaduvvo ođđa oahppoplánastruktuvra ja ahte oahppoplánat ođasmahttojuvvojit, muhto ii boađe čielgasit ovdan ahte dát guoská maiddái <span type="quote">”10-jagi vuođđoskuvlla sámi oahppoplánačoakkáldahkii”</span>. Oahpahus mii addojuvvo sámi oahppoplánačoakkáldaga mielde, ferte leat ovttaárvosaš dainna oahpahusain mii addojuvvo našuvnnalaš oahppoplánačoakkáldaga mielde, bargohivvodaga, áiggi geavaheami ja mearkkašumi ektui. Sámediggi deattuha skuvlla rolla sámi kultuvrra ja árbevieruid goziheames, ja movt skuvla galgá veahkehit oahppi birgehallat máŋggakultuvrralaš servodagas ja árvvusatnit iežas ja earáid kultuvrra. Dasto galget sámi mánát ja nuorat šaddat dohkálažžan bargat sámi servodagas ja stuorraservodagas. Dát gáibida ahte sámi mánát ja nuorat šaddet doaibmi guovttegielagin dárogielas ja sámegielas skuvlaváccedettiineaset.</p>
    <p>Sámediggi čujuha ahte lea deaŧalaš ráhkadit sierra plánaid erenoamážit fágain mat hábmejit identitehta. Ii galgga šaddat nu ahte sámi árvvut ja prinsihpat gozihuvvojit báikkálaš heivehemiin. Dát dagaha dan ahte sámi oahppi vejolašvuohta oahppat iežas kultuvrra birra šaddá menddo soaittahagas ja sorjá das gos oahppi ássá.</p>
    <p>Sámegiella lea ovttaárvvus dárogielain, ja dan ferte maid oainnusin dahkat oahpahuslágas. Sámi nuorat galget maid ráhkkanahttojuvvot alit oahpu váldit ja danne ferte sámi giellafága joatkkaskuvladásis biddjojuvvot seamma árvui go eará giellafágat leat, nu ahte oahppit geain lea sihke sámegiella, dárogiella ja eaŋgalasgiella fágan eai galgga dárbbašit váldit nuppi amasgiela. Sámegielas maid galgá oažžut oahppočuoggáid alit ohppui sisaváldimis ja oahppočuoggát galget ceahkálastojuvvot oahpahusdási mielde.</p>
    <p>NSR ovttasbargojoavku, Ovttasbargojoavku ja Guovddášbellodaga sámediggejoavku bivdet Sámedikki meannudit dán ášši dán dievasčoahkkimis.</p>
    <p>Evttohus 5, áirras Olav Dikkanen, NSR ovttasbargojoavku ja Guovddášbellodaga sámediggejoavku</p>
    <p>Sámi dutkanprográmma</p>
    <p>NSR ovttasbargojoavku, Ovttasbargojoavku ja Guovddášbellodaga sámediggejoavku čujuhit ahte Norgga Dutkanráđi sámi dutkanprográmma lea plánejuvvon heaittihuvvot ođđajagis 2005.</p>
    <p>NSR ovttasbargojoavku, Ovttasbargojoavku ja Guovddášbellodaga sámediggejoavku ballet ahte dán prográmma heaittiheami geažil ruđat unniduvvujit dramáhtalaččat sámi dutkamii. Danne mii bivdit ahte álggahuvvo viiddis sámi dutkanprográmma unnimusat viđa jahkái, mii lea dan barggu joatkin mii lea dahkkojuvvon Norgga Dutkanráđi dutkanprográmma olis. Dákkár prográmmas ferte leat sisdoallun guovddáš oassin dutkan sámi gielas earret eará dáin osiin:</p>
    <p>Giellastruktuvra ja giela rievdan  Giela geavaheapmi servodagas</p>
    <p>Giellaplánen doaibmabijuid golut  Gielalaš ávdnasiid fuolaheapmi, erenoamážit báikenamaid</p>
    <p>Evttohus 6, áirras Janoš Trosten, NSR ovttasbargojoavku ja Guovddášbellodaga sámediggejoavku</p>
    <p>Sámi joatkka- ja boazodoalloskuvla massá oahpposurggiid</p>
    <p>Stáhtas leat erenoamáš geatnegasvuođat sámi joatkkaskuvllaid ektui Kárášjogas ja Guovdageainnus. Joatkkaskuvllaid ulbmil lea fállat sámi nuoraide buriid ja viiddis oahppofálaldagaid, sihke praktihkalaš ja teorehtalaš oahpposurggiin.</p>
    <p>Departementa lea dál signaliseren unnidit ruhtajuolludeami joatkkaskuvlii Guovdageainnus ja dat mielddisbuktá ahte skuvla ferte unnidit oahpposurggiid, dán oktavuođas boahtá dábálašfágaid suorgi gillát ja jáhkkimis loahpahuvvo.</p>
    <p>Sámediggi ii sáhte dán dohkkehit.</p>
    <p>Sámediggeráđđi ferte dáinna áššiin duođalaččat bargat ja geahččalit čovdosa gávdnat.</p>
    <p>Evttohus 7, áirras Per A. Bæhr, Johttisámiid listu ja Olgešbellodat</p>
    <p>Álbmotmeahcit</p>
    <p>Guovdageainnu Johttisámiid listu ja Olgešbellodat bivdet ahte Sámediggeráđđi bivdá ráđđehusa rievdadit dáláš njuolggadusaid Anárjoga ja Ráissá álbmotmehciid hárrái nu ahte dat šaddet nugo Rávttošjoga álbmotmeahci njuolggadusat leat.</p>
    <p>Evttohus 8, áirras Per A. Bæhr, Johttisámiid listu ja Olgešbellodat</p>
    <p>Boazolohku Oarje-Finnmárkkus</p>
    <p>Guovdageainnu Johttisámiidlistu ja Olgešbellodat bivdiba ahte Sámedikkirađđi bargá dan ala ahte OarjeFinnmarku boazologu mearrideapmi galgá bargot Stuorradikkedieđahus nr. 28 (1991-92) <span type="quote">“Nana bistavaš boazodoallu”</span> eavttuid mielde. Namalassii: - Orohatjuohkin galgá čađahuvvot. - Boazodoallu galgá ieš aktiivvalaččat mielde hábmeme boazologu meari orohagaide.</p>
    <p>Sámediggi bidjá ovttasrádiid NBR`ain mátkái lávdegotti mi galgá gulahallat boazodoallostivrrain ja geahččat leago vuođđu bargat viidáseappot boazologu vuođđobargguin ja viiddidit dárbbašlaš áiggi dása.</p>
    <p>Boazologu bargu bissehuvvo dassážii go dát eavttut leat guorahallojuvvon ja mearriduvvon boazodoallostivrras.</p>
    <p>Evttohus 9, áirras Isak Mathis O. Hætta, Friija joavku</p>
    <p>Sámediggi bivdá Stuorradikki rievdadit sámeálbmotfoandda njuolggadusaid nu ahte dat sápmelaččat geat leat massán skuvlavázzima, ožžot buhtadusa foanddas.</p>
    <p>Ii leat dohkálaš go sii maŋŋá 20 jagi barggu eai leat ožžon dan buhtadusa man sis lea gáibádus oažžut, ja danne oaivvilda Sámediggi ahte sidjiide addojuvvo buhtadus foanddas sin barggu mielde.</p>
    <p>Evttohus 10, áirras Isak Mathis O. Hætta, Friija joavku</p>
    <p>Sámediggi nammada lávdegotti, mii galgá guorahallat sámi dáloniid gierdatmeahttun meahcástandili, ja sin beassama daidda luondduriggodagaide maid sii leat buolvvaid čađa ávkkástallan.</p>
    <p>Viidáseappot ferte Sámedikki lávdegoddi gávdnat čovdosa vai sámi dálonat besset geavahit mohtorfievrruid guovlluineaset johtolagaid mielde, mat geavahuvvojit, ja ovddidit rievdadusevttousaid vai dáid johtolagaid beassá geavahit birra jagi. Nu go mii diehtit, de eai beasa dálonat geavahit fievrruid meahcis gaskal miessemánu 5. b. ja geassemánu 30. b.</p>
    <p>Viidáseappot ferte beassat cegget goađi/bartta guovlluin, mat leat geavahuvvon buolvvaid čađa.</p>
    <p>Jođanisdoaibmi lávdegottis berrejit leat 5-7 lahtu, ja dat berre buktit árvalusa áššái jagis 2004.</p>
    <p>Evttohus 11, áirasat Terje Tretnes ja Johan Mikkel Sara, Sáb/SBS</p>
    <p>Oahppováillagiid dilli</p>
    <p>Ráđđehus galgá fargga geiget dieđáhusa Stuorradiggái ee. oahppováillagiid dili birra dáruiduhttinpolitihka geažil. Sámediggi ávžžuha Ráđđáhusa árvalit Stuorradiggái čovdosa vai oahppováillagat sáhttet oažžut oktagaslaš buhtadusa. Sin áigi lea nohkamin eatge mii sáhte dohkkehit ahte Ráđđehus ain goazaha dán deaŧalaš ášši.</p>
    <p>Evttohus 12, áirras Ann-Mari Thomassen, NSR ovttasbargojoavku</p>
    <p>Skániid joatkkaskuvlla fálaldagat galget doalahuvvot</p>
    <p>Romssa fylkkaráđđi, mas leat Bargiidbellodat, Sosialisttalaš gurotbellodat ja Guovddášbellodat, leat mearridan ahte boahtte skuvlajagi galget guokte luohká Skániid joatkkaskuvllas heaittihuvvot. Dát lea hui šállošahtti go Skániid joatkkaskuvla rehkenasto leat Mátta-Romssa sámi giellaoahpahusa gelbbolašvuođaguovddážin.</p>
    <p>Romssa fylka lea guhkes áiggi geavahan ollu resurssaid, maiddái ekonomalaš resurssaid, nannet ja hukset buori giellaoahpahusfálaldaga Skániid joatkkaskuvllas. Norlándda fylkkas lea muđui šiehtadus Romssain ahte Evenášši ja Dielddanuori gielddaid oahppit geat válljejit Skániid joatkkaskuvla vuosttaš sadjái, galget beassat sisa seamma dásis Romssa ohppiiguin. Norlándda fylka lea dainna lágiin váldimin deaŧalaš oasi ekonomalaš ovddasvástádusas skuvlla bisuheamis.</p>
    <p>Skániid joatkkaskuvla lea guovdu guovddáš sámi ássanguovllu ja hui deaŧalaš oassi sámi ássama bisuheames. Nuorat eai dárbbaš vuolgit eret ruovttus go váldet vuosttaš dábálašfágaoahpu. Sámegiel oahpahus lea sajáiduvvan lunddolaččat skuvllas. Sámi nuorat dovdet oadjebasvuođa sámevuođa ektui. Skuvla ja fylka leat maiddái addán deaŧalaš signálaid dalle go sámi galben álggahuvvui dárogielain ovttaárvvus olles skuvllas. Sámediggeráđđi ferte bargat áššiin vai Skániid joatkkaskuvllas sihkkarastojuvvo ain dohkálaš fálaldat.</p>
    <p>III  Jienasteapmi</p>
    <p>39 áirasis ledje 37 čoahkis. Jienasteapmi dahkkojuvvui čuovvovaš vuogi mielde:</p>
    <p> Čoahkkinjođihangoddi evttohii ahte ášši 30/04 <em type="italic">Sámeálbmotfoandda njuolggadusat</em> biddjojuvvo ođđa áššin bearjadaga miessemánu 28. b. dii. 10.00. Dasto bivdá čoahkkinjođihangoddi Sámediggeráđi ráhkkanahttit ášši beaivvi mielde ja buktit áššeovddidusa mearrádusárvalusain áirasiidda otne. Evttohus mearriduvvui ovttajienalaččat.  </p>
    <p>Evttohusat 1-12 sáddejuvvojit Sámediggeráđđái. Ovttajienalaččat mearriduvvon.</p>
    <p>IV  Beavdegirjelasáhusat</p>
    <p>Dán áššis ii ovddiduvvon beavdegirjelasáhus.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Janoš Trosten   Berit Ranveig Nilssen Anders Urheim   Magnhild Mathisen   Berit Ranveig Nilssen  Geir Tommy Pedersen Willy Ørnebakk   Anders Urheim   Janoš Trosten   Geir Tommy Pedersen  Berit Oskal Eira   Geir Tommy Pedersen   Olav Dikkanen Per Solli   Olav Dikkanen  Ann-Mari Thomassen Per Solli</p>
    <p>Terje Tretnes   Ann-Mari Thomassen  Per A. Bæhr Geir Tommy Pedersen   Ole Henrik Magga   Per A. Bæhr  Isak Mathis O. Hætta Geir Tommy Pedersen   Janoš Trosten   Egil Olli   Terje Tretnes   Sven-Roald Nystø   Isak Mathis O. Hætta 10  Terje Tretnes Åge Nordkild   Janoš Trosten   Terje Tretnes  Egil Olli (čoahkkinortnegii)   Egil Olli (čoahkkinortnegii)</p>
    <p>VI  Sámedikki mearrádus</p>
    <p>Ášši 30/04 <em type="italic">Sámeálbmotfoandda njuolggadusat</em> biddjojuvvo ođđa áššin bearjadaga miessemánu 28. b. dii. 10.00. Dasto bivdá čoahkkinjođihangoddi Sámediggeráđi ráhkkanahttit ášši beaivvi mielde ja buktit áššeovddidusa mearrádusárvalusain áirasiidda otne. Evttohus mearriduvvui ovttajienalaččat.  </p>
    <p>Evttohusat 1-12 sáddejuvvojit Sámediggeráđđái.</p>
    <p>Ášši meannudeapmi loahpahuvvui duorastaga miessemánu 27. b. dii. 09.15.</p>
    <p>Vuođđogiella: dárogiella</p>
    <p xml:lang="krl">Ášši 22/04</p>
    <p>Sámedikki jahkedieđáhus 2003</p>
    <p xml:lang="vep">Arkiva</p>
    <p>SF-046.2 Arkiiváššenr.</p>
    <p>Ášši meannudeapmi álggahuvvui miessemánu 27. b. 2004 dii.09.15.</p>
    <p>I  Áššebáhpirat</p>
    <p>Nr  Beaivi    Geas/Geasa Tihttal</p>
    <p>1.   Sámediggeráđi ášši R28/04 Sámedikki jahkedieđáhus 2003 2.  26.02.2004 Stuorradikkis: Risttálaš álbmotbellodaga stuoradiggejoavku  Stuoradiggedieđáhus nr.10 (2003-2004)  Sámedikki doaimma birra 2002</p>
    <p>3.  22.03.2004 Stuoradikki gieldalávdegoddi  Stuoradiggedieđáhus nr.10 (2003-2004) Sámedikki jahkedieđáhus 2002 ovddas 4.  02.04.2004 Gielda – ja guovlludepartemeanta  Stuoradiggedieđáhus nr.10 (2003-2004)  Sámedikki doaimma birra 2002</p>
    <p>5.  20.04.2004 Dásseárvoáittardeaddji sádden Viežžan jahkedieđáhusa</p>
    <p>Áššejohtu:</p>
    <p>Lávdegoddi, ráđđi,  komitea, foanda Beavi Áššenr</p>
    <p>Sámediggeráđđi 14.04.2004 R28/04 Plána- ja finánsalávdegoddi 24.05.2004 002/04 Sámedikki dievasčoahkkin 27.05.2004 22/04</p>
    <p>II  Evttohusat ja mearkkašumit</p>
    <p>Sámediggeráđi mearrádusárvalus lávdegoddái</p>
    <p>1. kap. Jahkedieđáhusa perspektiivvat ja dieđáhusa meannudeapmi</p>
    <p>Sámelága § 1-3 vuođul galgá Sámedikki jahkedieđáhus sáddejuvvot Gonagassii. Sámedikki ásaheami oktavuođas mearridii Stuorradiggi nugo Stuorradikki justislávdegoddi lei árvalan ahte (gč. Árvalusa O nr 79 (1986-87) 7. čuoggás 16. siiddus): <em type="italic"><span type="quote" xml:lang="nob">”Regjeringen fremlegger inntil videre for Stortinget årlig stortingsmelding om Sametingets virksomhet. En gang i hver stortingsperiode framlegges melding om de tiltak som foretas for å sikre og utvikle samenes språk, kultur og samfunnsliv”</span> (Ráđđehus ovddida doaisttážii Stuorradiggái jahkásaš stuorradiggedieđáhusa Sámedikki doaimma birra. Juohke stuorradiggeáigodagas ovddiduvvo dieđáhus daid doaibmabijuid birra mat čađahuvvojit sihkkarastit ja ovddidit sámi giela, kultuvrra ja servodateallima</em>.) </p>
    <p>Ráđđehus dieđiha dieđáhusas Norgga Sámiráđi ja Sámedikki doaimma birra 1989:s (gč. stuorradiggedieđáhusa nr 29 (1990-91) 1. čuoggás, 4. siiddus) ahte áigu čuovvolit dán geatnegasvuođa. Dát vuogádat ii leat rievdaduvvon dan rájes.</p>
    <p>Sámedikki mielas ii ovddiduvvo Sámedikki jahkedieđáhus šat Stuorradiggái dan jahkásaš stuorradiggedieđáhusas Sámedikki doaimma birra, muhto baicce ovddiduvvo Ráđđehusa oaidnu Sámedikki jahkedieđáhussii ja Sámedikki mearrádusaide dain áššiin mat leat meannuduvvon jahkedieđáhusa áigodagas, ja dasto ovddiduvvojit Ráđđehusa iežas doaibmabijut Sámedikki ja sámi álbmoga ektui. Sámedikki iežas jahkedieđáhus lea dušše mielddusin Ráđđehusa stuorradiggedieđáhusas, iige šat leat sierra kapihttalin.</p>
    <p>Sámediggeráđđi lea reivves gieldakomiteai bivdán Stuorradikki váikkuhit ahte Stuorradiggi meannudivččii Sámedikki jahkedieđáhusa nugo dat lea, go Sámediggi ii leat duhtavaš dáláš meannudanvugiin. Sámediggi lea ožžon reivve mii lea beaiváduvvon cuoŋománu 2. b. 2004 Gieldadepartemeantta politihkalaš jođiheaddjiin, mas daddjo ná: ”<em type="italic"> <span type="quote" xml:lang="nob">”Vi ønsker derfor nå en avklaring av hvordan Sametinget ønsker meldingen presentert slik at oppmerksomheten kan konsentreres om de substansielle spørsmål i Sametingets årsmelding, og ikke i så stor grad om redigeringsspørsmål. Departementet vil ta kontakt om dette før planleggingen av arbeidet med neste årlige stortingsmelding”</span> (Danne háliidat mii čilgehusa movt Sámediggi háliida dieđáhusa meannuduvvot vai fuomášupmi čohkkejuvvošii Sámedikki jahkedieđáhusa deaŧalaš beliide iige nu ollu dasa maid fertešii buoredit. Departemeanta áigu váldit oktavuođa dán birra ovdal go plánegoahtá barggu boahtte jahkásaš stuorradiggedieđáhusaiguin.) </em></p>
    <p>Sámediggi lea guovtti maŋimuš jagis meannudan jahkedieđáhusas miessemánus, iige guovvamánus nugo ovdal láve. Meannudeapmi rievdaduvvui danne vai Sámediggi sáhttá rehketdoalu maid meannudit oktan jahkedieđáhusain. Sámediggi áigu fas meannudišgoahtit jahkedieđáhusa guovvamánu dievasčoahkkimis vai dat livččii gárvvis nu árrat go vejolaš.</p>
    <p>2. kap. Hástalusat jagis 2004</p>
    <p>Sámedikkis leat arvat hástalusat 2004:s, muhto lea válljen vuoruhit muhtun váldohástalusaid dán jahkedieđáhusas.</p>
    <p>Ráđđádallamat ja šiehtadallamat</p>
    <p>Stáhtas lea ráđđádallan geatnegasvuohta sámiid ektui, ja muhtun oktavuođain das lea maid šiehtadangeatnegasvuohta. Nugo ILO eamiálbmotekspeartalávdegoddi oaivvilda, ja maid lea deaŧalaš deattuhit ahte Ráđđehusas lea álbmotrievttálaš geatnegasvuohta ráđđádallat (geahča ILO-raportta, njukčamánnu 2004). Ráđđádallan- ja šiehtadallangeatnegasvuohta vuolgá ILO-konvenšuvnnas nr. 169 (artihkkaliid 2, 4, 6, 7 ja 15 mielde), ON konvenšuvnnas siviila ja politihkalaš vuoigatvuođaid hárrái (artihkkaliid 1 ja 27 mielde), ja Vuođđolága §:s 110a.</p>
    <p>Otnáš beaivvi rádjai eai leat čađahuvvon ráđđádallamat eaige šiehtadallamat riikkaidgaskasaš eamiálbmotrievtti ja Vuođđolága § 110a ektui. Ollu gerddiid leat oaidnán ahte dát lea váttásmahttán stuorradiggeproposišuvnnaid ja stuorradiggedieđáhusaid politihkalaš meannudeami, ja dan politihka hábmema mas lea mearkkašupmi sámi kultuvrii ja servodahkii. Ráđđádallan- ja šiehtadallanortnegiiguin sáhtášii garvit dán láhkai geavvamis. Dainna lágiin sáhtášii maiddái gávnnahit oktasaš áddejumi das makkár ovddidandárbbut sámi servodagas leat ja makkár stáhtus das lea, mii iešalddis nanosmahtášii dili.</p>
    <p>Sámediggi ja Gielda- ja guovludepartemeanta leat šaddan ovttaoaivilii das ahte álggahit ráđđádallan- ja šiehtadallanprosedyraid ásahanproseassa. Ortnegiid ja prosedyraid hábmema oktavuođas lea čielga dárbu čađahit albma proseassa, nugo maiddái ILO-konvenšuvnna nr. 169  2. artihkkalis (1) gáibiduvvo. Mii leat šaddan ovttaoaivilii ahte ásahuvvo oktasaš hálddahuslaš bargojoavku man bargun lea ráhkadit raportta mas čilgejuvvo 1)  ráđđádallamiid ja šiehtadallamiid vuođđu, ja  2)  mas leat prosedyraárvalusat ja mihttomearit movt čađahit ráđđádallamiid ja šiehtadallamiid.</p>
    <p>Sámediggi vuordá ahte Ráđđehus positiivvalaččat váikkuha dan ahte ráđđádallan- ja šiehtadallanprosedyrat ásahuvvojit čielga álbmotrievttálaš rámmaid siskkobealde. Dan seammás go ásahuvvojit čielga prosedyrat, lea Sámedikki mielas dárbu dynámalaččat geahččat movt dákkár ortnegiid sáhttá ovddidit.</p>
    <p>Iešmearrideapmi</p>
    <p>Sámediggi bargá sámi iešmearrideami sisdoalu viidásetovddidemiin. Dat movt sámit áddejit iešmearrideami vuođđuduvvá riikkaidgaskasaš normáide ja dan ovdáneapmái mii lea leamaš sihke rievttálaččat ja politihkalaččat riikkaidgaskasaš forain. Sámedikki mielas lea deaŧalaš heivehit sámi iešmearrideami min áigái, ja nu ahte sámi álbmoga iežas árvvut ja eallinvuohki váldojuvvojit vuhtii.</p>
    <p>Sámediggi gáibida ahte eamiálbmogiid vuoigatvuođat našuvnnalaš ja riikkaidgaskasaš dásis nanosmahttojuvvojit. Ferte joatkit bargguin konkretiseret ja viidásetovddidit Sámedikki vuoigatvuođapolitihka riikkaidgaskasaš riekteovdáneami vuođul, ja daid riekteprinsihpaid vuođul mat gusket eamiálbmotvuoigatvuođaide sihke našuvnnalaččat ja álbmotrievttálaččat.</p>
    <p>Daid hástalusaid maid Sámediggi oaidná dan láhkabarggus mii fargga álgá ja mii guoská sámi beroštumiide, ja maid várra ii sáhte maŋidit dassážii go ráđđádallan- ja šiehtadallanortnet lea formaliserejuvvon, ferte geahččat daid geatnegasvuođaid ektui mat Sámedikkis leat, sihke našuvnnalaš ja riikkaidgaskasaš dásis. Dát guoská lágaide nugo finnmárkkuláhka, minerálaláhka, boazodoalloláhka jna.</p>
    <p>Okta dain deaŧaleamos hástalusain mat Sámedikkis leat 2004:s lea bargu viidáseappot finnmárkkulágain. Sámediggi deattuha ahte boahtteáiggi finnmárkkuláhka ferte čielgasit vuođđuduvvot álbmotrievttálaš rámmaide. Lágas ferte čielgasit daddjojuvvot ahte álbmotrievtti mearrádusain lea ovdamunni. Lágain ferte čalmmustit ja dohkkehit sámiid vuoigatvuođaid, geavahanvugiid ja riekteárbevieruid. Sámediggi áigu čuovvolit ođđa Sámi vuoigatvuođalávdegotti barggu Romssa, Norlándda ja oarjelsámeguovllu ektui.</p>
    <p>Sámiin leat vuoigatvuođat minerálagávdnosiid oktavuođas sámi resurssaguovlluin, mii mearkkaša ahte Sámediggi gáibida vuoigatvuođa leat mielde mearrideamen dáid resurssaid. Danne lea dárbu šiehtadallat movt dáiguin gávdnosiiguin láhttet ja movt daid geavahit dáin guovlluin. Sámediggi gáibida ahte Norga váldá váldoovddasvástádusa maiddái eamiálbmotdimenšuvnna suodjaleames ja ovddideames petroleumadoaimma oktavuođas davvin.</p>
    <p>Ii leat doarvái čađahit ráđđádallamiid eaŋkiláššiin Sámedikkiin go dainna ii ollašuhtto álbmotrievtti gáibádus searvvaheami ja iešmearrideami ektui.</p>
    <p>Vuoigatvuođat</p>
    <p>Dál leat čielggadeamen ja bargamin ollu dakkár resursalágaiguin main njuolga lea mearkkašupmi sámi kultuvrra ávnnaslaš vuđđui. Lea sivva čujuhit ahte dáláš luondduresursalágaid hálddašanortnet ii dávis ILO-konvenšuvnna nr 169 15. artihkkalii, eamiálbmogiid searvama ektui hálddašeapmái. Lágaid sisdoaluin ja láhkaproseassaiguin ferte ollašuhttit álbmotrievttálaš gáibádusaid, ja Sámediggi vuordá ahte dan hálddašanvuogádaga organiseren, maiddái kulturmuitohálddašeapmi, árvvoštallojuvvo ođđasis.</p>
    <p>Sámi guovlluin rikkis luondduresurssat leat ovdamunnin maid sáhttá eanet geavahit ealáhusovddideapmái ja árvobuvttadeapmái. Dat go vuoigatvuođa- ja hálddášanáššit eai leat čielggaduvvon, institušuvnnalaš ráddjejumit ja ruossalas geavaheaddjiberoštumit hehttejit dábálaččat oppalaš positiivvalaš ealáhusovdáneami. Danne lea Sámediggi politihkalaš doaimmastis nannosit deattuhan sámi perspektiivva omd. boazodoalu, eanadoalu ja guolástusa láhčima ja hálddašeami oktavuođas.</p>
    <p>Guolleresurssat galget hálddašuvvot sámiid eavttuid vuođul ja našuvnnalaš ja riikkaidgaskasaš eamiálbmotgeatnegasvuođaid vuođul. Sámediggi áigu vuoruhit bivdovuoigatvuođaid ruovttoluotta oččodeami sámi riddo- ja vuotnaguovlluide. Dasa lassin áigu Sámediggi vuoruhit báikkálaš hálddašanmálliid oažžuma, main lagasvuođa- ja sorjjasvuođaprinsihppa biddjojuvvo vuođđun.</p>
    <p>Sámediggi searvá Áhperesursalága ráhkadeapmái mii earret eará galgá boahtit geassemánu 3. b. 1983 nr 40 sáltečáhcebivdolága jna. (sáltečáhcebivdoláhka) sadjái. Láhka galgá earret eará siskkildit eamiálbmotdimenšuvnna mearraresurssaid hálddašeami oktavuođas ja Norgga eamiálbmotgeatnegasvuođaid.</p>
    <p>Okta dain stuorámus areálageavahanhástalusain 2004:s leat dat issoras stuorra plánat hukset bieggafámu sámi guovlluin. Sámedikkis ii leat goassige jerrojuvvon bieggafámu birra energiijaáŋgiruššama oktavuođas. Go dál čájeha ahte sámi guovlluide dat eanemusat čuhcet dát doaibmabijut, de lea ágga jearrat ahte leigo Ráđđehusas ja Stuorradikkis dohkálaš mearrádusvuođđu dalle go leat mearridan bargagoahtit bieggafámuin. Eat man ge láhkai sáhte dohkkehit bieggafámu viidáset huksema sámi guovlluin ovdal go sámi vuoigatvuođat leat dohkkehuvvon. Eanemus maid ovdal dan sáhttá dahkat, lea ahte ráhkaduvvo ollislaš váikkuhaniskančielggadus bieggafámu huksema birra sámi guovlluin, man oktavuođas juo ásahuvvon ja plánejuvvon rusttegat geahčaduvvojit fárrolaga.</p>
    <p>Deaŧalaš lea bargat dan ala ahte sámi mánáid vuoigatvuođat mánáidgárddiin gozihuvvojit sin eatnigiela, kultuvrralaš duogáža ja identitehta ektui. Sámediggi áigu joatkit bargat dan ala ahte sámi oahppit oččošedje individuálalaš vuoigatvuođa oahpahussii sámegillii ja sámegielas, beroškeahttá das guđe báikkis riikkas orrot. Lea dárbu bargat dan ala ahte oahppit duođai oččošedje daid vuoigatvuođaid maidda sis lea vuoigatvuohta oahpahuslága vuođul. Lea deaŧalaš ahte diehtu vuoigatvuođaid birra manašii maiddái politihkkariidda ja skuvlaeiseválddiide, iige dušše oahppiide ja sin fuolaheaddjiide.</p>
    <p>Sámediggi bargá dan ala ahte sámi pasieanttaid fágalaš, kultuvrralaš ja gielalaš vuoigatvuođat nannejuvvojit. Vásihusat dán rádjai čájehit ahte dat ođđa dearvvasvuođafitnodagat eai dohkálaččat vuhtii váldde sámi geavaheaddjiid vuoigatvuođaid. Danne evttohage Sámediggi ovttasbargoorgána Sámedikki ja guovllulaš dearvvasvuođafitnodagaid gaskka. Sámediggi áigu gozihit sámi pasieanttaid vuoigatvuođa geavahit sámegiela go deaivvadit dearvvasvuođa- ja sosiáladoaimmahagaiguin. Dát vuoigatvuohta hálddašanguovllu ektui lea mearriduvvon sámelága §:s 3-5.</p>
    <p>Sámediggái lea deaŧalaš searvat aktiivvalaččat riikkaidgaskasaš eamiálbmotbargui. Ulbmilin lea váikkuhit riikkaidgaskasaš eamiálbmotpolitihka ja ná leat mielde bidjamin rámmaid sámi servodaga ovdáneapmái. Danne áigu ge Sámediggi boahtteáiggis vuoruhit áŋgiruššamiid daid orgánaid ektui mat mearridit riikkaidgaskasaš riektestandárddaid. Sámediggi áigu bargat dan ala ahte maiddái eamiálbmotparlameanttat ja eará álbmotválljen orgánat galget sáhttit searvat iešheanalis vuođuin ON oktavuođas.</p>
    <p>Sámedikki diehtojuohkinbarggu guovdileamos mihttomearrin áiggis ovddosguvlui lea dat, ahte sámiid eana- ja čáhcevuoigatvuođaid buorebut dohkkehuvvojit ja ahte sámi jienastuslohku stuorru eanet. Dát lea erenoamáš deaŧalaš boahtte sámediggeválgga oktavuođas 2005:s ja go Stuorradiggi meannuda Ráđđehusa finnmárkkuláhkaárvalusa.</p>
    <p>Sámi jienastuslohku ja válggat</p>
    <p>Lea deaŧalaš oččodit eambosiid sámi jienastuslohkui. Ulbmilin lea buktit faktadieđuid ja fuomášumi ieš jienastusortnega birra, ja ná váikkuhit ahte eambosat čálihit iežaset sámi jienastuslohkui. Váikkuhangaskaoapmin lea eanet ja árjjaleappot juohkit dieđuid Sámedikki máŋggalágan doaimmaid birra mat gusket báikegottiide, ovttaskas olbmuide ja sámi servodahkii ollislaččat.</p>
    <p>Sámediggi lea, maŋŋá go Sámeláhka rievdaduvvui váldán badjelasas ovddasvástádusa fievrridit dan guovddáš sámi jienastuslogu. Sámi jienastuslogu guovddáštahttima ulbmilin lea beavttálmahttit, oktiiortnet ja kvalitehta sihkkarastit jienastuslohkui fievrridanbarggu. Sámediggi háliida dán bokte olahit buorebut geavaheaddjiid ja bálvalit sámi álbmoga, ja dasto sihkkarastit sámiid demokráhtalaš vuoigatvuođaid.</p>
    <p>2004-2005:s čađahuvvojit ain eanet doaibmabijut erenoamážit nissonolbmuid ja nuoraid ektui maiguin movttiidahttit eambosiid čálihit iežaset sámi jienastuslohkui. Lea dárbu joatkit dutkama sohkabeliid birra sámi searvodagas ja dán oktavuođas árvvoštallat sihke válganjuolggadusaid ja Sámedikki politihkalaš arenan.</p>
    <p>Nissonovddastus Sámedikkis lea njiedjan 33%:s 18%:ii 1989 rájes 2001 rádjai. Sámediggi čujuha Od.prp. nr. 33 (1986/87) mas lea árvvoštallojuvvon dalle ahte bidjat dássenmandáhtaid Sámediggái (earret eará sohkabeali geažil),  muhto dat hilgojuvvui fas čuovvovaš ákkain: <em type="italic"><span type="quote">"Dássenmandáhta ferte atnit "heahtečoavddusin"</span> mainna divvut válgaortnegis dan mii muđui lea heittot."</em> Sámediggi lea bivdán Stuorradikki ásahit dássenmandáhtaid ávkin dan sohkabeallái mas eai leat doarvái ovddasteaddjit Sámedikkis. Ráđđehus válljii maŋidit dássenmandáhtaid ásaheami dassážii go ekspeartalávdegoddi maid Sámediggi lea evttohan, lea geargan bargguinis. Ekspeartalávdegoddi ii leat vuos álgán bargat ekonomalaš sivaid geažil ja manná guhkes áigi ovdal go lávdegoddi lea geargan bargguinis. </p>
    <p>Sámedikki mielas ii leat dárbu vuordit ekspeartalávdegotti árvalusa ja bivdá Stuorradikki fuolahit ahte Ráđđehus čuovvola Sámedikki mearrádusa dán áššis, nu ahte mii sáhttit sihkkarastit, doalahit ja erenoamážit nannet nissonovddastusa Sámedikkis boahtte válggas 2005:s. Sámediggi lea ilus go Gielda- ja guovludepartemeanta cuoŋománu 2. b. 2004 reivves, dovddahii ahte lea gearggus čuovvolit muhtun ráje dain áigeguovdilis válgaortnetáššiin, nu ahte vejolaš rievdadusaid sáhttá čađahit 2005 válgga váste.</p>
    <p>Dásseárvopolitihkalaš hástalusat</p>
    <p>Sámediggi háliida viidát ságastallat sohkabealrollaid ja dásseárvvu birra sámi servodagas. Sámediggeráđđi háliida dán vuođul dásseárvopolitihkalaš čilgehusa váldofáddán, mii ovddiduvvo guovvamánu dievasčoahkkimiin, bidjat miellaguottuid rievdadeami.</p>
    <p>Lea deaŧalaš ságastallat dásseárvvu birra Sámis sámi kulturáddejumiin. Sámediggi čujuha ahte sihke Mánáid- ja bearašdepartemeanttas, Dásseárvoáittardeaddjis ja Dásseárvoguovddážis lea iešheanalis ovddasvástádus sámi álbmogis. Ásahusat galget hukset sámi kulturgelbbolašvuođa ja ásahit oktavuođa vástesaš orgánaiguin Suomas ja Ruoŧas buoridan dihte dásseárvvu nissonolbmuid ja almmáiolbmuid gaskka sámi guovlluin. Sámediggi čujuha ahte Eamiálbmotvuoigatvuođaid gelbbolašvuođaguovddážis Guovdageainnus galggašii leat deaŧalaš bargu dán oktavuođas, ja lea bivdán ahte ásahuvvo virgi sohkabeliid gaskasaš dásseárvobarggu vaste eamiálbmot gelbbolašvuođaguovddážis, gč. min gulaskuddancealkámuša oktasaš vealahanbearráigeahččan apparáhta ektui.</p>
    <p xml:lang="smj">Sámegiella</p>
    <p>Lea dárbu nannet ovttasbarggu riikkarájáiid rastá vai tearbmabarggu buot sámi gielain sáhttá oktiiortnet. Tearpmabarggu galggašii čađahit vuosttažettiin dain surggiin main leat erenoamaš dárbbut. Dološ tearpmaid galggašii sihkkarastit amaset dat láhppot. Sámediggi háliida oktasaš sámi giellapolitihka Davvin ja áigu searvat oktasaš davviriikkalaš sámi sátnebáŋkku ásahanbargui. Sámediggi áigu ođasmahttit ja viiddidit sámi sátnebáŋkku dán áigodagas, nu ahte dasa sáhttá bidjat maiddái julev- ja lullisámi sániid. Teakstameannudeami korrektuvraprográmma lea ekonomalaččat stuorra lávki sámi gielaide boahtteáiggis. Lea maiddái vejolaš ovddidit hállansyntesa sámegiela váste. Vásihusat čájehit ahte hállansyntesa geavaheapmi lea doarjjan čállin- ja lohkanprosessii ja syntehtalaš hállan dagaha dan ahte sii geat eai leat oahppan čállit sámegillii sáhttet čálligoahtit sámegillii.</p>
    <p>Kulturmuitosuodjaleapmi</p>
    <p>Kulturmuitosuodjaleames lea hirbmat stuorra boahtteáigái čujuheaddji hástálusat. Sámi kulturmuitosuodjaleapmi lea áibbas funet vuoruhuvvon muđui kulturmuitosuodjaleami ektui sihke duođáštanvuođu, dutkama, gaskkusteami, ođasmahttindoarjaga, bajásdoallama ja láhčima ektui, ja hálddašanresurssaid ektui areálaplánaoktavuođas. Jos Sámediggi galgá joatkit aktiivvalaččat váldit hálddašanovddasvástádusa sámi kulturárbbis, de ferte ráđđehus čájehit čielga dáhtu mealgat nannet sámi kulturmuitosuodjaleami.</p>
    <p>2004:s ferte ásahuvvot hálddašanortnet mainna nanosmahttit buori sámi kulturmuitosuodjaleami, ja ahte Sámedikkis galgá leat nu stuorra go vejolaš iešmearridanvuoigatvuohta sámi kulturmuitoáššiin.</p>
    <p>Mánáidgárddit ja oahpahus</p>
    <p>Ollesárvosaš sámi mánáidgárdefálaldaga ollašuhttimis lea stuorámus hástalussan sihkkarastit sámi giellagelbbolašvuođa mánáidgárddiin. Erenoamáš váttis dilli lea riddoguovlluin, julev- ja lullisámi guovlluin.</p>
    <p>Oahppoplánaid ráhkadeapmi lea stuorra ja deaŧalaš bargu sámi skuvllaid kvalitehta sihkkarastima oktavuođas. Dan golmma davviriikka sámeministtarat leat ovttaoaivilis ahte galggašii ráhkadit oktasaš mihttomeriid daid ovttaskas oahppoplánaide. Ná šattašii lagat ovttasbargu sámi oahpponeavvuid hárrái.  Lea deaŧalaš ahte vuogádat, ortnegat ja organiseren eai hehtte sámi mánáid vuoigatvuođaid oažžumis dásseárvosaš oahpahusvejolašvuođaid. Sámediggi áigu ain bargat sámi oahpahusa rámmaeavttuid buoridemiin. Lea stuorra dárbu maiddái sámi digitála oahpponeavvuide, ja dalle erenoamážit heivehuvvon gáiddusoahpahusa váste. Seastá resurssaid jos ovttasbargá davviriikkalaččat oahpponeavvobuvttademiin.</p>
    <p>Alit oahppu ja dutkan</p>
    <p>Sámediggi áigu bargat dan ala ahte ásahuvvojit alit lávdaoahppofálaldagat iešguđet sámi guovlluid váste. Lea dárbu ovddidit sámi oahpaheaddjioahpu olles Sámi váste, mii goziha sihke davvi-, julev- ja lullisámi dimenšuvnna.</p>
    <p>Ain lea stuorra dárbu dutkamii eanaš sámi servodatsurggiin, ja danne lea deaŧalaš ahte almmolaš eiseválddit ovddidit 10-jagi prográmma ja lasihit juolludemiid sámi dutkamii.</p>
    <p>Kultuvra ja ealáhuseallin</p>
    <p>Sámediggái lea deaŧalaš ahte sámi dáiddárat oččošedje dohkálaš bargo- ja rámmaeavttuid. Sámedikki mielas lea deaŧalaš oažžut ovttasbargošiehtadusa sámi dáiddáriiguin ja dat bargu lea juo álggahuvvon.</p>
    <p>Sámediggi lea vásihan ahte maŋimuš jagiid lea bisánan dat mii guoská politihkkahábmemii ja resurssaide sámi kulturulbmiliidda. Sd. dieđáhusas nr. 48 (2002-2003) <em type="italic">Kulturpolitikk frem mot 2014 </em>váilot kulturpolitihkalaš višuvnnat sámi kultuvrra váste. Dát ii sáhte dávistit stáhta geatnegasvuođaide, ja Sámediggi čujuha fas ahte stáhtas lea ovddasvástádus sámi kultuvrii, vuosttažettiin Vuođđolága §110a bokte. </p>
    <p>Ealáhuseallimis leat ollu smávva fitnodagat main leat unnán bargit. Hástalusat leat stuorrát priváhta ealáhuseallimis mas innovašuvdna, ođđabuvttadeapmi ja buvttaovddideapmi leat guovddážis sihkkarastimin vuovdima ja márkanossosiid vuođđun positiivvalaš fitnodatekonomalaš ovdáneapmái.</p>
    <p>Buot fitnodagain eai leat resurssat háhkat dárbbašlaš gelbbolašvuođa iežaset fitnodatovddideapmái. Dán áigge lea gelbbolašvuohta áibbas vealtameahttun ealáhusaeallima gilvalanfámu nannemis. Go galgá viežžat máhtolašvuođa, oahpu ja gelbbolašvuođa, de ferte háhkat báikkálaš fitnodatfierpmádaga man bokte movttiidahttit ealáhuseallima ovddideami ja innovašuvnna. Báikkálaš fitnodatfierpmádagain ferte dasto leat oktavuohta allaskuvllaide, máhtolašvuođa- ja dutkanbirrasiidda mat lávgadet ovttasbarggu bokte sáhttet duhtadit gelbbolašvuođadárbbu mii dárbbašuvvo ođđabuvttadeapmái ja ealáhusovddideapmái. Dán rádjai leat geavahuvvon unnán ruđat dutkamii ja ovddideapmái (FoU).</p>
    <p>Hástalussan ferte leat oažžut FoU-birrasiid fuomášit daid hástalusaid ja dárbbuid mat ealáhuseallimis leat. Danne ávžžuhit lávgadet ovttasbarggu fága- ja fitnodatbirrasiid, ruhtadanásahusaid ja eiseválddiid gaskka.</p>
    <p>Dat leat eanaš guovddáš eiseválddit mat mearridit ealáhuseallima ovddidanrámmaid sámi guovlluide. Danne lea áibbas vealtameahttun ahte Sámediggi árrat sáhttá searvat áššiide mat gusket sámi guovlluid politihka hábmemii, láhkaaddimii ja resurssaid hálddašeapmái. Dál lea nu ahte Sámediggi searvá áicin boazodoallošiehtadallamiin. Dán rolla ferte rievdadit nu ahte Sámediggi oažžu duohta váikkuhanvejolašvuođa, sihke eanadoallo- ja boazodoallošiehtadallamiin.</p>
    <p>Dieđáhusat mat ovddiduvvojit 2004:s</p>
    <p>Jagis 2004 áigu Sámediggeráđđi ovddidit dahje álggahit barggu čuovvovaš dieđáhusaiguin:</p>
    <p>Dieđáhus Sámedikki giellapolitihka birra  Dieđáhus Sámedikki kulturpolitihka birra  Dieđáhus Sámedikki guolástuspolitihka birra  Dieđáhus sámi museaid birra  Dieđáhus Sámedikki dearvvasvuođa- ja sosiálapolitihka birra</p>
    <p>Dieđáhusain ovddiduvvojit hástalusat ja movt vuoruhit boahtteáiggi doaibmabijuid.</p>
    <p>3. kap. Bargu Sámedikkis jagis 2003</p>
    <p>Ođđa politihkalaš organiseren</p>
    <p>Sámedikki dievasčoahkkin háliida geahččalit ođđa politihkalaš organiserema válgaáigodaga lohppii. Leat ásahuvvon njeallje lávdegotti: Plána- ja finánsalávdegoddi, Bajásšaddan- ja oahppolávdegoddi, Ealáhus- ja kulturlávdegoddi ja Bearráigeahččan- ja vuođđudanlávdegoddi.</p>
    <p>Bargit ja bálká</p>
    <p>2003:s ledje Sámedikkis 112 bargi, 78 nissonolbmo ja 34 almmáiolbmo. Jođiheaddjijoavkkus leat vihtta nissonolbmo ja golbma almmáiolbmo. Ossodagaid gaskka leat stuorra erohusat das man ollu nissonat ja álbmát guđege ossodagas leat. Giellaossodagas, Oahpahusossodagas, Girjerádjo- ja diehtojuohkinossodagas ja Servodatossodagas leat ollu nissonolbmot gaskal 79-100%. Kultur- ja ealáhusossodagas ja Birasgáhtten- ja kultursuodjalanossodagas juohkásit sohkabealit dássedit, muhto Plána- ja hálddahusossodagas leat 36% nissonolbmot. Bálkáoažžuid gaskkas ollásit ledje 68% nissonolbmot ja 32% almmáiolbmot. Dál leat vihtta oasseáigebargi, mii lea 4,4% bargoveagas. Bálkádássi nissonolbmuid ja almmáiolbmuid gaskka lea dássáiduvvan áigodagas 2000 rájes 2003 rádjai. Tabeallas vuolábealde oidno man ollu nissonolbmot ja almmáiolbmot leat iešguđet virggiin.</p>
    <p xml:lang="kal">Bassit</p>
    <p>Iešguđet čállit</p>
    <p xml:lang="fin">Konsuleanttat</p>
    <p xml:lang="fin">1.kons, sen.kons. Bibliotehkarat Ráđđeaddit ja prošeaktajođiheaddjit</p>
    <p xml:lang="kal">Nissonat</p>
    <p>Álbmát</p>
    <p xml:lang="smj">Vuolitdir, háldd.h. ja váldobibliotehkar</p>
    <p xml:lang="smj">Direktevrrat</p>
    <p xml:lang="koi">0 %20 %40 %60 %80 %100 %</p>
    <p>Sámi statistihkka</p>
    <p>Sámi instituhtta ja Sámediggi leat oččodan sámi statistihkaid doaibmat ásahusain main leat našuvnnalaš doaimmat. Mihttomearrin lea ahte 2005:s galgá leat ásahuvvon bissovaš ortnet movt ráhkadit ja gaskkustit sámiguovdásaš statistihka. Doaibmadássi 2003:s lei veaháš unnit go leimmet jurddašan. Lea čájehan ahte teorehtalaš bargu ja bargu muđui prošeavtta vuođđoeavttuiguin lea gáibidan eanet go leimmet jáhkkán. Departemeanta ii ruhtadan prošeavtta nugo leimmet doivon, ja dát dagahii dan ahte Sámediggi ieš fertii ruhtadit eanet go álgoálggus lei eaktuduvvon ruhtadanplánas.</p>
    <p>Davvi-Romssa ja Finnmárkku doaibmabidjoávádat</p>
    <p>Sámediggi lea buktán árvalusaid dieđáhussii Davvi-Romssa ja Finnmárkku doaibmabidjoávádaga ektui. Go doaibmabidjoávádaga galgá nannet deaŧalaš ja árjjalaš guovllupolitihkalaš váikkuhangaskaoapmin, de lea Sámediggi dovddahan ahte doaibmabidjoávádaga ferte meroštallat eamiálbmotguovlun, ja ahte eamiálbmotperspektiiva sáhttá geavahuvvot oččodit dakkár ortnegiid mat muđui sáhtášedje lohkkot riikkaidgaskasaš njuolggadusaid rihkkumin almmolaš doarjaga ja sierraortnegiid ektui. Dáid ákkaid sáhttá ovddidit lassin bieđgguid ássamii, garra dálkkádatdiliide ja go leat guhkes gaskkat márkaniidda. Sámediggi doalai seminára ortnegiid birra doaibmabidjoávádagas, gos ledje hui ollu ealáhusovddasteaddjit.</p>
    <p>Nuoraidpolitihkalaš bargu</p>
    <p>Sámediggi mearridii Sámedikki nuoraidpolitihkalaš lávdegotti (SUPU) mandáhta ja organiserema guovvamánu dievasčoahkkimis 2003. SUPU:i nammaduvvojedje ođđa lahtut giđđat 2003. Jagis 2003 leat dollojuvvon vihtta čoahkkima, ja okta čoahkkin Sámediggeráđiin ja čoahkkimat BB, NSR ja Sámi válgalihtu sámediggejoavkkuiguin. Lávdegoddi lea ožžon čilgehusa Sámedikki doaimma birra, váldoáššis hálddahuslaš/hálddašanoasi birra. SUPU lea searvan sierra konfereanssaide ja ON eamiálbmotáššiid bissovaš foruma nuppi sešuvdnii. Dasto lea SUPU deaivvadan Eurohparáđi lávdegottiin mii árvvoštallá Norgga nuoraidpolitihka. Sii leat čuvvon veaháš Sámedikki dievasčoahkkimiid, bargan iešguđet refereansajoavkkuin, bargan finnmárkkulágain, buktán árvalusaid iešguđet áššiide, jna.</p>
    <p>Sámedikki nuoraidkonfereanssa <span type="quote" xml:lang="nno">”Arven etter far din, målet etter mor di”</span> lágiduvvui Rivttáin skábmamánu 16. – 17. b. 2003. Konferensii ledje boahtán sullii 50 nuora, 14-28 ahkásaččat, iešguđet sámi guovlluin.</p>
    <p>Nuoraidkonfereanssas mearriduvvojedje golbma cealkámuša; sohkabuolvvaid gaskasaš oktavuohta ja finnmárkkuláhka, <span type="quote">”Sámedikki gažadandiibmu”</span> ja nuoraidáŋgiruššan. Konfereansa lágiduvvui gárihuhttin ávdnasiid haga.</p>
    <p>Dásseárvu</p>
    <p>Nissonolbmot leat unnánot sihke Sámedikkis ja jienastuslogus. Guovtti jagáš jienastuslohkoprošeavttas leat nissonolbmot vuoruhuvvon olahusjoavkun ja maiddái gulahallanstrategiijas válgabarggu oktavuođas deattuhuvvo erenoamážit nissonolbmuid olaheapmi. Sierra diehtojuohkinbláđđi nissonolbmuid váste lea ráhkaduvvon ja guovtti prošektii lea addojuvvon doarjja.</p>
    <p>Sámediggi lea vuoruhan buoridit dásseárvvu gelbbolašvuođa Sámis. Iskkadeapmi <em type="italic">Eai go hálit – vai eai go beasa?,</em> maid Sámi instituhtta/Sámi allaskuvla čađahedje 2002:s, lea vuođđun viidáset bargui nisson<em type="italic">Sametinget som likestillingspolitisk arena, </em>man eaiggáduššá Norut NIBR Finnmark. Sámediggi searvá Arktálaš ráđi prošektii <em type="italic">Šomen’s participation in decicion making processes in Artic fisheries management</em>. Sámediggi čađaha ovtta oasseprográmma dás: <em type="italic">Sámi šomen’s an indigenous people’s participation in the (national) fishery management</em>. Dán prošeavtta mihttomearrin lea iskat eamiálbmogiid ja nissoniid vejolašvuođaid váikkuhit našuvnnalaš guolleresurssaid juogadanpolitihka. ovddastusa buorideames Sámedikkis. Sámediggi lea maid nammadan refereansajoavkku prošektii </p>
    <p>2003:s lea deattuhuvvon oktavuohta ja ovttasbargu sámi nissonorganisašuvnnaiguin. Oktavuohta lea maid ásahuvvon Dásseárvoguovddážiin ja Senter mot etnisk diskriminering (SMED) nammasaš ásahusain.  Sámi parlamentáralaš ráđđi doalai dásseárvokonfereanssa Gironis giđđat 2003 ja lea dál bargamin dásseárvostrategiijaplánain.</p>
    <p>Dásseárvobargu vuođđuduvvo ain guovtteoasat strategiijai sierra doaibmabijuiguin nissonolbmuid váste ja searvvahemiin buot politihkkasurggiin. Dásseárvobargu Sámedikkis lea dán rádjai ruhtaduvvon prošeaktan maidda lea ohccojuvvon ruhta olggobealde. Stuorradiggi ferte juolludit ruđaid stáhtabušeahtas Sámedikki dásseárvobargui einnostahttivuođa barggu dáfus.</p>
    <p>Lágat ja vuoigatvuođat</p>
    <p>Finnmárkkuláhka</p>
    <p>Sámedikki bargu Od.proposišuvnna nr. 53  (2002-2003) Lov om rettsforhold og forvaltning av grunn og naturressurser i Finnmark (finnmárkkuláhka) ektui lea leamaš viiddis 2003:s, ja dat lea maiddái leamaš Sámedikki deaŧaleamos ášši 2003:s. Dán jahkedieđáhusas ii leat vejolaš nu viidát čállit dán ášši buot čuoggáid birra.</p>
    <p>Sámedikki presideanta lea 05.03.03 beaiváduvvon reivves ovddidan Sámedikki gáibádusaid finnmárkkuláhkaárvalusa ektui justisministtarii. Stáhtaráđđi vástidii reivii ja čujuhii ahte su mielas lea deaŧalaš oažžut čielga vástádusa Sámedikkis láhkaárvalusa váttis beliid birra. Son deattuhii ahte eamiálbmotvuoigatvuođaide lea biddjojuvvon stuorra deaddu láhkabarggus. Reivves dovddahii stáhtaráđđi ahte háliida doallat sierra čoahkkima Sámedikki presideanttain ja fylkkasátnejođiheaddjiin ovdal go ášši ovddiduvvo stáhtaráđđái. Stáhtaráđđi lohpidii váldit oktavuođa Sámedikkiin dán čoahkkima ektui. Sámedikki presideanta ja fylkkasátnejođiheaddji eaba liikká bovdejuvvon čoahkkimii nugo lei lohpiduvvon, ja Ráđđehus almmuhii finnmárkkuláhkaárvalusa cuoŋománu 4. b. 2003.</p>
    <p>Sámediggi meannudii finnmárkkuláhkaárvalusa miessemánu dievasčoahkkimis 19.- 23. b. 2003, geahča áššis 21/03. Sámediggi celkkii ahte Ráđđehusa láhkaárvalus ii sáhte dohkkehuvvot nugo dat lea ovddiduvvon, ja ahte láhkaárvalusa ferte ollu rievdadit ovdal go dat sáhttá dohkkehuvvot.</p>
    <p>Sámedikki mearrádusas deattuhuvvo ahte boahtteáiggi finnmárkkuláhka ferte leat čielga álbmotrievttálaš rámmaid siskkobealde. Lágas ferte čielgasit daddjojuvvot ahte álbmotrievtti mearrádusain lea ovdamunni lága bustávva ektui vuostálašvuođaid oktavuođas. Láhka ferte dovdát ja dohkkehit sámi vuoigatvuođaid, geavahusvugiid ja riekteárbevieruid. Ferte ásahuvvot vuogádat dahje komišuvdna mii galgá iskat, árvvoštallat ja mearridit daid riektegáibádusaid mat leat vuođđuduvvon boares vieruide, dološ áiggiid rájes geavaheapmái, eamiálbmotriektái jna.</p>
    <p>Ráđđehusa árvalus lea unnán vuođđuduvvon dan viiddis ja vuđolaš politihkalaš ja fágalaš prosessii maid Sámediggi lea atnán vuođđun Sámi vuoigatvuođalávdegottis. Láhkaproposišuvnnas lea hui unnán oktavuođa birra eará lágaide main lea stuorra mearkkašupmi sámi vuoigatvuođaide (čázádagat, guolástus, minerálaláhka jna.). Dát leat vuđolaččat čielggaduvvon ja čuvgejuvvon Sámi vuoigatvuođalávdegotti árvalusain.</p>
    <p>Sámediggi searvvai Stuorradikki justiskomitea gulaskuddamiidda 16.06.03 ja ovddidii iežas gáibádusaid dán áššis.</p>
    <p>Stuorradikki Justiskomitea bivddii Justisdepartemeantta guorahallat álbmotrievttálaš beliid finnmárkkulágas. Justisdepartemeanta bivddii láhkačehpiid Geir Ulfstein ja Hans Petter Graven čielggadit álbmotrievttálaš beliid Ráđđehusa finnmárkkuláhkaárvalusa oktavuođas. Jurddaboađusin lei ahte ođđa láhkaárvalus riektidiliid ja eana- ja luondduresurssaid hálddašeami birra Finnmárkkus ii ollašuhte Norgga álbmotrievttálaš geatnegasvuođaid. Álbmotriekteáššedovdiid jurddaboađus dávista Sámedikki mearrádussii dán áššis.</p>
    <p>Jagi 2003 loahpageahčen meannudii Stuorradikki justiskomitea ođđa finnmárkkuláhkaárvalusa. Justiskomitea lea 24.10.03 beaiváduvvon reivves dovddahan ahte háliida ovttas bargat Sámedikkiin finnmárkkulága oktavuođas. Justiskomitea lea maiddái 18.12.03 beaiváduvvon reivves justisministtarii bidjan ollu gažaldagaid stáhtaráđđái, mat gusket Ráđđehusa oidnui viidáset bargui finnmárkkulágain.</p>
    <p>Bargu finnmárkkulágain šaddá maiddái 2004:s leat Sámedikki deaŧaleamos bargu.</p>
    <p>Minerálaláhka</p>
    <p>Sámediggi lea áššis 32/03 buktán gulaskuddancealkámuša ođđa láhkaárvalussii minerálaresurssaid háhkama ja doaimma birra (minerálaláhka). Sámediggi deattuha ahte makkárge duohtadeamit dahje doaibmabijut eai galgga dohkkehuvvot, mat gusket minerálagávdnosiidda ovdal go sámiid vuoigatvuođat Finnmárkkus leat čielggaduvvon ja dohkkehuvvon. Danne lea Sámediggi bivdán Stuorradikki meannudit finnmárkkulága ovdal go Ráđđehus ovddida minerálaláhkaárvalusa Stuorradiggái. Sámediggi dárkilastá ahte diggi iešalddis ii vuostálastte bákteruvkedoaimma, muhto deattuha garrasit ahte dán doaimma ii sáhte čađahit dušše majoritehta servodaga eavttuiguin,  muhto ferte vuhtii váldit maiddái sámiid vuođđoláhka suodjaleami go lea eamiálbmot ja minoritehta Vuođđolága § 110a mielde ja álbmotrievttálaš ja sisrievttálaš njuolggadusaid mielde eamiálbmot- ja minoritehtasuodjaleami hárrái.</p>
    <p>Sámediggi ovddidii ášši Ealáhus- ja Gávpedepartemeantta stáhtaráđđái 03.11.03. Lohpiduvvui ahte minerálaláhkaárvalus maŋiduvvo dassážii go sámiid eana- ja čáhcevuoigatvuođat Finnmárkkus leat čilgejuvvon. 08.12.03 beaiváduvvon reivves Sámediggái čujuha stáhtaráđđi čoahkkimii mii dollojuvvui 03.11.03 Sámedikkiin, ja čállá ahte departemeanta áigu bivdit čoahkkima gos guorahallat daid čuolbmačilgehusaid mat Sámedikki mielas leat deaŧalaččat ođđa minerálaláhkaárvalusas.</p>
    <p>Diehtojuohkin</p>
    <p>Sámediggi ja Gielda- ja guovludepartemeanta barge ovttas 2003:s kampánjjain ahte oččodit sámiin eret negatiivvalaš miellaguottuid ja váikkuhit sámi jienastuslohkui čáliheami lassáneami. Prošeavttas lei 1,2 miljon ruvdnosaš ruhtarámma, mas 1 miljon ruvdnu bođii Gielda- ja guovludepartemeanttas.</p>
    <p>Olles jagis 2003 ledje 273 olbmo čálihan iežaset sámi jienastuslohkui. 171 čálihemiin bohte čakčat 2003 dalle go kampánja lei jođus. Ain lea nu ahte ođđa čálihemiid gaskkas leat eanaš almmáiolbmot, muhto nissonolbmuid oassi lea stuorát ođđačálihemiid gaskkas, go daid gaskkas mat juo leat jienastuslogus. Nissonolbmuid oassi ii leat nu stuoris go leimmet doivon ođđa čáliheaddjiid gaskkas, muhto mii oaidnit čielgasit ahte sámit olggobealde Sis-Finnmárkku háliidit čálihit iežaset sámi jienastuslohkui. Dát iešalddis čájeha ahte miellaguottut leat rievdan. Danne sáhttá dadjat ahte lihkostuvaimet kampánjjain.</p>
    <p>Sámi bibliotehkabálvalusat ja sámi arkiiva</p>
    <p>Sámediggi lea mearridan njeallje váldoáŋgiruššansuorggi sámi bibliotehkabálvalusaid ovddideapmái. Dat leat bálvalusdoaimmaid nannen bibliotehkain, sámi girjebussefálaldaga viidásetovddideapmi, konfereanssaid lágideapmi sámi bibliotehkabálvalusfáttáin ja doarjjaortnega ásaheapmi hukset bibliotehkaid sámi čoahkádusaid. Báikkálaš bibliotehkat galggašedje eanet váldit ovddasvástádusa bálvalusaid ovddideames sin iežaset sámi geavaheaddjiid ektui. Danne lea Sámediggi juolludan 200 000 ruvnno sámi bibliotehkaávnnasčoahkádusa huksemii álbmot- ja skuvlabibliotehkaid oktavuođas. Ruđat leat oaivvilduvvon movttiidahttit báikkálaš bibliotehkaid ieža hukset gáldočoahkádusaid ja eará bálvalusaid sámi álbmoga ektui. Dasto galgá doaibmabidju váikkuhit ahte girjjálašvuohta sámi diliid birra boahtá buorebut olamuddui muđui álbmogii.</p>
    <p>Sámediggi lea mearridan oččodit Sámi arkiivva ásahuvvot Guovdageidnui sierra sámi stáhtaarkiivan Riikaarkivára vuollásažžan. Dát mearkkaša dan ahte boahtteáiggi sámi arkiiva ii leat njuolgga Sámedikki stivrra vuolde, muhto eaktuduvvo ahte Sámediggái addojuvvo vejolašvuohta bidjat eavttuid arkiivva ovddasvástádussuorgái sihke ásahusa ásaheami ja huksema oktavuođas. Doaivut ahte sámi fágabirrasat váldojuvvojit mielde plánen- ja huksenbargui. Sámediggi áigu váldit oktavuođa Ráđđehusain dainna áigumušain ahte álggahit sámi arkiivva huksen- ja ruhtadanplánaid Guovdageidnui sámi stáhtaarkiivan Riikaarkivára vuollásažžan. Ferte maiddái čađahuvvot proseassa mii addá stáhtaarkiivii lantjaareálaid nugo lea dárbu dan plánejuvvon dieđavisttis Guovdageainnus.</p>
    <p>Sámediggi, Riikaarkivára ja Kulturdepartemeanta fertejit dasto geatnegahttit iežaset čađahit proseassa mainna sihkkarastit sámi álbmogii váikkuhanfámu dan ođđa ásahusa bargosuorggi ja doaimma ektui.</p>
    <p xml:lang="smj">Sámegiella</p>
    <p>Sámediggi lea fápmudan fágalaš giellabarggu sierra giellastivrii. 2003:s lea vuoruhuvvon bargu sámi báikenamaiguin, galben sámegillii ja julev- ja lullisámi gielladilli. Njeallje ođđa tearpmasátnelisttu leat dohkkehuvvon. Čakčat 2003 lei giellastivrra Šalesis geahččamin movt doppe barget giellaealáskuhttimiin ja giellaovddidemiin. Bargu Sámedikki giellapolitihkkadieđáhusain lea álggahuvvon. Sámedikki mielas lea deaŧalaš ja dárbbašlaš ahte ovddiduvvojit elektrovnnalaš veahkkeneavvut nugo korrektuvraprográmma, sátnevuorkkát jna., ja áigu bargat dan ala ahte álggahuvvon prošeavttat ruhtaduvvojit nu ahte dat čađahuvvojit jođáneamos lági mielde. Lea lunddolaš ahte dáláš sátnevuorká viiddiduvvo ja ovddiduvvo dán oktavuođas.</p>
    <p>Dan ođđa sátnevuorkái mii vurdojuvvo leat gárvvis giđđat 2004, galgá maid leat vejolaš bidjat julev- ja oarjelsámi sániid. Davviriikkalaš ovttasbarggu sámegielain ferte vuoruhit. Lea dárbu sáhttit oktiiortnet barggu sámi terminologiijain ja eará giellaovttasbargguin, ja ahte ekonomalaš ja gielalaš resurssat sáhttet geavahuvvot buoremus vuogi mielde.</p>
    <p>Sámi giellaovddideapmái juolluduvvui 34 500 000 ruvnno. Dán supmis leat mielde doarjja gielddaide, giellaguovddážiidda ja prošeavttaide.</p>
    <p>Sámediggi bargá dan ala ahte oarjel- ja julevsámit ožžot vejolašvuođa geavahit ja ovddidit sin giela. Lea deaŧalaš ahte almmolaš ásahusat ovttas barget julev- ja lullisámegiela ovddidemiin. Dien oktavuođas árvvoštallá Sámediggi ovttas bargagoahtit almmolaš ásahusaiguin julev- ja lullisámi guovlluin ráhkadan dihte oktasaš giellamihttomearreprográmma ja giellaoahpahusplána julev- ja lullisámegiela várás.  Čájeha ahte Sámedikki giellamovttiidahttinprošeavttas Elgås leat dál positiivvalaš bohtosat, ja gos dál leat oahppit geain sámegiella lea vuosttas giellan. Dat lea hui movttiidahtti. Prošeavtta oktavuođas lea čađahuvvon iskkadeapmi, man oktavuođas mánáid sámegielmáhtolašvuohta lea kártejuvvon. Sámediggi ávžžuha eiseválddiid láhčit dilálašvuođaid nu ahte sii guđet háliidit váldit alit oahpu julev- ja oarjelsámegielas sáhttet dan dahkat dábálaš oahpponorpmaid siskkobealde. Sámediggi bargagoahtá ásahit stipeandaortnega sin várás geat háliidit lohkat julev- dahje lullisámegiela.</p>
    <p>Sámediggi meannuda oktilaččat nammaáššiid báikenammalága mielde. Bargui gullá addit rávvagiid eiseválddiide ja earáide geain leat gažaldagat sámi báikenamaid birra, guorahallat sámi báikenamaid girjemanusiin, juohkit dieđuid sámi báikenamaid ja báikenammalága birra, ja fuolahit ahte báikenammalága sámi báikenammaoassi ollašuhtto.</p>
    <p>Sámelága giellanjuolggadusat doimegohte 1992:s ja Sámedikki dievasčoahkkin mearridii áššis 02/03 evalueret giellanjuolggadusaid galget evaluerejuvvot. Sámediggi lea bivdán Kultur- ja girkodepartemeantta čađahit evaluerema ja vuordá ahte evalueren álggahuvvo nu johtilit go lea vejolaš.</p>
    <p>Ollut gielddat leat čájehan beroštumi šaddat sámegiela hálddašanguovllu oassin, ja Divttasvuona suohkan lea dahkan konkrehta mearrádusa ahte háliidit hálddašanguovllu oassin. Sámediggi bivddii Kultur- ja girkodepartemeantta ovddidit láhkarievdadusa Stuorradiggái vai ođđa gielddaid sáhttá laktit sámegiela hálddašanguvlui, ja Sámediggi eaktuda ahte stáhta lasiha juolludusaid guovttegielalašvuhtii dađistaga go sámegiela hálddašanguovlu viiddiduvvo.</p>
    <p>Areála-, biras- ja kultursuodjaleapmi</p>
    <p>Sámediggi buvttii vuđolaš gulaskuddancealkámuša 2003:s Ráđđehusa našuvnnalaš doaibmaplána árvalussii nana ceavzilis ovdáneami birra. Sámediggi háliida searvat nu ovttasdássásaš eavttuiguin go lea vejolaš guovddáš eiseválddiiguin eanet birasáddjái ja nana ceavzilis ovdáneami olaheapmái. Danne lea Sámediggi positiivvalaš Ráđđehusa našuvnnalaš doaibmaplánii nana ceavzilis ovdáneami ektui.</p>
    <p>Ráđđehus lea doaibmaplánas dovddahan nannosit ahte áigu siskkildit sámi perspektiivvaid politihkas nana ceavzilis ovdáneami ektui, ja ahte áigu ovddidit ávkkálaš ovttasbargovugiid Sámedikkiin riikkaidgaskasaš eamiálbmotrievtti vuođul. Ráđđehus ii leat dattetge ovddidan makkárge konkrehta initiatiivva ahte nu galgá geavahusas dahkkojuvvot, ii dallege go Sámediggi njuolga lea ávžžuhan. Danne lea hui stuorra hástalussan ahte sámi álbmot lea mielde duohta barggus birrasa ja nana ceavzilis ovdánemiin.</p>
    <p>Areálasuodjaleapmi</p>
    <p>1845 ovttaskas ášši leat meannuduvvon kulturmuitolága ja plána- ja huksenlága mielde 2003:s. Dat leat veaháš unnit go 2002:s ja 2001:s. Áššiid geahppáneapmi boahtá das go Finnmárkkus ledje unnánot smávva juohkin- ja dispenšuvdnaášši plána- ja huksenlága mielde. Dasto leat lassánan stuorát ja eanet áiggi gáibideaddji areálaáššit nugo boađusiskančielggadusat, gieldaplánat ja regulerenplánat. 12,5% buot gulaskuddamii boahtán areálaáššiin 2003:s geahčaduvvojedje kulturmuittut ovdal go addojuvvui loahpalaš cealkámuš. 6,5% buot áššiin ja 52% áššiin mat geahčaduvvojedje dagahit goluid doaibmabijuid vuolggaheaddjiide (gildii dahje priváhta doaibmabidjovuolggaheaddjái), go galget máksit geahčadangoluid kulturmuitolága §10 mielde. Čujuhit muđui 2. kapihttalii kulturmuitosuodjaleami birra.</p>
    <p>Stáhtalaš bargu luonddumehciid ásahemiin ja viiddidemiin joatkašuvai 2003:s. 50 plánejuvvon, jođus ja čađahuvvon suodjalanplánaproseassain leat 18 sámi geavahus- ja ássanguovlluin. Sámediggi lea dovddahan vuostehágu jos suodjalanplánabargu dahkkojuvvo almmá ahte riikkaidgaskasaš birasriekti ja riikkaidgaskasaš eamiálbmotriekti geahčaduvvojit dárbbašlaš ja ollislaš oktavuođas. Suodjaleapmi sámi guovlluin ferte mearkkašit ahte dásseárvosaččat searvat suodjalanproseassaide, suodjaleami sisdoalu mearrideapmái ja hálddašanmálliide mat eai amasmahte muhto nannejit sámi kultuvrra ealáhusaiguin ja servodateallimiin. Sámediggi lea maid bivdán ahte ráhkaduvvojit čielga njuolggadusat movt suodjalanproseassat galget čađahuvvot sihkkarastin dihte dásseárvosaš sámi searvama.</p>
    <p>2003:s leat ollu stuorra bieggafápmoplánat sáddejuvvon Sámediggái čielggadanprográmma gulaskuddamii. Maŋimuš guovtti jagis lea lassánan beroštupmi hukset bieggafámu sámi guovlluide ja dalle erenoamážit Finnmárkui. Stáhtus Finnmárkkus lea ahte bieggapárkkat leat huksejuvvon, ja lea addojuvvon vel okta konsešuvdna hukset bieggamiellopárkka. Boazodoallu lea guoddalan dán konsešuvnna. NVE bieggamillokártta mielde Finnmárkkus, lea ain 12 párkii ohccojuvvon konsešuvdna. Ohcan mii guoská stuorámus guvlui lea Báhcavuona duoddara bieggamillopárka mas leat guokte oasseguovllu ja mii lea oktiibuot 150km . Eará bieggamillopárkkaide eai leat geavahuvvon nie stuorra areálat, muhto liikká lea sáhka hui stuorra guovlluid birra. Dasto leat bargamin oažžut huksejuvvot hui stuorra fápmojođđasa Málatvuomis Várjjatvutnii vai sáhttet fievrridit fámu buot dain plánejuvvon bieggamillopárkkain. Duohtademiid submi lea ollu stuorát go Álttájoga huksen lei, muhto dat čađahuvvo veahážiid ja bihtáid mielde. Go geassá čoahkkái dáid plánaid, jos dat čađahuvvojit, de sáhttá buohtastemiin dadjat ahte doaibmabijut leat seamma stuorrá go Finnmárkku fylkka olles dáláš geaidnofierpmádaga huksen. Váikkuhusat leat stuorrát sámi ealáhusaide nugo boazodollui, meahcceealáhussii, guolástussii jna. ja kulturbargui.</p>
    <p>Dáid huksemiid plánabargu čađahuvvo almmá ahte sámi eanavuoigatvuođat leat čielggaduvvon, ja almmá ahte doaibmabijuid ektui čađahuvvo čohkkes ja ollislaš váikkuhaniskančielggadus. Sámediggi áigu čuovvolit dán Ráđđehusa ja Stuorradikki ektui 2004:s.</p>
    <p>Kulturmuittut, kulturmuitosuodjalanguovllut ja kulturmuitosuodjalandoaibmabijut</p>
    <p>Koltálaš gili kulturbirrasa hálddašanplána mearriduvvui 2003:s. Gieskat ásahuvvon Nuortasámi musea galgá čuovvolit plána. Ceavccageađggi kulturmuitoguovllu hálddašanplánaárvalus sáddejuvvui gulaskuddamii 2003:s ja meannuduvvo loahpalaččat 2004:s. Várjjaga sámi museas lea guovddáš rolla plána geavatlaš čuovvoleames. Sámi huksehusaid suodjalan- ja hálddašanraporta maid meannuduvvui loahpalaččat 2003:s. Raporttas čujuhuvvo ollu stuorra hástalusaide mat leat go aktiivvalaččat galgá suodjalit sámi visttiid. Čađahuvvui ovdaprošeakta Ruksesbávtti báktesárgumiid seailluhanplána ektui 2003:s. Dán barggus deattuhuvvui buorre dialoga ja báikegotteolbmuid searvan sihke jearahallamiid, ságastallamiid ja oktasaš čoahkkimiid bokte. Dán barggu čuovvoleapmi plánejuvvo 2004:s.</p>
    <p>2003:s gávdnui Geisvik:as Narviikka gielddas kulturbirasguovlu, mas leat 26 eamihávddi, 4 oaffarsaji/ báikki, 3 amas struktuvrra ja 1 báktesárggus. Eamihávddiid lohku mat leat registrerejuvvon Geisvik:as lea stuorámus lohku olggobealde Finnmárkku. Dasto leat Vassdalenis Narviikka gielddas registrerejuvvon 4 eamihávddi. Dáid registreremiidda ráhkaduvvui dievaslaš raporta 2003:s.</p>
    <p>2003:s meannuduvvojedje 45 doarjjaohcama sámi kulturmuitodoaibmabijuide, seamma lohku 2002:s lei 50. Doarjja lea juolluduvvon sámi kulturmuittuid registreren-, seailluhan- ja duođaštandoaibmabijuide, ja sámi huksehusaid ođasmahttimiidda ja bajásdoallamii.</p>
    <p>Sámediggi searvá Interreg báktedáiddaprošektii, mii gohčoduvvo Rock Art in Nothern Europe (RANE). Báktedáidda lea kulturmuitohápmi maidda ollugat čájehit stuorra beroštumi. Báktedáidagii lea álki addit symbolalaš oaivila ja sisdoalu otnáš servodagas. Báktedáidda lea dakkár kulturmuitosuorgi mas lea hui nana oktavuohta máilmmis eamiálbmogiidda. Riikkain nugo Austrália ja Lulli-Afrihkká lea iešalddis čielga ášši ahte eamiálbmogat servet báktedáidaga duođašteapmái, hálddašeapmái ja gaskkusteapmái. Davviriikkain lea dattetge ain stuorra hástalussan oažžut áddejumi ahte sámiin galgá leat lunddolaš sadji báktedáiddahálddašeames. Danne lea Sámediggái stuorra hástalussan searvat davviriikkalaš báktedáiddaovttasbargui. Dat lea dakkár bargu masa manná hui ollu áigi ja resurssat. Danne galggašedje Sámedikkis leat resurssaid dáfus vejolašvuođat bargat dainna surggiin sámi servodagas guhkes áiggi perspektiivvas ja systemáhtalaš vugiin.</p>
    <p xml:lang="est">Museabargu</p>
    <p>Sámediggi lea 2003:s álggahan sámi museaid oktiičatnan barggu unnit ja stuorát ovttadahkan oktasaš doaibmastivrrain, oktasaš ekonomiijahálddašemiin ja oktasaš bargoaddiovddasvástádusain. Báikkálaš museat galget leat doppe gos dál leat muhto doaimmat galget nannejuvvot. Muhtun stuorát oktasaš ovttadagaid ásaheames lea proseassa vuođđuduvvon eaktodáhtolašvuhtii ja ovttasbargui museaid eaiggádiiguin (gielddaiguin/vuođđudusaiguin). Museat ja museaid eaiggádat leat leamaš positiivvalaččat dán bargui. Vuosttaš vuorus lea ulbmilin gávnnahit áigumuššiehtadusaide mihttomeriid ja makkár ovddasvástádus galgá leat daid nannemis, soames surggiin juo 2004:s. Proseassat leat Finnmárkkus joavdan guhkkelepmosii, gos ságastallojuvvo čovdosiid birra oarjjabeale ovttadagaiguin (Sámiid Vuorká-Dávvirat, Guovdageainnu gilišillju, Kokelv sjøsamiske museum ja Porsáŋggu musea),  ja nuorttabeale ovttadagaiguin (Várjjat Sámi Musea, Deanu Musea, Nuortasámi musea ja Saviomusea). Oarjelsámi guovllus lea álggahuvvon ságastallan Saemien Sijtein movt rievdadit organisašuvnna vuođđudussan mii dál lea museasearvi.</p>
    <p>Duogáš sámi museaid nannenbargui lea Sd. dieđáhus nr. 22 (1999-2000) Kjelder til kunnskap og oppleving mas boahtá ovdan ahte čielga mihttomearrin lea ásahit muhtun nana museaovttadagaid. Ulbmilin lea nannet guovlluid fágalaččat. Nannen lea váikkuhangaskaoapmi man bokte ovddidit buoret ja gievrrat museaid, mat maiddái galget sáhttit searvat iešguđet museafierpmádagaide miehtá riikka.</p>
    <p>Sámi museaid organisašuvdnarievdadeami eaktun lea ahte dat nannejuvvojit ekonomalaččat. Stuorradiggi ja Ráđđehus eai leat dán rádjai ruhtadan sámi museaid ekonomalaš dárbbuid. Golmma maŋimuš jagis lea museasuorgi nannejuvvon birrasii 100 miljon ruvnnuin, mas miljon ruvnno lea addojuvvon sámi museaide. Šállosit go diehtit makkár eahpedábálaš váttis vuolggasadji lea sámi museain.</p>
    <p>Go Sámediggi válddii badjelasas sámi museaid stáhtalaš stivrema 2002:s, de lea Porsáŋggu gielda mearridan ahte Porsáŋggu musea galggašii leat oassi sámi museain, nugo šattai ge 2004:s. Mátta-Várjjaga gielda lea mearridan ahte háliidit musea sámi musean. Sámediggi lea miehtan heivehit Mátta-Várjjaga Musea sámi museabargui. Dát čájeha ahte Sámedikkis lea dáidu heivehit gielddaid ektui, ja ahte gielddat ieža oidnet dárbbu doallat aktiivvalaš oktavuođa Sámedikkiin go galgá bargat kulturhistorjjá sihkkarastimiin, duođaštemiin, dutkamiin ja gaskkustemiin.</p>
    <p>Sámediggi nammadii 2003:s, ovttasráđiid Mátta-Várjjaga gielddain, stivrra Nuortasámi museai. Dát stivra lea gaskaboddosaš dassážii go sámi museaid ođđa organisašuvdnastruktuvra Nuorta Finnmárkkus lea sajis. Nuortasámi museai lea mearriduvvon dutkasadji. Nuortasámi museahuksema oktavuođas lea čađahuvvon arkiteaktagilvu ja huksenprošeakta lea válljejuvvon. Sámediggi ja Mátta-Várjjaga gielda leat mielde nuortasámi museahuksema oktavuohtalávdegottis, ja dasto Kultur- ja girkodepartemeanta ja Statsbygg. 2004 stáhtabušeahtas maŋidii Ráđđehus Nuortasámi musea huksema. Sámediggi lea beahttašuvvan go sámi duhátjahkebáiki ii šattá gárvvisin Norgga iehčanisvuođa 100 jagi čalmmusteapmái 2005:s.</p>
    <p>Kultuvra ja ealáhusat</p>
    <p>Kulturdoaibmabijut ja doaibmabijut mánáid ja nuoraid váste</p>
    <p>Okta Sámedikki mihttomeriin lea háhkat buriid bajásšaddaneavttuid sámi mánáide ja nuoraide ja ovddidit sin sámi identitehta. Váikkuhangaskaomiid geavaheames lea dát mihttomearri vuoruhuvvon doarjaga juogadeami bokte iešguđet mánáid ja nuoraid doaibmabijuide. Dasto lea Sámediggi kulturdoarjjadoaimmas bokte deattuhan ahte dásseárvoperspektiiva sohkabeliid gaskka gozihuvvo. Sámediggi oažžu dađistaga eanet ohcamiid skuvllain ja earáin doaibmabijuide O97 <span type="quote">“sámi stoalppuid”</span> oktavuođas, kultuvrralaš skuvlaseahka, skuvla- ja oahppomátkiid ja sullasaččaid oktavuođas, muhto ii leat vuoruhan doarjaga dákkár ulbmiliidda. 2005 stáhtabušeahta oktavuođas lea Sámediggi evttohan alccesis sierra ruđa dan poasttas mii lea várrejuvvon Kultuvrralaš skuvlaseahka váste.</p>
    <p>Teáhteroktavuođas lea deattuhuvvon doarjja lávdedáidagii masa mánát ja nuorat leat searvan ja mas sii leat leamaš olahusjoavkun. Dasa lassin lea amatevrateáhterdoaibma ja oarjelsámi teáhter vuoruhuvvon. Prošeakta <span type="quote">”Gállanuoraid teáhterviessu”</span> sámi mánáid ja nuoraid teáhterguovddáš Guovdageainnus oaččui doarjaga viidáset fievrridit prošeavtta ja LOLA:i – sámi Idola.</p>
    <p>Go lea vuordán oažžut bissovaš doaibmaruhtadančovdosa Åarjelhsaemien Teatere:i/Sydsamisk Teater interreg:as, lea Sámediggi addán doaibmadoarjaga ja doarjaga muđui doibmii 2003:s. Vuordit ahte interregruhtadeapmi lea čielgan jagi 2004 álgojahkebealis. Doaibmadoarjja Beaivváš Sámi Teáhterii lea jotkojuvvon 2003:s.</p>
    <p>Sámedikki mihttomearri festiválaoktavuođas lea gozihit ja buoridit beroštumi sámi artisttaid ektui, movttiidahttit ja ovddidit sámi dáiddalaš ja kultuvrralaš čájehanvugiid ja sihkkarastit arenaid dan gaskkusteapmái. Festiváladoarjja lea juolluduvvon njeallji fásta sámi festiválii 2003:s, Riddu Riđđu Gáivuonas, Sámi musihkkafestivála Guovdageainnus, Beassášfestivála Kárášjogas ja Márkomeannu Skániin/Evenáššis. Dasto lea addojuvvon prošeaktadoarjja eará sámi ja eamiálbmotfestiválaide ja festiválaide sámi doaluiguin.</p>
    <p>Musihka ruhtadeapmi lea bisson seamma dásis juo máŋga jagi, ja ohcciid lohku gal lea lassánan jagis jahkái. Dán geažil lea leamaš heajos oktavuohta ollislaš ohcanmeari ja várrejuvvon ruđaid gaskka musihkkaulbmiliidda. Viđa CD:ii lea addojuvvon doarjja. Muđui lea addojuvvon prošeaktadoarjja konsearttaide, iešguđet musihkkafestiválaide, koarradoaimmaide ja eará musihkkadoaibmabijuide.</p>
    <p>Dáiddaoastinortnet lea bisuhuvvon. 250 000 ruvnno lea várrejuvvon dáidaga ja duoji oastimii. Sámediggi juolludii 200 000 ruvnno doarjjan Mátta-Várjjaga gildii Saviodáidaga oastimii. Dasto lea addojuvvon doarjja čájáhusaide, semináraide ja dáiddalogahallamiidda. Sámediggi válddii badjelasas dáiddárstipeandaortnega 2002 rájes. Bargostipeanddat leat addojuvvon guhtta, maid gaskkas guokte leat addojuvvon nuorra easkkaálgán sámi dáiddáriidda. Dasto leat addojuvvon guokte ásahanstipeandda,  golbma ávnnasstipeandda, golbma mátke- ja oahppostipeandda ja guokte sadjásašstipeandda. Sámediggi lea váldán oktavuođa stáhtalaš eiseválddiiguin ja lea bivdán stuorát stipeandaeriid sámi dáiddáriidda.</p>
    <p>2002:s juolludii Sámediggi girjjálašvuođastipeandda gávcci nuorra olbmui geat čállet sámegillii. Stipeandaoažžuid gaskkas leat leamaš sihke lulli-, julev- ja davvisámegielagat. Sámi Girječálliid Searvi/Samisk forfatterlag lea 2003:s lágidan čállinkurssa stipeandaoažžuide. Čállinkursa loahpahuvvui skábmamánus 2003 go dat čalmmustuvvui Sámedikki dievasčoahkkimii, nu ahte dan muitá bures.</p>
    <p>Jagi 2003 guovvamánus mearriduvvojedje ođđa mearit sámi girjjálašvuođa almmuheapmái maŋŋá go lei šiehtaduvvon guoskevaš organisašuvnnaiguin. Oktiibuot juolluduvvui doarjja 20 girjjálašvuođa prošektii. Girjjálašvuođa doarjjaohcamat ledje 8,7 miljon ruvnno ovddas, ja Sámi kulturfoanddas lei ruhta dušše 1,738 miljon ruvnno. Dás oaidná man váttis lea oažžut ruhtaduvvot girjjálašvuođa prošeavttaid, ja ollu buorit girjjálašvuođa prošeavttat fertejit vuordit jahkeviissaid ovdal go daid sáhttá ollašuhttit.</p>
    <p>Sámediggi viiddidii vuođđodoarjaga sámi publikašuvnnaide 2003:s guoskat nissonbláđđái Gába, mánáidbláđđái Leavedolgi ja risttalaš bláđđái Nuorttanaste. Leavedolgi dattetge ii almmustuvvan 2003:s. Prošeaktadoarjja addojuvvui dasto nuoraidbláđđái Š 2003:s. Sámi publikašuvnnaid ekonomalaš dilli lea leamaš dohkketmeahttun ollu jagiid. Ain lea dárbu nannet dáid almmuhemiid sávvojuvvon kvalitehtain ja eanet gerddiid jahkái.</p>
    <p>Šaddet eanet lágádusat mat almmuhit sámi girjjálašvuođa, oahpponeavvuid ja musihka. Vihtta lágádusa ožžo lágádusdoarjaga 2003:s. Ovcci kulturásahussii lea addojuvvon doaibmadoarjja. Gamtofta Ráisavuona gielddas ja Bihtánsámi viessu Báidára gielddas oažžugohte vuosttas gearddi doarjaga dán ortnegis 2003:s.</p>
    <p>Dasto lea addojuvvon Sámi kulturfoanddas doaibmadoarjja Saviomuseai Mátta-Várjjaga gielddas. Logi kulturorganisašuvdnii addojuvvui doarjja 2003:s.</p>
    <p>Filbmasuorggis lea dáhpáhuvvan ollu eanet dáin maŋimuš jagiin. Sámi filbmafestivála lágiduvvui Guovdageainnus 2003:s. Sámi video- ja filbmadahkkiid lohku lea lassánan, ja ná maiddái ohcamiid lohku oažžut doarjaga filbmaulbmilii.</p>
    <p>Hui ollu lea leamaš bargu duohtan dahkat Ája sámi guovddáža huksema Gáivuona suohkanis. Sámediggi juolludii 2 miljon ruvnno investerendoarjjan prošektii. Sámi dáiddaguovddáš/ Samisk kunstnersenter lea ovddidan plánaid ahte fárrehit guovddáža eanet guovddáš sádjai Kárášjogas. Sámediggi lea ovddidan dáid plánaid Kultur- ja girkodepartementii. Sámediggi lea ovttasráđiid Romssa fylkkagielddain, Romssa universitehtain ja Storfjord gielddain vuođđudan vuođđudusa Lásságámmi, dainna áigumušain ahte áimmahuššat dan dáidaga mii Nils Aslak Valkeapääs bázii.</p>
    <p>Sámi valáštallama oktavuođas leat ollu doaimmat ja ruhtadárbu valáštallandoaimmaide ja dan doaimma organiseremii lea lassánan. Doaisttážii ii leat bargu sirdit speallanruđaid sámi valáštallamii buktán konkrehta bohtosiid, muhto Sámedikkis lea vuordámuš ahte dasa sáhttá gávdnot čoavddus. Sámiid Valáštallan Lihttu (SVL) lea bovdejuvvon Arctic Šinter Games gilvvuide Canádas 2004:s. Sámediggi attii doarjaga dáid doaluid ovdabargui, ja áigu 2004:s čuovvolit dan ja addit doarjaga doaluide searvamii.</p>
    <p>Ealáhusovddideapmi</p>
    <p>Deaŧalaš váikkuhangaskaomiid gaskkas juksat politihkalaš mihttomeari juohkelágan ja dávgasis ealáhuseallima ektui, leat Sámi ovddidanfoandda ekonomalaš váikkuhangaskaoamit. Sámi ovddidanfoandda njuolggadusat rievdaduvvojedje 2003:s earret eará dan geažil ahte nannet nissonolbmuid searvama ja dásseárvvu ealáhuseallimis. Ekonomalaš váikkuhangaskaoamit leat 2003:s eanet go ovdal mannan nissonolbmuide ja nissonguovdásaš bargosajiide. Nissonolbmuid oassi lea lassánan 30%:s 2002:s 46%:ii 2003:s. Erenoamážit mátkkoštusealáhusa oktavuođas lea nissonolbmuid oassi leamaš stuorámus. Nissonoasi ovdáneapmi lea dohkálaš.</p>
    <p>Foanda lea ruhtadan ollu prošeavttaid maiguin láhčit ođđa ealáhusdoaimma vuotnaguovlluin, nugo Storfjord:s, Porsáŋggus ja Deanus. Sámediggi searvá maiddái nuppástuhttinbarggu refereansajovkui Guovdageainnu suohkanis.</p>
    <p>Duojáriin lea ain váttis dilli. Lea dahkkojuvvon čielggadus mas lea geahčaduvvon leago vejolašvuohta ásahit duodjeealáhusšiehtadusa ja lea čađahuvvon ovdaprošeakta čilget lea go dárbu oaivadeaddjivirggiide ja -bájiide, ja daid organiseremii ja ruhtadeapmái. Doarjja duodjeealáhussii lea lassánan oalle ollu, váldoáššis duodjeprográmma čađaheami geažil. Foanda lea addán doarjaga gelbbolašvuođabajidan kurssaide, riektesuodjaleapmái, fágaoahpahussii Romssas, vuovdleapmái ja buvttadanrusttegiid oastimii bájiide Snoasás ja Romssas.</p>
    <p>Doaibmadoarjja lotnolasealáhusaide lea lassánan mealgat 2003:s jagi 2002 ektui. Eanaš doarjja manai SisFinnmárkui. Veaháš badjelas 2/3 oassi doarjagiin lea addojuvvon almmáiolbmuide. Duodje- ja boazodoallolotnolasat fidnejedje eanemusat doarjaga. Sámediggi lea mearridan heaittihit lotnolasealáhusaid doaibmadoarjjaortnega 2005 rájes.</p>
    <p>Boazodoalu deaŧaleamos ášši lea areálasuodjaleapmi mii vuoruhuvvon ovddasguvlu. Almmá buoret areálasuodjaleami mii sihkkarastá boazoguohtonareálaid duohtademiid vuostá, lea boazodoalu boahtteáigi áitojuvvon. Sámediggi lea bieggamillohuksenplánaid oktavuođas gáibidan ollislaš váikkuhaniskančielggadusa, nu ahte ollislaš váikkuhusat boazodollui čilgejuvvojit ovdal go konsešuvdna addojuvvo. Sámediggi lea čoahkkimiin Eanadoallodepartemeanttain ovddidan áššiid nugo boazodoalloberoštumiid sihkkarastin davábealde Aursundda, doaibmabijuid movt čoavdit dan dili go lea váttis vuovdit bohccuid Oarje-Finnmárkkus, struktuvradoaibmabijuid sihkkarastit plánalaš rekrutterema boazodollui ja dásseárvohástalusaid ealáhusas.</p>
    <p>Sámit geat leat Norgga eamiálbmot, eai ollašuhtto dat vuođđovuoigatvuođat mii guoská guollebivddu hálddašeapmái ja vejolašvuhtii. Dát guoská vuosttažettiin hálddašanortnegiidda mat dagahit dan ahte guolásteaddjit masset sin historjjálaš guolástusvuoigatvuođaid. Sámediggi lea maid čujuhan váilevaš hálddašanortnegiidda maid bokte báikegottiid olbmot sáhtášedje ávkkástallat ovdamuniiguin go ásset lahka resurssaid, dat mearkkaša dan ahte lagašvuođa- ja sorjjasvuođaprinsihppa biddjojuvvo vuođđun hálddašeapmái.</p>
    <p>Regulerenráđis lea Sámediggi ovddidan máŋga árvalusa movt sihkkarastit riddo- ja vuotnafatnasiid bivdovuoigatvuođaid, masa lea váttis oažžut doarjaga. Evttohusaid áigumuššan lea leamaš suodjalit unnimus fatnasiid norgalaš riddodorski regulerema oktavuođas, juohkit stuorát oasi dorske-, dikso- ja giđđagođđi sallitbivdoeriin riddofatnasiidda, joatkit nuoraid bivdoortnegiin ja bidjat rekrutterenbivdoeriid riddo- ja vuotnabivdiide.</p>
    <p>Norga ja Ruošša leat ovttaoaivilis ahte bidjat oarjerádjin 26 gráda Nuortan gonagasreappá oktasaš ja ceavzilis hálddašeapmái. Norga lea mearridan ahte dán ráji oarjjabealde hálddašuvvojit reappát ja bivdojuvvojit dainna ulbmilin ahte dat jávkaduvvojit oalát. Mii guoská gonagasreabbábivdui  nuorttabealde, de lea Sámediggi dorjon ahte buot fatnasat mat leat vuollel 15 mehtera maidda gonagasreabbá lea leamaš giksin – oalgešálašin runddierpmá, flinddara, dorskki ja báldá fierbmebivddus – galget oažžut vejolašvuođa bivdit gonagasreappáid. Gonagasreappáid jávkadeapmi oarjjabealde ferte dahkkojuvvot nu ahte buohkat ožžot vejolašvuođa searvat vai sálaš šaddá nu stuorisin go vejolaš ja gonagasreappá leavvan ráddjejuvvo ON 1992 biologalaš šláddjivuođa konvenšuvnna 8. artihkkala ektui.</p>
    <p>Maŋŋá go Sámediggi lea fokuseren dan váttis dili mii norgalaš riddodorskkis lea, de lea Guolástusdepartemeanta mearridan nammadit sierra bargolávdegotti mii galgá ovddidit konkrehta evttohusaid norgalaš riddodorskki hálddašeapmái ja bivdui. Vuođđun biddjojuvvo norgalaš riddodorski guhkes áiggi ja nana ceavzilis hálddašeapmi. Dán oktavuođas lea Sámediggi evttohan ahte 12 nautálaš miilla siskkobealde gildojuvvo trolabivdu, ahte buot fatnasat mat leat badjel 21 mehtera galget bivdit olggobealde 4 nautálaš miilla, ja ahte buot fatnasat mat leat badjel 15 mehtera galget bivdit olggobealde vuođđolinjá. Evttohus mielddisbuktá dan ahte unnimus bivdofatnasiid bivdu ii galgga regulerejuvvot dien áigodagas.</p>
    <p>Sámediggi ii dorjon guollebiebmanrusttegiid ođđa sirdinnjuolggadusaid, go juo ovddeš njuolggadusaid ložžemiin lassánivččii nuoskkideapmi guollebiebmanrusttegiin, ja go guollebiebmanrusttegiid ovttastahttin dagahivččii dan ahte guollebiebmankonsešuvnnat fárrehuvvojit eret ollu báikegottiin ja ná manahivčče dat deaŧalaš bargosajiid.</p>
    <p>Sámediggi viiddidii eanadoalu doarjaga olahusjoavkku 2003:s guoskat maiddái stuorát doaluide mat leat badjel 1,5 jahkedoaimma. Dán duogážin lea birgenvejolaš doaluid sihkkarastin sámi guovlluin. Doarjja eanadoallodoaibmabijuide lea geahppánan mealgat jagiid 2002 ja 2001 ektui. Doalut maid ain geahppánit sámi guovlluin vaikko dain doaluin mat leat báhcán lea ekonomiijadilli buorránan maŋimuš jagiin. Nubbi eará positiivvalaš dovdomearka eanadoalus sámi guovlluin lea dat, go dat doalut mat leat báhcán cevzet hui bures, ja go eanadoalliid gaskamearálaš ahki lea njiedjan. Dovdomearkan daid doaluide mat heaittihuvvojit, lea dat go dáid doaluid divodeapmi livččii hui divrras ja doaibmaekonomiija liikká ii buorránivččii dan geažil. Eanadoallopolitihka ovdáneapmi sihke našuvnnalaččat ja riikkaidgaskasaččat dagaha dan ahte eanadoalu áŋgiruššamiid lasiheapmi maŋiduvvo.</p>
    <p>Sámediggi rávvii ahte Norga bidjá daid lassánan petroleumadoaimmaid Davveoarje Ruoššas, maid Norga ii sáhte váikkuhit vuođđun politihkalaš válljejumiide norgalaš searvamis birrajagi petroleumadoibmii davviguovlluin. Norggas leat liikká leat hui stuorra hástalusat teknologiija, birrasa, dustehusa, sihkarvuođa ja eamiálbmotberoštumiid oktavuođas. Go geahččá dán perspektiivvas, de oaivvilda Sámediggi ahte lea buoret go Norga aktiivvalaččat searvá boahtteáiggi petroleumadoaimma plánemii davviguovlluin, go ahte Ruošša dan okto plánešii. Go searvá, de sáhttá nannoseappot váikkuhit ja gávnnahit standárddaid maiguin sáhttá bidjat čanastagaid petroleumadoaimma riikkaidgaskasaš ovdáneapmái davviguovlluin. Sámediggái lea dán oktavuođas hui deatalaš váldit vuhtii eamiálbmogiid, guolástusberoštumiid ja birassuodjaleami. Danne lea maiddái deatalaš ahte norgalaš oljosearvvit bidjet vuođđun dáid beroštumiid petroleumadoaimmaid oktavuođas davviguovlluin.</p>
    <p>ILO-konvenšuvdna nr. 169 ráddje stáhta eiseválddiid go guoská luondduresurssaid geavaheapmái ja bidjá čielga čanastagaid dasa ahte Sámediggi galgá beassat searvat dakkár huksemiid čađaheapmái main leat váikkuhusat sámi álbmogii. Danne bivdá ge Sámediggi ahte čilgejuvvo movt Ráđđehus áigu siskkildit Sámedikki dán bargui, vai birrajagi petroleumadoaibma ollašuhttošii našuvnnalaš ja riikkaidgaskasaš eamiálbmotgeatnegasvuođaide dávistettiin.</p>
    <p>Mánáidgárddit, oahpahus ja dutkan</p>
    <p>Mánáidgárddit</p>
    <p>Sámediggi lea juolludan doarjaga 45 sámi mánáidgárdái, 15 mánáidgárdái ruđaid eatnigielaoahpahussii ja 6 geahččaladdan- ja ovdánahttinprošektii sámi mánáidgárddiin. Leat almmuhan 2 fágaáigečállaga Stullán sámi mánáidgárddiid váste. Sámediggi lágidii 2003:s ovttas Romssa ja Finnmárkku fylkkamánniiguin jahkásaš mánáidgárdekonfereansa Romssas. Leat maid doallan fierpmádatčoahkkimiid sámi mánáidgárddiid jođiheddjiide ja giellamielbargiide olggobealde ja siskkobealde hálddašanguovllu.</p>
    <p>Vuođđoskuvla / joatkkaoahpahus</p>
    <p>Sámediggi buvttii gulaskuddancealkámuša NAČ:ii 2003:16 <em type="italic">I første rekke (Vuosttaš vuorus)</em> ja čujuhii ee. ahte kvalitehtaođastus maiddái ferte fátmmastit ohppiid geat ožžot oahpahusa sámegielas ja sámegillii, ja ahte oahppohivvodat sámiid diliid birra šaddá bákkolaš riikka buot ohppiide vejolaš oahppoplánarievdama oktavuođas. Sámedikki earenoamášpedagogalaš gelbbolašvuođaloktenplána áigodahkii 2004 – 2006, deattuha lohkan- ja čállinváttuid ja guovttegielalašvuođa julevsámi ja lullisámi guovlluin, ja Lulli-Romssas ja Davvi-Norlánddas. </p>
    <p>Sámediggi oassálastii ovttas Oahpahus- ja dutkandepartemeanttain (ODD), Finnmárkku ja Romssa Fylkkamánniiguin ja sámegiela hálddašanguovllu suohkaniid ovddasteddjiiguin bargojoavkkus mii ráhkadii ođđa meroštallanmodealla diibmoresurssaid juogadeapmái sámegieloahpahussii vuođđoskuvllas. Sámediggi ovddidii muđui ODD:i dan váttisvuođa go diibmomáksomearri lea beare vuollin iige govčča suohkaniid goluid sámegielaoahpahusa oktavuođas.</p>
    <p>Sámediggi lea mearridan sámi joatkkaoahpahusa prinsihpaid ja njuolggadusaid. Sámediggi cealká mearrádusas ee. ahte oahpahusláhka berre rievdaduvvot nu ahte sápmelaččat joatkkaoahpus ožžot oahpahusvuoigatvuođaid sámegielas ja sámegillii, sámi kultuvrras ja servodateallimis ja earenoamáš sámi fágain ja kurssain. Sámediggi oaivvilda ahte ferte ásahit našuvnnalaš- ja báikkálaš resurssa- ja gelbbolašvuođaguovddážiid mat fállet oahpahusa sámegielas, kultuvrras ja servodateallimis. Stáhta sámi joatkkaskuvllaid galggašii ovddidit našuvnnalaš resurssa- ja gelbbolašvuođaguovddážin. Sámediggi oaivvilda ahte sámi joatkkaskuvllat dál eai leat čadnon Sámediggái.</p>
    <p>Jahkásaš skuvlakonfereanssa fáddá lei <em type="italic">Sámi árvvut skuvlla árgabeaivvis ja lagasbirrasis</em>. Ulbmil lei dahkat oainnusin sámi árvvuid skuvlla árgabeaivvis ja lagasbirrasis, suokkardit sámi ja dáru árvvuid oahppoperspektiivvas sámi mánáide ja nuoraide, ja dahkat oainnusin sámi šláddjivuođa. Konfereanssa ulbmiljoavkun ledje oahpaheaddjit, skuvlaeaiggádat, oahppofáluheaddjit, ovddasvástideaddji eiseválddit ja eará berošteaddjit. Konfereansa lágiduvvui ovttasráđiid Romssa ja Finnmárkku fylkkamánniiguin. </p>
    <p>Sámediggi áigu joatkit rámmaeavttuid buoridanbargguin sámi oahpahusa ektui. Stáhta berre máksit skuvllaid goluid ruovttoluotta ollislaččat vai sámi ohppiide sihkkarastojuvvojit vuoigatvuođat oažžut oahpahusa sámegillii ja sámegielas.</p>
    <p>Oahpponeavvut ja neahttaresurssat</p>
    <p>Sámediggi lea juolludan ruđaid 46 dábálaš, 9 digitála ja 12 earenoamáš heivehuvvon sámi oahppaoneavvuid ođđasisovddideapmái. Leat maid juolludan ruđaid muhtun oahpponeavvuid ođđasisdeaddileapmái mat eai buvttaduvvon šat. Lágádusat ja eará oahpponeavvobuvttadeaddjit gárvejedje sullii 35 ođđa sámi oahpponeavvu. Sámi oahpponeavvuid čállibálká heivehuvvo indeaksaid mielde juohke jagi. Dán jagi leat juohkán stipeanddaid 440 sámi joatkkaskuvllaid ohppiide geain lea sámegiella fágan, 7 studentii geat váldet earenoamášpedagogalaš vuođđo- ja joatkkaoahpu ja 8 studentii geat váldet oahpponeavvopedagogihka joatkkaoahpu Sámi allaskuvllas.</p>
    <p>Njukčamánus lágidedje Norgga ja Suoma sámedikkit ja Ruoŧa sámeskuvlastivra oahpponeavvokonfereanssa <em type="italic">Sámi oahpponeavvu davviriikkalaš resursan</em>, Gironis. Konfereanssa ulbmil lei dovddusin dahkat ja čájehit oahpponeavvuid mat leat ráhkaduvvon dair 3 riikkain, ovddidit sámi oahpponeavvogeavaheami beroškeahttá riikkarájiin ja movttiidahttit ráhkadit oktasaš davviriikkalaš oahppoplánaid ja oahpponeavvuid. Sámediggi almmuhii ovttas Suoma Sámedikkiin ja Ruoŧa sámeskuvlastivrrain oktasaš davviriikkalaš oahpponeavvokataloga. </p>
    <p>Sámediggi ásahii neahttabáikki <em type="italic">Sámi oahpponeahtta</em> gaskkustan dihte dieđuid ja bagadallama sámi oahpaheddjiide, ovdaskuvlaoahpaheddjiide, váhnemiidda ja ohppiide. Læringssenter lea ásahan diehtovuođu gos leat dieđut oahpponeavvuid birra mat leat jurddašuvvon mánáide, nuoraide ja rávisolbmuide geain leat earenoamáš dárbbut. Dasa sáhttá Sámediggi maid deavdit dieđuid sámi earenoamáš heivehuvvon oahpponeavvuid birra. Sámediggi ráhkadii ovttas Romssa ja Finnmárkku fylkkamánniiguin diehtojuohkingihppaga <span type="quote" xml:lang="nob">"Opplæring i samisk i grunnskolen utenom forvaltningsområdet for samisk språk"</span> (sámegieloahpahus vuođđoskuvllas olggobealde sámegiela hálddašanguovllu).  </p>
    <p>Læringssenter juolludii 250 000 ruvnno oasseprošeavttaide mat gullet prošektii <em type="italic">Sámi árvvut skuvlaárgabeaivvis</em>. Finnmárkku ja Romssa fylkkamánnit, ovttas Sámedikkiin ja Sámi allaskuvllain galge juohkit daid ruđaid sámi guovlluid skuvllaide. Ruđat galge adnot movttiidahttindoarjjan oainnusindahkat sámi árvvuid skuvlaárgabeaivvis ja oažžut sámi ja dáčča árvvuid oahppoperspektivii sámi mánáide ja nuoraide.      </p>
    <p>Daiguin juolludemiiguin maid dássážii leat ožžon, ii leat leamaš vejolaš bargat nu olu IKT-vuoruhemiin skuvllas. Sámi digitála oahpponeavvuide lea stuora dárbu, ja erenoamážit oahpponeavvut mat leat heivehuvvon gáiddusoahpahussii. Mii seasttášeimmet resurssaid jos ovttasbarggašeimmet davviriikkalaččat oahpponeavvoráhkademiin. Leat plánemin ásahit oktasaš sámi davviriikkalaš elektrovnnalaš oahpponeavvoguovddáža. Sámediggi oaidná maid deaŧalažžan ráhkadit divvunprográmma dihtorii. Sámi oahpponeahta ferte maid viidáseppot ovddidit.</p>
    <p>Lohkan- ja čállindáidu ja matematihkkaoahpahus</p>
    <p>Sámegiela álgooahpahusprošeakta lea dál goalmmát oasis. Dán oasi oppalaš ulbmil lea gávdnat metodaid ja metodihka movt ovddidit sámegiela lohkanipmárdusa.</p>
    <p><em type="italic">Gi rom for lesing! (Ráddje áiggi lohkamii!)</em> lea riikaviidosaš doaibmaplána mii galgá stimuleret ohppiid lohkanmovtta ja lohkančehppodaga ja buoridit skuvlagirjerádjosa geavaheami gelbbolašvuođa. Sámediggi, Finnmárkku ja Romssa fylkkamánnit ja Sámi allaskuvla leat ovttas čuoččaldahttán prošeavtta <em type="italic">Ráddje áiggi lohkamii – Sámegiella</em>, ovddidan dihte ja ovdánahttin dihte sámi mánáid ja nuoraid lohkanberoštumi ja buoridan dihte sin lohkanmovtta.   </p>
    <p>Sámi ohppiid matematihkkafága kvalitehtasihkkarastin lea stuora hástalus. Dás sáhttá atnit ávkin <em type="italic">Kvalitehta matematihkas – KIM-prošeavtta</em> bohtosiid, ee. ovdánahttit matematihkkafága nu ahte heivehuvvo sámi mánáide. Lea dárbu joatkit tearbmabargguiguin. Oahpponeavvuid ráhkadeapmi, maiddái digitála oahpponeavvuid, ferte jotkojuvvot. Mihttomearrin ferte maiddái leat loktet oahpaheddjiid gelbbolašvuođa. Sámediggi ferte oažžut resurssaid boahttevaš vuoruhansurggiid vuoruheapmái nugo ovdamearkka dihte stipeanda reálfága ohppiide ja studeanttaide.   </p>
    <p>Alit sámi oahppu ja dutkan</p>
    <p>Sámediggi lea čuoččaldahttán ovttasbargofierpmádaga gaskal Sámi allaskuvlla, Bodeajju allaskuvlla ja Davvi-Trøndelága allaskuvlla mat fállet oahpaheaddjeoahpu sámegiel ja/dahje sámi sisdoaluin. Dábálašoahpaheaddje- ja ovdaskuvlaoahpaheaddjeohppui leat ráhkaduvvon rámmaplánat sámegielfágii ja duodjefágii.</p>
    <p>Lea stuora dárbu eanet dutkamii ja eanet sámi dutkiide. Sámi dutkanráđi ásaheapmi livččii dehálaš instrumentta maiddái dán suorggi doaimmaheapmái. Dasto lea dehálaš ahte Oahpahus- ja dutkandepartemeanta ja Norgga dutkanráđđi vuoruhit sámi dutkama.</p>
    <p>Dearvvasvuođa- ja sosiálaáŋgiruššamat</p>
    <p>Doaibmabijut Ráđđehusa doaibmaplánas <em type="italic">Mangfold og likeverd</em>, eaktudit lagaš ovttasbarggu Sámedikki ja guovddáš ásahusaid gaskka. Sámedikki mielas lea deaŧalaš bidjat eavttuid guovllulaš ja guovddáš ásahusaide áššiin mat gusket sámi dearvvasvuođa- ja sosiálaáŋgiruššamiidda.  </p>
    <p>Sámediggái lea deaŧalaš ahte sámi mánáin leat fálaldagat dán oktavuođas. Danne leat mii geahččalan doalahit ja nannet Sieiddájoga mánáidpsykiatrálaš dikšunruovttu Deanus. Dát ášši gáibida čuovvoleami viidáseappot 2004:s. Dasto lea Sámediggi álggahan barggu ahte oainnusin dahkat sámi mánáid dárbbuid dan ođđa hálddašanođastusas mii guoská mánáid- ja bearašsuodjaleapmái.</p>
    <p>Sámediggi lea Dearvvasvuođadepartemeanttain ovdan váldán sámi pasieanttaid dili sihke vuođđo- ja spesialistabálvalusas. Lea deaŧalaš muittuihit guovddáš dearvvasvuođa eiseválddiide daid vuoigatvuođaid birra mat sámi pasieanttain leat giella- ja kulturgelbbolašvuođa oktavuođas. Sámediggi juohká juohke jagi prošeaktaruđaid NAČ 1995:6 <em type="italic">Dearvvasvuođa- ja sosiálabálvalusaid plána sámi álbmoga váste Norggas</em>, čuovvoleapmái. Mii leat 2003:s geahččalan juogadit ruđaid mearriduvvon áŋgiruššansurggiid ja eanandieđálaš juogu mielde. Mii leat dattetge oaidnán ahte lea hástalussan láhčit dearvvasvuođa- ja sosiálaprošeavttaid julev- ja lullisámi guovlluin. Dainna mii fertet ain joatkit bargat.  </p>
    <p>Áŋgiruššansuorggit evaluerejuvvojit 2004:s. Evaluerema ulbmilin lea geahččat movt ruđat leat váikkuhan sámi dearvvasvuođa- ja sosiálabálvalusaid oktavuođas.</p>
    <p>Ovttasbargu</p>
    <p>Guovllulaš ovddidanprográmmat</p>
    <p>Sámediggi lea leamaš juo máŋga jagi mielde ovttasbargojoavkkus, man ulbmilin lea leamaš oktiiortnet váikkuhangaskaomiid Finnmárkkus. Guovllulaš searvevuođa barggu oktavuođas lea dát joavku viiddiduvvon, ja dat gohčoduvvo dál Guovllulaš ovddidanprográmma-searvevuohtan. Mihttomearrin lea ahte oasálaččat galget leat geatnegasat čuovvolit daid vuoruhemiid mat leat dain mihttomeriin, strategiijain ja doaibmabijuin ja masa searvevuohta ovttamielalaččat mearrida galget leat mielde Guovllulaš ovddidanprográmmas. Fylkkagielddas dat lea dat bajimuš ovddasvástádus prográmmas ja mii mearrida prográmma.</p>
    <p>2003:s lea searvevuohta ráhkadan njeallje jagi Guovllulaš ovddidanprográmma, ja 2004 jahkeplána. Ovttasbargošiehtadusa čuovvoleami oktavuođas Finnmárkku fylkkagielddain artihkkala 5 ektui <span type="quote">”guovllulaš plánen ja areálahálddašeapmi”</span>, dollojuvvui čoahkkin 06.11.03 Finnmárkku fylkkagieldda fylkkasátnejođiheaddji ja Sámediggeráđi gaskka, gos ságastallojuvvui dan 4-jagáš guovllulaš ovddidanprográmma birra Finnmárkkus 2004:s.</p>
    <p>Nugo Finnmárkkus lea dahkkojuvvon, de lea maid Romsa ráhkadan 4-jagáš guovllulaš ovddidanprográmma. Ovttasbargošiehtadusas Romssain leat bealit šaddan ovttaoaivilii ahte oasálaččat jahkásaččat galget várret ruđaid jahkásaš guovllulaš ovddidanprográmmaid čađaheapmái.</p>
    <p>Ovttasbargošiehtadusat fylkkagielddaiguin</p>
    <p>2002:s vuolláičállojuvvui ja fápmuduvvui dan rájes ovttasbargošiehtadus Romssa fylkkagielddain. 2003:s lea bargu čuovvoluvvon čoahkkimiiguin hálddahuslaš dásis ja politihkalaš dásis ja ollu artihkkalat ovttasbargošiehtadusas leat čuovvoluvvon. Konkrehta áššiin namuhit Ája huksema ja sámi viesu Sáččas.</p>
    <p>Mii guoská ovttasbargošiehtadussii Finnmárkku fylkkagielddain, de háliidedje bealit formaliseret dan ovttasbarggu mii juo lea leamaš oasálaččaid gaskka ollu jagiid. Šiehtadus galgá leat ođđa doaibmabijuid ja vuoruhemiid gaskaoapmin, ja dilálašvuođaid láhčimis Davvi-Romssa ja Finnmárkku doaibmabiddjoávádaga ovddideames maiddái eamiálbmotguovlun. Finnmárkku fylkkadiggi mearridii ovttasbargošiehtadusa geassemánus ja Sámediggi fas čakčamánus 2003:s.</p>
    <p>Mii guoská Mátta-Trøndelága, Davvi-Trøndelága, Norlándda ja Hedemárkku fylkkagielddaide, de leat bealit ovttaoaivilis ahte ráhkadit oktasaš ovttasbargošiehtadusevttohusa oarjelsámi diliid birra. Fáttáid gaskkas mat ožžo erenoamáš fuomášumi leat earret eará, sámi ásahusaid ovddideapmi, joatkkaoahpahus, Sámedikki searvan fylkkagieldda guovllulaš plánabargui ja sámi giellaovddideapmi. Ulbmilin lea ahte ovttasbargošiehtadusevttohus lea gárvvis 2004 álgojahkebealis.</p>
    <p>Mihttomearrin ferte leat ahte fylkkat maiguin Sámediggi dáhká šiehtadusa, dađistaga sáhttet fállat sámegiela fágan joatkkaskuvllain buot oahppiide geat háliidit, ja ahte fylkkagielddat maiddái sáhttet fállat fágan <span type="quote">”sámi kulturmáhtolašvuođa”</span> oahpposuorgefágan dahje válljenfágan buot joatkkaskuvllain nu ahte ii oktage oahppi dáid fylkkaid joatkkaskuvllain galgga vázzit skuvlla nu ahte ii oažžo vuđolaš máhtolašvuođa sámi diliid birra.</p>
    <p>Sámi ovttasbargu</p>
    <p>Dán áigodagas lea Sámi parlamentáralaš ráđi (SPR) váldoáŋgiruššansuorgin sámegiela doalaheapmi ja ovddideapmi, oahpahus, oahppaneavvuid buvttadeapmi, dásseárvu ja nuoraid searvan sámi servodagas. SPR galgá maddái oktiiortnet sámi jiena eará eamiálbmogiid ektui ja riikkaidgaskasaččat, earret eará barggu bokte eamiálbmotáššiiguin forain nugo Barentsovttasbargu, Arktalaš ráđđi, ON ja EU. 2003:s leat guovddážis leamaš dásseárvu, sámi mánáid oahpahusdili kárten davviriikkain ja sámi giellabarggu formaliseren SPR:s.</p>
    <p>Sámediggi háliida dakkár ovdáneami mas visotsámi perspektiiva nannejuvvo. Danne leage Sámediggi vuoruhan parlamentáralaš sámi ovttasbarggu ásaheami maŋimuš jagiin. SPR lea álggahandásis bargan váldoáššis áššiiguin mat gusket sámiide eamiálbmogin, earret eará sámi giellaovttasbargguin, oahpahusain ja oahpponeavvuid oččodemiin sámi mánáide jna. Mii oaidnit ovdáneami davvin ahte davviriikkalaš orgánat fievrridit iežaset ásahusaid isitriikkaide, omd. oahpahusa ja dutkama oktavuođas. Dás leat váikkuhusat maiddái sámi ásahusaide. Sámediggi háliida eanet visotsámi sámi ásahusaid, go davviriikkaid stáhtat ja dávviriikkalaš ovttasbargoorgánat háliidit oppalaččat juste nuppeláhkai. Sámi parlamentáralaš ráđi váldohástalussan lea oažžut ruhtadeami doaibmasis.</p>
    <p>Ovttasbargu ráđđehusaid ja Sámedikkiid gaskka, sihke politihkalaččat ja hálddahusa dásis, lea bures jođus, earret eará davviriikkaid sámeministtariid ja Sámedikkiid presideanttaid gaskasaš jahkásaš čoahkkimiid bokte.</p>
    <p>Riikkaidgaskasaš áŋgiruššamat</p>
    <p>Sámedikki riikkaidgaskasaš barggus lea 2003:s vuosttažettiin deattuhuvvon bargu válljejuvvon ON orgánaid ektui ja ovttasbargu davviguovlluin. Áŋgiruššamat leat lassánan, mii maid leamaš Sámedikki mihttomearrin, vaikko eai leat ge leamaš dárbbašlaš resurssat dan bargui. Dát buktá váttisvuođaid daid mihttomeriid ektui mat Sámedikkis leat dán bargui ja daid vuordámušaid ektui maiguin Sámediggi deaivida sámi servodagas ja mieldesearviid beales sihke našuvnnalaččat ja riikkaidgaskasaččat.</p>
    <p>Eamiálbmotáššiid bissovaš forum doalai iežas nuppi sešuvnna Neš York:s miessemánus, ja Sámediggi lei norgalaš sáttagotti mielde. Dán jagi sešuvdna lei nuoraid váste, danne searvvai maiddái okta Sámedikki nuoraidpolitihkalaš lávdegotti (SUPU) lahtuin. Ole Henrik Magga válljejuvvui Foruma jođiheaddjin fas. Sámediggi juolludii maiddái 2003:s ruđa 300 000 ruvnno bargui Bissovaš Forumis.</p>
    <p>Barggus ON eamiálbmotjulggaštusain lea Sámediggi searvan norgalaš sáttagotti mielde bargojoavkku 9. sešuvdnii Genèvas. Bargojoavkku mandáhtan lea hábmet ON máilmmeviidosaš eamiálbmotjulggaštusárvalusa. Julggaštus galgá bidjat unnimus stándarddaid dasa ahte makkár vuoigatvuođat eamiálbmogiin galggašedje leat beroškeahttá makkár riikkas ásset. Bargojoavkkus leat stáhta- ja eamiálbmotovddasteaddjit miehtá máilmmi. Áigumuššan lea ahte julggaštus mearriduvvo ovdal go ON eamiálbmot logijahki lea nohkan 2004:s.</p>
    <p>Sámedikkis lea ovddastus Barentsovttasbarggu eamiálbmogiid ektui Barentsguovlluráđis ja Guovllulávdegottis 2003 čavčča rádjai. Guolluráđi čoahkkimis golggotmánu 2. b. sirdojuvvui jođiheaddjidoaibma Norlándda fylkkagielddas Västerbottena länii Ruoŧas. Dan seammás válde Ruoŧa beale sápmelaččat badjelasaset Guovlluráđi eamiálbmotovddastusa maŋŋá Norgga beale sámiid. 2003 rájes galgá SPR nammadit sámiid (Suoma, Norgga ja Ruoŧa) ovddasteaddjiid Barentsovttasbarggu orgánaide. Sámedikki ja Barentsovttasbarggu Eamiálbmotbargojoavkku initiatiivva mielde rahppojuvvui eamiálbmotkantuvra Murmánskkas 2003:s. Barentsčállingoddi lea fuolahan dan geavatlaš beali láhčmimis, muhto Sámediggi máksá kanturgoluid. Eamiálbmot barggu ruđalaš beallái Barentsovttasbarggus ferte bidjat stuorát fuomášumi, ja maid prošeavttaid ruhtadeapmái guovllu eamiálbmogiid ektui. Eamiálbmogiin alddineaset eai leat ekonomalaš várit geavahusas, muhto leat sorjavaččat guoskevaš našuvnnalaš riikkaid ekonomalaš doarjagis.</p>
    <p>Sámediggi searvá Ráđđehusa Eurohpapolitihkalaš Forumii ja searvvai Foruma vuosttas čoahkkimii mii dollojuvvui juovlamánu 9. b. 2003. Sámediggi searvá maiddái dan Báikkálaš ja guovllulaš eiseválddiid oktavuohtajovkui, ja Eurohpapolitihkalaš áššiid hárrái. Boahtteáiggis lea Sámedikkis ain stuorát dárbu fokuseret EU politihkalaš orgánaid politihkalaš proseassaid, ja dan mii dáhpáhuvvá EU byrokráhtalaš vuogádagas. Erenoamáš gelbbolašvuođa dárbu EU/EEO ektui lassána dađistaga, ja Sámediggi ferte oažžut vejolašvuođa deaivvadit maiddái dáiguin boahtteáiggi hástalusaiguin dán suorggis.</p>
    <p>Biologalaš šláddjivuođa konvenšuvdna</p>
    <p>Nugo ovddit jagiin ge de lea Sámediggi čuovvolan riikkaidgaskasaš barggu Biologalaš šláddjivuođa konvenšuvnnain (CBD), ja erenoamážit dalle CBD artikkala 8 (j), mas lea sáhka eamiálbmogiid árbevirolaš máhtolašvuođa birra. Sámediggi searvvai 8 (j) bargojoavkku čoahkkimii Montreálas juovlamánus 2003. Guovddáš fáddán dás lei eaktodáhtolaš njuolggadusaid ráhkadeapmi doaibmabijuid váikkuhaniskančielggadusaide, mat váikkuhit eamiálbmogiid eatnamiid ja bassi báikkiid, ja dasto biraslaš, sosiálalaš ja kultuvrralaš beliid.</p>
    <p>Eará guovddáš fáttát ledje vuogádagat árbevirolaš máhtolašvuođa suodjaleapmái ja nannoset ovttasbargu Eamiálbmogiid Bissovaš Forumis. Bargojoavkku čoahkkima árvalus ovddiduvvo konvenšuvnna oktasaščoahkkimis guovvamánus 2004. Sámediggi áigu maiddái 2004:s čuovvolit riikkaidgaskasaš barggu Biologalaš šláddjivuođa konvenšuvnnain (CBD). Sámedikkis lea buorre oktavuohta Birasgáhttendepartemeanttain dán barggu hárrái. Muhto lea ágga vuordit čielgaset miellaguottu Norggas dan ektui ahte eamiálbmogiid máhtolašvuođat, geavahusat ja ođastusat movt suodjalit biologalaš šláddjivuođa eaktudit ahte eamiálbmogiin lea duohta váldi ja vuoigatvuohta ráđđet sin iežaset eatnamiid ja resurssaid.</p>
    <p>Interreg prošeavttat</p>
    <p>2003:s leat bargan oažžut ovdan máŋga prošeavtta. Dás leat lihkostuvvan Åarjelsaemien Dajve oasseprográmma oktavuođas, mas lea leamaš váttis álgu, muhto mii 2003 loahpas lea buktán 9 ođđa prošeaktaohcama, ja mat leat meannuduvvomin.</p>
    <p>Tabealla vuolábealde čájeha man galle ohcama juohke sámi oasseprográmmas leat leamaš ja maidda lea juolluduvvon ruhta. Dasto čájeha tabealla ahte man ollu Sámediggi lea juolludan iežas bušeahttaruđain ja man ollu stáhtalaš Interreg-ruđat (IR-ruđat) leat addojuvvon sámi prošeavttaide. Kolonna ravddamusas olgešbealde čájeha prošeavttaid ollislaš ruhtadeami (mas leat mielde EU-ruđat ja EU-riikkaid nášuvnnalaš ruhtadeapmi).</p>
    <p>
      <em type="bold">Oasseprográmma Ohcamiid lohku ollásit Juolludemiid lohku Submi Sámedikkis </em>
    </p>
    <p>
      <em type="bold">IR-ruđaid submi  Submi man ollu juolluduvvon ollásit </em>
    </p>
    <p xml:lang="sma">Sápmi   400 800 1 254 750 6 756 880 Åarjelsaemien Dajve   827 850 1 015 214 8 341 610</p>
    <p>4. kap.  Sámedikki rehketdoallu 2003</p>
    <p>Sámedikki rehketdoallu 2003 lea olles doaimma reaidarehketdoallu ja čájeha doaimma duohta girjejuvvon boađuid ja goluid.</p>
    <p>Rehketdoallu biddjo ovdan golbman váldooassin; rehketdoallu buohkanassii, doaibmarehketdoallu juogaduvvon váldopoasttaide ja váikkuhangaskaoapmerehketdoallu juogaduvvon váikkuhangaskaoapmeortnegiidda. Juohke váldooasis lea čilgehus dakko gokko lea erohus.</p>
    <p>4.1 Rehketdoallu 2003 – buohkanassii</p>
    <p><em type="bold">Sámediggi - SametingetRehketdoallu 2003</em> </p>
    <p><em type="bold">Konto TeakstaBoa ddjRev.buš 2003Erohus%</em> </p>
    <p><em type="bold">Juolludeamit</em> Departemeanttaid juolludeamit214.846.000212.546.000<em type="bold">2.300.0001,1 %             </em>-Čadnojuvvon ruđat, gč. rev.bušeahta-0320.103.228 -2002 badjebáhcaga ođđasisjuogadeapmi, gč. rev.buš-035.855.321 </p>
    <p>
      <em type="bold">1. Rámmajuolludemiid submi214.846.000238.504.549-23.658.549-9,9 %           </em>
    </p>
    <p><em type="bold">Politihkalaš ja hálddahuslaš dási doaibma ja erenoamáš doaibmagolut</em> </p>
    <p>Politihkalaš dási doaibma12.969.37012.386.000<em type="bold">-583.370-4,7 %           </em>Hálddahusa doaibma52.669.35552.345.900<em type="bold">-323.455-0,6 %           </em>Erenoamáš doaibmagolut9.484.3628.560.371<em type="bold">-923.991-10,8 %         </em></p>
    <p>
      <em type="bold">2. Doaibmagoluid submi75.123.08773.292.271-1.830.816-2,5 %           </em>
    </p>
    <p><em type="bold">Váikkuhangaskaoamit</em> </p>
    <p>Ealáhusovddideapmi25.887.30024.167.000<em type="bold">-1.720.300-7,1 %           </em>Kultuvra 31.037.76731.081.000<em type="bold">43.2330,1 %            </em>Sámegiella33.762.94734.500.000<em type="bold">737.0532,1 %            </em>Birasgáhtten ja kultursuodjaleapmi10.409.90012.671.950<em type="bold">2.262.05017,9 %           </em>Eará doarjagat (politihkalaš doaibma)5.476.0005.275.000<em type="bold">-201.000-3,8 %           </em>Oahpaheapmi23.831.44534.611.078<em type="bold">10.779.63331,1 %           </em>Riikkaidgaskasaš ovttasbargu1.239.0007.891.100<em type="bold">6.652.10084,3 %          </em>Sámeálbmotfoanda - SÁF-4.650.8617.419.150<em type="bold">12.070.011162,7 %         </em>Dearvvašvuođa- ja sosiálaá?giruššan4.302.0004.200.000<em type="bold">-102.000-2,4 %           </em>Arkiiva-, bibliotehka- ja diehtojuohkinbálvalus5.596.0005.396.000<em type="bold">-200.000-3,7 %           </em>Dásseárvodoaimmat496.000500.000<em type="bold">4.0000,8 %            </em></p>
    <p>
      <em type="bold">3. Váikkuhangaskaomiid submi137.387.498167.712.27830.324.78018,1 %           </em>
    </p>
    <p>
      <em type="bold">4. Reidorehketdoalu boađus (1-2-3)2.335.415-2.500.000-4.835.415193,4 %         </em>
    </p>
    <p>SÁF kapitálavuoitu Norges Bank:s lea boastut fievrriduvvon boahtun-4.650.861</p>
    <p><em type="bold">5. Reidorehketdoalu boađus -2.315.446-2.500.000-184.5547,4 %            </em> </p>
    <p>Reidorehket doalu boađus ii lean dárkkistuvvon jođuide. Geahča 4.4.12 kap. vai oainnát bohtosa.</p>
    <p>4.2 Departemeanttaid juolludeamit</p>
    <p>Departemeanttaid juolludeamit juohkásit ná:</p>
    <p xml:lang="nob"><em type="bold">Sámediggi - SametingetNoter til regnskapet 2003</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>Gielda- ja guovludepartementa 133.900.000136.100.000<em type="bold">-2.200.000-1,6 %             </em>Oahpahus- ja dutkandepartementa 29.189.00026.689.000<em type="bold">2.500.0009,4 %              </em>Mánáid- ja bearašdepartementa 8.413.0008.413.000<em type="bold">0,0 %              </em>Birasdepartemeanta2.000.0002.000.000<em type="bold">0,0 %              </em>Kultur- ja girkodepartementa 30.244.00030.244.000<em type="bold">0,0 %              </em>Dearvvašvuodadepartementa 5.100.0005.100.000<em type="bold">0,0 %              </em>Eanadoallodepartemeanta 6.000.0004.000.000<em type="bold">2.000.00050,0 %            </em></p>
    <p>
      <em type="bold">Juolludeamit departemeanttain214.846.000212.546.0002.300.0001,1 %              </em>
    </p>
    <p>-Čadnojuvvon ruđat, gč. rev.bušeahta 200320.103.228 -2002 badjebáza ođđasisjuogadeapmi, jfr. rev.buš 20035.855.321</p>
    <p><em type="bold">Submi214.846.000238.504.549</em>  </p>
    <p>2003 juolludeamit Sámediggái ledje buohkanassii 206 246 000 ruvnno, muhto miessemánu 2003 bušeahttamuddema oktavuođas dohkkehuvvui loahpalaš bušeahtta 238 504 549 ruvdnosaš rámmain.</p>
    <p>Iešguđet departemeanttat leat máksán Sámediggái buohkanassii 214 846 000 ru 2003:s.</p>
    <p>Buohkanassii 5 000 000 ru sturrosaš liigejuolludus Oahpahus- ja dutkandepartemeanttas (ODD) ii leat mielde Sámedikki 2003 bušeahtas. Dáin ruđain lea máksojuvvon 2 500 000 ru Sámediggái ODD kapihttalis 226, poasta 21 Sámi vuođđooahpahusa pedagogalaš kvalitehtaovddideapmi. 2 500 000 ruvdnosaš reastaruhta ODD kapihttalis 248, posta 21 sámi oahpaheami IKT:ii, ii leat boahtán Sámediggái 2003:s. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>Iige Gielda- ja guovludepartemeantta 2 200 000 ru sturrosaš juolludeapmi Interreg:ii kapihttalis 552, poasta 72, leat sirdojuvvon Sámediggái 2003:s. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12. Dasa lassin lea Eanadoallodepartemeanta bidjan 2 000 000 ru liigeruhtan 2003:s. Dát ruđat leat oassin 2002 juolludeamis, ja dat lea váldon vuhtii Sámi ovddidanfoandda bohtosis, geahča kap. 4.4.1.</p>
    <p>4.3 Doaibmarehketdoallu 2003</p>
    <p>4.3.1 Poasta 01 politihkalaš dási doaibmagolut</p>
    <p><em type="bold">Politihkalaš dási doaibma</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>Sámediggeráđđi -4.272.5113.890.000<em type="bold">-382.511-9,8 %            </em>oktan dainna mii lea rájus politihkalaš ođđasisorganiserema oktavuođas Sámedikki dievasčoahkkin3.992.3624.300.000<em type="bold">307.6387,2 %              </em>Sámedikki čoahkkinjođihangoddi360.003470.000<em type="bold">109.99723,4 %            </em>Sámediggejoavkkut1.987.9521.600.000<em type="bold">-387.952-24,2 %           </em>Sámedikki bearráigeahččanlávdegoddi123.380106.000<em type="bold">-17.380-16,4 %           </em>Sámedikki doarjjastivra620.935650.000<em type="bold">29.0654,5 %              </em>Sámi parlamentáralaš ráđđi507.615400.000<em type="bold">-107.615-26,9 %           </em>Sámedikki giellastivra346.244350.000<em type="bold">3.7561,1 %              </em>Sámi giellalávdegoddi547.403350.000<em type="bold">-197.403-56,4 %           </em>Sámedikki nuoraidpolitihkalaš lávdegoddi (SNPL) 196.696120.000<em type="bold">-76.696-63,9 %           </em>Interreg gozihankom./doarjjastivra 14.268150.000<em type="bold">135.73290,5 %            </em></p>
    <p><em type="bold">Politihkalaš dási doaimma submi12.969.37012.386.000-583.370-4,7 %            </em>  </p>
    <p>Bušeahta ektui lea geavahuvvon 583 370 ru menddo ollu politihkalaš dásis. Sivas manin menddo ollu geavahuvvui leat ee. dát:</p>
    <p>Sámediggeráđis leat leamaš eambbo doaimmat go dat, mii lei bušeterejuvvon, erenoamážit riikkaidgaskasaš doaimmaid oktavuođas. Dasa lassin leat ollu golut politihkalaš álgagiid oktavuođas, mat ledje galgat biddjot postii 22 Sierra doaibmagolut, biddjon dán postii, geahča tabealla sierra doaibamgolut. 2003 :s leat maid girjejuvvon 66 000 ru sturrosaš golut Álttá-miellačájeheaddjjid gudnejahttimii skábmamánus 2002.</p>
    <p>Sivvan erohusaide dievasčoahkkima ja jovkkuid oktavuođas leat dat rievaduvvvon buhtadusnjuolggadusat, mat bohte fápmui cuoŋománus 2003, ja mat leat dagahan ahte golut máksojuvvojit earaláhkai go eaktuduvvon. Divasčoahkkima, joavkkuid ja čoahkkinjođihangotti oktavuođas lea dušše smávva erohus.</p>
    <p>Sámi parlamentáralaš ráđi (SPR) menddo olu geavaheami sivva lea vuosttažettiin dat, ahte lea leamaš stuorát doaibma go eaktuduvvon. 2003 lei dábálaš SPR jahki guvttiin SPR-čoahkkimiin ja guđain stivračoahkkimiin. 2002:s dollui dušše okta SPR-čoahkkin ja golbma stivračoakkima. Dasa lassin leat vásihan ahte lea oalle divrras jođihit dakkár orgána, mas leat njeallje bargogiela ja man buot áššebáhpirat galget leat buot njealji gillii čoahkkimiin.</p>
    <p>Sámedikki nuoraidpolitihkalaš lávdegotti menddo ollu geavaheami sivvan lea stuorát doaibma 2003:s go eaktuduvvon. Dán ferte geahččat postta 22.7 ektui Konferánssat (nuoraidkonferánsa), mas lea  36 833 ruvdnosaš vuollelgeavaheapmi.</p>
    <p>Sámi giellalávdegottis lea 1 150 000 ru sturrosaš buohkanasbušeahtta (oktan hálddahusgoluiguin ja goluiguin juhkkojuvvon 2003 reviderejuvvon bušeahta oktavuođas, mii lei biddjon giellaossodaga háldui), mii mearkkaša su. 600 000 ruvdnosaš badjebáza.</p>
    <p>Sivvan dasa ahte Interreg gozihanlávdegoddi lea geavahan uhcit go bušeterejuvvon, lea ahte lávdegotti golut leat máksojuvvon hálddahusaid doaibmabušeahtas.</p>
    <p>4.3.2 Poasta 01 hálddahuslaš dási doaibmagolut</p>
    <p><em type="bold"> Hálddahusa goaibmagolut</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p> Hálddahusa doaibma52.669.35552.345.900<em type="bold">-323.455-0,6 %            </em></p>
    <p><em type="bold"> Hálddahusa goaibmagoluid submi52.669.35552.345.900-323.455-0,6 %            </em> </p>
    <p>2003 reviderejuvvon bušeahta oktavuođas lei juolludeappmi Sámedikki hálddahussii 51 545 900 ru. Maŋŋá muddema lassánii bušeahtta 800 000 ruvnnuin 52 345 900 ruvdnui. Sivvan lassáneapmái ledje ruđat váikkuhangaskaoapmerehketdoalus hálddahussii.  500 000 ru poasttas 51.1 Sámi ovddidanfoanda sirdojuvvui postii 01 Hálddahusa doaibmagolut duodjeprográmma bargui.  Dasa lassin sirdojuvvui 300 000 ru poasttas 59 Dearvvašvuođa- ja sosiálaáŋgiruššan postii 01 Hálddahusa, dearvvašvuođa ja sosiála doaibmagolut.</p>
    <p>Sivvan badjelgeavaheapmái lea ahte Gielda- ja guovludepartemeanta (GGD) juolludii Sámediggái loahpageahčen jagi 500 000 ru Sámi statistihka várás. Sámediggi lea dan juolludeami bidjan gollun/geavahan 2003:s, muhto GGD ii máksán ruđaid ovdal ođđajagimánus 2004. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>Juovlamánus 2003 juolludii Sosiála- ja dearvvašvuođadirektoráhta 300 000 ru plánet ja ásahit diehtojuohkinbálvalusa sámi dearvvašvuođa- ja sosiálabálvalusaid geavaheaddjiid várás. Ruđaid leat ožžon ja fievrridan boahtun 2003:s muhto eai leat geavahuvvon. Čielggadeapmi dahkko 2004:s. Sosiála- ja dearvvašvuođadirektoráhta lea ožžon dieđu dan birra ja lea dohkkehan sirdit ruđaid 2004:ii. Fievrrideapmi lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.3.3 Poasta 22 erenoamáš doaibmagolut</p>
    <p><em type="bold">Sierra doaibmagolut</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>22.1 Oahpponeavvoráhkadeapmi/FOU2.432.8482.540.000<em type="bold">107.1524,2 %              </em>22.1 Oahpponeavvoráhkadeapmi/FOU2.521.2882.500.000<em type="bold">-21.288-0,9 %            </em>22.2 Interreg doaibmagolut (Sámediggi Ruo?as)250.000250.000<em type="bold">0,0 %              </em>22.3 Interneahtta/elektr. diehtojuohkin/arkiivavuogádat1.434.5561.443.000<em type="bold">8.4440,6 %              </em>22.4 Giellagealbudeapmi<em type="bold"/>22.5 Politihkalaš álgagat30.000100.000<em type="bold">70.00070,0 %            </em>22.6 Movttiidahttinbálkkašupmi<em type="bold"/>22.7 Konfereanssat 688.167725.000<em type="bold">36.8335,1 %              </em>22.8 Báikkálaš kantuvra Oslos172.154100.000<em type="bold">-72.154-72,2 %           </em>22.9 Finnmárkkuláhka1.955.349902.371<em type="bold">-1.052.978-116,7 %         </em></p>
    <p><em type="bold">Sierra doaibmagoluid submi9.484.3628.560.371-923.991-10,8 %           </em> </p>
    <p>Reviderejuvvon bušeahtas 2003 lei juolludeapmi Erenoamáš doaibmagoluide 6 060 371 ru. Bajábeale tabealla čájeha 8 560 371 ru reviderejuvvon bušeahtas 2003, mii mearkkaša 2 500 000 ru lassáneami. Sivvan dán lassáneapmái lea ODD liigejuolludeapmi pedagogalaš kvalitehtaovddideapmái sámi vuođđooahpahusas, gč. mearkkašumiid kapihttalis departemeanttaid juolludemiid birra.</p>
    <p>Badjelgeavaheami sivvan poasttas 22, lea vuosttažettiin lassigolut barggu oktavuođas Finnmárkkulágain. Dasa gullet golut álbmotčoahkkimiid oktavuođa (badjeláigi, mátkkošteamit, orrun jna.), olggobeale konsuleanttaid geavaheapmi, ja vel golut gulaskuddama oktavuođas Stuorradikkis ja justislávdegotti galledeami oktavuođas Kárášjogas. Sihke hálddahusa ja politihkkariid golut leat mielde das.</p>
    <p>Nu mo namuhuvvon kapihttalis politihkalaš dási doaibmagoluid birra, de leat 70 000 ruvdnosaš golut politihkalaš álgagiidda váldon poasttas 01 Sámediggeráđđi, mii mearkkaša ahte geavadis ii leat erohus.</p>
    <p>4.4 Váikkuhangaskaoapmerehketdoallu 2003</p>
    <p>Sámedikki váikkuhangaskaoamit leat dat foandaruđat, mat addojit máŋgga jagi lohpádussan dahje jahkásaš lohpádussan. Foandapoasttain leat álo erohusat ja mutumin maid viehka stuorra erohusat reaidarehketdoalus, muhto galget juohke jagi muddejuvvot daid lohpádusaid ektui, mat leat čadnojuvvon boahtteáigái. Sámediggi lea 2003:s bidjan buot čadnojuvvon ruđaid sierra šiehtadusrehketdollui, nugo 2002:s. Oahpponeavvolohpádusaid bidjan šiehtadusrehketdollui lea maŋiduvvon hálddahusa váilevaš bargonávccaid geažil. Ruđat Sámi ovddidanfoanddas, Sámi kulturfoanddas ja Sámeálbmotfoanddas fievrriduvvojit gollun njuolgga dáid foanddaid kontuid ektui Norges Bank:s, ja nullejuvvojit jagi loahpas.</p>
    <p>4.4.1 Poasta 51 Ealáhusovddideapmi</p>
    <p><em type="bold">Ealáhusovddideapmi</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>51.1 Sámi ovddidanfoanda13.260.60021.017.000<em type="bold">7.756.40036,9 %            </em>51.1 Lotnolasealáhhusat9.476.700<em type="bold">-9.476.700Submi Sámi ovddidanfoandaklingsfond22.737.30021.017.000-1.720.300-8,2 %            </em>51.2 Duodjeásahusat ja organsisašuvnnat3.150.0003.150.000<em type="bold">0,0 %              </em></p>
    <p><em type="bold">Submi ealáhusovddideapmi25.887.30024.167.000-1.720.300-7,1 %             </em> </p>
    <p>Ekonomiijanjuolggadusaid mielde galgá dat sáldo, mii lea Sámi ovddidanfoandda kontos Norges Bank:s, dávistit daid čatnasemiid mat bohtet ovdan daid lohpádusain, mat leat fámus juovlamánus 31. b. 2003. Ođđa jahkái jorggihettiin ferte nappo muddet konto vai dávista daid geatnegasvuođaid, mat leat Sámedikkis lohpádusaid bokte.</p>
    <p>Reviderejuvvon bušeahtas 2003 juolluduvvui Sámi ovddidanfondii 21 517 000 ru. Bajábeale tabealla čájeha ahte reviderejuvvon bušeahtas 2003 lei 21 017 000 ru, mii mearkkaša 500 000 ru geahpádus. Sivvan dán geahpádussii lea fievrrideapmi poasttas 51.1 Sámi ovddidanfoanda postii 01 Hálddahusa doaibmagolut, máksit hálddahusa goluid barggu oktavuođas duodjeprográmmain.</p>
    <p>Sámi ovdiidanfoanda čájeha 1 720 300 ruvdnosaš badjelgeavaheami. Dát logut čájehit dušše reaidosirdimiid, ja dat váldo vuhtii foandarehketdoalus (geahča vuolábeale tabealla).</p>
    <p>Dasa lassin lea Eanadoallodepartemeanta máksán 2 000 000 ru Sámediggái 2003:s. Ruđat máksojuvvojedje 2003:s, muhto ledje galgat máksojuvvot 2002:s. Dát lea váldojuvvon vuhtii Sáme ovddidanfoandda bohtosis, geahča vuolábeale tabealla.</p>
    <p><em type="bold">Sámi ovddidanfoanda</em> </p>
    <p xml:lang="est"><em type="bold">TeakstaSubmi</em> </p>
    <p>Foandda kapitála 1/1-2003 muttus18 938 878 2003 juolludeamit21 017 000 <em type="bold">Foandda hálddus buohkanassii39 955 878</em> Juogaduvvon doarjagat 2003<em type="bold">*</em>-25 289 300 Doarjagat gesson ruovttoluotta 20033 278 600 Divvojuvvon Eanadoallodepartemeanta-2 000 000 <em type="bold">Foandda kapitála 31/12-2003 muttus15 945 178</em> Lohpádusat mat 31/12-2003 muttus ledje fámus-16 285 500 </p>
    <p><em type="bold">Sámi ovddidanfoandda 2003 boađus-340 322</em> * Geahča tabealla doarjagiid birra juogaduvvon ealáhusaide </p>
    <p>Dát mearkkaša ahte lea juolluduvvon/máksojuvvon 340 322 ru eanet go dan mii lei hálddus.</p>
    <p><em type="bold">Sámi ovddidanfoanda - Doarjja 2002-2003 juogaduvvon ealáhusaide, oktan lotnolasealáhusaiguin</em> </p>
    <p xml:lang="est"><em type="bold">Poasta Teaksta % %</em> </p>
    <p>51.1 Guolástus3.304.00014,2 %3.018.00011,9 % Eanadoallu1.948.7008,4 %1.825.0007,2 % Duodjeovddideapmi, investeremat1.698.5007,3 %849.0003,4 % Duodjeprográmma0,0 %1.880.4007,4 % Industriija/visttit ja rusttegat1.731.0007,4 %1.332.0005,3 % Gálvogávppašeapmi822.0003,5 %264.0001,0 % Turisma1.433.0006,2 %2.153.0008,5 % Opmodagat/gávpedoaibma1.231.0005,3 %940.0003,7 % Almm., priv, sos. bálvalusat (oktan kultuvrrain)4.181.00018,0 %4.276.00016,9 % <em type="bold">Submi ealáhusat16.349.20016.537.400</em> </p>
    <p>Lotnolasealáhusat6.903.50029,7 %8.751.90034,6 %</p>
    <p><em type="bold">Juolluduvvon doarjagiid supmi 2003</em>*<em type="bold">23.252.700100,0 %25.289.300100,0 %</em>  </p>
    <p xml:lang="est">4.4.2 Poasta 52 Kultuvra</p>
    <p><em type="bold">Kultuvra</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>52.1 Sámi kulturfoanda8.722.2958.837.000<em type="bold">114.7051,3 %              </em>52.2 Sámi lágádusat 1.479.8191.573.000<em type="bold">93.1815,9 %              </em>52.3 Sámi kulturviesut4.967.0004.933.000<em type="bold">-34.000-0,7 %            </em>52.4 Sámi kulturorganisašuvnnat1.219.6001.253.000<em type="bold">33.4002,7 %              </em>52.5 Sámi festiválat 1.720.4301.360.000<em type="bold">-360.430-26,5 %           </em>52.6 Sámi valáštallan550.000550.000<em type="bold">0,0 %              </em>52.7 Sámi teáhter (<em type="italic">Beaivváš Sámi Teáhter)</em>11.075.00011.075.000<em type="bold">0,0 %              </em>52.8 Dáiddárstipeanddat1.103.6231.300.000<em type="bold">196.37715,1 %             </em>52.9 Sámi prentosat (Nuorttanásti)200.000200.000<em type="bold">0,0 %              </em></p>
    <p><em type="bold">Submi kultuvra31.037.76731.081.00043.2330,1 %              </em>  </p>
    <p>Poasttas Sámi festiválat lea boastut váldojuvvon 360 430 ru, mii livččii galgat váldojuvvot poasttas Sámi lágádusat.</p>
    <p>Ekonomiijjanjuolggadusaid mielde galgá Sámi kulturfoandakonttu sáldu Norges Bank:s dávistit daid čatnasemiid, mat bohtet ovdan lohpádusain mat leat fámus juovlamánu 31. b. 2003. Danne ferte ođđa jahkái manadettiin muddet kontu vai dávista daid geatnegasvuođaid, mat Sámedikkis leat lohpádusaid bokte.</p>
    <p>Dát mearkkaša ahte lea juolluduvvo/máksojuvvon 71 509 eanet go dat mii lei hálddus.</p>
    <p>Rehketdoallu čájeha ahte poasttas Sámi festiválat les 360 430 ruvdnosaš badjelgeavaheapmi man sivva lea boastut posteren. Jus dan váldá vuhtii, de ii leat Sámi festiválain badjelgeavaheapmi. Dán supmi lei galgat girjet postii 52.2 Sámi lágádusat, mii mielddisbuktá 267 249 ruvdnosaš badjelgeavaheami dán poasttas. Sivvan lea lohpádusa máksin 2002:s.</p>
    <p><em type="bold">Sámi kulturfoanda</em> </p>
    <p xml:lang="est"><em type="bold">TeakstaSubmi</em> </p>
    <p>Foandda kapitála 1/1-2003 muttus9 421 524 2003 juolludeamit8 837 000 <em type="bold">Foandda hálddus buohkanassii18 258 524</em> Juogaduvvon doarjagat 2003-9 123 100 Doarjagat gesson ruovttoluotta 2003301 324 <em type="bold">Foandda kapitála 31/12-2003 muttus9 436 748</em> Lohpádusat mat 31/12-2003 muttus ledje fámus-9 508 257 </p>
    <p><em type="bold">Sámi kulturfoandda boađus 2003-71 509</em> </p>
    <p>4.4.3 Poasta 53 Sámegiella</p>
    <p xml:lang="smj"><em type="bold">Giella</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>53.1 Guovttegielalašvuođadoarjagat28.240.00028.050.000<em type="bold">-190.000-0,7 %            </em>53.2 Giellaprošeavttat hálddašanguovllu siskkabealde3.122.9471.600.000<em type="bold">-1.522.947-95,2 %           </em>53.3 Giellaprošeavttat hálddašanguovllu olggobealde2.450.000<em type="bold">2.450.000100,0 %          </em></p>
    <p>53.4 Giellaguovddážat2.400.0002.400.000<em type="bold">0,0 %              </em></p>
    <p xml:lang="smj"><em type="bold">Submi giella33.762.94734.500.000737.0532,1 %              </em>  </p>
    <p>Sámegiella čájeha 737 053 ruvdnosaš vuollelgeavaheami. Sivvan dán vuollelgeavaheapmái lea ahte 300 000 ruvdnosaš prošeaktaruđat leat geavahuvvon 2003:s, muhto eai leat máksojuvvon 2003:s. Prošeaktaruđat leat geavahuvvon 2003:s, muhto váilevaš duođašteami geažil máksináigemearis juovlamánus 2003, ii leat Sámediggi máksán ruđaid. Ruđat leat sajuštuvvon máksit goluid 2004:s.</p>
    <p>Golahusat giellaprošeavttaide sikkabeale ja olggobealde hálddašanguovllu leat ovttastahttojuvvon rehketdoalus. 190 000 ruvdnosaš badjelgeavaheapmi poasttas 53.1 Guovttegielalašvuođadorjagat lea doarjagiid boastut rehkenastima mudden. Dát muddejuvvo poastta 53.4 Giellaguovddážiid ektui, mii fas muddejuvvo poastta 53.2 Giellaprošeavttaid ektui.</p>
    <p>4.4.4 Poasta 54 Biras ja kultursuodjaleapmi</p>
    <p xml:lang="smj"><em type="bold">Birasgáhtten ja kultursuodjalus</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>54.1 Sámi kulturmuitosuodjalus874.9003.136.950<em type="bold">2.262.05072,1 %            </em>54.2 Museat9.535.0009.535.000<em type="bold">0,0 %              </em></p>
    <p><em type="bold">Submi birasgáhtten ja kultursuodjalus10.409.90012.671.9502.262.05017,9 %            </em>  </p>
    <p>Sámediggi hálddaša Birasgáhttendepartemeantta ruhtadan doarjjaortnega sámi kulturmuitosuodjaleami várás. Dáid ruđaid leat ovddit jagiid atnán čadnojuvvon ruhtan.</p>
    <p>Poasta sámi  kulturmuitosuodjaleapmi čájeha 2 262 050 ruvdnosaš vuollelgeavaheami, dát logut čájehit dušše reaidosirdimiid. 2 184 350 ru sajuštuvvo 2004:s máksit daid lohpádusaid, mat leat fámus juovlamánu 31. b. 2003.</p>
    <p xml:lang="est"><em type="bold">TeakstaSubmi</em> </p>
    <p>Bušeahtta 20031 500 000 Ođđasisjuogaduvvon reviderejuvvon bušeahtas1 636 950 <em type="bold">Hálddus buohkanassii 20033 136 950</em> Máksojuvvon doarjagat 2003-990 900 Doarjagat gesson ruovttoluotta 200377 700 <em type="bold">Hálddus vel 31/12-2003 muttus2 223 750</em> Lohpádusat mat 31/12-2003 muttus ledje fámus-2 184 350 </p>
    <p><em type="bold">Boađus sámi kulturmuitosuodjalus 200339 400</em> </p>
    <p>4.4.5 Poasta 55 Eará doarjagat</p>
    <p><em type="bold">Eará doarjagat - dorjagat politihkalaš dobmii</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>55.1 Sámi váldoorganisašuvnnat 2.976.0002.775.000<em type="bold">-201.000-7,2 %            </em>55.2 Sámedikki politihkalaš joavkkut1.800.0001.800.000<em type="bold">0,0 %              </em>55.3 Opposišuvnna bargoeattut700.000700.000<em type="bold">0,0 %              </em></p>
    <p><em type="bold">Submi eará doarjagat - dorjagat politihkalaš dobmii5.476.0005.275.000-201.000-3,8 %            </em>  </p>
    <p>Sámi váldoorganisašuvnnaid poasta čájeha 201 000 ruvdnosaš badjelgeavaheami. Sivvan dasa lea ahte Sámediggeráđi ášši R 127/02 liigejuolludeapmi 2002:s lea máksojuvvon 2003:s.</p>
    <p>4.4.6 Poasta 56 Oahpaheapmi ja oahpponeavvut</p>
    <p><em type="bold"> Oahpahus</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>56.1 Oahpponeavvoráhk. - vuođđosk. ja joatkkaoahp.13.558.11723.548.078<em type="bold">9.989.96142,4 %            </em></p>
    <p>56.2 Gelbbolašvuođalokten3.123.2223.250.000<em type="bold">126.7783,9 %              </em>56.3 Mánáidgárddit7.150.1067.813.000<em type="bold">662.8948,5 %              </em></p>
    <p><em type="bold">Submi oahpahus23.831.44534.611.07810.779.63331,1 %             </em>  </p>
    <p>Sámediggi hálddaša Oahpahus- ja dutkandepartemeantta ruhtadan doarjjaortnega sámi oahpponeavvoráhkadeami várás. Dát ruđat leat ovddit jagiid adnojuvvon čadnon ruhtan. Sámediggi ferte bidjat 12 545 690 ru bušeahttajagis 2004 máksit geatnegasvuođaid oahpponeavvoráhkadeami oktavuođas, oktan mánáidgárdesuorggi oahpponeavvoprošeavttaiguin (gč. vuolábeale tabealla).</p>
    <p>Oahpponeavvoráhkadeapmi čájeha 9 989 959 ruvdnosaš vuollelgeavaheami. Dát logut čájehit dušše reaidosirdimiid 2003:s. Sivvan gerbbolas vuođaloktema vuollelgeavaheapmái, 126 778 ru, lea ahte oahpponeavvostipenddas ruhtaduvvui unnit go lei jurddašuvvon. Poasta mánáidgárddit čájeha maiddái vuollelgeavaheami, mii lea 662 894 ru. Sivvan dasa lea earret eará ahte 200 000 ruvdnosaš juolludeapmi sámi mánáidbláđđái ii leat ávžžuhuvvon máksojuvvot. Sivvan dan vuollelgeavaheapmái mii vel báhcá, lea ahte lohpiduvvon ruđat oahpponeavvoráhkadeapmái mánáidgárddiid várás eai leat máksojuvvon. Dát ruđat leat mielde lohpádusain, mat leat fámus juovlamánu 31. b. 2003 (gč. vuolábeale tabealla).</p>
    <p><em type="bold">Oahpponeavvoráhkadeapmi</em> </p>
    <p xml:lang="est"><em type="bold">TeakstaSubmi</em> </p>
    <p>Bušeahtta 2003  poasttas 56.1 - Oahpponeavvoráhkadeapmi11 139 000 Bušeahtta 2003  poasttas 56.3 - Mánáidgárddit600 000 Ođđasisjuogaduvvon reviderejuvvon bušeahtas12 409 078 <em type="bold">Hálddus buohkanassii 200324 148 078</em> Máksojuvvon doarjagat 2003: poasta 56.1 Oahpponeavvoráhkadeapmi-13 654 385 Máksojuvvon doarjagat 2003: poasta 56.3 Mánáidgárddit-93 268 Doarjagat gesson ruovttoluotta 2003 ODD juolludeapmi (bušeterekeahttá), IKT-oahpponeav.2 500 000 <em type="bold">Hálddus vel 31/12-2003 muttus12 900 425</em> Lohpádusat mat 31/12-2003 muttus ledje fámus-12 646 693 </p>
    <p><em type="bold">Oahpponeavvoráhkadeami boađus 2003253 732</em> </p>
    <p>Oahpahus- ja dutkandepartemeantta (ODD) julludusreivve mielde galggai Sámediggi oažžut 2 500 000 ru 2003:s ráhkadit IKT-oahpponeavvuid. Dál čájehuvvo ahte ODD ii leat sirdán dáid ruđaid Sámediggái, muhto Sámediggi lea liikká addán lohpádussan sullasaš supmi IKT-oahpponeavvoprošeavttaide. Sámediggi lea jearahan ODD dáid ruđaid, muhto ii leat vel ožžon vástádusa. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.4.7 Poasta 57 Riikkaidgaskasaš ovttasbargu</p>
    <p><em type="bold">Riikkaidgaskasaš doaimmat</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>57.1 Interreg - guovlluguovdasaš oassi669.0001.589.000<em type="bold">920.00057,9 %            </em>57.1 Interreg - Åarjelsaemien Davje jođiheapmi200.000<em type="bold">200.000100,0 %          </em>57.1 Interreg - stáhtalaš oassi5.602.100<em type="bold">5.602.100100,0 %          </em>57.2 Barentsovttasbargu290.000200.000<em type="bold">-90.000-45,0 %           </em>57.3 Eará rikkaidgaskasaš doaimmat280.000300.000<em type="bold">20.0006,7 %              </em></p>
    <p><em type="bold">Submi riikkaidgaskasaš doaimmat1.239.0007.891.1006.652.10084,3 %            </em>  </p>
    <p>Jagi 2003 reviderejuvvon bušeahta poasta 57.1 lei ná:  Interreg guovlluguovdasaš oassi 1 589 000 ru.   Åarjelsamien Dajve doibmii lei juolluduvvon 200 000 ru.  5 602 100 ru mii vel bázii, galggai geavahuvvot ruhtadit Interreg III-prográmmaid stáhtalaš oasi. Dat mearkkaša poastta 57.4 Stáhtalaš ruđat Lulli ja poastta 57.5 Stáhtalaš ruđat Davvi.</p>
    <p>Dađibahábut leat 2003 rehketdoalu girjedettiin seaguhuvvon dát ruđat. Dan geažil leat čilgen vuolábeale tabeallas mo dát ruđat leat geavahuvvon.</p>
    <p>Buohkanassii lea 709 000 ru. Interreg ruđain máksojuvvon 2003:s (poasttas 57.1), main 40 000 ru. leat boastut posterejuvvon postii 57.2 Barentsovttasbargu. Duohta badjelgeavaheapmi poasttas 57.2 Barentsovttasbargu lea dalle 50 000 ru.</p>
    <p>Sámediggi ferte reviderejuvvon bušeahta 2004 várret 6 760 750 ru. máksit daid geatnegasvuođaid, mat ledje fámus juovlamánu 31. b. 2003 Interreg stáhtalaš oasi juolludemiid ja várrejuvvon ruđaid oktavuođas. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.4.8 Poasta 58 Sámeálbmotfoanda</p>
    <p xml:lang="dan"><em type="bold">Interreg</em> </p>
    <p xml:lang="est"><em type="bold">TeakstaSubmi</em> </p>
    <p>57.1 Bušeahtta 2003 - guovlluguovdasaš ruđat1 200 000 57.1 Ođđajuogad. rev.buš 2003 - Sámediggi Ruo?as389 000 57.1 Ođđajuogad. rev.buš 2003 - Interreg Lulli doaibma200 000 57.4 Ođđajuogad. rev.buš 2003 - Stáhtalaš ruđat lulli2 778 000 57.5 Ođđajuogad. rev.buš 2003 - Stáhtalaš ruđat davvi2 824 100 <em type="bold">Hálddus buohkanassii 20037 391 100</em> 57.1 Máksojuvvon doarjagat 2003 - guovlluguovdasaš ruđat-200 000 57.1 Máksojuvvon doarjagat 2003 - Sámediggi Ruo?as-389 000 57.4 Máksojuvvon doarjagat 2003 - Stáhtalaš ruđat davvi-120 000 Doarjagat gesson ruovttoluotta 2003 <em type="bold">Hálddus vel 31/12-2003 muttus6 682 100</em> 57.1 Sajuštupmi 31/12-2003 muttus - guovlluguovdasaš ruđat -1 028 650 57.1 Sajuštupmi 31/12-2003 muttus - Interreg Lulli doaibma-250 000 57.4 Sajuštupmi 31/12-2003 muttus - Stáhtalaš ruđat lulli-2 778 000 57.5 Sajuštupmi 31/12-2003 muttus - Stáhtalaš ruđat davvi-2 704 100 <em type="bold">Čadnojuvvon ruđat/sajušteapmi 31/12-2003 muttus-6 760 750</em> </p>
    <p><em type="bold">Interreg 2003 boađus-78 650</em> </p>
    <p><em type="bold">Sámeálbmotfoanda</em> </p>
    <p xml:lang="est"><em type="bold">TeakstaSubmi</em> </p>
    <p>Sámeálbmotfoanda/ruhta 31/12-03 muttus79.650.861 Eretgesson Sámeálbmotfoandda kapitála-75.000.000</p>
    <p xml:lang="ron"><em type="bold"> 2003 reantoboađut4.650.861 </em>  </p>
    <p><em type="bold">Válddahus2003 Erohus</em> </p>
    <p>GGD juolludeapmi7.119.150,004.650.000,004.650.000,00 <em type="bold">16.419.150,00</em> </p>
    <p>Vuoitu Norges Bank:s159.780,826.959.369,185.071.588,854.650.861,48 <em type="bold">16.841.600,33</em> Bá?kui boahtán7.119.150,004.650.000,004.650.000,00 <em type="bold">16.419.150,00</em> </p>
    <p><em type="bold">Erohus0,00-421.588,85-861,48-422.450,33</em>  </p>
    <p><em type="bold">Sámeálbmotfoanda - Čadnojuvvonruđat</em> </p>
    <p xml:lang="est"><em type="bold">TeakstaSubmi</em> </p>
    <p>Girjejuvvon vuoitu 1/1-2003 muttus12 190 739 2003 vuoitu4 650 861 Muddejuvvon vuoitu 31/12-03 muttus-422 450</p>
    <p><em type="bold">Vuoitu buohkanassii 31/12-2003 muttus16 419 150 </em> </p>
    <p>Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.4.9 Post 59 Dearvvašvuođa- ja sosiálaáŋgiruššan</p>
    <p><em type="bold">Dearvvasvuođa- sosiálaángiruššan</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>Dearvvasvuođa- sosiálaángiruššan4.302.0004.200.000<em type="bold">-102.000-2,4 %            </em></p>
    <p><em type="bold">Submi helse- og sosilasatsingdearvvasvuođa- ja sosiálaángiruššan4.302.0004.200.000-102.000-2,4 %            </em>  </p>
    <p>Jagi 2003 reviderejuvvon bušeahtas lei juolluduvvon 4 500 000 ru Dearvvašvuođa- ja sosiálaáŋgiruššamii. Jagi 2003 reviderejuvvo bušeahta bajábeale tabealla čájeha 4 200 000 ru., mii mearkkaša 300 000 ru. geahpádusa. Sivvan dasa lea ahte ruđat leat sirdojuvvon poasttas 59 Dearvvašvuođa- ja sosiálaáŋgiruššan postii 01 Hálddahusa doaibmagolut, gč. čilgehusa postii 01 Hálddahusa doaibmagolut.</p>
    <p>Sivvan 102 000 ru badjelgeavaheapmái lea ahte lea geavahuvvon eanet go dan, mii lei bušeterejuvvon 2003:s. Dáid ruđaid váldit sisa 2004:s go geavahit vástideaddji uhcit. Ruđat galget sajuštuvvot. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.4.10  Poasta 60 Arkiiva-, girjerádjo- ja diehtojuohkinbálvalusat</p>
    <p><em type="bold">Arkiiva-, girjerádjo- ja diehtojuohkinbálvalus</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>60.1 Mobiila girjerádjobálvalusat 5.596.0004.708.000<em type="bold">-888.000-18,9 %           </em>60.2 Sámi arkiiva688.000<em type="bold">688.000100,0 %          </em></p>
    <p><em type="bold">Submi arkiiva-, girjerádjo- ja diehtojuohkinbálvalus5.596.0005.396.000-200.000-3,7 %            </em>  </p>
    <p>Buohkanassii čájeha arkiiva-, girjerádjo- ja diehtojuohkinbálvalusaid poasta 200 000 ru badjelgeavaheami. Sivvan dasa lea ovdamáksu 2004 juolludeamis sámi arkiivii. Dáid ruđaid váldit sisa 2004:s go geavahit vástideaddji uhcit. Ruđat galget sajuštuvvot. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.4.11  Poasta 61 Dásseárvu</p>
    <p><em type="bold">Dásseárvodoaubmabijut oppalaččat</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>61.1 Dásseárvodutkan96.000100.000<em type="bold">4.0004,0 %              </em>61.1 Eará dásseárvodoaibmabijut100.000100.000<em type="bold">0,0 %              </em>61.1 Nissonbláđđi Gába300.000300.000<em type="bold">0,0 %              </em></p>
    <p><em type="bold">Submi dásseárvodoaubmabijut oppalaččat496.000500.0004.0000,8 %              </em> </p>
    <p>4.4.12  Dásodat juovlamánu 31. b. 2003 muttus (muddejuvvon) ja 2003 bohtosa mudden</p>
    <p><em type="bold">Sámediggi - SametingetDásádat</em> </p>
    <p><em type="bold">Válddahus</em> </p>
    <p><em type="bold">Opmodagat</em> </p>
    <p><em type="bold">Johtooamit</em> </p>
    <p>Áššehasgáibádusat166.67810.064.113 Eará gáibádusat91.6901.019.057</p>
    <p><em type="bold">Gáibádusaid supmi258.36811.083.169</em> </p>
    <p>Sisabijut - Doaibmakonto55.958.24733.383.355 - Sámi ovddidanfoanda-716.71217.337.596 - Sámi kulturfoanda1.077.4169.133.955 - Sámeálbmotfoanda80.071.58979.650.861</p>
    <p><em type="bold">Submi bá? ku136.390.540139.505.768</em> </p>
    <p><em type="bold">Submi opmodagat136.648.907150.588.937</em> </p>
    <p><em type="bold">Iežaskapitála ja vealgi</em> </p>
    <p><em type="bold">Iežaskapitála</em> </p>
    <p>Iežaskapitála5.096.74949.575 Jagi badje-/vuollebáza-5.855.321</p>
    <p><em type="bold">Submi iežaskapitála-758.57249.575</em> </p>
    <p><em type="bold">Vealgi</em> <em type="bold">Sajušteamit geatnegasvuođaid várás</em> </p>
    <p>Sámi ovddidanfoanda-18.938.878-16.285.500 Sámi kulturfoanda-9.421.524-9.508.257 Sámeálbmotfoanda - vuoitu-12.190.739-16.419.150 Sámeálbmotfoanda - kapitála-75.000.000-75.000.000 Sajušteamit, mat leat fámus oahpponeavvoráhkadeapmái-12.409.078-12.646.693 Sajušteamit, mat leat fámus kulturmuitosuodjaleapmái-1.636.950-2.184.350 Sajušteamit, mat leat fámus interregii, guovlluguovdasaš ja stáhtalaš oassi-6.760.750</p>
    <p><em type="bold">Submi foandasajušteamit ja sajušteamit eará geatnegasvuođaide-129.597.169-138.804.700</em> </p>
    <p><em type="bold">Oanehisáiggi vealgi</em> </p>
    <p>Vealgi gálvolágideaddjiide-16.500-59.342 Penšuvdnabijut-445.043-385.766 Almmolaš divadat, vealgi-1.956.620-2.169.110 Eará oanehisáiggi vealgi-luopmoruđaid ja joavkodáhkádusaid sajušteapmi-3.370.003-3.968.733 Eará oanehisáiggi vealgi - kapitálavuoitu. Norges bank-4.650.861 Eará vuoittut-505.000-600.000</p>
    <p><em type="bold">Submi oanehisáiggi vealggit-6.293.167-11.833.812</em> </p>
    <p><em type="bold">Submi iežaskapitála ja vealgi-136.648.907-150.588.937</em>  </p>
    <p><em type="bold">Áššehasgáibádusaid spesifiseren</em> </p>
    <p>Dábálaš áššehasgáibadusat214 113</p>
    <p><em type="bold">Juolluduvvon 2003, muhto eai leat váldojuvvon vuostái 2003:</em> </p>
    <p>- GGD: Sámi statistihkka, fievrriduvvon gollun juo 2003 poasttas 01 Háld.golut500 000 - GGD: Interreg, poasta 57.12 200 000 - GGD: Vuoitu Sámeálbmotfoanddas 20034 650 000 - ODD: Oahpponeavvoráhkadeapmi, fievrrid. gollun juo 2003 poasttas 56 oahpponeavvor.2 500 000</p>
    <p><em type="bold">Submi Áššehasgáibádusat10 064 113 </em>  </p>
    <p><em type="bold">Eará gáibádusaid spesifiseren</em> </p>
    <p>Bálkkáid ja mátkkiid ovdaruhta59 226 Viessoláigguid ovdamávssu áigodahttin 1. kvartála 2004 - Guovdageaidnu246 000 Menddo ollu geavah. poast.59 dearv.- ja sosiálaá?giruššan 2003, gohččon seastit 2004:s102 000 Ovdajuolludeapmi 2004 poasta 60 sámi arkiiva, mákson 2003 (gohč. Uhcit geavah. 2004:s)200 000 Juollud/menddo ollu mákson Sámi ovddidanfoandda bušeahta ektui - Gohč. seastit 2004:s340 322 Juollud/menddo ollu mákson Sámi kulturfoandda bušeahta ektui - Gohč. seastit 2004:s71 509</p>
    <p><em type="bold">Eará gáibádusaid submi1 019 057 </em>  </p>
    <p>Sámediggi ii leat ovdal ovdanbuktán jahkerehketdoalu oktan dásodagain. Eaige leat rehketdoalolaš sajušteamit/áigodahttimat girjejuvvon dásodagas ovdal. Dat lea dahkkon  Sámeálbmotfoandda vuoittu  Oahpponeavvoráhkadeami gustojeaddji lohpádusaid sajuštemiid  Kulturmuitosuodjaleami gustojeaddji lohpádusaid sajuštemiid  Interreg, guolluguovdasaš ja stáhtalaš oasi gustojeaddji lohpádusaid sajuštemiid  Eará oanehisáiggi velggiid (kapitálavuoitu Norges Bank:s)  Eará sajuštemiid (čadnojuvvon ruđat)  Gáibádusaid oktavuođas.</p>
    <p>Bajábealde leat bidjan 2002 ja 2003 dásodagaid nu mo dat berrejit leat rehketdoalloprinsihpaid mielde. Dan leat ságaškuššan ja čielggadan Riksrevisjonen:in. Ii leat šat vejolaš muddet juovlamánu 31. b. 2003 dásodaga rehketdoallovuogádagas. Dat lea dagahan ahte mii leat mudden ođđajagimánu 1. b. sisboahtti dásodaga, nu ahte dat oktiivástida bajábeale namuhuvvon juovlamánu 31. b. 2003 dásodagain.</p>
    <p>Bajábeale namuhuvvon sivaid geažil ii šatta reaidorehketdoallu riekta, gč. kapihttala 4.1.</p>
    <p>Jahkerehketdoalu je. lága § 4-3 Kongruensprinsippet  dadjá ee.:  ”Buot boađut ja golut galget boađusfievriduvvot. Rehketdoalloprinsihpa rievdadusa váikkuhus ja ovddeš jahkerehketdoaluid meattáhusaid njulgen galget fievrriduvvot njuolgga iežaskapitála ektui. Eará spiehkastagat kongrueansaprinsihpas galget dahkkojuvvot buriid rehketdoallodábiid mielde.”</p>
    <p>Bajábeale mearrádus lea geatnegahtti spiehkastat kongrueansaprinsihpas prinsihpparievdadusaid ja ovddeš jahkerehketdoaluid meattáhusaid njulgema oktavuođas. Dákkár poasttat galget fievrriduvvot njuolgga iežaskapitála ektui. Prinsihpparievdadus ii čatnas áigodatbohtosii, ja boađusfievrrideapmi attášii boasttu gova doaimma dietnasis prinsihpparievdadusáigodagas.</p>
    <p>Juovlamánu 31. b. 2003 rievttimus lági mielde dásádaga listen lea dagahan ahte mii leat sajuštan/áigodahttán ja njulgen ovddeš jahkerehketdoaluid meattáhusaid njuolgga iežaskapitála ektui. Dat mielddisbuktá čorgadet dásádaga.</p>
    <p>Iežaskapitála rievdadeapmi 2002:s 2003:ii addá nappo rievttimus dásádaga jagi 2003 várás. Dan sáhttá čájehit dáinna lágiin:</p>
    <p><em type="bold">Válddahus</em> </p>
    <p>Iežaskapitála 31/12-2002 muttus-758 572 Iežaskapitála 31/12-2003 muttus49 575</p>
    <p><em type="bold">Boađus 2003 - vuollebáza-808 146</em>  </p>
    <p>Dan sivas go Sámedikkis lei jagi 2002 758 572 ruvdnosaš positiiva iežaskapitála, de gokčojuvvo jagi  808 146 ruvdnosaš vuollebáza masá ollásit. Juovlamánu 31. b.  negatiiva iežaskapitála šaddá de 49 575 ru. Go submi adno leat hui uhccin, de dat ii gokčojuvvo bušeahttajagi 2004 ektui.</p>
    <p>Plána- ja finánsalávdegoddi 002/04 Sámedikki jahkedieđahus 2003</p>
    <p>Mearkkašumit</p>
    <p>Olles Plána- ja finánsalávdegoddi: NSRa ovttasbargojoavkkus Birger Nymo, Per Bjørn Lakselvnes, Olav Dikkanen, Randi A. Skum, Ragnhild L. Nystad, Geir Tommy Pedersen, BB sámediggejoavkkus Egil Olli, Magnhild Mathisen, Willy Ørnebakk, Willy Olsen, SáB/SLN Terje Tretnes, SVL Roger Pedersen, DL/SNS Isak Mathis O. Hætta:</p>
    <p>1. kap. Álgu</p>
    <p>Lávdegoddi ipmirda Sámediggeráđi dainna lágiin ahte sii leat duhtameahttumat Ráđđehusa ja Stuorradikki Sámedikki jahkedieđáhusa meannudemiin. Lávdegoddi buktá mearkkašumi dan ektui ahte Ráđđehus iežas dieđáhusas Stuorradiggái, galgá digaštallat ja kommenteret Sámedikki mannan jagi doaimmaid, ja Sámedikki boahtteáigge hástalusaid. Olles Sámedikki jahkedieđáhus galgá sierra kapihttalin Ráđđehusa dieđáhusas Stuoradiggái.</p>
    <p>Muđui lea lávdegoddi ovttaoaivilis Sámediggeráđiin go oaivvilda ahte Sámediggi manná ruovttoluotta ovddeš praksisii gos meannudedje Sámedikki jahkedieđáhusa guovvamánu dievasčoahkkimis.</p>
    <p>2. kap. 2004 Hástalusat</p>
    <p>Lávdegoddi lea ovttaoaivilis Sámediggeráđiin ahte ferte vuoruhit  njuolggadusaid ásaheami ráđđádallamiidda ja šiehtadallamiidda gaskal Sámedikki ja Ráđđehusa. Lávdegoddi doarju barggu maid Stuorradiggi ja Gieldda- ja guovlludepartemeanta ovttas leat álggahan.</p>
    <p>Iešmearrideapmi Lávdegoddi oaivvilda ahte Sámedikki bargu viidáseappot ovdanahttit sisdoalu sámi iešmearrideamis ferte   jotkojuvvot. Lávdegoddi deattuha baicca dehálašvuođa das ahte iešmearrideamis berre leat vuođđun sámi álbmoga iežas árvu ja eallinvuohki.</p>
    <p>Vuoigatvuođat Viđat oasis vuoigatvuođaid birra lohká Sámediggeráđđi: ”Eat man ge láhkai sáhte dohkkehit bieggafámu viidáset huksema sámi guovlluin ovdal go sámi     vuoigatvuođat leat dohkkehuvvon. Sámediggi oaivvilda ahte ferte vuos ráhkaduvvot ollislaš váikkuhaniskančielggadus bieggafámu huksema birra sámi guovlluin, man oktavuođas juo ásahuvvon ja plánejuvvon rusttegat geahčaduvvojit fárrolaga.”</p>
    <p>Lávdegoddi buktá mearkkašumi  dasa ahte Sámediggi prinsihppalaččat ii leat vuostá bieggafápmo huksemiid, muhto Sámediggi gáibida ollislaš plánaid ja ahte guoskevaš bealit leat mielde plánemiid álggu rájes.</p>
    <p>Go guoská evttohussii ásahit ovttasbargoorgána gaskal Sámedikki ja guovllu dearvašvuođadoaimmaid, áigu lávdegoddi buktit mearkkašumi ahte ovttasbargoorgána ferte láhčit dili vai dearvvašvuođa- ja sosiáladoaimmat ožžot bargiid geain lea sámi kultuvra- ja giellagelbbolašvuohta. Dearvvašvuođa- ja soasiálaásahusat fertejit dakkaviđe bidjat johtui doaimmaid mat nannejit bargiid sámi kultur- ja  giellagelbbolašvuođa.</p>
    <p>Vuoigatvuođat guolasteapmái ja mearraareálaide Go guoská mearrasámi guovlluid guolástanvuoigatvuođaide, áigu lávdegoddi buktit mearkkašumi ahte dás ii leat doarvái čalmmustuvvon ahte olbmot dain guovlluin eanet ja eanet leat massán vuoigatvuođaideaset birgejumi viežžat báikkálaš ja guovllu mearrariggodagas. Lávdegoddi oaivvilda ahte dát ášši, ja Finnmárkkulága ášši, galget ovddemus vuoruhuvvot. Dat guoská sihke čalmmustahttimii ja resurssaid ektui, go áigot hehttet ahte eahpevuoiggalaš ja álbmotrievttálaš rihkkumat guolásteami ektui galget billistit mearrasámi kultuvrra vuođu. Lávdegoddi hálida mearkkašit ahte dát čuolbma farggamusat ovddiduvvo ILO ektui, go dat mii dáhpáhuvvá, áibbas čielgasit rihkku ILO-soahpamuša nr. 169 njuolggadusaid.</p>
    <p>Norggas lea guhka leamaš árbevierrun ovddidit olmmošvuoigatvuođaid ja álbmotrievttálaš čovdosiid, maiddái eamiálbmoga ektui. Maiddái dan ektui vuordit ahte eanas váttisvuođat mat čuožžilit gaskal sámiideamiálbmogin ja Norgga eiseválddiid, ferte čoavdit siskkobealde Norgga demokráhtalaš stáda rámmaid. Erenoamážit dan sivás go Norga lea čadnon sihkkarastit sámi boahtteáiggi siskkobealde riikka rájiid siskkáldas láhkamearrádusaid ja gaskariikalaš soahpamušaid bokte.</p>
    <p>Njuolggadusat maid guolástushálddahus dál atná go juohká  maritimalaš resurssaid, rihkkot Norgga almmolaš politihka sihkkarastit sámi kultuvrra ealáhusvuođu. Dát vuolgá das go sápmelaččat leat árbevirolaččat bivdán guliid unnit fatnasiiguin ovttas eará ealáhusaiguin. Go olbmot masset vejolašvuođa guolástit nu go ovdal leat dahkan, de čuohcá dát hui garrasit mearrasámi kultuvrii.</p>
    <p>Lávdegoddi ii áiggo daid oallut lágaid, soahpamušaid ja politihkalaš cealkámušaid birra čállit, mat dadjet ahte ii galgga sáhttit rivvet olbmuin eallinláibbi. Liikká lea veara namuhit ahte gávdno cealkámuš 09.07.1990 maid dalá professor (dál Alimusrievttejustitiarius) Carsten Smith lea čállán sámi guolástusvuoigatvuođaid birra.</p>
    <p>Dát lea hui guovddáš dokumeanta go guoská stáda rievttálaš geatnegasvuhtii sihkkarastit olbmuide sámi guovlluin vuoigatvuođa bivdit guliid, ja Sámedikki vuoigatvuhtii váikkuhit guolástuspolitihka. Dat hukse sihke olbmuid- ja sisrievttálaš gaskavuođaide mat addet njuolggadusaid stáda politihkkii sápmelaččaid ektui, ja lea čoahkkáigeassu daid geatnegasvuođaid birra mat leat vuođđolágaparagráfas sámiid státusa birra 1988 rájes, Sámeláhka 1987:s, ja ON soahpamuša artihkkal 27 sivila ja politihkkalaš vuigatvuođat 1966:s, ja ILO-soahpamuš nr. 169, mii áito dalle lei dohkkehuvvon Stuoradikkis. Doalahit matriálalaš vuođu sámi kultuvrii lea hui guovddáš Smith cealkámušas.</p>
    <p>Guolástusdepartementa lei dáhton cealkámuša mii áibbas čielgasit cealká ahte stádas lea geatnegasvuohta fuolahit sámi beroštumiid go muddejit guollebivdima sámi guovlluin. Smith juridihkkalaččat árvalii ahte dán sáhttá čuovvolit nappo individuálalaš dehe kollektiivalaš dásis. Praktihkalaš siváid dihte geažuha lihkká kollektiivalaš dehe guovllu vuigatvuođaordnegii. Dán čuovvolii Sámediggi, mii hui čielgasit neavvui ahte earromudden galga dahkot guovlluprinsihpa mielde. Lávdegoddi bukta mearkkašumi ahte dán lea Sámediggi doalahan.</p>
    <p>Lávdegoddi deattuha Sámediggái ahte obbalaš vuoigatvuođat mearrariggodagaide  ja riddoguovlluide lea hui stuora hástalus sámi riddo- ja vuotnaguovlluin. Lávdegoddi oaivvilda ahte riddo- ja vuotnaálbmoga vuoigatvuođat geavahit mearraguovlluid ferte veardiduvvot dan oktavuođas ahte guolástusvuoigatvuođat fievrriduvvojit ruovttoluotta sámi riddo- ja vuotnaguovlluide.</p>
    <p>Sámedikki rolla mearraguovlluid geavaheapmái sámi riddo- ja vuotnaguovlluin ferte čielgat, erenoamažit go lea sáhka gáržžidit mearraguovlluid guollebiebmandoaimmaid.</p>
    <p>Dásseárvvopolitihkkalaš hástalusat Lávdegoddi lea ovttaoaivilis Sámediggeráđiin daidda hástalusaide mat Sámis leat sohkabealerollaide ja dásseárvui.</p>
    <p>Lávdegoddi áigu čujuhit Sámedikki 2004 dásseárvvopolitihkkalaš čielggadeapmái dievasčoahkkimis 24.02.04. Čielggadeamis oidno ahte lea stuora dárbu ásahit dásseárvvoguovddáža vai dásseárvvopolitihkkalaš hástalusat Sámis čalmmustuvvojit. Lávdegoddi áigu maid deattuhit Sámediggeráđi evttohusa jahkedieđahussii gos boahta ovdan ahte lea dehálaš digaštallat dásseárvvu Sámis ja sámi kulturipmárdusa.</p>
    <p>Lávdegoddi čujuha Stuorradiggái ahte ekonomalaš dárrbut dásseárvvoguovddážii ferte čovdot.</p>
    <p>Álit oahppu ja dutkan Lávdegoddi čujuha Stuorradiggedieđahus nr.34 (2001-2002) Kvalitehttaoađastus Alit sámi oahpu ja dutkama birra. Sámediggi čujuha mearrádusastis áššis 19/97 Sámi dutkama – čielggadeami birra, gos earret eará daddjo; ” Sámediggi čujuha <em type="italic">Sámi allaskuvla, Sámi Instituhtta ja Tromssa Universitehta</em> erenoamaš nášuvnnalaš ja davvi-sámi ovddasvástádussii sámi dutkama ja sámi alit oahpu ektui. Dát dattege ii mearkkaš ahte eará guovllu ja sámi ášahusain ii leat ovddasvástádus. Juohke ásahus galgá suddjet sámi dutkama ja alit oahpu siskobealde iežas ovddasvástádussuorggi ja doaimmaguovllu.” </p>
    <p>Lávdegoddi maid čujuha Sámi parlameantáralaš ráđđi mearrádussii áššis 23/03:</p>
    <p>
      <em type="italic">Sámi Instituhtta lea áidna davviriikkalaš dutkanásahus mii lea ásahuvvon ollislaš sámi perspektiivvain. Sámi parlamentáralaš ráđđi oaivvilda ahte sámi dutkan berre leat davviriikkalaš ovddasvástádus dan sivas go sámi álbmot gullá Norgii, Ruŧtii, Supmii ja Ruššii. Danin lea dehálaš ahte Sámi Instituhtta maiddái boahtteáiggis bisuhuvvo davviriikkalaš ásahussan. Davviriikkat fertejit ovttasbargat sihke fágalaččat ja ekonomalaččat eamiálbmotdutkamis ja sihkarastimis dutkamii alla kvalitehta.  </em>
    </p>
    <p>
      <em type="italic">Sámi parlamentáralaš ráđđi bivdá ahte Sámi Instituhta organiseren ii meannuduvvo eará davviriikkalaš ásahusaid ođđasisorganiseremiid oktavuođas, vardit Bränström:a rapportta. Sámi parlamentáralaš ráđđi bivdá Davviriikkalaš Ministtarráđi álggahit sierra čielggadeami Sámi Instituhta boahttevaš organiserema, gullevašvuođa ja ruhtadanmodealla birra jođanepmosit. </em>
    </p>
    <p>
      <em type="italic">Sámi parlamentáralaš ráđđi čujuha Davviriikkalaš Ráđi Kultur- ja oahpahuslávdegotti čakčamánu 23. b. 2003 cealkámušši ja doarju cealkámuša. </em>
    </p>
    <p>Lávdegoddi áigu dárkkuhit ahte Sámi Instituhtta lea áidna davviriikalaš dutkanásahus mas ollásit lea sámi perspektiiva. Lávdegoddi áigu bivdit ahte Sámi Instituhtta meannuduvvo ollislaš sámi ásahussan nu ahte nášuvnnálaš gohččumat ja mearrádusat eai váikkut dasa. Lávdegoddi háliida dárkkuhit ahte Sámi Instituhtta ferte meannuduvvot sierra iige ovttas eará našuvnnalaš dutkanásahusaiguin. Lávdegoddi čujuha muđui SPR mearrádussii áššis 23/03 ja doarju dan ollásit. Lávdegoddi oaidná stuora vejolašvuođaid dan ođđa dieđavisttis mii lea plánejuvvon Guovdageidnui. Dat, ahte Sámi allaskuvla ja Sámi Instituhtta bohtet ovtta vistái, addá buriid ovdánahttinvejolašvuođaid alit sámi oahpahussii ja muđui sámi dutkamii guoskevaš ásahusain. Lávdegoddi bivdá ahte Sámi Instituhtta ja Sámi allaskuvla oidnojuvvojit visotsámi perspektiivvas gos oaidná ahte sámi álbmot gullá Norgga, Ruoŧa, Suoma ja Ruošša beallái.</p>
    <p>Lávdegoddi lea ovttaoaivilis Ráđđehusain ahte Sámi allaskuvla ferte ovdanahttojuvvot ja das galgá leat našuvnnálaš ovddasvástádus doalahit ja ovdanahttit sámi giela ja duoji dieđafágain. Dát eaktuda ahte allaskuvlla fágabirrasat nannejit jahkásaš ruhtajuolludemiid bokte dieđaláš virggiin. Dát ferte dahkot vai allaskuvla sáhttá fállat oahpu sámi gielas ja duojis mastergráda dássái ja dutkanoahpahusa/doavttirgráda namahuvvon fágain. Sámi allaskuvla áigu ovttas Sámi Instituhttain leat resuršaguovddážin sámi alit oahppui, dutkamii ja eamiálbmotguoskevaš doaimmaide, čuovvovaš resuršasuorggiguin: - obbalaš sámi kulturovdáneapmi - sámi giellaoahppu ja gielladutkan - sámi servodatdutkan</p>
    <p>Sámi Allaskuvllas galgá ain leat fágalaš ovddasvástádus buot sámi oahpaheaddje- ja ovdaskuvlaoahpaheaddjeoahpahusas.</p>
    <p>Kultuvra ja ealáhusat Lávdegoddi lea ovttaoaivilis Sámediggeráđi evttohusain  mii guoská kultuvrii ja ealáhusaide, muhto lávdegoddi deattuha ahte St. dieđáhus Nr. 48  (2002-2003) Kulturpolitikk mot 2014 (kulturpolitihka birra) váilot kulturpolitihkalaš višuvnnat sámi kultuvrra váste.</p>
    <p>Museumbárgu Lávdegoddi muittuha dehálažžan joksat fágalaš dási, ja dasa lea eaktun ahte sámi museat ekonomalaččat nannejuvvojit. Otne ii leat omd. ovttage sámi museas ekonomija virgái bidjat objektkonservatora. Dát lea šallošahtti. Lávdegoddi bivdá eiseválddiid mat juolludit ruđaid, lasihit doarjagiid sámi museaide vai dat nákcejit dustet ođđa hástalusaid boahtteáiggis.</p>
    <p>Unnitlogus BB sámediggejoavku ja SVL:</p>
    <p>Dásseárvopolitihkkalaš hástalusaid vuollái: Lávdegoddi ii leat ovttaoaivilis Sámediggeráđiin dasa ahte dásseárvoguovddáš galgá Eamiálbmotvuoigatvuođa gelbbolašvuođaguovddážii Guovdageidnui.</p>
    <p>Unnitlogus DL/SNS, Isak Mathis O. Hætta ja SVL, Roger Pedersen:</p>
    <p>Vuoigatvuođaide:  Lávdegoddi oaivvilda ahte Sámediggi galgá vuoruhit dan barggu ahte dálonat galget beassat geavahit motorfievrruid olles jagi árbevirolaš bargguid oktavuođas. Dál lea nu ahte dálonat eai beasa geavahit motorfievrruid árbevirolaš guolásteami oktavuođas ja eará doaimmaid ektui miessemánu 5.b. – geassemánu 30.b áigodagas.  Lávdegotti ipmárdusá mielde ferte Sámediggi oččodit njuolggadusaid heivehuvvojit ovttaskas dárbbuide mat olbmuin leat go galget geasehit reaidduid maid dárbbašit árbevirolaš doaimmain. Muđui oaidná lávdegoddi ahte Norgga lágat eai leat heivehuvvon ja eai leat váldán vuhtii sámi árbevirolaš doaimmaid ja dárbbuid. Dan dihte oaidnáge lávdegoddi ahte lágat fertejit rievdaduvvot nu ahte stuora oassi sámi álbmogis eai caggo eret luonddus ja sin árbevirolaš eallinvuogis.  Lávdegoddi oaidná ahte dát dilli ii čuovo riikkaidgaskasaš soahpamušaid ja ILO-soahpamuša, ja danne lea Sámediggi geatnegahtton ovddidit dán ášši Norgga eiseválddiide.</p>
    <p>Vuoigatvuođaide:  Lávdegoddi oaivvilda ahte Sámediggi vuoruha oahpováilagiid ášši, ja ulbmil lea ahte sii ožžot máksojuvvot sin rievttalaš buhtadusa ovdal 2006:a.</p>
    <p>Olles lávdegoddi: NSRa ovttasbargojoavkkus Birger Nymo, Per Bjørn Lakselvnes, Olav Dikkanen, Randi A. Skum, Ragnhild L. Nystad, Geir Tommy Pedersen, BB sámediggejoavkkus Egil Olli, Magnhild Mathisen, Willy Ørnebakk, Willy Olsen, SáB/SLN Terje Tretnes, SVL Roger Pedersen, DL/SNS Isak Mathis O. Hætta:</p>
    <p>1. evttohus</p>
    <p>Sámediggeráđii evttohussii mearriduvvon čuoggái: Iešmearrideapmi 3. siidu: Vuosttaš oassi, maŋimus cealkka rievdaduvvo:</p>
    <p>Sámedikki mielas lea dehálaš ahte sámi iešmearrideamis vuhtto sámi álbmoga iežas árvvut ja eallinvuohki.</p>
    <p>III  Jienasteapmi</p>
    <p>39 áirasis ledje 38 čoahkis. Jienasteapmi dahkkojuvvui čuovvovaš vuogi mielde:</p>
    <p type="listitem">•  Evttohus 1 mearriduvvui ovttajienalaččat.</p>
    <p>IV  Beavdegirjelasáhusat</p>
    <p>Ovddiduvvon beavdegirjelasáhus Jánoš Trosten NSR, Terje Tretnes SaB ja earát geat dorjot dáloniid vuoigatvuođaid:  Áššis 22/04 Sámedikki jahkedieđáhusas dorjot áirasat geat dás vuolláičállet Isak M. O. Hætta mearkkašumi čuoggás <span type="quote">”vuoigatvuođat”</span>.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Magnhild Mathisen (áššejođiheaddji)  Terje Tretnes (čoahkkinortnegii)       Roger Pedersen  Magnhild Mathisen Terje Tretnes  Geir Tommy Pedersen   Egil Olli   Svein Peter Pedersen Egil Olli   Geir Tommy Pedersen  Roger Pedersen Geir Tommy Pedersen  Per A. Bæhr Janoš Trosten   Per A. Bæhr  Terje Tretnes   Isak Mathis O. Hætta Egil Olli   Janoš Trosten   Willy Olsen   Geir Tommy Pedersen   Isak Mathis O. Hætta  Olav Dikkanen  10  Janoš Trosten  11  Isak Mathis O. Hætta  12  Geir Tommy Pedersen  13   Per Arnesen  14  Svein Peter Pedersen  15  Roger Pedersen  16  Magnhild Mathisen (áššejođiheaddji)  Terje Tretnes (čoahkkinortengii)     Per Solli (čoahkkinortnegii)</p>
    <p>Ragnhild Lydia Nystad (čoahkkinortnegii)   Isak Mathis O. Hætta (čoahkkinortnegii)   Janoš Trosten (čoahkkinortnegii)    Per Arnesen (čoahkinortnegii)   Terje Tretnes (čoahkkinortnegii)   Isak Mathis O. Hætta (čoahkkinortnegii)</p>
    <p>VI  Sámedikki mearrádus</p>
    <p>1. kap. Jahkedieđáhusa perspektiivvat ja dieđáhusa meannudeapmi</p>
    <p>Sámelága § 1-3 vuođul galgá Sámedikki jahkedieđáhus sáddejuvvot Gonagassii. Sámedikki ásaheami oktavuođas mearridii Stuorradiggi nugo Stuorradikki justislávdegoddi lei árvalan ahte (gč. Árvalusa O nr 79 (1986-87) 7. čuoggás 16. siiddus): <em type="italic"><span type="quote" xml:lang="nob">”Regjeringen fremlegger inntil videre for Stortinget årlig stortingsmelding om Sametingets virksomhet. En gang i hver stortingsperiode framlegges melding om de tiltak som foretas for å sikre og utvikle samenes språk, kultur og samfunnsliv”</span> (Ráđđehus ovddida doaisttážii Stuorradiggái jahkásaš stuorradiggedieđáhusa Sámedikki doaimma birra. Juohke stuorradiggeáigodagas ovddiduvvo dieđáhus daid doaibmabijuid birra mat čađahuvvojit sihkkarastit ja ovddidit sámi giela, kultuvrra ja servodateallima</em>.) </p>
    <p>Ráđđehus dieđiha dieđáhusas Norgga Sámiráđi ja Sámedikki doaimma birra 1989:s (gč. stuorradiggedieđáhusa nr 29 (1990-91) 1. čuoggás, 4. siiddus) ahte áigu čuovvolit dán geatnegasvuođa. Dát vuogádat ii leat rievdaduvvon dan rájes.</p>
    <p>Sámedikki mielas ii ovddiduvvo Sámedikki jahkedieđáhus šat Stuorradiggái dan jahkásaš stuorradiggedieđáhusas Sámedikki doaimma birra, muhto baicce ovddiduvvo Ráđđehusa oaidnu Sámedikki jahkedieđáhussii ja Sámedikki mearrádusaide dain áššiin mat leat meannuduvvon jahkedieđáhusa áigodagas, ja dasto ovddiduvvojit Ráđđehusa iežas doaibmabijut Sámedikki ja sámi álbmoga ektui. Sámedikki iežas jahkedieđáhus lea dušše mielddusin Ráđđehusa stuorradiggedieđáhusas, iige šat leat sierra kapihttalin.</p>
    <p>Sámediggeráđđi lea reivves gieldakomiteai bivdán Stuorradikki váikkuhit ahte Stuorradiggi meannudivččii Sámedikki jahkedieđáhusa nugo dat lea, go Sámediggi ii leat duhtavaš dáláš meannudanvugiin. Sámediggi lea ožžon reivve mii lea beaiváduvvon cuoŋománu 2. b. 2004 Gieldadepartemeantta politihkalaš jođiheaddjiin, mas daddjo ná: ”<em type="italic"> <span type="quote" xml:lang="nob">”Vi ønsker derfor nå en avklaring av hvordan Sametinget ønsker meldingen presentert slik at oppmerksomheten kan konsentreres om de substansielle spørsmål i Sametingets årsmelding, og ikke i så stor grad om redigeringsspørsmål. Departementet vil ta kontakt om dette før planleggingen av arbeidet med neste årlige stortingsmelding”</span> (Danne háliidat mii čilgehusa movt Sámediggi háliida dieđáhusa meannuduvvot vai fuomášupmi čohkkejuvvošii Sámedikki jahkedieđáhusa deaŧalaš beliide iige nu ollu dasa maid fertešii buoredit. Departemeanta áigu váldit oktavuođa dán birra ovdal go plánegoahtá barggu boahtte jahkásaš stuorradiggedieđáhusaiguin.) </em>Sámediggi lea guovtti maŋimuš jagis meannudan jahkedieđáhusas miessemánus, iige guovvamánus nugo ovdal láve. Meannudeapmi rievdaduvvui danne vai Sámediggi sáhttá rehketdoalu maid meannudit oktan jahkedieđáhusain. Sámediggi áigu fas meannudišgoahtit jahkedieđáhusa guovvamánu dievasčoahkkimis vai dat livččii gárvvis nu árrat go vejolaš. </p>
    <p>2. kap. Hástalusat jagis 2004</p>
    <p>Sámedikkis leat arvat hástalusat 2004:s, muhto lea válljen vuoruhit muhtun váldohástalusaid dán jahkedieđáhusas.</p>
    <p>Ráđđádallamat ja šiehtadallamat</p>
    <p>Stáhtas lea ráđđádallan geatnegasvuohta sámiid ektui, ja muhtun oktavuođain das lea maid šiehtadangeatnegasvuohta. Nugo ILO eamiálbmotekspeartalávdegoddi oaivvilda, ja maid lea deaŧalaš deattuhit ahte Ráđđehusas lea álbmotrievttálaš geatnegasvuohta ráđđádallat (geahča ILO-raportta, njukčamánnu 2004). Ráđđádallan- ja šiehtadallangeatnegasvuohta vuolgá ILO-konvenšuvnnas nr. 169 (artihkkaliid 2, 4, 6, 7 ja 15 mielde), ON konvenšuvnnas siviila ja politihkalaš vuoigatvuođaid hárrái (artihkkaliid 1 ja 27 mielde), ja Vuođđolága §:s 110a.</p>
    <p>Otnáš beaivvi rádjai eai leat čađahuvvon ráđđádallamat eaige šiehtadallamat riikkaidgaskasaš eamiálbmotrievtti ja Vuođđolága § 110a ektui. Ollu gerddiid leat oaidnán ahte dát lea váttásmahttán stuorradiggeproposišuvnnaid ja stuorradiggedieđáhusaid politihkalaš meannudeami, ja dan politihka hábmema mas lea mearkkašupmi sámi kultuvrii ja servodahkii. Ráđđádallan- ja šiehtadallanortnegiiguin sáhtášii garvit dán láhkai geavvamis. Dainna lágiin sáhtášii maiddái gávnnahit oktasaš áddejumi das makkár ovddidandárbbut sámi servodagas leat ja makkár stáhtus das lea, mii iešalddis nanosmahtášii dili.</p>
    <p>Sámediggi ja Gielda- ja guovludepartemeanta leat šaddan ovttaoaivilii das ahte álggahit ráđđádallan- ja šiehtadallanprosedyraid ásahanproseassa. Ortnegiid ja prosedyraid hábmema oktavuođas lea čielga dárbu čađahit albma proseassa, nugo maiddái ILO-konvenšuvnna nr. 169  2. artihkkalis (1) gáibiduvvo. Mii leat šaddan ovttaoaivilii ahte ásahuvvo oktasaš hálddahuslaš bargojoavku man bargun lea ráhkadit raportta mas čilgejuvvo 1)  ráđđádallamiid ja šiehtadallamiid vuođđu, ja  2)  mas leat prosedyraárvalusat ja mihttomearit movt čađahit ráđđádallamiid ja šiehtadallamiid.</p>
    <p>Sámediggi vuordá ahte Ráđđehus positiivvalaččat váikkuha dan ahte ráđđádallan- ja šiehtadallanprosedyrat ásahuvvojit čielga álbmotrievttálaš rámmaid siskkobealde. Dan seammás go ásahuvvojit čielga prosedyrat, lea Sámedikki mielas dárbu dynámalaččat geahččat movt dákkár ortnegiid sáhttá ovddidit.</p>
    <p>Iešmearrideapmi</p>
    <p>Sámediggi bargá sámi iešmearrideami sisdoalu viidásetovddidemiin. Dat movt sámit áddejit iešmearrideami vuođđuduvvá riikkaidgaskasaš normáide ja dan ovdáneapmái mii lea leamaš sihke rievttálaččat ja politihkalaččat riikkaidgaskasaš forain. Sámedikki mielas lea dehálaš ahte sámi iešmearrideamis vuhtto sámi álbmoga iežas árvvut ja eallinvuohki.</p>
    <p>Sámediggi gáibida ahte eamiálbmogiid vuoigatvuođat našuvnnalaš ja riikkaidgaskasaš dásis nanosmahttojuvvojit. Ferte joatkit bargguin konkretiseret ja viidásetovddidit Sámedikki vuoigatvuođapolitihka riikkaidgaskasaš riekteovdáneami vuođul, ja daid riekteprinsihpaid vuođul mat gusket eamiálbmotvuoigatvuođaide sihke našuvnnalaččat ja álbmotrievttálaččat.</p>
    <p>Daid hástalusaid maid Sámediggi oaidná dan láhkabarggus mii fargga álgá ja mii guoská sámi beroštumiide, ja maid várra ii sáhte maŋidit dassážii go ráđđádallan- ja šiehtadallanortnet lea formaliserejuvvon, ferte geahččat daid geatnegasvuođaid ektui mat Sámedikkis leat, sihke našuvnnalaš ja riikkaidgaskasaš dásis. Dát guoská lágaide nugo finnmárkkuláhka, minerálaláhka, boazodoalloláhka jna.</p>
    <p>Okta dain deaŧaleamos hástalusain mat Sámedikkis leat 2004:s lea bargu viidáseappot finnmárkkulágain. Sámediggi deattuha ahte boahtteáiggi finnmárkkuláhka ferte čielgasit vuođđuduvvot álbmotrievttálaš rámmaide. Lágas ferte čielgasit daddjojuvvot ahte álbmotrievtti mearrádusain lea ovdamunni. Lágain ferte čalmmustit ja dohkkehit sámiid vuoigatvuođaid, geavahanvugiid ja riekteárbevieruid. Sámediggi áigu čuovvolit ođđa Sámi vuoigatvuođalávdegotti barggu Romssa, Norlándda ja oarjelsámeguovllu ektui.</p>
    <p>Sámiin leat vuoigatvuođat minerálagávdnosiid oktavuođas sámi resurssaguovlluin, mii mearkkaša ahte Sámediggi gáibida vuoigatvuođa leat mielde mearrideamen dáid resurssaid. Danne lea dárbu šiehtadallat movt dáiguin gávdnosiiguin láhttet ja movt daid geavahit dáin guovlluin. Sámediggi gáibida ahte Norga váldá váldoovddasvástádusa maiddái eamiálbmotdimenšuvnna suodjaleames ja ovddideames petroleumadoaimma oktavuođas davvin.</p>
    <p>Ii leat doarvái čađahit ráđđádallamiid eaŋkiláššiin Sámedikkiin go dainna ii ollašuhtto álbmotrievtti gáibádus searvvaheami ja iešmearrideami ektui.</p>
    <p>Vuoigatvuođat</p>
    <p>Dál leat čielggadeamen ja bargamin ollu dakkár resursalágaiguin main njuolga lea mearkkašupmi sámi kultuvrra ávnnaslaš vuđđui. Lea sivva čujuhit ahte dáláš luondduresursalágaid hálddašanortnet ii dávis ILO-konvenšuvnna nr 169 15. artihkkalii, eamiálbmogiid searvama ektui hálddašeapmái. Lágaid sisdoaluin ja láhkaproseassaiguin ferte ollašuhttit álbmotrievttálaš gáibádusaid, ja Sámediggi vuordá ahte dan hálddašanvuogádaga organiseren, maiddái kulturmuitohálddašeapmi, árvvoštallojuvvo ođđasis.</p>
    <p>Sámi guovlluin rikkis luondduresurssat leat ovdamunnin maid sáhttá eanet geavahit ealáhusovddideapmái ja árvobuvttadeapmái. Dat go vuoigatvuođa- ja hálddášanáššit eai leat čielggaduvvon, institušuvnnalaš ráddjejumit ja ruossalas geavaheaddjiberoštumit hehttejit dábálaččat oppalaš positiivvalaš ealáhusovdáneami. Danne lea Sámediggi politihkalaš doaimmastis nannosit deattuhan sámi perspektiivva omd. boazodoalu, eanadoalu ja guolástusa láhčima ja hálddašeami oktavuođas.</p>
    <p>Guolleresurssat galget hálddašuvvot sámiid eavttuid vuođul ja našuvnnalaš ja riikkaidgaskasaš eamiálbmotgeatnegasvuođaid vuođul. Sámediggi áigu vuoruhit bivdovuoigatvuođaid ruovttoluotta oččodeami sámi riddo- ja vuotnaguovlluide. Dasa lassin áigu Sámediggi vuoruhit báikkálaš hálddašanmálliid oažžuma, main lagasvuođa- ja sorjjasvuođaprinsihppa biddjojuvvo vuođđun.</p>
    <p>Sámediggi searvá Áhperesursalága ráhkadeapmái mii earret eará galgá boahtit geassemánu 3. b. 1983 nr 40 sáltečáhcebivdolága jna. (sáltečáhcebivdoláhka) sadjái. Láhka galgá earret eará siskkildit eamiálbmotdimenšuvnna mearraresurssaid hálddašeami oktavuođas ja Norgga eamiálbmotgeatnegasvuođaid.</p>
    <p>Okta dain stuorámus areálageavahanhástalusain 2004:s leat dat issoras stuorra plánat hukset bieggafámu sámi guovlluin. Sámedikkis ii leat goassige jerrojuvvon bieggafámu birra energiijaáŋgiruššama oktavuođas. Go dál čájeha ahte sámi guovlluide dat eanemusat čuhcet dát doaibmabijut, de lea ágga jearrat ahte leigo Ráđđehusas ja Stuorradikkis dohkálaš mearrádusvuođđu dalle go leat mearridan bargagoahtit bieggafámuin. Eat man ge láhkai sáhte dohkkehit bieggafámu viidáset huksema sámi guovlluin ovdal go sámi vuoigatvuođat leat dohkkehuvvon. Eanemus maid ovdal dan sáhttá dahkat, lea ahte ráhkaduvvo ollislaš váikkuhaniskančielggadus bieggafámu huksema birra sámi guovlluin, man oktavuođas juo ásahuvvon ja plánejuvvon rusttegat geahčaduvvojit fárrolaga.</p>
    <p>Deaŧalaš lea bargat dan ala ahte sámi mánáid vuoigatvuođat mánáidgárddiin gozihuvvojit sin eatnigiela, kultuvrralaš duogáža ja identitehta ektui. Sámediggi áigu joatkit bargat dan ala ahte sámi oahppit oččošedje individuálalaš vuoigatvuođa oahpahussii sámegillii ja sámegielas, beroškeahttá das guđe báikkis riikkas orrot. Lea dárbu bargat dan ala ahte oahppit duođai oččošedje daid vuoigatvuođaid maidda sis lea vuoigatvuohta oahpahuslága vuođul. Lea deaŧalaš ahte diehtu vuoigatvuođaid birra manašii maiddái politihkkariidda ja skuvlaeiseválddiide, iige dušše oahppiide ja sin fuolaheaddjiide.</p>
    <p>Sámediggi bargá dan ala ahte sámi pasieanttaid fágalaš, kultuvrralaš ja gielalaš vuoigatvuođat nannejuvvojit. Vásihusat dán rádjai čájehit ahte dat ođđa dearvvasvuođafitnodagat eai dohkálaččat vuhtii váldde sámi geavaheaddjiid vuoigatvuođaid. Danne evttohage Sámediggi ovttasbargoorgána Sámedikki ja guovllulaš dearvvasvuođafitnodagaid gaskka. Sámediggi áigu gozihit sámi pasieanttaid vuoigatvuođa geavahit sámegiela go deaivvadit dearvvasvuođa- ja sosiáladoaimmahagaiguin. Dát vuoigatvuohta hálddašanguovllu ektui lea mearriduvvon sámelága §:s 3-5.</p>
    <p>Sámediggái lea deaŧalaš searvat aktiivvalaččat riikkaidgaskasaš eamiálbmotbargui. Ulbmilin lea váikkuhit riikkaidgaskasaš eamiálbmotpolitihka ja ná leat mielde bidjamin rámmaid sámi servodaga ovdáneapmái. Danne áigu ge Sámediggi boahtteáiggis vuoruhit áŋgiruššamiid daid orgánaid ektui mat mearridit riikkaidgaskasaš riektestandárddaid. Sámediggi áigu bargat dan ala ahte maiddái eamiálbmotparlameanttat ja eará álbmotválljen orgánat galget sáhttit searvat iešheanalis vuođuin ON oktavuođas.</p>
    <p>Sámedikki diehtojuohkinbarggu guovdileamos mihttomearrin áiggis ovddosguvlui lea dat, ahte sámiid eana- ja čáhcevuoigatvuođaid buorebut dohkkehuvvojit ja ahte sámi jienastuslohku stuorru eanet. Dát lea erenoamáš deaŧalaš boahtte sámediggeválgga oktavuođas 2005:s ja go Stuorradiggi meannuda Ráđđehusa finnmárkkuláhkaárvalusa.</p>
    <p>Sámi jienastuslohku ja válggat</p>
    <p>Lea deaŧalaš oččodit eambosiid sámi jienastuslohkui. Ulbmilin lea buktit faktadieđuid ja fuomášumi ieš jienastusortnega birra, ja ná váikkuhit ahte eambosat čálihit iežaset sámi jienastuslohkui. Váikkuhangaskaoapmin lea eanet ja árjjaleappot juohkit dieđuid Sámedikki máŋggalágan doaimmaid birra mat gusket báikegottiide, ovttaskas olbmuide ja sámi servodahkii ollislaččat.</p>
    <p>Sámediggi lea, maŋŋá go Sámeláhka rievdaduvvui váldán badjelasas ovddasvástádusa fievrridit dan guovddáš sámi jienastuslogu. Sámi jienastuslogu guovddáštahttima ulbmilin lea beavttálmahttit, oktiiortnet ja kvalitehta sihkkarastit jienastuslohkui fievrridanbarggu. Sámediggi háliida dán bokte olahit buorebut geavaheaddjiid ja bálvalit sámi álbmoga, ja dasto sihkkarastit sámiid demokráhtalaš vuoigatvuođaid.</p>
    <p>2004-2005:s čađahuvvojit ain eanet doaibmabijut erenoamážit nissonolbmuid ja nuoraid ektui maiguin movttiidahttit eambosiid čálihit iežaset sámi jienastuslohkui. Lea dárbu joatkit dutkama sohkabeliid birra sámi searvodagas ja dán oktavuođas árvvoštallat sihke válganjuolggadusaid ja Sámedikki politihkalaš arenan.</p>
    <p>Nissonovddastus Sámedikkis lea njiedjan 33%:s 18%:ii 1989 rájes 2001 rádjai. Sámediggi čujuha Od.prp. nr. 33 (1986/87) mas lea árvvoštallojuvvon dalle ahte bidjat dássenmandáhtaid Sámediggái (earret eará sohkabeali geažil), muhto dat hilgojuvvui fas čuovvovaš ákkain: <em type="italic"><span type="quote">"Dássenmandáhta ferte atnit "heahtečoavddusin"</span> mainna divvut válgaortnegis dan mii muđui lea heittot."</em> Sámediggi lea bivdán Stuorradikki ásahit dássenmandáhtaid ávkin dan sohkabeallái mas eai leat doarvái ovddasteaddjit Sámedikkis. Ráđđehus válljii maŋidit dássenmandáhtaid ásaheami dassážii go ekspeartalávdegoddi maid Sámediggi lea evttohan, lea geargan bargguinis. Ekspeartalávdegoddi ii leat vuos álgán bargat ekonomalaš sivaid geažil ja manná guhkes áigi ovdal go lávdegoddi lea geargan bargguinis. </p>
    <p>Sámedikki mielas ii leat dárbu vuordit ekspeartalávdegotti árvalusa ja bivdá Stuorradikki fuolahit ahte Ráđđehus čuovvola Sámedikki mearrádusa dán áššis, nu ahte mii sáhttit sihkkarastit, doalahit ja erenoamážit nannet nissonovddastusa Sámedikkis boahtte válggas 2005:s. Sámediggi lea ilus go Gielda- ja guovludepartemeanta cuoŋománu 2. b. 2004 reivves, dovddahii ahte lea gearggus čuovvolit muhtun ráje dain áigeguovdilis válgaortnetáššiin, nu ahte vejolaš rievdadusaid sáhttá čađahit 2005 válgga váste.</p>
    <p>Dásseárvopolitihkalaš hástalusat</p>
    <p>Sámediggi háliida viidát ságastallat sohkabealrollaid ja dásseárvvu birra sámi servodagas. Sámediggeráđđi háliida dán vuođul dásseárvopolitihkalaš čilgehusa váldofáddán, mii ovddiduvvo guovvamánu dievasčoahkkimiin, bidjat miellaguottuid rievdadeami.</p>
    <p>Lea deaŧalaš ságastallat dásseárvvu birra Sámis sámi kulturáddejumiin. Sámediggi čujuha ahte sihke Mánáid- ja bearašdepartemeanttas, Dásseárvoáittardeaddjis ja Dásseárvoguovddážis lea iešheanalis ovddasvástádus sámi álbmogis. Ásahusat galget hukset sámi kulturgelbbolašvuođa ja ásahit oktavuođa vástesaš orgánaiguin Suomas ja Ruoŧas buoridan dihte dásseárvvu nissonolbmuid ja almmáiolbmuid gaskka sámi guovlluin. Sámediggi čujuha ahte Eamiálbmotvuoigatvuođaid gelbbolašvuođaguovddážis Guovdageainnus galggašii leat deaŧalaš bargu dán oktavuođas, ja lea bivdán ahte ásahuvvo virgi sohkabeliid gaskasaš dásseárvobarggu vaste eamiálbmot gelbbolašvuođaguovddážis, gč. min gulaskuddancealkámuša oktasaš vealahanbearráigeahččan apparáhta ektui.</p>
    <p xml:lang="smj">Sámegiella</p>
    <p>Lea dárbu nannet ovttasbarggu riikkarájáiid rastá vai tearbmabarggu buot sámi gielain sáhttá oktiiortnet. Tearpmabarggu galggašii čađahit vuosttažettiin dain surggiin main leat erenoamaš dárbbut. Dološ tearpmaid galggašii sihkkarastit amaset dat láhppot. Sámediggi háliida oktasaš sámi giellapolitihka Davvin ja áigu searvat oktasaš davviriikkalaš sámi sátnebáŋkku ásahanbargui. Sámediggi áigu ođasmahttit ja viiddidit sámi sátnebáŋkku dán áigodagas, nu ahte dasa sáhttá bidjat maiddái julev- ja lullisámi sániid.</p>
    <p>Teakstameannudeami korrektuvraprográmma lea ekonomalaččat stuorra lávki sámi gielaide boahtteáiggis. Lea maiddái vejolaš ovddidit hállansyntesa sámegiela váste. Vásihusat čájehit ahte hállansyntesa geavaheapmi lea doarjjan čállin- ja lohkanprosessii ja syntehtalaš hállan dagaha dan ahte sii geat eai leat oahppan čállit sámegillii sáhttet čálligoahtit sámegillii.</p>
    <p>Kulturmuitosuodjaleapmi</p>
    <p>Kulturmuitosuodjaleames lea hirbmat stuorra boahtteáigái čujuheaddji hástálusat. Sámi kulturmuitosuodjaleapmi lea áibbas funet vuoruhuvvon muđui kulturmuitosuodjaleami ektui sihke duođáštanvuođu, dutkama, gaskkusteami, ođasmahttindoarjaga, bajásdoallama ja láhčima ektui, ja hálddašanresurssaid ektui areálaplánaoktavuođas. Jos Sámediggi galgá joatkit aktiivvalaččat váldit hálddašanovddasvástádusa sámi kulturárbbis, de ferte ráđđehus čájehit čielga dáhtu mealgat nannet sámi kulturmuitosuodjaleami.  2004:s ferte ásahuvvot hálddašanortnet mainna nanosmahttit buori sámi kulturmuitosuodjaleami, ja ahte Sámedikkis galgá leat nu stuorra go vejolaš iešmearridanvuoigatvuohta sámi kulturmuitoáššiin.</p>
    <p>Mánáidgárddit ja oahpahus</p>
    <p>Ollesárvosaš sámi mánáidgárdefálaldaga ollašuhttimis lea stuorámus hástalussan sihkkarastit sámi giellagelbbolašvuođa mánáidgárddiin. Erenoamáš váttis dilli lea riddoguovlluin, julev- ja lullisámi guovlluin.</p>
    <p>Oahppoplánaid ráhkadeapmi lea stuorra ja deaŧalaš bargu sámi skuvllaid kvalitehta sihkkarastima oktavuođas. Dan golmma davviriikka sámeministtarat leat ovttaoaivilis ahte galggašii ráhkadit oktasaš mihttomeriid daid ovttaskas oahppoplánaide. Ná šattašii lagat ovttasbargu sámi oahpponeavvuid hárrái.  Lea deaŧalaš ahte vuogádat, ortnegat ja organiseren eai hehtte sámi mánáid vuoigatvuođaid oažžumis dásseárvosaš oahpahusvejolašvuođaid. Sámediggi áigu ain bargat sámi oahpahusa rámmaeavttuid buoridemiin. Lea stuorra dárbu maiddái sámi digitála oahpponeavvuide, ja dalle erenoamážit heivehuvvon gáiddusoahpahusa váste. Seastá resurssaid jos ovttasbargá davviriikkalaččat oahpponeavvobuvttademiin.</p>
    <p>Alit oahppu ja dutkan</p>
    <p>Sámediggi áigu bargat dan ala ahte ásahuvvojit alit lávdaoahppofálaldagat iešguđet sámi guovlluid váste. Lea dárbu ovddidit sámi oahpaheaddjioahpu olles Sámi váste, mii goziha sihke davvi-, julev- ja lullisámi dimenšuvnna.</p>
    <p>Ain lea stuorra dárbu dutkamii eanaš sámi servodatsurggiin, ja danne lea deaŧalaš ahte almmolaš eiseválddit ovddidit 10-jagi prográmma ja lasihit juolludemiid sámi dutkamii.</p>
    <p>Kultuvra ja ealáhuseallin</p>
    <p>Sámediggái lea deaŧalaš ahte sámi dáiddárat oččošedje dohkálaš bargo- ja rámmaeavttuid. Sámedikki mielas lea deaŧalaš oažžut ovttasbargošiehtadusa sámi dáiddáriiguin ja dat bargu lea juo álggahuvvon.</p>
    <p>Sámediggi lea vásihan ahte maŋimuš jagiid lea bisánan dat mii guoská politihkkahábmemii ja resurssaide sámi kulturulbmiliidda. Sd. dieđáhusas nr. 48 (2002-2003) <em type="italic">Kulturpolitikk frem mot 2014 </em>váilot kulturpolitihkalaš višuvnnat sámi kultuvrra váste. Dát ii sáhte dávistit stáhta geatnegasvuođaide, ja Sámediggi čujuha fas ahte stáhtas lea ovddasvástádus sámi kultuvrii, vuosttažettiin Vuođđolága §110a bokte. </p>
    <p>Ealáhuseallimis leat ollu smávva fitnodagat main leat unnán bargit. Hástalusat leat stuorrát priváhta ealáhuseallimis mas innovašuvdna, ođđabuvttadeapmi ja buvttaovddideapmi leat guovddážis sihkkarastimin vuovdima ja márkanossosiid vuođđun positiivvalaš fitnodatekonomalaš ovdáneapmái.</p>
    <p>Buot fitnodagain eai leat resurssat háhkat dárbbašlaš gelbbolašvuođa iežaset fitnodatovddideapmái. Dán áigge lea gelbbolašvuohta áibbas vealtameahttun ealáhusaeallima gilvalanfámu nannemis. Go galgá viežžat máhtolašvuođa, oahpu ja gelbbolašvuođa, de ferte háhkat báikkálaš fitnodatfierpmádaga man bokte movttiidahttit ealáhuseallima ovddideami ja innovašuvnna. Báikkálaš fitnodatfierpmádagain ferte dasto leat oktavuohta allaskuvllaide, máhtolašvuođa- ja dutkanbirrasiidda mat lávgadet ovttasbarggu bokte sáhttet duhtadit gelbbolašvuođadárbbu mii dárbbašuvvo ođđabuvttadeapmái ja ealáhusovddideapmái. Dán rádjai leat geavahuvvon unnán ruđat dutkamii ja ovddideapmái (FoU). Hástalussan ferte leat oažžut FoUbirrasiid fuomášit daid hástalusaid ja dárbbuid mat ealáhuseallimis leat. Danne ávžžuhit lávgadet ovttasbarggu fága- ja fitnodatbirrasiid, ruhtadanásahusaid ja eiseválddiid gaskka.</p>
    <p>Dat leat eanaš guovddáš eiseválddit mat mearridit ealáhuseallima ovddidanrámmaid sámi guovlluide. Danne lea áibbas vealtameahttun ahte Sámediggi árrat sáhttá searvat áššiide mat gusket sámi guovlluid politihka hábmemii, láhkaaddimii ja resurssaid hálddašeapmái. Dál lea nu ahte Sámediggi searvá áicin boazodoallošiehtadallamiin. Dán rolla ferte rievdadit nu ahte Sámediggi oažžu duohta váikkuhanvejolašvuođa, sihke eanadoallo- ja boazodoallošiehtadallamiin.</p>
    <p>Dieđáhusat mat ovddiduvvojit 2004:s</p>
    <p>Jagis 2004 áigu Sámediggeráđđi ovddidit dahje álggahit barggu čuovvovaš dieđáhusaiguin:</p>
    <p>Dieđáhus Sámedikki giellapolitihka birra  Dieđáhus Sámedikki kulturpolitihka birra  Dieđáhus Sámedikki guolástuspolitihka birra  Dieđáhus sámi museaid birra  Dieđáhus Sámedikki dearvvasvuođa- ja sosiálapolitihka birra</p>
    <p>Dieđáhusain ovddiduvvojit hástalusat ja movt vuoruhit boahtteáiggi doaibmabijuid.</p>
    <p>3. kap. Bargu Sámedikkis jagis 2003</p>
    <p>Ođđa politihkalaš organiseren</p>
    <p>Sámedikki dievasčoahkkin háliida geahččalit ođđa politihkalaš organiserema válgaáigodaga lohppii. Leat ásahuvvon njeallje lávdegotti: Plána- ja finánsalávdegoddi, Bajásšaddan- ja oahppolávdegoddi, Ealáhus- ja kulturlávdegoddi ja Bearráigeahččan- ja vuođđudanlávdegoddi.</p>
    <p>Bargit ja bálká</p>
    <p>2003:s ledje Sámedikkis 112 bargi, 78 nissonolbmo ja 34 almmáiolbmo. Jođiheaddjijoavkkus leat vihtta nissonolbmo ja golbma almmáiolbmo. Ossodagaid gaskka leat stuorra erohusat das man ollu nissonat ja álbmát guđege ossodagas leat. Giellaossodagas, Oahpahusossodagas, Girjerádjo- ja diehtojuohkinossodagas ja Servodatossodagas leat ollu nissonolbmot gaskal 79-100%. Kultur- ja ealáhusossodagas ja Birasgáhtten- ja kultursuodjalanossodagas juohkásit sohkabealit dássedit, muhto Plána- ja hálddahusossodagas leat 36% nissonolbmot. Bálkáoažžuid gaskkas ollásit ledje 68% nissonolbmot ja 32% almmáiolbmot. Dál leat vihtta oasseáigebargi, mii lea 4,4% bargoveagas. Bálkádássi nissonolbmuid ja almmáiolbmuid gaskka lea dássáiduvvan áigodagas 2000 rájes 2003 rádjai. Tabeallas vuolábealde oidno man ollu nissonolbmot ja almmáiolbmot leat iešguđet virggiin.</p>
    <p xml:lang="kal">Bassit</p>
    <p>Iešguđet čállit</p>
    <p xml:lang="fin">Konsuleanttat</p>
    <p xml:lang="fin">1.kons, sen.kons. Bibliotehkarat</p>
    <p>Ráđđeaddit ja prošeaktajođiheaddjit</p>
    <p xml:lang="kal">Nissonat</p>
    <p>Álbmát</p>
    <p xml:lang="smj">Vuolitdir, háldd.h. ja váldobibliotehkar</p>
    <p xml:lang="smj">Direktevrrat</p>
    <p xml:lang="koi">0 %20 %40 %60 %80 %100 %</p>
    <p>Sámi statistihkka</p>
    <p>Sámi instituhtta ja Sámediggi leat oččodan sámi statistihkaid doaibmat ásahusain main leat našuvnnalaš doaimmat. Mihttomearrin lea ahte 2005:s galgá leat ásahuvvon bissovaš ortnet movt ráhkadit ja gaskkustit sámiguovdásaš statistihka. Doaibmadássi 2003:s lei veaháš unnit go leimmet jurddašan. Lea čájehan ahte teorehtalaš bargu ja bargu muđui prošeavtta vuođđoeavttuiguin lea gáibidan eanet go leimmet jáhkkán. Departemeanta ii ruhtadan prošeavtta nugo leimmet doivon, ja dát dagahii dan ahte Sámediggi ieš fertii ruhtadit eanet go álgoálggus lei eaktuduvvon ruhtadanplánas.</p>
    <p>Davvi-Romssa ja Finnmárkku doaibmabidjoávádat</p>
    <p>Sámediggi lea buktán árvalusaid dieđáhussii Davvi-Romssa ja Finnmárkku doaibmabidjoávádaga ektui. Go doaibmabidjoávádaga galgá nannet deaŧalaš ja árjjalaš guovllupolitihkalaš váikkuhangaskaoapmin, de lea Sámediggi dovddahan ahte doaibmabidjoávádaga ferte meroštallat eamiálbmotguovlun, ja ahte eamiálbmotperspektiiva sáhttá geavahuvvot oččodit dakkár ortnegiid mat muđui sáhtášedje lohkkot riikkaidgaskasaš njuolggadusaid rihkkumin almmolaš doarjaga ja sierraortnegiid ektui. Dáid ákkaid sáhttá ovddidit lassin bieđgguid ássamii, garra dálkkádatdiliide ja go leat guhkes gaskkat márkaniidda. Sámediggi doalai seminára ortnegiid birra doaibmabidjoávádagas, gos ledje hui ollu ealáhusovddasteaddjit.</p>
    <p>Nuoraidpolitihkalaš bargu</p>
    <p>Sámediggi mearridii Sámedikki nuoraidpolitihkalaš lávdegotti (SUPU) mandáhta ja organiserema guovvamánu dievasčoahkkimis 2003. SUPU:i nammaduvvojedje ođđa lahtut giđđat 2003. Jagis 2003 leat dollojuvvon vihtta čoahkkima, ja okta čoahkkin Sámediggeráđiin ja čoahkkimat BB, NSR ja Sámi válgalihtu sámediggejoavkkuiguin. Lávdegoddi lea ožžon čilgehusa Sámedikki doaimma birra, váldoáššis hálddahuslaš/hálddašanoasi birra.</p>
    <p>SUPU lea searvan sierra konfereanssaide ja ON eamiálbmotáššiid bissovaš foruma nuppi sešuvdnii. Dasto lea SUPU deaivvadan Eurohparáđi lávdegottiin mii árvvoštallá Norgga nuoraidpolitihka. Sii leat čuvvon veaháš Sámedikki dievasčoahkkimiid, bargan iešguđet refereansajoavkkuin, bargan finnmárkkulágain, buktán árvalusaid iešguđet áššiide, jna.</p>
    <p>Sámedikki nuoraidkonfereanssa <span type="quote" xml:lang="nno">”Arven etter far din, målet etter mor di”</span> lágiduvvui Rivttáin skábmamánu 16. – 17. b. 2003. Konferensii ledje boahtán sullii 50 nuora, 14-28 ahkásaččat, iešguđet sámi guovlluin. Nuoraidkonfereanssas mearriduvvojedje golbma cealkámuša; sohkabuolvvaid gaskasaš oktavuohta ja finnmárkkuláhka, <span type="quote">”Sámedikki gažadandiibmu”</span> ja nuoraidáŋgiruššan. Konfereansa lágiduvvui gárihuhttin ávdnasiid haga.</p>
    <p>Dásseárvu</p>
    <p>Nissonolbmot leat unnánot sihke Sámedikkis ja jienastuslogus. Guovtti jagáš jienastuslohkoprošeavttas leat nissonolbmot vuoruhuvvon olahusjoavkun ja maiddái gulahallanstrategiijas válgabarggu oktavuođas deattuhuvvo erenoamážit nissonolbmuid olaheapmi. Sierra diehtojuohkinbláđđi nissonolbmuid váste lea ráhkaduvvon ja guovtti prošektii lea addojuvvon doarjja.</p>
    <p>Sámediggi lea vuoruhan buoridit dásseárvvu gelbbolašvuođa Sámis. Iskkadeapmi <em type="italic">Eai go hálit – vai eai go beasa?,</em> maid Sámi instituhtta/Sámi allaskuvla čađahedje 2002:s, lea vuođđun viidáset bargui nisson<em type="italic">Sametinget som likestillingspolitisk arena, </em>man eaiggáduššá Norut NIBR Finnmark. Sámediggi searvá Arktálaš ráđi prošektii <em type="italic">Šomen’s participation in decicion making processes in Artic fisheries management</em>. Sámediggi čađaha ovtta oasseprográmma dás: <em type="italic">Sámi šomen’s an indigenous people’s participation in the (national) fishery management</em>. Dán prošeavtta mihttomearrin lea iskat eamiálbmogiid ja nissoniid vejolašvuođaid váikkuhit našuvnnalaš guolleresurssaid juogadanpolitihka. ovddastusa buorideames Sámedikkis. Sámediggi lea maid nammadan refereansajoavkku prošektii </p>
    <p>2003:s lea deattuhuvvon oktavuohta ja ovttasbargu sámi nissonorganisašuvnnaiguin. Oktavuohta lea maid ásahuvvon Dásseárvoguovddážiin ja Senter mot etnisk diskriminering (SMED) nammasaš ásahusain.  Sámi parlamentáralaš ráđđi doalai dásseárvokonfereanssa Gironis giđđat 2003 ja lea dál bargamin dásseárvostrategiijaplánain.</p>
    <p>Dásseárvobargu vuođđuduvvo ain guovtteoasat strategiijai sierra doaibmabijuiguin nissonolbmuid váste ja searvvahemiin buot politihkkasurggiin. Dásseárvobargu Sámedikkis lea dán rádjai ruhtaduvvon prošeaktan maidda lea ohccojuvvon ruhta olggobealde. Stuorradiggi ferte juolludit ruđaid stáhtabušeahtas Sámedikki dásseárvobargui einnostahttivuođa barggu dáfus.</p>
    <p>Lágat ja vuoigatvuođat</p>
    <p>Finnmárkkuláhka</p>
    <p>Sámedikki bargu Od.proposišuvnna nr. 53  (2002-2003) Lov om rettsforhold og forvaltning av grunn og naturressurser i Finnmark (finnmárkkuláhka) ektui lea leamaš viiddis 2003:s, ja dat lea maiddái leamaš Sámedikki deaŧaleamos ášši 2003:s. Dán jahkedieđáhusas ii leat vejolaš nu viidát čállit dán ášši buot čuoggáid birra.</p>
    <p>Sámedikki presideanta lea 05.03.03 beaiváduvvon reivves ovddidan Sámedikki gáibádusaid finnmárkkuláhkaárvalusa ektui justisministtarii. Stáhtaráđđi vástidii reivii ja čujuhii ahte su mielas lea deaŧalaš oažžut čielga vástádusa Sámedikkis láhkaárvalusa váttis beliid birra. Son deattuhii ahte eamiálbmotvuoigatvuođaide lea biddjojuvvon stuorra deaddu láhkabarggus. Reivves dovddahii stáhtaráđđi ahte háliida doallat sierra čoahkkima Sámedikki presideanttain ja fylkkasátnejođiheaddjiin ovdal go ášši ovddiduvvo stáhtaráđđái. Stáhtaráđđi lohpidii váldit oktavuođa Sámedikkiin dán čoahkkima ektui. Sámedikki presideanta ja fylkkasátnejođiheaddji eaba liikká bovdejuvvon čoahkkimii nugo lei lohpiduvvon, ja Ráđđehus almmuhii finnmárkkuláhkaárvalusa cuoŋománu 4. b. 2003.</p>
    <p>Sámediggi meannudii finnmárkkuláhkaárvalusa miessemánu dievasčoahkkimis 19.- 23. b. 2003, geahča áššis 21/03. Sámediggi celkkii ahte Ráđđehusa láhkaárvalus ii sáhte dohkkehuvvot nugo dat lea ovddiduvvon, ja ahte láhkaárvalusa ferte ollu rievdadit ovdal go dat sáhttá dohkkehuvvot.</p>
    <p>Sámedikki mearrádusas deattuhuvvo ahte boahtteáiggi finnmárkkuláhka ferte leat čielga álbmotrievttálaš rámmaid siskkobealde. Lágas ferte čielgasit daddjojuvvot ahte álbmotrievtti mearrádusain lea ovdamunni lága bustávva ektui vuostálašvuođaid oktavuođas. Láhka ferte dovdát ja dohkkehit sámi vuoigatvuođaid, geavahusvugiid ja riekteárbevieruid. Ferte ásahuvvot vuogádat dahje komišuvdna mii galgá iskat, árvvoštallat ja mearridit daid riektegáibádusaid mat leat vuođđuduvvon boares vieruide, dološ áiggiid rájes geavaheapmái, eamiálbmotriektái jna.</p>
    <p>Ráđđehusa árvalus lea unnán vuođđuduvvon dan viiddis ja vuđolaš politihkalaš ja fágalaš prosessii maid Sámediggi lea atnán vuođđun Sámi vuoigatvuođalávdegottis. Láhkaproposišuvnnas lea hui unnán oktavuođa birra eará lágaide main lea stuorra mearkkašupmi sámi vuoigatvuođaide (čázádagat, guolástus, minerálaláhka jna.). Dát leat vuđolaččat čielggaduvvon ja čuvgejuvvon Sámi vuoigatvuođalávdegotti árvalusain.</p>
    <p>Sámediggi searvvai Stuorradikki justiskomitea gulaskuddamiidda 16.06.03 ja ovddidii iežas gáibádusaid dán áššis.</p>
    <p>Stuorradikki Justiskomitea bivddii Justisdepartemeantta guorahallat álbmotrievttálaš beliid finnmárkkulágas. Justisdepartemeanta bivddii láhkačehpiid Geir Ulfstein ja Hans Petter Graven čielggadit álbmotrievttálaš beliid Ráđđehusa finnmárkkuláhkaárvalusa oktavuođas. Jurddaboađusin lei ahte ođđa láhkaárvalus riektidiliid ja eana- ja luondduresurssaid hálddašeami birra Finnmárkkus ii ollašuhte Norgga álbmotrievttálaš geatnegasvuođaid. Álbmotriekteáššedovdiid jurddaboađus dávista Sámedikki mearrádussii dán áššis.</p>
    <p>Jagi 2003 loahpageahčen meannudii Stuorradikki justiskomitea ođđa finnmárkkuláhkaárvalusa. Justiskomitea lea 24.10.03 beaiváduvvon reivves dovddahan ahte háliida ovttas bargat Sámedikkiin finnmárkkulága oktavuođas. Justiskomitea lea maiddái 18.12.03 beaiváduvvon reivves justisministtarii bidjan ollu gažaldagaid stáhtaráđđái, mat gusket Ráđđehusa oidnui viidáset bargui finnmárkkulágain.</p>
    <p>Bargu finnmárkkulágain šaddá maiddái 2004:s leat Sámedikki deaŧaleamos bargu.</p>
    <p>Minerálaláhka</p>
    <p>Sámediggi lea áššis 32/03 buktán gulaskuddancealkámuša ođđa láhkaárvalussii minerálaresurssaid háhkama ja doaimma birra (minerálaláhka). Sámediggi deattuha ahte makkárge duohtadeamit dahje doaibmabijut eai galgga dohkkehuvvot, mat gusket minerálagávdnosiidda ovdal go sámiid vuoigatvuođat Finnmárkkus leat čielggaduvvon ja dohkkehuvvon. Danne lea Sámediggi bivdán Stuorradikki meannudit finnmárkkulága ovdal go Ráđđehus ovddida minerálaláhkaárvalusa Stuorradiggái. Sámediggi dárkilastá ahte diggi iešalddis ii vuostálastte bákteruvkedoaimma, muhto deattuha garrasit ahte dán doaimma ii sáhte čađahit dušše majoritehta servodaga eavttuiguin, muhto ferte vuhtii váldit maiddái sámiid vuođđoláhka suodjaleami go lea eamiálbmot ja minoritehta Vuođđolága § 110a mielde ja álbmotrievttálaš ja sisrievttálaš njuolggadusaid mielde eamiálbmot- ja minoritehtasuodjaleami hárrái.</p>
    <p>Sámediggi ovddidii ášši Ealáhus- ja Gávpedepartemeantta stáhtaráđđái 03.11.03. Lohpiduvvui ahte minerálaláhkaárvalus maŋiduvvo dassážii go sámiid eana- ja čáhcevuoigatvuođat Finnmárkkus leat čilgejuvvon. 08.12.03 beaiváduvvon reivves Sámediggái čujuha stáhtaráđđi čoahkkimii mii dollojuvvui 03.11.03 Sámedikkiin, ja čállá ahte departemeanta áigu bivdit čoahkkima gos guorahallat daid čuolbmačilgehusaid mat Sámedikki mielas leat deaŧalaččat ođđa minerálaláhkaárvalusas.</p>
    <p>Diehtojuohkin</p>
    <p>Sámediggi ja Gielda- ja guovludepartemeanta barge ovttas 2003:s kampánjjain ahte oččodit sámiin eret negatiivvalaš miellaguottuid ja váikkuhit sámi jienastuslohkui čáliheami lassáneami. Prošeavttas lei 1,2 miljon ruvdnosaš ruhtarámma, mas 1 miljon ruvdnu bođii Gielda- ja guovludepartemeanttas.</p>
    <p>Olles jagis 2003 ledje 273 olbmo čálihan iežaset sámi jienastuslohkui. 171 čálihemiin bohte čakčat 2003 dalle go kampánja lei jođus. Ain lea nu ahte ođđa čálihemiid gaskkas leat eanaš almmáiolbmot, muhto nissonolbmuid oassi lea stuorát ođđačálihemiid gaskkas, go daid gaskkas mat juo leat jienastuslogus. Nissonolbmuid oassi ii leat nu stuoris go leimmet doivon ođđa čáliheaddjiid gaskkas, muhto mii oaidnit čielgasit ahte sámit olggobealde Sis-Finnmárkku háliidit čálihit iežaset sámi jienastuslohkui. Dát iešalddis čájeha ahte miellaguottut leat rievdan. Danne sáhttá dadjat ahte lihkostuvaimet kampánjjain.</p>
    <p>Sámi bibliotehkabálvalusat ja sámi arkiiva</p>
    <p>Sámediggi lea mearridan njeallje váldoáŋgiruššansuorggi sámi bibliotehkabálvalusaid ovddideapmái. Dat leat bálvalusdoaimmaid nannen bibliotehkain, sámi girjebussefálaldaga viidásetovddideapmi, konfereanssaid lágideapmi sámi bibliotehkabálvalusfáttáin ja doarjjaortnega ásaheapmi hukset bibliotehkaid sámi čoahkádusaid. Báikkálaš bibliotehkat galggašedje eanet váldit ovddasvástádusa bálvalusaid ovddideames sin iežaset sámi geavaheaddjiid ektui. Danne lea Sámediggi juolludan 200 000 ruvnno sámi bibliotehkaávnnasčoahkádusa huksemii álbmot- ja skuvlabibliotehkaid oktavuođas. Ruđat leat oaivvilduvvon movttiidahttit báikkálaš bibliotehkaid ieža hukset gáldočoahkádusaid ja eará bálvalusaid sámi álbmoga ektui. Dasto galgá doaibmabidju váikkuhit ahte girjjálašvuohta sámi diliid birra boahtá buorebut olamuddui muđui álbmogii.</p>
    <p>Sámediggi lea mearridan oččodit Sámi arkiivva ásahuvvot Guovdageidnui sierra sámi stáhtaarkiivan Riikaarkivára vuollásažžan. Dát mearkkaša dan ahte boahtteáiggi sámi arkiiva ii leat njuolgga Sámedikki stivrra vuolde, muhto eaktuduvvo ahte Sámediggái addojuvvo vejolašvuohta bidjat eavttuid arkiivva ovddasvástádussuorgái sihke ásahusa ásaheami ja huksema oktavuođas. Doaivut ahte sámi fágabirrasat váldojuvvojit mielde plánen- ja huksenbargui.</p>
    <p>Sámediggi áigu váldit oktavuođa Ráđđehusain dainna áigumušain ahte álggahit sámi arkiivva huksen- ja ruhtadanplánaid Guovdageidnui sámi stáhtaarkiivan Riikaarkivára vuollásažžan. Ferte maiddái čađahuvvot proseassa mii addá stáhtaarkiivii lantjaareálaid nugo lea dárbu dan plánejuvvon dieđavisttis Guovdageainnus.</p>
    <p>Sámediggi, Riikaarkivára ja Kulturdepartemeanta fertejit dasto geatnegahttit iežaset čađahit proseassa mainna sihkkarastit sámi álbmogii váikkuhanfámu dan ođđa ásahusa bargosuorggi ja doaimma ektui.</p>
    <p xml:lang="smj">Sámegiella</p>
    <p>Sámediggi lea fápmudan fágalaš giellabarggu sierra giellastivrii. 2003:s lea vuoruhuvvon bargu sámi báikenamaiguin, galben sámegillii ja julev- ja lullisámi gielladilli. Njeallje ođđa tearpmasátnelisttu leat dohkkehuvvon. Čakčat 2003 lei giellastivrra Šalesis geahččamin movt doppe barget giellaealáskuhttimiin ja giellaovddidemiin. Bargu Sámedikki giellapolitihkkadieđáhusain lea álggahuvvon. Sámedikki mielas lea deaŧalaš ja dárbbašlaš ahte ovddiduvvojit elektrovnnalaš veahkkeneavvut nugo korrektuvraprográmma, sátnevuorkkát jna., ja áigu bargat dan ala ahte álggahuvvon prošeavttat ruhtaduvvojit nu ahte dat čađahuvvojit jođáneamos lági mielde. Lea lunddolaš ahte dáláš sátnevuorká viiddiduvvo ja ovddiduvvo dán oktavuođas.</p>
    <p>Dan ođđa sátnevuorkái mii vurdojuvvo leat gárvvis giđđat 2004, galgá maid leat vejolaš bidjat julev- ja oarjelsámi sániid. Davviriikkalaš ovttasbarggu sámegielain ferte vuoruhit. Lea dárbu sáhttit oktiiortnet barggu sámi terminologiijain ja eará giellaovttasbargguin, ja ahte ekonomalaš ja gielalaš resurssat sáhttet geavahuvvot buoremus vuogi mielde.</p>
    <p>Sámi giellaovddideapmái juolluduvvui 34 500 000 ruvnno. Dán supmis leat mielde doarjja gielddaide, giellaguovddážiidda ja prošeavttaide.</p>
    <p>Sámediggi bargá dan ala ahte oarjel- ja julevsámit ožžot vejolašvuođa geavahit ja ovddidit sin giela. Lea deaŧalaš ahte almmolaš ásahusat ovttas barget julev- ja lullisámegiela ovddidemiin. Dien oktavuođas árvvoštallá Sámediggi ovttas bargagoahtit almmolaš ásahusaiguin julev- ja lullisámi guovlluin ráhkadan dihte oktasaš giellamihttomearreprográmma ja giellaoahpahusplána julev- ja lullisámegiela várás.  Čájeha ahte Sámedikki giellamovttiidahttinprošeavttas Elgås leat dál positiivvalaš bohtosat, ja gos dál leat oahppit geain sámegiella lea vuosttas giellan. Dat lea hui movttiidahtti. Prošeavtta oktavuođas lea čađahuvvon iskkadeapmi, man oktavuođas mánáid sámegielmáhtolašvuohta lea kártejuvvon. Sámediggi ávžžuha eiseválddiid láhčit dilálašvuođaid nu ahte sii guđet háliidit váldit alit oahpu julev- ja oarjelsámegielas sáhttet dan dahkat dábálaš oahpponorpmaid siskkobealde. Sámediggi bargagoahtá ásahit stipeandaortnega sin várás geat háliidit lohkat julev- dahje lullisámegiela.</p>
    <p>Sámediggi meannuda oktilaččat nammaáššiid báikenammalága mielde. Bargui gullá addit rávvagiid eiseválddiide ja earáide geain leat gažaldagat sámi báikenamaid birra, guorahallat sámi báikenamaid girjemanusiin, juohkit dieđuid sámi báikenamaid ja báikenammalága birra, ja fuolahit ahte báikenammalága sámi báikenammaoassi ollašuhtto.</p>
    <p>Sámelága giellanjuolggadusat doimegohte 1992:s ja Sámedikki dievasčoahkkin mearridii áššis 02/03 evalueret giellanjuolggadusaid galget evaluerejuvvot. Sámediggi lea bivdán Kultur- ja girkodepartemeantta čađahit evaluerema ja vuordá ahte evalueren álggahuvvo nu johtilit go lea vejolaš.</p>
    <p>Ollut gielddat leat čájehan beroštumi šaddat sámegiela hálddašanguovllu oassin, ja Divttasvuona suohkan lea dahkan konkrehta mearrádusa ahte háliidit hálddašanguovllu oassin. Sámediggi bivddii Kultur- ja girkodepartemeantta ovddidit láhkarievdadusa Stuorradiggái vai ođđa gielddaid sáhttá laktit sámegiela hálddašanguvlui, ja Sámediggi eaktuda ahte stáhta lasiha juolludusaid guovttegielalašvuhtii dađistaga go sámegiela hálddašanguovlu viiddiduvvo.</p>
    <p>Areála-, biras- ja kultursuodjaleapmi</p>
    <p>Sámediggi buvttii vuđolaš gulaskuddancealkámuša 2003:s Ráđđehusa našuvnnalaš doaibmaplána árvalussii nana ceavzilis ovdáneami birra. Sámediggi háliida searvat nu ovttasdássásaš eavttuiguin go lea vejolaš guovddáš eiseválddiiguin eanet birasáddjái ja nana ceavzilis ovdáneami olaheapmái. Danne lea Sámediggi positiivvalaš Ráđđehusa našuvnnalaš doaibmaplánii nana ceavzilis ovdáneami ektui.</p>
    <p>Ráđđehus lea doaibmaplánas dovddahan nannosit ahte áigu siskkildit sámi perspektiivvaid politihkas nana ceavzilis ovdáneami ektui, ja ahte áigu ovddidit ávkkálaš ovttasbargovugiid Sámedikkiin riikkaidgaskasaš eamiálbmotrievtti vuođul. Ráđđehus ii leat dattetge ovddidan makkárge konkrehta initiatiivva ahte nu galgá geavahusas dahkkojuvvot, ii dallege go Sámediggi njuolga lea ávžžuhan. Danne lea hui stuorra hástalussan ahte sámi álbmot lea mielde duohta barggus birrasa ja nana ceavzilis ovdánemiin.</p>
    <p>Areálasuodjaleapmi</p>
    <p>1845 ovttaskas ášši leat meannuduvvon kulturmuitolága ja plána- ja huksenlága mielde 2003:s. Dat leat veaháš unnit go 2002:s ja 2001:s. Áššiid geahppáneapmi boahtá das go Finnmárkkus ledje unnánot smávva juohkin- ja dispenšuvdnaášši plána- ja huksenlága mielde. Dasto leat lassánan stuorát ja eanet áiggi gáibideaddji areálaáššit nugo boađusiskančielggadusat, gieldaplánat ja regulerenplánat. 12,5% buot gulaskuddamii boahtán areálaáššiin 2003:s geahčaduvvojedje kulturmuittut ovdal go addojuvvui loahpalaš cealkámuš. 6,5% buot áššiin ja 52% áššiin mat geahčaduvvojedje dagahit goluid doaibmabijuid vuolggaheaddjiide (gildii dahje priváhta doaibmabidjovuolggaheaddjái), go galget máksit geahčadangoluid kulturmuitolága §10 mielde. Čujuhit muđui 2. kapihttalii kulturmuitosuodjaleami birra.</p>
    <p>Stáhtalaš bargu luonddumehciid ásahemiin ja viiddidemiin joatkašuvai 2003:s. 50 plánejuvvon, jođus ja čađahuvvon suodjalanplánaproseassain leat 18 sámi geavahus- ja ássanguovlluin. Sámediggi lea dovddahan vuostehágu jos suodjalanplánabargu dahkkojuvvo almmá ahte riikkaidgaskasaš birasriekti ja riikkaidgaskasaš eamiálbmotriekti geahčaduvvojit dárbbašlaš ja ollislaš oktavuođas. Suodjaleapmi sámi guovlluin ferte mearkkašit ahte dásseárvosaččat searvat suodjalanproseassaide, suodjaleami sisdoalu mearrideapmái ja hálddašanmálliide mat eai amasmahte muhto nannejit sámi kultuvrra ealáhusaiguin ja servodateallimiin. Sámediggi lea maid bivdán ahte ráhkaduvvojit čielga njuolggadusat movt suodjalanproseassat galget čađahuvvot sihkkarastin dihte dásseárvosaš sámi searvama.</p>
    <p>2003:s leat ollu stuorra bieggafápmoplánat sáddejuvvon Sámediggái čielggadanprográmma gulaskuddamii. Maŋimuš guovtti jagis lea lassánan beroštupmi hukset bieggafámu sámi guovlluide ja dalle erenoamážit Finnmárkui. Stáhtus Finnmárkkus lea ahte bieggapárkkat leat huksejuvvon, ja lea addojuvvon vel okta konsešuvdna hukset bieggamiellopárkka. Boazodoallu lea guoddalan dán konsešuvnna. NVE bieggamillokártta mielde Finnmárkkus, lea ain 12 párkii ohccojuvvon konsešuvdna. Ohcan mii guoská stuorámus guvlui lea Báhcavuona duoddara bieggamillopárka mas leat guokte oasseguovllu ja mii lea oktiibuot 150km . Eará bieggamillopárkkaide eai leat geavahuvvon nie stuorra areálat,</p>
    <p>muhto liikká lea sáhka hui stuorra guovlluid birra. Dasto leat bargamin oažžut huksejuvvot hui stuorra fápmojođđasa Málatvuomis Várjjatvutnii vai sáhttet fievrridit fámu buot dain plánejuvvon bieggamillopárkkain. Duohtademiid submi lea ollu stuorát go Álttájoga huksen lei, muhto dat čađahuvvo veahážiid ja bihtáid mielde. Go geassá čoahkkái dáid plánaid, jos dat čađahuvvojit, de sáhttá buohtastemiin dadjat ahte doaibmabijut leat seamma stuorrá go Finnmárkku fylkka olles dáláš geaidnofierpmádaga huksen. Váikkuhusat leat stuorrát sámi ealáhusaide nugo boazodollui, meahcceealáhussii, guolástussii jna. ja kulturbargui. Dáid huksemiid plánabargu čađahuvvo almmá ahte sámi eanavuoigatvuođat leat čielggaduvvon, ja almmá ahte doaibmabijuid ektui čađahuvvo čohkkes ja ollislaš váikkuhaniskančielggadus. Sámediggi áigu čuovvolit dán Ráđđehusa ja Stuorradikki ektui 2004:s.</p>
    <p>Kulturmuittut, kulturmuitosuodjalanguovllut ja kulturmuitosuodjalandoaibmabijut</p>
    <p>Koltálaš gili kulturbirrasa hálddašanplána mearriduvvui 2003:s. Gieskat ásahuvvon Nuortasámi musea galgá čuovvolit plána. Ceavccageađggi kulturmuitoguovllu hálddašanplánaárvalus sáddejuvvui gulaskuddamii 2003:s ja meannuduvvo loahpalaččat 2004:s. Várjjaga sámi museas lea guovddáš rolla plána geavatlaš čuovvoleames. Sámi huksehusaid suodjalan- ja hálddašanraporta maid meannuduvvui loahpalaččat 2003:s. Raporttas čujuhuvvo ollu stuorra hástalusaide mat leat go aktiivvalaččat galgá suodjalit sámi visttiid. Čađahuvvui ovdaprošeakta Ruksesbávtti báktesárgumiid seailluhanplána ektui 2003:s. Dán barggus deattuhuvvui buorre dialoga ja báikegotteolbmuid searvan sihke jearahallamiid, ságastallamiid ja oktasaš čoahkkimiid bokte. Dán barggu čuovvoleapmi plánejuvvo 2004:s.</p>
    <p>2003:s gávdnui Geisvik:as Narviikka gielddas kulturbirasguovlu, mas leat 26 eamihávddi, 4 oaffarsaji/ báikki, 3 amas struktuvrra ja 1 báktesárggus. Eamihávddiid lohku mat leat registrerejuvvon Geisvik:as lea stuorámus lohku olggobealde Finnmárkku. Dasto leat Vassdalenis Narviikka gielddas registrerejuvvon 4 eamihávddi. Dáid registreremiidda ráhkaduvvui dievaslaš raporta 2003:s.</p>
    <p>2003:s meannuduvvojedje 45 doarjjaohcama sámi kulturmuitodoaibmabijuide, seamma lohku 2002:s lei 50. Doarjja lea juolluduvvon sámi kulturmuittuid registreren-, seailluhan- ja duođaštandoaibmabijuide, ja sámi huksehusaid ođasmahttimiidda ja bajásdoallamii.</p>
    <p>Sámediggi searvá Interreg báktedáiddaprošektii, mii gohčoduvvo Rock Art in Nothern Europe (RANE). Báktedáidda lea kulturmuitohápmi maidda ollugat čájehit stuorra beroštumi. Báktedáidagii lea álki addit symbolalaš oaivila ja sisdoalu otnáš servodagas. Báktedáidda lea dakkár kulturmuitosuorgi mas lea hui nana oktavuohta máilmmis eamiálbmogiidda. Riikkain nugo Austrália ja Lulli-Afrihkká lea iešalddis čielga ášši ahte eamiálbmogat servet báktedáidaga duođašteapmái, hálddašeapmái ja gaskkusteapmái. Davviriikkain lea dattetge ain stuorra hástalussan oažžut áddejumi ahte sámiin galgá leat lunddolaš sadji báktedáiddahálddašeames. Danne lea Sámediggái stuorra hástalussan searvat davviriikkalaš báktedáiddaovttasbargui. Dat lea dakkár bargu masa manná hui ollu áigi ja resurssat. Danne galggašedje Sámedikkis leat resurssaid dáfus vejolašvuođat bargat dainna surggiin sámi servodagas guhkes áiggi perspektiivvas ja systemáhtalaš vugiin.</p>
    <p xml:lang="est">Museabargu</p>
    <p>Sámediggi lea 2003:s álggahan sámi museaid oktiičatnan barggu unnit ja stuorát ovttadahkan oktasaš doaibmastivrrain, oktasaš ekonomiijahálddašemiin ja oktasaš bargoaddiovddasvástádusain. Báikkálaš museat galget leat doppe gos dál leat muhto doaimmat galget nannejuvvot. Muhtun stuorát oktasaš ovttadagaid ásaheames lea proseassa vuođđuduvvon eaktodáhtolašvuhtii ja ovttasbargui museaid eaiggádiiguin (gielddaiguin/vuođđudusaiguin). Museat ja museaid eaiggádat leat leamaš positiivvalaččat dán bargui. Vuosttaš vuorus lea ulbmilin gávnnahit áigumuššiehtadusaide mihttomeriid ja makkár ovddasvástádus galgá leat daid nannemis, soames surggiin juo 2004:s. Proseassat leat Finnmárkkus joavdan guhkkelepmosii, gos ságastallojuvvo čovdosiid birra oarjjabeale ovttadagaiguin (Sámiid Vuorká-Dávvirat, Guovdageainnu gilišillju, Kokelv sjøsamiske museum ja Porsáŋggu musea), ja nuorttabeale ovttadagaiguin (Várjjat Sámi Musea, Deanu Musea, Nuortasámi musea ja Saviomusea). Oarjelsámi guovllus lea álggahuvvon ságastallan Saemien Sijtein movt rievdadit organisašuvnna vuođđudussan mii dál lea museasearvi.</p>
    <p>Duogáš sámi museaid nannenbargui lea Sd. dieđáhus nr. 22 (1999-2000) Kjelder til kunnskap og oppleving mas boahtá ovdan ahte čielga mihttomearrin lea ásahit muhtun nana museaovttadagaid. Ulbmilin lea nannet guovlluid fágalaččat. Nannen lea váikkuhangaskaoapmi man bokte ovddidit buoret ja gievrrat museaid, mat maiddái galget sáhttit searvat iešguđet museafierpmádagaide miehtá riikka.</p>
    <p>Sámi museaid organisašuvdnarievdadeami eaktun lea ahte dat nannejuvvojit ekonomalaččat. Stuorradiggi ja Ráđđehus eai leat dán rádjai ruhtadan sámi museaid ekonomalaš dárbbuid. Golmma maŋimuš jagis lea museasuorgi nannejuvvon birrasii 100 miljon ruvnnuin, mas miljon ruvnno lea addojuvvon sámi museaide. Šállosit go diehtit makkár eahpedábálaš váttis vuolggasadji lea sámi museain.</p>
    <p>Go Sámediggi válddii badjelasas sámi museaid stáhtalaš stivrema 2002:s, de lea Porsáŋggu gielda mearridan ahte Porsáŋggu musea galggašii leat oassi sámi museain, nugo šattai ge 2004:s. Mátta-Várjjaga gielda lea mearridan ahte háliidit musea sámi musean. Sámediggi lea miehtan heivehit Mátta-Várjjaga Musea sámi museabargui. Dát čájeha ahte Sámedikkis lea dáidu heivehit gielddaid ektui, ja ahte gielddat ieža oidnet dárbbu doallat aktiivvalaš oktavuođa Sámedikkiin go galgá bargat kulturhistorjjá sihkkarastimiin, duođaštemiin, dutkamiin ja gaskkustemiin.</p>
    <p>Sámediggi nammadii 2003:s, ovttasráđiid Mátta-Várjjaga gielddain, stivrra Nuortasámi museai. Dát stivra lea gaskaboddosaš dassážii go sámi museaid ođđa organisašuvdnastruktuvra Nuorta Finnmárkkus lea sajis. Nuortasámi museai lea mearriduvvon dutkasadji. Nuortasámi museahuksema oktavuođas lea čađahuvvon arkiteaktagilvu ja huksenprošeakta lea válljejuvvon. Sámediggi ja Mátta-Várjjaga gielda leat mielde nuortasámi museahuksema oktavuohtalávdegottis, ja dasto Kultur- ja girkodepartemeanta ja Statsbygg. 2004 stáhtabušeahtas maŋidii Ráđđehus Nuortasámi musea huksema. Sámediggi lea beahttašuvvan go sámi duhátjahkebáiki ii šattá gárvvisin Norgga iehčanisvuođa 100 jagi čalmmusteapmái 2005:s.</p>
    <p>Kultuvra ja ealáhusat</p>
    <p>Kulturdoaibmabijut ja doaibmabijut mánáid ja nuoraid váste</p>
    <p>Okta Sámedikki mihttomeriin lea háhkat buriid bajásšaddaneavttuid sámi mánáide ja nuoraide ja ovddidit sin sámi identitehta. Váikkuhangaskaomiid geavaheames lea dát mihttomearri vuoruhuvvon doarjaga juogadeami bokte iešguđet mánáid ja nuoraid doaibmabijuide. Dasto lea Sámediggi kulturdoarjjadoaimmas bokte deattuhan ahte dásseárvoperspektiiva sohkabeliid gaskka gozihuvvo. Sámediggi oažžu dađistaga eanet ohcamiid skuvllain ja earáin doaibmabijuide O97 <span type="quote">“sámi stoalppuid”</span> oktavuođas, kultuvrralaš skuvlaseahka, skuvla- ja oahppomátkiid ja sullasaččaid oktavuođas, muhto ii leat vuoruhan doarjaga dákkár ulbmiliidda. 2005 stáhtabušeahta oktavuođas lea Sámediggi evttohan alccesis sierra ruđa dan poasttas mii lea várrejuvvon Kultuvrralaš skuvlaseahka váste.</p>
    <p>Teáhteroktavuođas lea deattuhuvvon doarjja lávdedáidagii masa mánát ja nuorat leat searvan ja mas sii leat leamaš olahusjoavkun. Dasa lassin lea amatevrateáhterdoaibma ja oarjelsámi teáhter vuoruhuvvon. Prošeakta <span type="quote">”Gállanuoraid teáhterviessu”</span> sámi mánáid ja nuoraid teáhterguovddáš Guovdageainnus oaččui doarjaga viidáset fievrridit prošeavtta ja LOLA:i – sámi Idola.</p>
    <p>Go lea vuordán oažžut bissovaš doaibmaruhtadančovdosa Åarjelhsaemien Teatere:i/Sydsamisk Teater interreg:as, lea Sámediggi addán doaibmadoarjaga ja doarjaga muđui doibmii 2003:s. Vuordit ahte interregruhtadeapmi lea čielgan jagi 2004 álgojahkebealis. Doaibmadoarjja Beaivváš Sámi Teáhterii lea jotkojuvvon 2003:s.</p>
    <p>Sámedikki mihttomearri festiválaoktavuođas lea gozihit ja buoridit beroštumi sámi artisttaid ektui, movttiidahttit ja ovddidit sámi dáiddalaš ja kultuvrralaš čájehanvugiid ja sihkkarastit arenaid dan gaskkusteapmái. Festiváladoarjja lea juolluduvvon njeallji fásta sámi festiválii 2003:s, Riddu Riđđu Gáivuonas, Sámi musihkkafestivála Guovdageainnus, Beassášfestivála Kárášjogas ja Márkomeannu Skániin/Evenáššis. Dasto lea addojuvvon prošeaktadoarjja eará sámi ja eamiálbmotfestiválaide ja festiválaide sámi doaluiguin.</p>
    <p>Musihka ruhtadeapmi lea bisson seamma dásis juo máŋga jagi, ja ohcciid lohku gal lea lassánan jagis jahkái. Dán geažil lea leamaš heajos oktavuohta ollislaš ohcanmeari ja várrejuvvon ruđaid gaskka musihkkaulbmiliidda. Viđa CD:ii lea addojuvvon doarjja. Muđui lea addojuvvon prošeaktadoarjja konsearttaide, iešguđet musihkkafestiválaide, koarradoaimmaide ja eará musihkkadoaibmabijuide.</p>
    <p>Dáiddaoastinortnet lea bisuhuvvon. 250 000 ruvnno lea várrejuvvon dáidaga ja duoji oastimii. Sámediggi juolludii 200 000 ruvnno doarjjan Mátta-Várjjaga gildii Saviodáidaga oastimii. Dasto lea addojuvvon doarjja čájáhusaide, semináraide ja dáiddalogahallamiidda. Sámediggi válddii badjelasas dáiddárstipeandaortnega 2002 rájes. Bargostipeanddat leat addojuvvon guhtta, maid gaskkas guokte leat addojuvvon nuorra easkkaálgán sámi dáiddáriidda. Dasto leat addojuvvon guokte ásahanstipeandda,  golbma ávnnasstipeandda, golbma mátke- ja oahppostipeandda ja guokte sadjásašstipeandda. Sámediggi lea váldán oktavuođa stáhtalaš eiseválddiiguin ja lea bivdán stuorát stipeandaeriid sámi dáiddáriidda.</p>
    <p>2002:s juolludii Sámediggi girjjálašvuođastipeandda gávcci nuorra olbmui geat čállet sámegillii. Stipeandaoažžuid gaskkas leat leamaš sihke lulli-, julev- ja davvisámegielagat. Sámi Girječálliid Searvi/Samisk forfatterlag lea 2003:s lágidan čállinkurssa stipeandaoažžuide. Čállinkursa loahpahuvvui skábmamánus 2003 go dat čalmmustuvvui Sámedikki dievasčoahkkimii, nu ahte dan muitá bures.</p>
    <p>Jagi 2003 guovvamánus mearriduvvojedje ođđa mearit sámi girjjálašvuođa almmuheapmái maŋŋá go lei šiehtaduvvon guoskevaš organisašuvnnaiguin. Oktiibuot juolluduvvui doarjja 20 girjjálašvuođa prošektii. Girjjálašvuođa doarjjaohcamat ledje 8,7 miljon ruvnno ovddas, ja Sámi kulturfoanddas lei ruhta dušše 1,738 miljon ruvnno. Dás oaidná man váttis lea oažžut ruhtaduvvot girjjálašvuođa prošeavttaid, ja ollu buorit girjjálašvuođa prošeavttat fertejit vuordit jahkeviissaid ovdal go daid sáhttá ollašuhttit.</p>
    <p>Sámediggi viiddidii vuođđodoarjaga sámi publikašuvnnaide 2003:s guoskat nissonbláđđái Gába, mánáidbláđđái Leavedolgi ja risttalaš bláđđái Nuorttanaste. Leavedolgi dattetge ii almmustuvvan 2003:s. Prošeaktadoarjja addojuvvui dasto nuoraidbláđđái Š 2003:s. Sámi publikašuvnnaid ekonomalaš dilli lea leamaš dohkketmeahttun ollu jagiid. Ain lea dárbu nannet dáid almmuhemiid sávvojuvvon kvalitehtain ja eanet gerddiid jahkái.</p>
    <p>Šaddet eanet lágádusat mat almmuhit sámi girjjálašvuođa, oahpponeavvuid ja musihka. Vihtta lágádusa ožžo lágádusdoarjaga 2003:s. Ovcci kulturásahussii lea addojuvvon doaibmadoarjja. Gamtofta Ráisavuona gielddas ja Bihtánsámi viessu Báidára gielddas oažžugohte vuosttas gearddi doarjaga dán ortnegis 2003:s. Dasto lea addojuvvon Sámi kulturfoanddas doaibmadoarjja Saviomuseai Mátta-Várjjaga gielddas. Logi kulturorganisašuvdnii addojuvvui doarjja 2003:s.</p>
    <p>Filbmasuorggis lea dáhpáhuvvan ollu eanet dáin maŋimuš jagiin. Sámi filbmafestivála lágiduvvui Guovdageainnus 2003:s. Sámi video- ja filbmadahkkiid lohku lea lassánan, ja ná maiddái ohcamiid lohku oažžut doarjaga filbmaulbmilii.</p>
    <p>Hui ollu lea leamaš bargu duohtan dahkat Ája sámi guovddáža huksema Gáivuona suohkanis. Sámediggi juolludii 2 miljon ruvnno investerendoarjjan prošektii. Sámi dáiddaguovddáš/ Samisk kunstnersenter lea ovddidan plánaid ahte fárrehit guovddáža eanet guovddáš sádjai Kárášjogas. Sámediggi lea ovddidan dáid plánaid Kultur- ja girkodepartementii. Sámediggi lea ovttasráđiid Romssa fylkkagielddain, Romssa universitehtain ja Storfjord gielddain vuođđudan vuođđudusa Lásságámmi, dainna áigumušain ahte áimmahuššat dan dáidaga mii Nils Aslak Valkeapääs bázii.</p>
    <p>Sámi valáštallama oktavuođas leat ollu doaimmat ja ruhtadárbu valáštallandoaimmaide ja dan doaimma organiseremii lea lassánan. Doaisttážii ii leat bargu sirdit speallanruđaid sámi valáštallamii buktán konkrehta bohtosiid, muhto Sámedikkis lea vuordámuš ahte dasa sáhttá gávdnot čoavddus. Sámiid Valáštallan Lihttu (SVL) lea bovdejuvvon Arctic Šinter Games gilvvuide Canádas 2004:s. Sámediggi attii doarjaga dáid doaluid ovdabargui, ja áigu 2004:s čuovvolit dan ja addit doarjaga doaluide searvamii.</p>
    <p>Ealáhusovddideapmi</p>
    <p>Deaŧalaš váikkuhangaskaomiid gaskkas juksat politihkalaš mihttomeari juohkelágan ja dávgasis ealáhuseallima ektui, leat Sámi ovddidanfoandda ekonomalaš váikkuhangaskaoamit. Sámi ovddidanfoandda njuolggadusat rievdaduvvojedje 2003:s earret eará dan geažil ahte nannet nissonolbmuid searvama ja dásseárvvu ealáhuseallimis. Ekonomalaš váikkuhangaskaoamit leat 2003:s eanet go ovdal mannan nissonolbmuide ja nissonguovdásaš bargosajiide. Nissonolbmuid oassi lea lassánan 30%:s 2002:s 46%:ii 2003:s. Erenoamážit mátkkoštusealáhusa oktavuođas lea nissonolbmuid oassi leamaš stuorámus. Nissonoasi ovdáneapmi lea dohkálaš.</p>
    <p>Foanda lea ruhtadan ollu prošeavttaid maiguin láhčit ođđa ealáhusdoaimma vuotnaguovlluin, nugo Storfjord:s, Porsáŋggus ja Deanus. Sámediggi searvá maiddái nuppástuhttinbarggu refereansajovkui Guovdageainnu suohkanis.</p>
    <p>Duojáriin lea ain váttis dilli. Lea dahkkojuvvon čielggadus mas lea geahčaduvvon leago vejolašvuohta ásahit duodjeealáhusšiehtadusa ja lea čađahuvvon ovdaprošeakta čilget lea go dárbu oaivadeaddjivirggiide ja -bájiide, ja daid organiseremii ja ruhtadeapmái. Doarjja duodjeealáhussii lea lassánan oalle ollu, váldoáššis duodjeprográmma čađaheami geažil. Foanda lea addán doarjaga gelbbolašvuođabajidan kurssaide, riektesuodjaleapmái, fágaoahpahussii Romssas, vuovdleapmái ja buvttadanrusttegiid oastimii bájiide Snoasás ja Romssas.</p>
    <p>Doaibmadoarjja lotnolasealáhusaide lea lassánan mealgat 2003:s jagi 2002 ektui. Eanaš doarjja manai SisFinnmárkui. Veaháš badjelas 2/3 oassi doarjagiin lea addojuvvon almmáiolbmuide.</p>
    <p>Duodje- ja boazodoallolotnolasat fidnejedje eanemusat doarjaga. Sámediggi lea mearridan heaittihit lotnolasealáhusaid doaibmadoarjjaortnega 2005 rájes.</p>
    <p>Boazodoalu deaŧaleamos ášši lea areálasuodjaleapmi mii vuoruhuvvon ovddasguvlu. Almmá buoret areálasuodjaleami mii sihkkarastá boazoguohtonareálaid duohtademiid vuostá, lea boazodoalu boahtteáigi áitojuvvon. Sámediggi lea bieggamillohuksenplánaid oktavuođas gáibidan ollislaš váikkuhaniskančielggadusa, nu ahte ollislaš váikkuhusat boazodollui čilgejuvvojit ovdal go konsešuvdna addojuvvo. Sámediggi lea čoahkkimiin Eanadoallodepartemeanttain ovddidan áššiid nugo boazodoalloberoštumiid sihkkarastin davábealde Aursundda, doaibmabijuid movt čoavdit dan dili go lea váttis vuovdit bohccuid Oarje-Finnmárkkus, struktuvradoaibmabijuid sihkkarastit plánalaš rekrutterema boazodollui ja dásseárvohástalusaid ealáhusas.</p>
    <p>Sámit geat leat Norgga eamiálbmot, eai ollašuhtto dat vuođđovuoigatvuođat mii guoská guollebivddu hálddašeapmái ja vejolašvuhtii. Dát guoská vuosttažettiin hálddašanortnegiidda mat dagahit dan ahte guolásteaddjit masset sin historjjálaš guolástusvuoigatvuođaid. Sámediggi lea maid čujuhan váilevaš hálddašanortnegiidda maid bokte báikegottiid olbmot sáhtášedje ávkkástallat ovdamuniiguin go ásset lahka resurssaid, dat mearkkaša dan ahte lagašvuođa- ja sorjjasvuođaprinsihppa biddjojuvvo vuođđun hálddašeapmái.</p>
    <p>Regulerenráđis lea Sámediggi ovddidan máŋga árvalusa movt sihkkarastit riddo- ja vuotnafatnasiid bivdovuoigatvuođaid, masa lea váttis oažžut doarjaga. Evttohusaid áigumuššan lea leamaš suodjalit unnimus fatnasiid norgalaš riddodorski regulerema oktavuođas, juohkit stuorát oasi dorske-, dikso- ja giđđagođđi sallitbivdoeriin riddofatnasiidda, joatkit nuoraid bivdoortnegiin ja bidjat rekrutterenbivdoeriid riddo- ja vuotnabivdiide.</p>
    <p>Norga ja Ruošša leat ovttaoaivilis ahte bidjat oarjerádjin 26 gráda Nuortan gonagasreappá oktasaš ja ceavzilis hálddašeapmái. Norga lea mearridan ahte dán ráji oarjjabealde hálddašuvvojit reappát ja bivdojuvvojit dainna ulbmilin ahte dat jávkaduvvojit oalát. Mii guoská gonagasreabbábivdui  nuorttabealde, de lea Sámediggi dorjon ahte buot fatnasat mat leat vuollel 15 mehtera maidda gonagasreabbá lea leamaš giksin – oalgešálašin runddierpmá, flinddara, dorskki ja báldá fierbmebivddus – galget oažžut vejolašvuođa bivdit gonagasreappáid. Gonagasreappáid jávkadeapmi oarjjabealde ferte dahkkojuvvot nu ahte buohkat ožžot vejolašvuođa searvat vai sálaš šaddá nu stuorisin go vejolaš ja gonagasreappá leavvan ráddjejuvvo ON 1992 biologalaš šláddjivuođa konvenšuvnna 8. artihkkala ektui.</p>
    <p>Maŋŋá go Sámediggi lea fokuseren dan váttis dili mii norgalaš riddodorskkis lea, de lea Guolástusdepartemeanta mearridan nammadit sierra bargolávdegotti mii galgá ovddidit konkrehta evttohusaid norgalaš riddodorskki hálddašeapmái ja bivdui. Vuođđun biddjojuvvo norgalaš riddodorski guhkes áiggi ja nana ceavzilis hálddašeapmi. Dán oktavuođas lea Sámediggi evttohan ahte 12 nautálaš miilla siskkobealde gildojuvvo trolabivdu, ahte buot fatnasat mat leat badjel 21 mehtera galget bivdit olggobealde 4 nautálaš miilla, ja ahte buot fatnasat mat leat badjel 15 mehtera galget bivdit olggobealde vuođđolinjá. Evttohus mielddisbuktá dan ahte unnimus bivdofatnasiid bivdu ii galgga regulerejuvvot dien áigodagas.</p>
    <p>Sámediggi ii dorjon guollebiebmanrusttegiid ođđa sirdinnjuolggadusaid, go juo ovddeš njuolggadusaid ložžemiin lassánivččii nuoskkideapmi guollebiebmanrusttegiin,  ja go guollebiebmanrusttegiid ovttastahttin dagahivččii dan ahte guollebiebmankonsešuvnnat fárrehuvvojit eret ollu báikegottiin ja ná manahivčče dat deaŧalaš bargosajiid.</p>
    <p>Sámediggi viiddidii eanadoalu doarjaga olahusjoavkku 2003:s guoskat maiddái stuorát doaluide mat leat badjel 1,5 jahkedoaimma. Dán duogážin lea birgenvejolaš doaluid sihkkarastin sámi guovlluin. Doarjja eanadoallodoaibmabijuide lea geahppánan mealgat jagiid 2002 ja 2001 ektui. Doalut maid ain geahppánit sámi guovlluin vaikko dain doaluin mat leat báhcán lea ekonomiijadilli buorránan maŋimuš jagiin. Nubbi eará positiivvalaš dovdomearka eanadoalus sámi guovlluin lea dat, go dat doalut mat leat báhcán cevzet hui bures, ja go eanadoalliid gaskamearálaš ahki lea njiedjan. Dovdomearkan daid doaluide mat heaittihuvvojit, lea dat go dáid doaluid divodeapmi livččii hui divrras ja doaibmaekonomiija liikká ii buorránivččii dan geažil. Eanadoallopolitihka ovdáneapmi sihke našuvnnalaččat ja riikkaidgaskasaččat dagaha dan ahte eanadoalu áŋgiruššamiid lasiheapmi maŋiduvvo.</p>
    <p>Sámediggi rávvii ahte Norga bidjá daid lassánan petroleumadoaimmaid Davveoarje Ruoššas, maid Norga ii sáhte váikkuhit vuođđun politihkalaš válljejumiide norgalaš searvamis birrajagi petroleumadoibmii davviguovlluin. Norggas leat liikká leat hui stuorra hástalusat teknologiija, birrasa, dustehusa, sihkarvuođa ja eamiálbmotberoštumiid oktavuođas. Go geahččá dán perspektiivvas, de oaivvilda Sámediggi ahte lea buoret go Norga aktiivvalaččat searvá boahtteáiggi petroleumadoaimma plánemii davviguovlluin, go ahte Ruošša dan okto plánešii. Go searvá, de sáhttá nannoseappot váikkuhit ja gávnnahit standárddaid maiguin sáhttá bidjat čanastagaid petroleumadoaimma riikkaidgaskasaš ovdáneapmái davviguovlluin. Sámediggái lea dán oktavuođas hui deatalaš váldit vuhtii eamiálbmogiid, guolástusberoštumiid ja birassuodjaleami. Danne lea maiddái deatalaš ahte norgalaš oljosearvvit bidjet vuođđun dáid beroštumiid petroleumadoaimmaid oktavuođas davviguovlluin.</p>
    <p>ILO-konvenšuvdna nr. 169 ráddje stáhta eiseválddiid go guoská luondduresurssaid geavaheapmái ja bidjá čielga čanastagaid dasa ahte Sámediggi galgá beassat searvat dakkár huksemiid čađaheapmái main leat váikkuhusat sámi álbmogii. Danne bivdá ge Sámediggi ahte čilgejuvvo movt Ráđđehus áigu siskkildit Sámedikki dán bargui, vai birrajagi petroleumadoaibma ollašuhttošii našuvnnalaš ja riikkaidgaskasaš eamiálbmotgeatnegasvuođaide dávistettiin.</p>
    <p>Mánáidgárddit, oahpahus ja dutkan</p>
    <p>Mánáidgárddit</p>
    <p>Sámediggi lea juolludan doarjaga 45 sámi mánáidgárdái, 15 mánáidgárdái ruđaid eatnigielaoahpahussii ja 6 geahččaladdan- ja ovdánahttinprošektii sámi mánáidgárddiin. Leat almmuhan 2 fágaáigečállaga Stullán sámi mánáidgárddiid váste. Sámediggi lágidii 2003:s ovttas Romssa ja Finnmárkku fylkkamánniiguin jahkásaš mánáidgárdekonfereansa Romssas. Leat maid doallan fierpmádatčoahkkimiid sámi mánáidgárddiid jođiheddjiide ja giellamielbargiide olggobealde ja siskkobealde hálddašanguovllu.</p>
    <p>Vuođđoskuvla / joatkkaoahpahus</p>
    <p>Sámediggi buvttii gulaskuddancealkámuša NAČ:ii 2003:16 <em type="italic">I første rekke (Vuosttaš vuorus)</em> ja čujuhii ee. ahte kvalitehtaođastus maiddái ferte fátmmastit ohppiid geat ožžot oahpahusa sámegielas ja sámegillii, ja ahte oahppohivvodat sámiid diliid birra šaddá bákkolaš riikka buot ohppiide vejolaš oahppoplánarievdama oktavuođas. Sámedikki earenoamášpedagogalaš gelbbolašvuođaloktenplána áigodahkii 2004 – 2006, </p>
    <p>deattuha lohkan- ja čállinváttuid ja guovttegielalašvuođa julevsámi ja lullisámi guovlluin, ja Lulli-Romssas ja Davvi-Norlánddas.</p>
    <p>Sámediggi oassálastii ovttas Oahpahus- ja dutkandepartemeanttain (ODD), Finnmárkku ja Romssa Fylkkamánniiguin ja sámegiela hálddašanguovllu suohkaniid ovddasteddjiiguin bargojoavkkus mii ráhkadii ođđa meroštallanmodealla diibmoresurssaid juogadeapmái sámegieloahpahussii vuođđoskuvllas. Sámediggi ovddidii muđui ODD:i dan váttisvuođa go diibmomáksomearri lea beare vuollin iige govčča suohkaniid goluid sámegielaoahpahusa oktavuođas.</p>
    <p>Sámediggi lea mearridan sámi joatkkaoahpahusa prinsihpaid ja njuolggadusaid. Sámediggi cealká mearrádusas ee. ahte oahpahusláhka berre rievdaduvvot nu ahte sápmelaččat joatkkaoahpus ožžot oahpahusvuoigatvuođaid sámegielas ja sámegillii, sámi kultuvrras ja servodateallimis ja earenoamáš sámi fágain ja kurssain. Sámediggi oaivvilda ahte ferte ásahit našuvnnalaš- ja báikkálaš resurssa- ja gelbbolašvuođaguovddážiid mat fállet oahpahusa sámegielas, kultuvrras ja servodateallimis. Stáhta sámi joatkkaskuvllaid galggašii ovddidit našuvnnalaš resurssa- ja gelbbolašvuođaguovddážin. Sámediggi oaivvilda ahte sámi joatkkaskuvllat dál eai leat čadnon Sámediggái.</p>
    <p>Jahkásaš skuvlakonfereanssa fáddá lei <em type="italic">Sámi árvvut skuvlla árgabeaivvis ja lagasbirrasis</em>. Ulbmil lei dahkat oainnusin sámi árvvuid skuvlla árgabeaivvis ja lagasbirrasis, suokkardit sámi ja dáru árvvuid oahppoperspektiivvas sámi mánáide ja nuoraide, ja dahkat oainnusin sámi šláddjivuođa. Konfereanssa ulbmiljoavkun ledje oahpaheaddjit, skuvlaeaiggádat, oahppofáluheaddjit, ovddasvástideaddji eiseválddit ja eará berošteaddjit. Konfereansa lágiduvvui ovttasráđiid Romssa ja Finnmárkku fylkkamánniiguin. </p>
    <p>Sámediggi áigu joatkit rámmaeavttuid buoridanbargguin sámi oahpahusa ektui. Stáhta berre máksit skuvllaid goluid ruovttoluotta ollislaččat vai sámi ohppiide sihkkarastojuvvojit vuoigatvuođat oažžut oahpahusa sámegillii ja sámegielas.</p>
    <p>Oahpponeavvut ja neahttaresurssat</p>
    <p>Sámediggi lea juolludan ruđaid 46 dábálaš, 9 digitála ja 12 earenoamáš heivehuvvon sámi oahppaoneavvuid ođđasisovddideapmái. Leat maid juolludan ruđaid muhtun oahpponeavvuid ođđasisdeaddileapmái mat eai buvttaduvvon šat. Lágádusat ja eará oahpponeavvobuvttadeaddjit gárvejedje sullii 35 ođđa sámi oahpponeavvu. Sámi oahpponeavvuid čállibálká heivehuvvo indeaksaid mielde juohke jagi. Dán jagi leat juohkán stipeanddaid 440 sámi joatkkaskuvllaid ohppiide geain lea sámegiella fágan, 7 studentii geat váldet earenoamášpedagogalaš vuođđo- ja joatkkaoahpu ja 8 studentii geat váldet oahpponeavvopedagogihka joatkkaoahpu Sámi allaskuvllas.</p>
    <p>Njukčamánus lágidedje Norgga ja Suoma sámedikkit ja Ruoŧa sámeskuvlastivra oahpponeavvokonfereanssa <em type="italic">Sámi oahpponeavvu davviriikkalaš resursan</em>, Gironis. Konfereanssa ulbmil lei dovddusin dahkat ja čájehit oahpponeavvuid mat leat ráhkaduvvon dair 3 riikkain, ovddidit sámi oahpponeavvogeavaheami beroškeahttá riikkarájiin ja movttiidahttit ráhkadit oktasaš davviriikkalaš oahppoplánaid ja oahpponeavvuid. Sámediggi almmuhii ovttas Suoma Sámedikkiin ja Ruoŧa sámeskuvlastivrrain oktasaš davviriikkalaš oahpponeavvokataloga. </p>
    <p>Sámediggi ásahii neahttabáikki <em type="italic">Sámi oahpponeahtta</em> gaskkustan dihte dieđuid ja bagadallama sámi oahpaheddjiide, ovdaskuvlaoahpaheddjiide, váhnemiidda ja ohppiide. Læringssenter lea ásahan diehtovuođu gos leat dieđut oahpponeavvuid birra mat leat jurddašuvvon mánáide, nuoraide ja rávisolbmuide geain leat earenoamáš dárbbut. Dasa sáhttá Sámediggi maid deavdit dieđuid sámi earenoamáš heivehuvvon oahpponeavvuid birra. Sámediggi ráhkadii ovttas Romssa ja Finnmárkku fylkkamánniiguin diehtojuohkingihppaga <span type="quote" xml:lang="nob">"Opplæring i samisk i grunnskolen utenom forvaltningsområdet for samisk språk"</span> (sámegieloahpahus vuođđoskuvllas olggobealde sámegiela hálddašanguovllu).  </p>
    <p>Læringssenter juolludii 250 000 ruvnno oasseprošeavttaide mat gullet prošektii <em type="italic">Sámi árvvut skuvlaárgabeaivvis</em>. Finnmárkku ja Romssa fylkkamánnit, ovttas Sámedikkiin ja Sámi allaskuvllain galge juohkit daid ruđaid sámi guovlluid skuvllaide. Ruđat galge adnot movttiidahttindoarjjan oainnusindahkat sámi árvvuid skuvlaárgabeaivvis ja oažžut sámi ja dáčča árvvuid oahppoperspektivii sámi mánáide ja nuoraide.      </p>
    <p>Daiguin juolludemiiguin maid dássážii leat ožžon, ii leat leamaš vejolaš bargat nu olu IKT-vuoruhemiin skuvllas. Sámi digitála oahpponeavvuide lea stuora dárbu, ja erenoamážit oahpponeavvut mat leat heivehuvvon gáiddusoahpahussii. Mii seasttášeimmet resurssaid jos ovttasbarggašeimmet davviriikkalaččat oahpponeavvoráhkademiin. Leat plánemin ásahit oktasaš sámi davviriikkalaš elektrovnnalaš oahpponeavvoguovddáža. Sámediggi oaidná maid deaŧalažžan ráhkadit divvunprográmma dihtorii. Sámi oahpponeahta ferte maid viidáseppot ovddidit.</p>
    <p>Lohkan- ja čállindáidu ja matematihkkaoahpahus</p>
    <p>Sámegiela álgooahpahusprošeakta lea dál goalmmát oasis. Dán oasi oppalaš ulbmil lea gávdnat metodaid ja metodihka movt ovddidit sámegiela lohkanipmárdusa.</p>
    <p><em type="italic">Gi rom for lesing! (Ráddje áiggi lohkamii!)</em> lea riikaviidosaš doaibmaplána mii galgá stimuleret ohppiid lohkanmovtta ja lohkančehppodaga ja buoridit skuvlagirjerádjosa geavaheami gelbbolašvuođa. Sámediggi, Finnmárkku ja Romssa fylkkamánnit ja Sámi allaskuvla leat ovttas čuoččaldahttán prošeavtta <em type="italic">Ráddje áiggi lohkamii – Sámegiella</em>, ovddidan dihte ja ovdánahttin dihte sámi mánáid ja nuoraid lohkanberoštumi ja buoridan dihte sin lohkanmovtta.   </p>
    <p>Sámi ohppiid matematihkkafága kvalitehtasihkkarastin lea stuora hástalus. Dás sáhttá atnit ávkin <em type="italic">Kvalitehta matematihkas – KIM-prošeavtta</em> bohtosiid, ee. ovdánahttit matematihkkafága nu ahte heivehuvvo sámi mánáide. Lea dárbu joatkit tearbmabargguiguin. Oahpponeavvuid ráhkadeapmi, maiddái digitála oahpponeavvuid, ferte jotkojuvvot. Mihttomearrin ferte maiddái leat loktet oahpaheddjiid gelbbolašvuođa. Sámediggi ferte oažžut resurssaid boahttevaš vuoruhansurggiid vuoruheapmái nugo ovdamearkka dihte stipeanda reálfága ohppiide ja studeanttaide.   </p>
    <p>Alit sámi oahppu ja dutkan</p>
    <p>Sámediggi lea čuoččaldahttán ovttasbargofierpmádaga gaskal Sámi allaskuvlla, Bodeajju allaskuvlla ja Davvi-Trøndelága allaskuvlla mat fállet oahpaheaddjeoahpu sámegiel ja/dahje sámi sisdoaluin. Dábálašoahpaheaddje- ja ovdaskuvlaoahpaheaddjeohppui leat ráhkaduvvon rámmaplánat sámegielfágii ja duodjefágii.</p>
    <p>Lea stuora dárbu eanet dutkamii ja eanet sámi dutkiide. Sámi dutkanráđi ásaheapmi livččii dehálaš instrumentta maiddái dán suorggi doaimmaheapmái. Dasto lea dehálaš ahte Oahpahus- ja dutkandepartemeanta ja Norgga dutkanráđđi vuoruhit sámi dutkama.</p>
    <p>Dearvvasvuođa- ja sosiálaáŋgiruššamat</p>
    <p>Doaibmabijut Ráđđehusa doaibmaplánas <em type="italic">Mangfold og likeverd</em>, eaktudit lagaš ovttasbarggu Sámedikki ja guovddáš ásahusaid gaskka. Sámedikki mielas lea deaŧalaš bidjat eavttuid guovllulaš ja guovddáš ásahusaide áššiin mat gusket sámi dearvvasvuođa- ja sosiálaáŋgiruššamiidda.  </p>
    <p>Sámediggái lea deaŧalaš ahte sámi mánáin leat fálaldagat dán oktavuođas. Danne leat mii geahččalan doalahit ja nannet Sieiddájoga mánáidpsykiatrálaš dikšunruovttu Deanus. Dát ášši gáibida čuovvoleami viidáseappot 2004:s. Dasto lea Sámediggi álggahan barggu ahte oainnusin dahkat sámi mánáid dárbbuid dan ođđa hálddašanođastusas mii guoská mánáid- ja bearašsuodjaleapmái.</p>
    <p>Sámediggi lea Dearvvasvuođadepartemeanttain ovdan váldán sámi pasieanttaid dili sihke vuođđo- ja spesialistabálvalusas. Lea deaŧalaš muittuihit guovddáš dearvvasvuođa eiseválddiide daid vuoigatvuođaid birra mat sámi pasieanttain leat giella- ja kulturgelbbolašvuođa oktavuođas. Sámediggi juohká juohke jagi prošeaktaruđaid NAČ 1995:6 <em type="italic">Dearvvasvuođa- ja sosiálabálvalusaid plána sámi álbmoga váste Norggas</em>, čuovvoleapmái. Mii leat 2003:s geahččalan juogadit ruđaid mearriduvvon áŋgiruššansurggiid ja eanandieđálaš juogu mielde. Mii leat dattetge oaidnán ahte lea hástalussan láhčit dearvvasvuođa- ja sosiálaprošeavttaid julev- ja lullisámi guovlluin. Dainna mii fertet ain joatkit bargat.  </p>
    <p>Áŋgiruššansuorggit evaluerejuvvojit 2004:s. Evaluerema ulbmilin lea geahččat movt ruđat leat váikkuhan sámi dearvvasvuođa- ja sosiálabálvalusaid oktavuođas.</p>
    <p>Ovttasbargu</p>
    <p>Guovllulaš ovddidanprográmmat</p>
    <p>Sámediggi lea leamaš juo máŋga jagi mielde ovttasbargojoavkkus, man ulbmilin lea leamaš oktiiortnet váikkuhangaskaomiid Finnmárkkus. Guovllulaš searvevuođa barggu oktavuođas lea dát joavku viiddiduvvon, ja dat gohčoduvvo dál Guovllulaš ovddidanprográmma-searvevuohtan. Mihttomearrin lea ahte oasálaččat galget leat geatnegasat čuovvolit daid vuoruhemiid mat leat dain mihttomeriin, strategiijain ja doaibmabijuin ja masa searvevuohta ovttamielalaččat mearrida galget leat mielde Guovllulaš ovddidanprográmmas. Fylkkagielddas dat lea dat bajimuš ovddasvástádus prográmmas ja mii mearrida prográmma.</p>
    <p>2003:s lea searvevuohta ráhkadan njeallje jagi Guovllulaš ovddidanprográmma, ja 2004 jahkeplána. Ovttasbargošiehtadusa čuovvoleami oktavuođas Finnmárkku fylkkagielddain artihkkala 5 ektui <span type="quote">”guovllulaš plánen ja areálahálddašeapmi”</span>, dollojuvvui čoahkkin 06.11.03 Finnmárkku fylkkagieldda fylkkasátnejođiheaddji ja Sámediggeráđi gaskka, gos ságastallojuvvui dan 4-jagáš guovllulaš ovddidanprográmma birra Finnmárkkus 2004:s.</p>
    <p>Nugo Finnmárkkus lea dahkkojuvvon, de lea maid Romsa ráhkadan 4-jagáš guovllulaš ovddidanprográmma. Ovttasbargošiehtadusas Romssain leat bealit šaddan ovttaoaivilii ahte oasálaččat jahkásaččat galget várret ruđaid jahkásaš guovllulaš ovddidanprográmmaid čađaheapmái.</p>
    <p>Ovttasbargošiehtadusat fylkkagielddaiguin</p>
    <p>2002:s vuolláičállojuvvui ja fápmuduvvui dan rájes ovttasbargošiehtadus Romssa fylkkagielddain. 2003:s lea bargu čuovvoluvvon čoahkkimiiguin hálddahuslaš dásis ja politihkalaš dásis ja ollu artihkkalat ovttasbargošiehtadusas leat čuovvoluvvon. Konkrehta áššiin namuhit Ája huksema ja sámi viesu Sáččas.</p>
    <p>Mii guoská ovttasbargošiehtadussii Finnmárkku fylkkagielddain, de háliidedje bealit formaliseret dan ovttasbarggu mii juo lea leamaš oasálaččaid gaskka ollu jagiid. Šiehtadus galgá leat ođđa doaibmabijuid ja vuoruhemiid gaskaoapmin, ja dilálašvuođaid láhčimis Davvi-Romssa ja Finnmárkku doaibmabiddjoávádaga ovddideames maiddái eamiálbmotguovlun. Finnmárkku fylkkadiggi mearridii ovttasbargošiehtadusa geassemánus ja Sámediggi fas čakčamánus 2003:s.</p>
    <p>Mii guoská Mátta-Trøndelága, Davvi-Trøndelága, Norlándda ja Hedemárkku fylkkagielddaide, de leat bealit ovttaoaivilis ahte ráhkadit oktasaš ovttasbargošiehtadusevttohusa oarjelsámi diliid birra. Fáttáid gaskkas mat ožžo erenoamáš fuomášumi leat earret eará, sámi ásahusaid ovddideapmi, joatkkaoahpahus, Sámedikki searvan fylkkagieldda guovllulaš plánabargui ja sámi giellaovddideapmi. Ulbmilin lea ahte ovttasbargošiehtadusevttohus lea gárvvis 2004 álgojahkebealis.</p>
    <p>Mihttomearrin ferte leat ahte fylkkat maiguin Sámediggi dáhká šiehtadusa, dađistaga sáhttet fállat sámegiela fágan joatkkaskuvllain buot oahppiide geat háliidit, ja ahte fylkkagielddat maiddái sáhttet fállat fágan <span type="quote">”sámi kulturmáhtolašvuođa”</span> oahpposuorgefágan dahje válljenfágan buot joatkkaskuvllain nu ahte ii oktage oahppi dáid fylkkaid joatkkaskuvllain galgga vázzit skuvlla nu ahte ii oažžo vuđolaš máhtolašvuođa sámi diliid birra.</p>
    <p>Sámi ovttasbargu</p>
    <p>Dán áigodagas lea Sámi parlamentáralaš ráđi (SPR) váldoáŋgiruššansuorgin sámegiela doalaheapmi ja ovddideapmi, oahpahus, oahppaneavvuid buvttadeapmi, dásseárvu ja nuoraid searvan sámi servodagas. SPR galgá maddái oktiiortnet sámi jiena eará eamiálbmogiid ektui ja riikkaidgaskasaččat, earret eará barggu bokte eamiálbmotáššiiguin forain nugo Barentsovttasbargu, Arktalaš ráđđi, ON ja EU. 2003:s leat guovddážis leamaš dásseárvu, sámi mánáid oahpahusdili kárten davviriikkain ja sámi giellabarggu formaliseren SPR:s.</p>
    <p>Sámediggi háliida dakkár ovdáneami mas visotsámi perspektiiva nannejuvvo. Danne leage Sámediggi vuoruhan parlamentáralaš sámi ovttasbarggu ásaheami maŋimuš jagiin. SPR lea álggahandásis bargan váldoáššis áššiiguin mat gusket sámiide eamiálbmogin, earret eará sámi giellaovttasbargguin, oahpahusain ja oahpponeavvuid oččodemiin sámi mánáide jna. Mii oaidnit ovdáneami davvin ahte davviriikkalaš orgánat fievrridit iežaset ásahusaid isitriikkaide, omd. oahpahusa ja dutkama oktavuođas. Dás leat váikkuhusat maiddái sámi ásahusaide. Sámediggi háliida eanet visotsámi sámi ásahusaid, go davviriikkaid stáhtat ja dávviriikkalaš ovttasbargoorgánat háliidit oppalaččat juste nuppeláhkai. Sámi parlamentáralaš ráđi váldohástalussan lea oažžut ruhtadeami doaibmasis.</p>
    <p>Ovttasbargu ráđđehusaid ja Sámedikkiid gaskka, sihke politihkalaččat ja hálddahusa dásis, lea bures jođus, earret eará davviriikkaid sámeministtariid ja Sámedikkiid presideanttaid gaskasaš jahkásaš čoahkkimiid bokte.</p>
    <p>Riikkaidgaskasaš áŋgiruššamat</p>
    <p>Sámedikki riikkaidgaskasaš barggus lea 2003:s vuosttažettiin deattuhuvvon bargu válljejuvvon ON orgánaid ektui ja ovttasbargu davviguovlluin. Áŋgiruššamat leat lassánan, mii maid leamaš Sámedikki mihttomearrin, vaikko eai leat ge leamaš dárbbašlaš resurssat dan bargui. Dát buktá váttisvuođaid daid mihttomeriid ektui mat Sámedikkis leat dán bargui ja daid vuordámušaid ektui maiguin Sámediggi deaivida sámi servodagas ja mieldesearviid beales sihke našuvnnalaččat ja riikkaidgaskasaččat.</p>
    <p>Eamiálbmotáššiid bissovaš forum doalai iežas nuppi sešuvnna Neš York:s miessemánus, ja Sámediggi lei norgalaš sáttagotti mielde. Dán jagi sešuvdna lei nuoraid váste, danne searvvai maiddái okta Sámedikki nuoraidpolitihkalaš lávdegotti (SUPU) lahtuin. Ole Henrik Magga válljejuvvui Foruma jođiheaddjin fas. Sámediggi juolludii maiddái 2003:s ruđa 300 000 ruvnno bargui Bissovaš Forumis.</p>
    <p>Barggus ON eamiálbmotjulggaštusain lea Sámediggi searvan norgalaš sáttagotti mielde bargojoavkku 9. sešuvdnii Genèvas. Bargojoavkku mandáhtan lea hábmet ON máilmmeviidosaš eamiálbmotjulggaštusárvalusa. Julggaštus galgá bidjat unnimus stándarddaid dasa ahte makkár vuoigatvuođat eamiálbmogiin galggašedje leat beroškeahttá makkár riikkas ásset. Bargojoavkkus leat stáhta- ja eamiálbmotovddasteaddjit miehtá máilmmi. Áigumuššan lea ahte julggaštus mearriduvvo ovdal go ON eamiálbmot logijahki lea nohkan 2004:s.</p>
    <p>Sámedikkis lea ovddastus Barentsovttasbarggu eamiálbmogiid ektui Barentsguovlluráđis ja Guovllulávdegottis 2003 čavčča rádjai. Guolluráđi čoahkkimis golggotmánu 2. b. sirdojuvvui jođiheaddjidoaibma Norlándda fylkkagielddas Västerbottena länii Ruoŧas. Dan seammás válde Ruoŧa beale sápmelaččat badjelasaset Guovlluráđi eamiálbmotovddastusa maŋŋá Norgga beale sámiid. 2003 rájes galgá SPR nammadit sámiid (Suoma, Norgga ja Ruoŧa) ovddasteaddjiid Barentsovttasbarggu orgánaide. Sámedikki ja Barentsovttasbarggu Eamiálbmotbargojoavkku initiatiivva mielde rahppojuvvui eamiálbmotkantuvra Murmánskkas 2003:s. Barentsčállingoddi lea fuolahan dan geavatlaš beali láhčmimis, muhto Sámediggi máksá kanturgoluid. Eamiálbmot barggu ruđalaš beallái Barentsovttasbarggus ferte bidjat stuorát fuomášumi, ja maid prošeavttaid ruhtadeapmái guovllu eamiálbmogiid ektui. Eamiálbmogiin alddineaset eai leat ekonomalaš várit geavahusas, muhto leat sorjavaččat guoskevaš našuvnnalaš riikkaid ekonomalaš doarjagis.</p>
    <p>Sámediggi searvá Ráđđehusa Eurohpapolitihkalaš Forumii ja searvvai Foruma vuosttas čoahkkimii mii dollojuvvui juovlamánu 9. b. 2003. Sámediggi searvá maiddái dan Báikkálaš ja guovllulaš eiseválddiid oktavuohtajovkui, ja Eurohpapolitihkalaš áššiid hárrái. Boahtteáiggis lea Sámedikkis ain stuorát dárbu fokuseret EU politihkalaš orgánaid politihkalaš proseassaid, ja dan mii dáhpáhuvvá EU byrokráhtalaš vuogádagas. Erenoamáš gelbbolašvuođa dárbu EU/EEO ektui lassána dađistaga, ja Sámediggi ferte oažžut vejolašvuođa deaivvadit maiddái dáiguin boahtteáiggi hástalusaiguin dán suorggis.</p>
    <p>Biologalaš šláddjivuođa konvenšuvdna</p>
    <p>Nugo ovddit jagiin ge de lea Sámediggi čuovvolan riikkaidgaskasaš barggu Biologalaš šláddjivuođa konvenšuvnnain (CBD), ja erenoamážit dalle CBD artikkala 8 (j), mas lea sáhka eamiálbmogiid árbevirolaš máhtolašvuođa birra. Sámediggi searvvai 8 (j) bargojoavkku čoahkkimii Montreálas juovlamánus 2003. Guovddáš fáddán dás lei eaktodáhtolaš njuolggadusaid ráhkadeapmi doaibmabijuid váikkuhaniskančielggadusaide, mat váikkuhit eamiálbmogiid eatnamiid ja bassi báikkiid, ja dasto biraslaš, sosiálalaš ja kultuvrralaš beliid.</p>
    <p>Eará guovddáš fáttát ledje vuogádagat árbevirolaš máhtolašvuođa suodjaleapmái ja nannoset ovttasbargu Eamiálbmogiid Bissovaš Forumis. Bargojoavkku čoahkkima árvalus ovddiduvvo konvenšuvnna oktasaščoahkkimis guovvamánus 2004. Sámediggi áigu maiddái 2004:s čuovvolit riikkaidgaskasaš barggu Biologalaš šláddjivuođa konvenšuvnnain (CBD). Sámedikkis lea buorre oktavuohta Birasgáhttendepartemeanttain dán barggu hárrái. Muhto lea ágga vuordit čielgaset miellaguottu Norggas dan ektui ahte eamiálbmogiid máhtolašvuođat, geavahusat ja ođastusat movt suodjalit biologalaš šláddjivuođa eaktudit ahte eamiálbmogiin lea duohta váldi ja vuoigatvuohta ráđđet sin iežaset eatnamiid ja resurssaid.</p>
    <p>Interreg prošeavttat</p>
    <p>2003:s leat bargan oažžut ovdan máŋga prošeavtta. Dás leat lihkostuvvan Åarjelsaemien Dajve oasseprográmma oktavuođas, mas lea leamaš váttis álgu, muhto mii 2003 loahpas lea buktán 9 ođđa prošeaktaohcama, ja mat leat meannuduvvomin.</p>
    <p>Tabealla vuolábealde čájeha man galle ohcama juohke sámi oasseprográmmas leat leamaš ja maidda lea juolluduvvon ruhta. Dasto čájeha tabealla ahte man ollu Sámediggi lea juolludan iežas bušeahttaruđain ja man ollu stáhtalaš Interreg-ruđat (IR-ruđat) leat addojuvvon sámi prošeavttaide. Kolonna ravddamusas olgešbealde čájeha prošeavttaid ollislaš ruhtadeami (mas leat mielde EU-ruđat ja EU-riikkaid nášuvnnalaš ruhtadeapmi).</p>
    <p>
      <em type="bold">Oasseprográmma Ohcamiid lohku ollásit Juolludemiid lohku Submi Sámedikkis </em>
    </p>
    <p>
      <em type="bold">IR-ruđaid submi  Submi man ollu juolluduvvon ollásit </em>
    </p>
    <p xml:lang="sma">Sápmi   400 800 1 254 750 6 756 880 Åarjelsaemien Dajve   827 850 1 015 214 8 341 610</p>
    <p>4. kap.  Sámedikki rehketdoallu 2003</p>
    <p>Sámedikki rehketdoallu 2003 lea olles doaimma reaidarehketdoallu ja čájeha doaimma duohta girjejuvvon boađuid ja goluid.</p>
    <p>Rehketdoallu biddjo ovdan golbman váldooassin; rehketdoallu buohkanassii, doaibmarehketdoallu juogaduvvon váldopoasttaide ja váikkuhangaskaoapmerehketdoallu juogaduvvon váikkuhangaskaoapmeortnegiidda. Juohke váldooasis lea čilgehus dakko gokko lea erohus.</p>
    <p>4.1 Rehketdoallu 2003 – buohkanassii</p>
    <p><em type="bold">Sámediggi - SametingetRehketdoallu 2003</em> </p>
    <p><em type="bold">Konto TeakstaBoa ddjRev.buš 2003Erohus%</em> </p>
    <p><em type="bold">Juolludeamit</em> Departemeanttaid juolludeamit214.846.000212.546.000<em type="bold">2.300.0001,1 %             </em>-Čadnojuvvon ruđat, gč. rev.bušeahta-0320.103.228 -2002 badjebáhcaga ođđasisjuogadeapmi, gč. rev.buš-035.855.321 </p>
    <p>
      <em type="bold">1. Rámmajuolludemiid submi214.846.000238.504.549-23.658.549-9,9 %           </em>
    </p>
    <p><em type="bold">Politihkalaš ja hálddahuslaš dási doaibma ja erenoamáš doaibmagolut</em> </p>
    <p>Politihkalaš dási doaibma12.969.37012.386.000<em type="bold">-583.370-4,7 %           </em>Hálddahusa doaibma52.669.35552.345.900<em type="bold">-323.455-0,6 %           </em>Erenoamáš doaibmagolut9.484.3628.560.371<em type="bold">-923.991-10,8 %         </em></p>
    <p>
      <em type="bold">2. Doaibmagoluid submi75.123.08773.292.271-1.830.816-2,5 %           </em>
    </p>
    <p><em type="bold">Váikkuhangaskaoamit</em> </p>
    <p>Ealáhusovddideapmi25.887.30024.167.000<em type="bold">-1.720.300-7,1 %           </em>Kultuvra 31.037.76731.081.000<em type="bold">43.2330,1 %            </em>Sámegiella33.762.94734.500.000<em type="bold">737.0532,1 %            </em>Birasgáhtten ja kultursuodjaleapmi10.409.90012.671.950<em type="bold">2.262.05017,9 %           </em>Eará doarjagat (politihkalaš doaibma)5.476.0005.275.000<em type="bold">-201.000-3,8 %           </em>Oahpaheapmi23.831.44534.611.078<em type="bold">10.779.63331,1 %           </em>Riikkaidgaskasaš ovttasbargu1.239.0007.891.100<em type="bold">6.652.10084,3 %          </em>Sámeálbmotfoanda - SÁF-4.650.8617.419.150<em type="bold">12.070.011162,7 %         </em>Dearvvašvuođa- ja sosiálaá?giruššan4.302.0004.200.000<em type="bold">-102.000-2,4 %           </em>Arkiiva-, bibliotehka- ja diehtojuohkinbálvalus5.596.0005.396.000<em type="bold">-200.000-3,7 %           </em>Dásseárvodoaimmat496.000500.000<em type="bold">4.0000,8 %            </em></p>
    <p>
      <em type="bold">3. Váikkuhangaskaomiid submi137.387.498167.712.27830.324.78018,1 %           </em>
    </p>
    <p>
      <em type="bold">4. Reidorehketdoalu boađus (1-2-3)2.335.415-2.500.000-4.835.415193,4 %         </em>
    </p>
    <p>SÁF kapitálavuoitu Norges Bank:s lea boastut fievrriduvvon boahtun-4.650.861</p>
    <p><em type="bold">5. Reidorehketdoalu boađus -2.315.446-2.500.000-184.5547,4 %            </em> </p>
    <p>Reidorehketdoalu boaus ii leat dárkkistuvvon jođuide. Geahča 4.4.12 kap. Vai oainnát rivttes bohtosa.</p>
    <p>4.2 Departemeanttaid juolludeamit</p>
    <p>Departemeanttaid juolludeamit juohkásit ná:</p>
    <p xml:lang="nob"><em type="bold">Sámediggi - SametingetNoter til regnskapet 2003</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>Gielda- ja guovludepartementa 133.900.000136.100.000<em type="bold">-2.200.000-1,6 %             </em>Oahpahus- ja dutkandepartementa 29.189.00026.689.000<em type="bold">2.500.0009,4 %              </em>Mánáid- ja bearašdepartementa 8.413.0008.413.000<em type="bold">0,0 %              </em>Birasdepartemeanta2.000.0002.000.000<em type="bold">0,0 %              </em>Kultur- ja girkodepartementa 30.244.00030.244.000<em type="bold">0,0 %              </em>Dearvvašvuodadepartementa 5.100.0005.100.000<em type="bold">0,0 %              </em>Eanadoallodepartemeanta 6.000.0004.000.000<em type="bold">2.000.00050,0 %            </em></p>
    <p>
      <em type="bold">Juolludeamit departemeanttain214.846.000212.546.0002.300.0001,1 %              </em>
    </p>
    <p>-Čadnojuvvon ruđat, gč. rev.bušeahta 200320.103.228 -2002 badjebáza ođđasisjuogadeapmi, jfr. rev.buš 20035.855.321</p>
    <p><em type="bold">Submi214.846.000238.504.549</em>  </p>
    <p>2003 juolludeamit Sámediggái ledje buohkanassii 206 246 000 ruvnno, muhto miessemánu 2003 bušeahttamuddema oktavuođas dohkkehuvvui loahpalaš bušeahtta 238 504 549 ruvdnosaš rámmain.</p>
    <p>Iešguđet departemeanttat leat máksán Sámediggái buohkanassii 214 846 000 ru 2003:s.</p>
    <p>Buohkanassii 5 000 000 ru sturrosaš liigejuolludus Oahpahus- ja dutkandepartemeanttas (ODD) ii leat mielde Sámedikki 2003 bušeahtas. Dáin ruđain lea máksojuvvon 2 500 000 ru Sámediggái ODD kapihttalis 226, poasta 21 Sámi vuođđooahpahusa pedagogalaš kvalitehtaovddideapmi. 2 500 000 ruvdnosaš reastaruhta ODD kapihttalis 248, posta 21 sámi oahpaheami IKT:ii, ii leat boahtán Sámediggái 2003:s. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>Iige Gielda- ja guovludepartemeantta 2 200 000 ru sturrosaš juolludeapmi Interreg:ii kapihttalis 552, poasta 72, leat sirdojuvvon Sámediggái 2003:s. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12. Dasa lassin lea Eanadoallodepartemeanta bidjan 2 000 000 ru liigeruhtan 2003:s. Dát ruđat leat oassin 2002 juolludeamis, ja dat lea váldon vuhtii Sámi ovddidanfoandda bohtosis, geahča kap. 4.4.1.</p>
    <p>4.3 Doaibmarehketdoallu 2003</p>
    <p>4.3.1 Poasta 01 politihkalaš dási doaibmagolut</p>
    <p><em type="bold">Politihkalaš dási doaibma</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>Sámediggeráđđi -4.272.5113.890.000<em type="bold">-382.511-9,8 %            </em>oktan dainna mii lea rájus politihkalaš ođđasisorganiserema oktavuođas Sámedikki dievasčoahkkin3.992.3624.300.000<em type="bold">307.6387,2 %              </em>Sámedikki čoahkkinjođihangoddi360.003470.000<em type="bold">109.99723,4 %            </em>Sámediggejoavkkut1.987.9521.600.000<em type="bold">-387.952-24,2 %           </em>Sámedikki bearráigeahččanlávdegoddi123.380106.000<em type="bold">-17.380-16,4 %           </em>Sámedikki doarjjastivra620.935650.000<em type="bold">29.0654,5 %              </em>Sámi parlamentáralaš ráđđi507.615400.000<em type="bold">-107.615-26,9 %           </em>Sámedikki giellastivra346.244350.000<em type="bold">3.7561,1 %              </em>Sámi giellalávdegoddi547.403350.000<em type="bold">-197.403-56,4 %           </em>Sámedikki nuoraidpolitihkalaš lávdegoddi (SNPL) 196.696120.000<em type="bold">-76.696-63,9 %           </em>Interreg gozihankom./doarjjastivra 14.268150.000<em type="bold">135.73290,5 %            </em></p>
    <p><em type="bold">Politihkalaš dási doaimma submi12.969.37012.386.000-583.370-4,7 %            </em>  </p>
    <p>Bušeahta ektui lea geavahuvvon 583 370 ru menddo ollu politihkalaš dásis. Sivas manin menddo ollu geavahuvvui leat ee. dát:</p>
    <p>Sámediggeráđis leat leamaš eambbo doaimmat go dat, mii lei bušeterejuvvon, erenoamážit riikkaidgaskasaš doaimmaid oktavuođas. Dasa lassin leat ollu golut politihkalaš álgagiid oktavuođas, mat ledje galgat biddjot postii 22 Sierra doaibmagolut, biddjon dán postii, geahča tabealla sierra doaibamgolut. 2003 :s leat maid girjejuvvon 66 000 ru sturrosaš golut Álttá-miellačájeheaddjjid gudnejahttimii skábmamánus 2002.</p>
    <p>Sivvan erohusaide dievasčoahkkima ja jovkkuid oktavuođas leat dat rievaduvvvon buhtadusnjuolggadusat, mat bohte fápmui cuoŋománus 2003, ja mat leat dagahan ahte golut máksojuvvojit earaláhkai go eaktuduvvon. Divasčoahkkima, joavkkuid ja čoahkkinjođihangotti oktavuođas lea dušše smávva erohus.</p>
    <p>Sámi parlamentáralaš ráđi (SPR) menddo olu geavaheami sivva lea vuosttažettiin dat, ahte lea leamaš stuorát doaibma go eaktuduvvon. 2003 lei dábálaš SPR jahki guvttiin SPR-čoahkkimiin ja guđain stivračoahkkimiin. 2002:s dollui dušše okta SPR-čoahkkin ja golbma stivračoakkima. Dasa lassin leat vásihan ahte lea oalle divrras jođihit dakkár orgána, mas leat njeallje bargogiela ja man buot áššebáhpirat galget leat buot njealji gillii čoahkkimiin.</p>
    <p>Sámedikki nuoraidpolitihkalaš lávdegotti menddo ollu geavaheami sivvan lea stuorát doaibma 2003:s go eaktuduvvon. Dán ferte geahččat postta 22.7 ektui Konferánssat (nuoraidkonferánsa), mas lea  36 833 ruvdnosaš vuollelgeavaheapmi.</p>
    <p>Sámi giellalávdegottis lea 1 150 000 ru sturrosaš buohkanasbušeahtta (oktan hálddahusgoluiguin ja goluiguin juhkkojuvvon 2003 reviderejuvvon bušeahta oktavuođas, mii lei biddjon giellaossodaga háldui), mii mearkkaša su. 600 000 ruvdnosaš badjebáza.</p>
    <p>Sivvan dasa ahte Interreg gozihanlávdegoddi lea geavahan uhcit go bušeterejuvvon, lea ahte lávdegotti golut leat máksojuvvon hálddahusaid doaibmabušeahtas.</p>
    <p>4.3.2 Poasta 01 hálddahuslaš dási doaibmagolut</p>
    <p><em type="bold"> Hálddahusa goaibmagolut</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p> Hálddahusa doaibma52.669.35552.345.900<em type="bold">-323.455-0,6 %            </em></p>
    <p><em type="bold"> Hálddahusa goaibmagoluid submi52.669.35552.345.900-323.455-0,6 %            </em> </p>
    <p>2003 reviderejuvvon bušeahta oktavuođas lei juolludeappmi Sámedikki hálddahussii 51 545 900 ru. Maŋŋá muddema lassánii bušeahtta 800 000 ruvnnuin 52 345 900 ruvdnui. Sivvan lassáneapmái ledje ruđat váikkuhangaskaoapmerehketdoalus hálddahussii.  500 000 ru poasttas 51.1 Sámi ovddidanfoanda sirdojuvvui postii 01 Hálddahusa doaibmagolut duodjeprográmma bargui.  Dasa lassin sirdojuvvui 300 000 ru poasttas 59 Dearvvašvuođa- ja sosiálaáŋgiruššan postii 01 Hálddahusa, dearvvašvuođa ja sosiála doaibmagolut.</p>
    <p>Sivvan badjelgeavaheapmái lea ahte Gielda- ja guovludepartemeanta (GGD) juolludii Sámediggái loahpageahčen jagi 500 000 ru Sámi statistihka várás. Sámediggi lea dan juolludeami bidjan gollun/geavahan 2003:s, muhto GGD ii máksán ruđaid ovdal ođđajagimánus 2004. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>Juovlamánus 2003 juolludii Sosiála- ja dearvvašvuođadirektoráhta 300 000 ru plánet ja ásahit diehtojuohkinbálvalusa sámi dearvvašvuođa- ja sosiálabálvalusaid geavaheaddjiid várás. Ruđaid leat ožžon ja fievrridan boahtun 2003:s muhto eai leat geavahuvvon. Čielggadeapmi dahkko 2004:s. Sosiála- ja dearvvašvuođadirektoráhta lea ožžon dieđu dan birra ja lea dohkkehan sirdit ruđaid 2004:ii. Fievrrideapmi lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.3.3 Poasta 22 erenoamáš doaibmagolut</p>
    <p><em type="bold">Sierra doaibmagolut</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>22.1 Oahpponeavvoráhkadeapmi/FOU2.432.8482.540.000<em type="bold">107.1524,2 %              </em>22.1 Oahpponeavvoráhkadeapmi/FOU2.521.2882.500.000<em type="bold">-21.288-0,9 %            </em>22.2 Interreg doaibmagolut (Sámediggi Ruo?as)250.000250.000<em type="bold">0,0 %              </em>22.3 Interneahtta/elektr. diehtojuohkin/arkiivavuogádat1.434.5561.443.000<em type="bold">8.4440,6 %              </em>22.4 Giellagealbudeapmi<em type="bold"/>22.5 Politihkalaš álgagat30.000100.000<em type="bold">70.00070,0 %            </em>22.6 Movttiidahttinbálkkašupmi<em type="bold"/>22.7 Konfereanssat 688.167725.000<em type="bold">36.8335,1 %              </em>22.8 Báikkálaš kantuvra Oslos172.154100.000<em type="bold">-72.154-72,2 %           </em>22.9 Finnmárkkuláhka1.955.349902.371<em type="bold">-1.052.978-116,7 %         </em></p>
    <p><em type="bold">Sierra doaibmagoluid submi9.484.3628.560.371-923.991-10,8 %           </em> </p>
    <p>Reviderejuvvon bušeahtas 2003 lei juolludeapmi Erenoamáš doaibmagoluide 6 060 371 ru. Bajábeale tabealla čájeha 8 560 371 ru reviderejuvvon bušeahtas 2003, mii mearkkaša 2 500 000 ru lassáneami. Sivvan dán lassáneapmái lea ODD liigejuolludeapmi pedagogalaš kvalitehtaovddideapmái sámi vuođđooahpahusas, gč. mearkkašumiid kapihttalis departemeanttaid juolludemiid birra.</p>
    <p>Badjelgeavaheami sivvan poasttas 22, lea vuosttažettiin lassigolut barggu oktavuođas Finnmárkkulágain. Dasa gullet golut álbmotčoahkkimiid oktavuođa (badjeláigi, mátkkošteamit, orrun jna.), olggobeale konsuleanttaid geavaheapmi, ja vel golut gulaskuddama oktavuođas Stuorradikkis ja justislávdegotti galledeami oktavuođas Kárášjogas. Sihke hálddahusa ja politihkkariid golut leat mielde das.</p>
    <p>Nu mo namuhuvvon kapihttalis politihkalaš dási doaibmagoluid birra, de leat 70 000 ruvdnosaš golut politihkalaš álgagiidda váldon poasttas 01 Sámediggeráđđi, mii mearkkaša ahte geavadis ii leat erohus.</p>
    <p>4.4 Váikkuhangaskaoapmerehketdoallu 2003</p>
    <p>Sámedikki váikkuhangaskaoamit leat dat foandaruđat, mat addojit máŋgga jagi lohpádussan dahje jahkásaš lohpádussan. Foandapoasttain leat álo erohusat ja mutumin maid viehka stuorra erohusat reaidarehketdoalus, muhto galget juohke jagi muddejuvvot daid lohpádusaid ektui, mat leat čadnojuvvon boahtteáigái. Sámediggi lea 2003:s bidjan buot čadnojuvvon ruđaid sierra šiehtadusrehketdollui, nugo 2002:s. Oahpponeavvolohpádusaid bidjan šiehtadusrehketdollui lea maŋiduvvon hálddahusa váilevaš bargonávccaid geažil. Ruđat Sámi ovddidanfoanddas, Sámi kulturfoanddas ja Sámeálbmotfoanddas fievrriduvvojit gollun njuolgga dáid foanddaid kontuid ektui Norges Bank:s, ja nullejuvvojit jagi loahpas.</p>
    <p>4.4.1 Poasta 51 Ealáhusovddideapmi</p>
    <p><em type="bold">Ealáhusovddideapmi</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>51.1 Sámi ovddidanfoanda13.260.60021.017.000<em type="bold">7.756.40036,9 %            </em>51.1 Lotnolasealáhhusat9.476.700<em type="bold">-9.476.700Submi Sámi ovddidanfoandaklingsfond22.737.30021.017.000-1.720.300-8,2 %            </em>51.2 Duodjeásahusat ja organsisašuvnnat3.150.0003.150.000<em type="bold">0,0 %              </em></p>
    <p><em type="bold">Submi ealáhusovddideapmi25.887.30024.167.000-1.720.300-7,1 %             </em> </p>
    <p>Ekonomiijanjuolggadusaid mielde galgá dat sáldo, mii lea Sámi ovddidanfoandda kontos Norges Bank:s, dávistit daid čatnasemiid mat bohtet ovdan daid lohpádusain, mat leat fámus juovlamánus 31. b. 2003. Ođđa jahkái jorggihettiin ferte nappo muddet konto vai dávista daid geatnegasvuođaid, mat leat Sámedikkis lohpádusaid bokte.</p>
    <p>Reviderejuvvon bušeahtas 2003 juolluduvvui Sámi ovddidanfondii 21 517 000 ru. Bajábeale tabealla čájeha ahte reviderejuvvon bušeahtas 2003 lei 21 017 000 ru, mii mearkkaša 500 000 ru geahpádus. Sivvan dán geahpádussii lea fievrrideapmi poasttas 51.1 Sámi ovddidanfoanda postii 01 Hálddahusa doaibmagolut, máksit hálddahusa goluid barggu oktavuođas duodjeprográmmain.</p>
    <p>Sámi ovdiidanfoanda čájeha 1 720 300 ruvdnosaš badjelgeavaheami. Dát logut čájehit dušše reaidosirdimiid, ja dat váldo vuhtii foandarehketdoalus (geahča vuolábeale tabealla).</p>
    <p>Dasa lassin lea Eanadoallodepartemeanta máksán 2 000 000 ru Sámediggái 2003:s. Ruđat máksojuvvojedje 2003:s, muhto ledje galgat máksojuvvot 2002:s. Dát lea váldojuvvon vuhtii Sámi ovddidanfoandda bohtosis, gehča vuolábeale tabealla.</p>
    <p><em type="bold">Sámi ovddidanfoanda</em> </p>
    <p xml:lang="est"><em type="bold">TeakstaSubmi</em> </p>
    <p>Foandda kapitála 1/1-2003 muttus18 938 878 2003 juolludeamit21 017 000 <em type="bold">Foandda hálddus buohkanassii39 955 878</em> Juogaduvvon doarjagat 2003<em type="bold">*</em>-25 289 300 Doarjagat gesson ruovttoluotta 20033 278 600 Divvojuvvon Eanadoallodepartemeanta-2 000 000 <em type="bold">Foandda kapitála 31/12-2003 muttus15 945 178</em> Lohpádusat mat 31/12-2003 muttus ledje fámus-16 285 500 </p>
    <p><em type="bold">Sámi ovddidanfoandda 2003 boađus-340 322</em> * Geahča tabealla doarjagiid birra juogaduvvon ealáhusaide </p>
    <p><em type="bold">Sámi ovddidanfoanda</em> </p>
    <p xml:lang="est"><em type="bold">TeakstaSubmi</em> </p>
    <p>Foandda kapitála 1/1-2003 muttus18 938 878 2003 juolludeamit21 017 000 <em type="bold">Foandda hálddus buohkanassii39 955 878</em> Juogaduvvon doarjagat 2003<em type="bold">*</em>-25 289 300 Doarjagat gesson ruovttoluotta 20033 278 600 Divvojuvvon Eanadoallodepartemeanta-2 000 000 <em type="bold">Foandda kapitála 31/12-2003 muttus15 945 178</em> Lohpádusat mat 31/12-2003 muttus ledje fámus-16 285 500 </p>
    <p><em type="bold">Sámi ovddidanfoandda 2003 boađus-340 322</em> * Geahča tabealla doarjagiid birra juogaduvvon ealáhusaide </p>
    <p>Dát mearkkaša ahte lea juolluduvvon/máksojuvvon 340 322 ru eanet go dan mii lei hálddus.</p>
    <p><em type="bold">Sámi ovddidanfoanda - Doarjja 2002-2003 juogaduvvon ealáhusaide, oktan lotnolasealáhusaiguin</em> </p>
    <p xml:lang="est"><em type="bold">Poasta Teaksta % %</em> </p>
    <p>51.1 Guolástus3.304.00014,2 %3.018.00011,9 % Eanadoallu1.948.7008,4 %1.825.0007,2 % Duodjeovddideapmi, investeremat1.698.5007,3 %849.0003,4 % Duodjeprográmma0,0 %1.880.4007,4 % Industriija/visttit ja rusttegat1.731.0007,4 %1.332.0005,3 % Gálvogávppašeapmi822.0003,5 %264.0001,0 % Turisma1.433.0006,2 %2.153.0008,5 % Opmodagat/gávpedoaibma1.231.0005,3 %940.0003,7 % Almm., priv, sos. bálvalusat (oktan kultuvrrain)4.181.00018,0 %4.276.00016,9 % <em type="bold">Submi ealáhusat16.349.20016.537.400</em> </p>
    <p>Lotnolasealáhusat6.903.50029,7 %8.751.90034,6 %</p>
    <p><em type="bold">Juolluduvvon doarjagiid supmi 2003</em>*<em type="bold">23.252.700100,0 %25.289.300100,0 %</em>  </p>
    <p xml:lang="est">4.4.2 Poasta 52 Kultuvra</p>
    <p><em type="bold">Kultuvra</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>52.1 Sámi kulturfoanda8.722.2958.837.000<em type="bold">114.7051,3 %              </em>52.2 Sámi lágádusat 1.479.8191.573.000<em type="bold">93.1815,9 %              </em>52.3 Sámi kulturviesut4.967.0004.933.000<em type="bold">-34.000-0,7 %            </em>52.4 Sámi kulturorganisašuvnnat1.219.6001.253.000<em type="bold">33.4002,7 %              </em>52.5 Sámi festiválat 1.720.4301.360.000<em type="bold">-360.430-26,5 %           </em>52.6 Sámi valáštallan550.000550.000<em type="bold">0,0 %              </em>52.7 Sámi teáhter (<em type="italic">Beaivváš Sámi Teáhter)</em>11.075.00011.075.000<em type="bold">0,0 %              </em>52.8 Dáiddárstipeanddat1.103.6231.300.000<em type="bold">196.37715,1 %             </em>52.9 Sámi prentosat (Nuorttanásti)200.000200.000<em type="bold">0,0 %              </em></p>
    <p><em type="bold">Submi kultuvra31.037.76731.081.00043.2330,1 %              </em> Poasttas Sámi festiválat lea boastut váldojuvvon 360 430 ru, mii livččii galgat váldojuvvot poasttas Sámi lágádusat. </p>
    <p>Ekonomiijjanjuolggadusaid mielde galgá Sámi kulturfoandakonttu sáldu Norges Bank:s dávistit daid čatnasemiid, mat bohtet ovdan lohpádusain mat leat fámus juovlamánu 31. b. 2003. Danne ferte ođđa jahkái manadettiin muddet kontu vai dávista daid geatnegasvuođaid, mat Sámedikkis leat lohpádusaid bokte.</p>
    <p>Dát mearkkaša ahte lea juolluduvvo/máksojuvvon 71 509 eanet go dat mii lei hálddus.</p>
    <p>Rehketdoallu čájeha ahte poasttas Sámi festiválat les 360 430 ruvdnosaš badjelgeavaheapmi man sivva lea boastut posteren. Jus dan váldá vuhtii, de ii leat Sámi festiválain badjelgeavaheapmi. Dán supmi lei galgat girjet postii 52.2 Sámi lágádusat, mii mielddisbuktá 267 249 ruvdnosaš badjelgeavaheami dán poasttas. Sivvan lea lohpádusa máksin 2002:s.</p>
    <p>4.4.3 Poasta 53 Sámegiella</p>
    <p><em type="bold">Sámi kulturfoanda</em> </p>
    <p xml:lang="est"><em type="bold">TeakstaSubmi</em> </p>
    <p>Foandda kapitála 1/1-2003 muttus9 421 524 2003 juolludeamit8 837 000 <em type="bold">Foandda hálddus buohkanassii18 258 524</em> Juogaduvvon doarjagat 2003-9 123 100 Doarjagat gesson ruovttoluotta 2003301 324 <em type="bold">Foandda kapitála 31/12-2003 muttus9 436 748</em> Lohpádusat mat 31/12-2003 muttus ledje fámus-9 508 257 </p>
    <p><em type="bold">Sámi kulturfoandda boađus 2003-71 509</em> </p>
    <p xml:lang="smj"><em type="bold">Giella</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>53.1 Guovttegielalašvuođadoarjagat28.240.00028.050.000<em type="bold">-190.000-0,7 %            </em>53.2 Giellaprošeavttat hálddašanguovllu siskkabealde3.122.9471.600.000<em type="bold">-1.522.947-95,2 %           </em>53.3 Giellaprošeavttat hálddašanguovllu olggobealde2.450.000<em type="bold">2.450.000100,0 %          </em></p>
    <p>53.4 Giellaguovddážat2.400.0002.400.000<em type="bold">0,0 %              </em></p>
    <p xml:lang="smj"><em type="bold">Submi giella33.762.94734.500.000737.0532,1 %              </em>  </p>
    <p>Sámegiella čájeha 737 053 ruvdnosaš vuollelgeavaheami. Sivvan dán vuollelgeavaheapmái lea ahte 300 000 ruvdnosaš prošeaktaruđat leat geavahuvvon 2003:s, muhto eai leat máksojuvvon 2003:s. Prošeaktaruđat leat geavahuvvon 2003:s, muhto váilevaš duođašteami geažil máksináigemearis juovlamánus 2003, ii leat Sámediggi máksán ruđaid. Ruđat leat sajuštuvvon máksit goluid 2004:s.</p>
    <p>Golahusat giellaprošeavttaide sikkabeale ja olggobealde hálddašanguovllu leat ovttastahttojuvvon rehketdoalus. 190 000 ruvdnosaš badjelgeavaheapmi poasttas 53.1 Guovttegielalašvuođadorjagat lea doarjagiid boastut rehkenastima mudden. Dát muddejuvvo poastta 53.4 Giellaguovddážiid ektui, mii fas muddejuvvo poastta 53.2 Giellaprošeavttaid ektui.</p>
    <p>4.4.4 Poasta 54 Biras ja kultursuodjaleapmi</p>
    <p xml:lang="smj"><em type="bold">Birasgáhtten ja kultursuodjalus</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>54.1 Sámi kulturmuitosuodjalus874.9003.136.950<em type="bold">2.262.05072,1 %            </em>54.2 Museat9.535.0009.535.000<em type="bold">0,0 %              </em></p>
    <p><em type="bold">Submi birasgáhtten ja kultursuodjalus10.409.90012.671.9502.262.05017,9 %            </em>  </p>
    <p>Sámediggi hálddaša Birasdepartemeantta ruhtadan doarjjaortnega sámi kulturmuitosuodjaleami várás. Dáid ruđaid leat ovddit jagiid atnán čadnojuvvon ruhtan.</p>
    <p>Poasta sámi  kulturmuitosuodjaleapmi čájeha 2 262 050 ruvdnosaš vuollelgeavaheami, dát logut čájehit dušše reaidosirdimiid. 2 184 350 ru sajuštuvvo 2004:s máksit daid lohpádusaid, mat leat fámus juovlamánu 31. b. 2003.</p>
    <p>4.4.5 Poasta 55 Eará doarjagat</p>
    <p xml:lang="est"><em type="bold">TeakstaSubmi</em> </p>
    <p>Bušeahtta 20031 500 000 Ođđasisjuogaduvvon reviderejuvvon bušeahtas1 636 950 <em type="bold">Hálddus buohkanassii 20033 136 950</em> Máksojuvvon doarjagat 2003-990 900 Doarjagat gesson ruovttoluotta 200377 700 <em type="bold">Hálddus vel 31/12-2003 muttus2 223 750</em> Lohpádusat mat 31/12-2003 muttus ledje fámus-2 184 350 </p>
    <p><em type="bold">Boađus sámi kulturmuitosuodjalus 200339 400</em> </p>
    <p><em type="bold">Eará doarjagat - dorjagat politihkalaš dobmii</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>55.1 Sámi váldoorganisašuvnnat 2.976.0002.775.000<em type="bold">-201.000-7,2 %            </em>55.2 Sámedikki politihkalaš joavkkut1.800.0001.800.000<em type="bold">0,0 %              </em>55.3 Opposišuvnna bargoeattut700.000700.000<em type="bold">0,0 %              </em></p>
    <p><em type="bold">Submi eará doarjagat - dorjagat politihkalaš dobmii5.476.0005.275.000-201.000-3,8 %            </em> </p>
    <p>Sámi váldoorganisašuvnnaid poasta čájeha 201 000 ruvdnosaš badjelgeavaheami. Sivvan dasa lea ahte Sámediggeráđi ášši R 127/02 liigejuolludeapmi 2002:s lea máksojuvvon 2003:s.</p>
    <p>4.4.6 Poasta 56 Oahpaheapmi ja oahpponeavvut</p>
    <p><em type="bold"> Oahpahus</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>56.1 Oahpponeavvoráhk. - vuođđosk. ja joatkkaoahp.13.558.11723.548.078<em type="bold">9.989.96142,4 %            </em></p>
    <p>56.2 Gelbbolašvuođalokten3.123.2223.250.000<em type="bold">126.7783,9 %              </em>56.3 Mánáidgárddit7.150.1067.813.000<em type="bold">662.8948,5 %              </em></p>
    <p><em type="bold">Submi oahpahus23.831.44534.611.07810.779.63331,1 %             </em>  </p>
    <p>Sámediggi hálddaša Oahpahus- ja dutkandepartemeantta ruhtadan doarjjaortnega sámi oahpponeavvoráhkadeami várás. Dát ruđat leat ovddit jagiid adnojuvvon čadnon ruhtan. Sámediggi ferte bidjat  12 545 690 ru bušeahttajagis 2004 máksit geatnegasvuođaid oahpponeavvoráhkadeami oktavuođas, oktan mánáidgárdesuorggi oahpponeavvoprošeavttaiguin (gč. vuolábeale tabealla).</p>
    <p>Oahpponeavvoráhkadeapmi čájeha 9 989 959 ruvdnosaš vuollelgeavaheami. Dát logut čájehit dušše reaidosirdimiid 2003:s. Sivvan gelbbolasvuođaloktema voullelegeaveheapmái, 126 778 ru lea ahte oahpponeavvostipeanddas ruhtaduvvui unnit go lei jurddašuvvon. Poasta mánáidgárddit čájeha maiddái vuollelgeavaheami, mii lea 662 894 ru. Sivvan dasa lea earret eará ahte 200 000 ruvdnosaš juolludeapmi sámi mánáidbláđđái ii leat ávžžuhuvvon máksojuvvot. Sivvan dan vuollelgeavaheapmái mii vel báhcá, lea ahte lohpiduvvon ruđat oahpponeavvoráhkadeapmái mánáidgárddiid várás eai leat máksojuvvon. Dát ruđat leat mielde lohpádusain, mat leat fámus juovlamánu 31. b. 2003 (gč. vuolábeale tabealla).</p>
    <p>Oahpahus- ja dutkandepartemeantta (ODD) julludusreivve mielde galggai Sámediggi oažžut 2 500 000 ru 2003:s ráhkadit IKT-oahpponeavvuid. Dál čájehuvvo ahte ODD ii leat sirdán dáid ruđaid Sámediggái, muhto Sámediggi lea liikká addán lohpádussan sullasaš supmi IKT-oahpponeavvoprošeavttaide.</p>
    <p><em type="bold">Oahpponeavvoráhkadeapmi</em> </p>
    <p xml:lang="est"><em type="bold">TeakstaSubmi</em> </p>
    <p>Bušeahtta 2003  poasttas 56.1 - Oahpponeavvoráhkadeapmi11 139 000 Bušeahtta 2003  poasttas 56.3 - Mánáidgárddit600 000 Ođđasisjuogaduvvon reviderejuvvon bušeahtas12 409 078 <em type="bold">Hálddus buohkanassii 200324 148 078</em> Máksojuvvon doarjagat 2003: poasta 56.1 Oahpponeavvoráhkadeapmi-13 654 385 Máksojuvvon doarjagat 2003: poasta 56.3 Mánáidgárddit-93 268 Doarjagat gesson ruovttoluotta 2003 ODD juolludeapmi (bušeterekeahttá), IKT-oahpponeav.2 500 000 <em type="bold">Hálddus vel 31/12-2003 muttus12 900 425</em> Lohpádusat mat 31/12-2003 muttus ledje fámus-12 646 693 </p>
    <p><em type="bold">Oahpponeavvoráhkadeami boađus 2003253 732</em> Sámediggi lea jearahan ODD dáid ruđaid, muhto ii leat vel ožžon vástádusa. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12. </p>
    <p>4.4.7 Poasta 57 Riikkaidgaskasaš ovttasbargu</p>
    <p><em type="bold">Riikkaidgaskasaš doaimmat</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>57.1 Interreg - guovlluguovdasaš oassi669.0001.589.000<em type="bold">920.00057,9 %            </em>57.1 Interreg - Åarjelsaemien Davje jođiheapmi200.000<em type="bold">200.000100,0 %          </em>57.1 Interreg - stáhtalaš oassi5.602.100<em type="bold">5.602.100100,0 %          </em>57.2 Barentsovttasbargu290.000200.000<em type="bold">-90.000-45,0 %           </em>57.3 Eará rikkaidgaskasaš doaimmat280.000300.000<em type="bold">20.0006,7 %              </em></p>
    <p><em type="bold">Submi riikkaidgaskasaš doaimmat1.239.0007.891.1006.652.10084,3 %            </em>  </p>
    <p>Jagi 2003 reviderejuvvon bušeahta poasta 57.1 lei ná:  Interreg guovlluguovdasaš oassi 1 589 000 ru.   Åarjelsamien Dajve doibmii lei juolluduvvon 200 000 ru.  5 602 100 ru mii vel bázii, galggai geavahuvvot ruhtadit Interreg III-prográmmaid stáhtalaš oasi. Dat mearkkaša poastta 57.4 Stáhtalaš ruđat Lulli ja poastta 57.5 Stáhtalaš ruđat Davvi.</p>
    <p>Dađibahábut leat 2003 rehketdoalu girjedettiin seaguhuvvon dát ruđat. Dan geažil leat čilgen vuolábeale tabeallas mo dát ruđat leat geavahuvvon.</p>
    <p>Buohkanassii lea 709 000 ru. Interreg ruđain máksojuvvon 2003:s (poasttas 57.1), main 40 000 ru. leat boastut posterejuvvon postii 57.2 Barentsovttasbargu. Duohta badjelgeavaheapmi poasttas 57.2 Barentsovttasbargu lea dalle 50 000 ru.</p>
    <p xml:lang="dan"><em type="bold">Interreg</em> </p>
    <p xml:lang="est"><em type="bold">TeakstaSubmi</em> </p>
    <p>57.1 Bušeahtta 2003 - guovlluguovdasaš ruđat1 200 000 57.1 Ođđajuogad. rev.buš 2003 - Sámediggi Ruo?as389 000 57.1 Ođđajuogad. rev.buš 2003 - Interreg Lulli doaibma200 000 57.4 Ođđajuogad. rev.buš 2003 - Stáhtalaš ruđat lulli2 778 000 57.5 Ođđajuogad. rev.buš 2003 - Stáhtalaš ruđat davvi2 824 100 <em type="bold">Hálddus buohkanassii 20037 391 100</em> 57.1 Máksojuvvon doarjagat 2003 - guovlluguovdasaš ruđat-200 000 57.1 Máksojuvvon doarjagat 2003 - Sámediggi Ruo?as-389 000 57.4 Máksojuvvon doarjagat 2003 - Stáhtalaš ruđat davvi-120 000 Doarjagat gesson ruovttoluotta 2003 <em type="bold">Hálddus vel 31/12-2003 muttus6 682 100</em> 57.1 Sajuštupmi 31/12-2003 muttus - guovlluguovdasaš ruđat -1 028 650 57.1 Sajuštupmi 31/12-2003 muttus - Interreg Lulli doaibma-250 000 57.4 Sajuštupmi 31/12-2003 muttus - Stáhtalaš ruđat lulli-2 778 000 57.5 Sajuštupmi 31/12-2003 muttus - Stáhtalaš ruđat davvi-2 704 100 <em type="bold">Čadnojuvvon ruđat/sajušteapmi 31/12-2003 muttus-6 760 750</em> </p>
    <p><em type="bold">Interreg 2003 boađus-78 650</em> </p>
    <p>Sámediggi ferte reviderejuvvon bušeahta 2004 várret 6 760 750 ru. máksit daid geatnegasvuođaid, mat ledje fámus juovlamánu 31. b. 2003 Interreg stáhtalaš oasi juolludemiid ja várrejuvvon ruđaid oktavuođas. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.4.8 Poasta 58 Sámeálbmotfoanda</p>
    <p><em type="bold">Sámeálbmotfoanda</em> </p>
    <p xml:lang="est"><em type="bold">TeakstaSubmi</em> </p>
    <p>Sámeálbmotfoanda/ruhta 31/12-03 muttus79.650.861 Eretgesson Sámeálbmotfoandda kapitála-75.000.000</p>
    <p xml:lang="ron"><em type="bold"> 2003 reantoboađut4.650.861 </em>  </p>
    <p><em type="bold">Válddahus2003 Erohus</em> </p>
    <p>GGD juolludeapmi7.119.150,004.650.000,004.650.000,00 <em type="bold">16.419.150,00</em> </p>
    <p>Vuoitu Norges Bank:s159.780,826.959.369,185.071.588,854.650.861,48 <em type="bold">16.841.600,33</em> Bá?kui boahtán7.119.150,004.650.000,004.650.000,00 <em type="bold">16.419.150,00</em> </p>
    <p><em type="bold">Erohus0,00-421.588,85-861,48-422.450,33</em>  </p>
    <p><em type="bold">Sámeálbmotfoanda - Čadnojuvvonruđat</em> </p>
    <p xml:lang="est"><em type="bold">TeakstaSubmi</em> </p>
    <p>Girjejuvvon vuoitu 1/1-2003 muttus12 190 739 2003 vuoitu4 650 861 Muddejuvvon vuoitu 31/12-03 muttus-422 450</p>
    <p><em type="bold">Vuoitu buohkanassii 31/12-2003 muttus16 419 150 </em> </p>
    <p>Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.4.9 Post 59 Dearvvašvuođa- ja sosiálaáŋgiruššan</p>
    <p><em type="bold">Dearvvasvuođa- sosiálaángiruššan</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>Dearvvasvuođa- sosiálaángiruššan4.302.0004.200.000<em type="bold">-102.000-2,4 %            </em></p>
    <p><em type="bold">Submi helse- og sosilasatsingdearvvasvuođa- ja sosiálaángiruššan4.302.0004.200.000-102.000-2,4 %            </em>  </p>
    <p>Jagi 2003 reviderejuvvon bušeahtas lei juolluduvvon 4 500 000 ru Dearvvašvuođa- ja sosiálaáŋgiruššamii. Jagi 2003 reviderejuvvo bušeahta bajábeale tabealla čájeha 4 200 000 ru., mii mearkkaša 300 000 ru. geahpádusa. Sivvan dasa lea ahte ruđat leat sirdojuvvon poasttas 59 Dearvvašvuođa- ja sosiálaáŋgiruššan postii 01 Hálddahusa doaibmagolut, gč. čilgehusa postii 01 Hálddahusa doaibmagolut.</p>
    <p>Sivvan 102 000 ru badjelgeavaheapmái lea ahte lea geavahuvvon eanet go dan, mii lei bušeterejuvvon 2003:s. Dáid ruđaid váldit sisa 2004:s go geavahit vástideaddji uhcit. Ruđat galget sajuštuvvot. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.4.10  Poasta 60 Arkiiva-, girjerádjo- ja diehtojuohkinbálvalusat</p>
    <p><em type="bold">Arkiiva-, girjerádjo- ja diehtojuohkinbálvalus</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>60.1 Mobiila girjerádjobálvalusat 5.596.0004.708.000<em type="bold">-888.000-18,9 %           </em>60.2 Sámi arkiiva688.000<em type="bold">688.000100,0 %          </em></p>
    <p><em type="bold">Submi arkiiva-, girjerádjo- ja diehtojuohkinbálvalus5.596.0005.396.000-200.000-3,7 %            </em>  </p>
    <p>Buohkanassii čájeha arkiiva-, girjerádjo- ja diehtojuohkinbálvalusaid poasta 200 000 ru badjelgeavaheami. Sivvan dasa lea ovdamáksu 2004 juolludeamis sámi arkiivii. Dáid ruđaid váldit sisa 2004:s go geavahit vástideaddji uhcit. Ruđat galget sajuštuvvot. Dát lea váldojuvvon vuhtii juovlamánu 31. b. 2003 dásodagas, ja nu maiddái bohtosis, mii biddjo ovdan kapihttalis 4.4.12.</p>
    <p>4.4.11  Poasta 61 Dásseárvu</p>
    <p><em type="bold">Dásseárvodoaubmabijut oppalaččat</em> </p>
    <p><em type="bold">Poasta TeakstaBoa ddjRevBuš 2003Erohus%</em> </p>
    <p>61.1 Dásseárvodutkan96.000100.000<em type="bold">4.0004,0 %              </em>61.1 Eará dásseárvodoaibmabijut100.000100.000<em type="bold">0,0 %              </em>61.1 Nissonbláđđi Gába300.000300.000<em type="bold">0,0 %              </em></p>
    <p><em type="bold">Submi dásseárvodoaubmabijut oppalaččat496.000500.0004.0000,8 %              </em> </p>
    <p>4.4.12  Dásodat juovlamánu 31. b. 2003 muttus (muddejuvvon) ja 2003 bohtosa mudden</p>
    <p><em type="bold">Sámediggi - SametingetDásádat</em> </p>
    <p><em type="bold">Válddahus</em> </p>
    <p><em type="bold">Opmodagat</em> </p>
    <p><em type="bold">Johtooamit</em> </p>
    <p>Áššehasgáibádusat166.67810.064.113 Eará gáibádusat91.6901.019.057</p>
    <p><em type="bold">Gáibádusaid supmi258.36811.083.169</em> </p>
    <p>Sisabijut - Doaibmakonto55.958.24733.383.355 - Sámi ovddidanfoanda-716.71217.337.596 - Sámi kulturfoanda1.077.4169.133.955 - Sámeálbmotfoanda80.071.58979.650.861</p>
    <p><em type="bold">Submi bá? ku136.390.540139.505.768</em> </p>
    <p><em type="bold">Submi opmodagat136.648.907150.588.937</em> </p>
    <p><em type="bold">Iežaskapitála ja vealgi</em> </p>
    <p><em type="bold">Iežaskapitála</em> </p>
    <p>Iežaskapitála5.096.74949.575 Jagi badje-/vuollebáza-5.855.321</p>
    <p><em type="bold">Submi iežaskapitála-758.57249.575</em> </p>
    <p><em type="bold">Vealgi</em> <em type="bold">Sajušteamit geatnegasvuođaid várás</em> </p>
    <p>Sámi ovddidanfoanda-18.938.878-16.285.500 Sámi kulturfoanda-9.421.524-9.508.257 Sámeálbmotfoanda - vuoitu-12.190.739-16.419.150 Sámeálbmotfoanda - kapitála-75.000.000-75.000.000 Sajušteamit, mat leat fámus oahpponeavvoráhkadeapmái-12.409.078-12.646.693 Sajušteamit, mat leat fámus kulturmuitosuodjaleapmái-1.636.950-2.184.350 Sajušteamit, mat leat fámus interregii, guovlluguovdasaš ja stáhtalaš oassi-6.760.750</p>
    <p><em type="bold">Submi foandasajušteamit ja sajušteamit eará geatnegasvuođaide-129.597.169-138.804.700</em> </p>
    <p><em type="bold">Oanehisáiggi vealgi</em> </p>
    <p>Vealgi gálvolágideaddjiide-16.500-59.342 Penšuvdnabijut-445.043-385.766 Almmolaš divadat, vealgi-1.956.620-2.169.110 Eará oanehisáiggi vealgi-luopmoruđaid ja joavkodáhkádusaid sajušteapmi-3.370.003-3.968.733 Eará oanehisáiggi vealgi - kapitálavuoitu. Norges bank-4.650.861 Eará vuoittut-505.000-600.000</p>
    <p><em type="bold">Submi oanehisáiggi vealggit-6.293.167-11.833.812</em> </p>
    <p><em type="bold">Submi iežaskapitála ja vealgi-136.648.907-150.588.937</em>  </p>
    <p><em type="bold">Áššehasgáibádusaid spesifiseren</em> </p>
    <p>Dábálaš áššehasgáibadusat214 113</p>
    <p><em type="bold">Juolluduvvon 2003, muhto eai leat váldojuvvon vuostái 2003:</em> </p>
    <p>- GGD: Sámi statistihkka, fievrriduvvon gollun juo 2003 poasttas 01 Háld.golut500 000 - GGD: Interreg, poasta 57.12 200 000 - GGD: Vuoitu Sámeálbmotfoanddas 20034 650 000 - ODD: Oahpponeavvoráhkadeapmi, fievrrid. gollun juo 2003 poasttas 56 oahpponeavvor.2 500 000</p>
    <p><em type="bold">Submi Áššehasgáibádusat10 064 113 </em>  </p>
    <p><em type="bold">Eará gáibádusaid spesifiseren</em> </p>
    <p>Bálkkáid ja mátkkiid ovdaruhta59 226 Viessoláigguid ovdamávssu áigodahttin 1. kvartála 2004 - Guovdageaidnu246 000 Menddo ollu geavah. poast.59 dearv.- ja sosiálaá?giruššan 2003, gohččon seastit 2004:s102 000 Ovdajuolludeapmi 2004 poasta 60 sámi arkiiva, mákson 2003 (gohč. Uhcit geavah. 2004:s)200 000 Juollud/menddo ollu mákson Sámi ovddidanfoandda bušeahta ektui - Gohč. seastit 2004:s340 322 Juollud/menddo ollu mákson Sámi kulturfoandda bušeahta ektui - Gohč. seastit 2004:s71 509</p>
    <p><em type="bold">Eará gáibádusaid submi1 019 057 </em>  </p>
    <p>Sámediggi ii leat ovdal ovdanbuktán jahkerehketdoalu oktan dásodagain. Eaige leat rehketdoalolaš sajušteamit/áigodahttimat girjejuvvon dásodagas ovdal. Dat lea dahkkon  Sámeálbmotfoandda vuoittu  Oahpponeavvoráhkadeami gustojeaddji lohpádusaid sajuštemiid  Kulturmuitosuodjaleami gustojeaddji lohpádusaid sajuštemiid  Interreg, guolluguovdasaš ja stáhtalaš oasi gustojeaddji lohpádusaid sajuštemiid  Eará oanehisáiggi velggiid (kapitálavuoitu Norges Bank:s)  Eará sajuštemiid (čadnojuvvon ruđat)  Gáibádusaid oktavuođas.</p>
    <p>Bajábealde leat bidjan 2002 ja 2003 dásodagaid nu mo dat berrejit leat rehketdoalloprinsihpaid mielde. Dan leat ságaškuššan ja čielggadan Riksrevisjonen:in. Ii leat šat vejolaš muddet juovlamánu 31. b. 2003 dásodaga rehketdoallovuogádagas. Dat lea dagahan ahte mii leat mudden ođđajagimánu 1. b. sisboahtti dásodaga, nu ahte dat oktiivástida bajábeale namuhuvvon juovlamánu 31. b. 2003 dásodagain.</p>
    <p>Bajábeale namuhuvvon sivaid geažil ii šatta reaidorehketdoallu riekta, gč. kapihttala 4.1.</p>
    <p>Jahkerehketdoalu je. lága § 4-3 Kongruensprinsippet  dadjá ee.:  ”Buot boađut ja golut galget boađusfievriduvvot. Rehketdoalloprinsihpa rievdadusa váikkuhus ja ovddeš jahkerehketdoaluid meattáhusaid njulgen galget fievrriduvvot njuolgga iežaskapitála ektui. Eará spiehkastagat kongrueansaprinsihpas galget dahkkojuvvot buriid rehketdoallodábiid mielde.”</p>
    <p>Bajábeale mearrádus lea geatnegahtti spiehkastat kongrueansaprinsihpas prinsihpparievdadusaid ja ovddeš jahkerehketdoaluid meattáhusaid njulgema oktavuođas.</p>
    <p>Dákkár poasttat galget fievrriduvvot njuolgga iežaskapitála ektui. Prinsihpparievdadus ii čatnas áigodatbohtosii, ja boađusfievrrideapmi attášii boasttu gova doaimma dietnasis prinsihpparievdadusáigodagas.</p>
    <p>Juovlamánu 31. b. 2003 rievttimus lági mielde dásádaga listen lea dagahan ahte mii leat sajuštan/áigodahttán ja njulgen ovddeš jahkerehketdoaluid meattáhusaid njuolgga iežaskapitála ektui. Dat mielddisbuktá čorgadet dásádaga.</p>
    <p>Iežaskapitála rievdadeapmi 2002:s 2003:ii addá nappo rievttimus dásádaga jagi 2003 várás. Dan sáhttá čájehit dáinna lágiin:</p>
    <p><em type="bold">Válddahus</em> </p>
    <p>Iežaskapitála 31/12-2002 muttus-758 572 Iežaskapitála 31/12-2003 muttus49 575</p>
    <p><em type="bold">Boađus 2003 - vuollebáza-808 146</em>  </p>
    <p>Dan sivas go Sámedikkis lei jagi 2002 758 572 ruvdnosaš positiiva iežaskapitála, de gokčojuvvo jagi 808 146 ruvdnosaš vuollebáza masá ollásit. Juovlamánu 31. b.  negatiiva iežaskapitála šaddá de 49 575 ru. Go submi adno leat hui uhccin, de dat ii gokčojuvvo bušeahttajagi 2004 ektui.</p>
    <p>Ášši meannudeapmi loahpahuvvui 2004 miessamanu 27. b. dii. 11.35.</p>
    <p>Vuođđogiella: dárogiella</p>
    <p xml:lang="krl">Ášši 23/04</p>
    <p>Sámedikki reviderejuvvon bušeahtta 2004</p>
    <p xml:lang="vep">Arkiva</p>
    <p>SF-112 Arkiiváššenr.</p>
    <p>Ášši meannudeapmi álggahuvvui duorastaga miessemánu 27. b. dii. 11.35.</p>
    <p>I  Áššebáhpirat</p>
    <p>Nr  Beaivi    Geas/Geasa Tihttal</p>
    <p>1.   Sámediggeráđi ášši R27/04 Sámedikki reviderejuvvon bušeahtta 2.  05.03.04 Gielda- ja guovludepartemeanta Stáhtabušeahtta 2004 - juolludusreivve</p>
    <p>3.  01.04.04 Oahpahus- ja dutkandepartemeanta Stáhtabušeahtta 2004 – kap 206 poasta 50 doarjja Sámediggái, juolludusreivve</p>
    <p>4.  10.04.03 Sjur Nørstebø Moshagen Loahpparaporta – Sámi leksikálalaš resurssaid olamuddui buktin elektrovnnalaččat  5.  29.03.04 Sjur Nørstebø Moshagen Loahpparaporta – Sámi leksikálalaš resurssaid olamuddui buktin elektrovnnalaččat  6.  25.03.04 Trond Trostetrud, UiT Oarjelsámi Sámedikki divvunprográmmaprošeavttas</p>
    <p>Áššejohtu:</p>
    <p>Lávdegoddi, ráđđi,  komitea, foanda Beavi Áššenr</p>
    <p>Sámediggeráđđi 14.04.2004 R27/04 Plána-ja finánsalávdegoddi 24.05.2004  Sámedikki dievasčoahkkin 27.05.2004 023/04</p>
    <p>II  Evttohusat ja mearkkašumit</p>
    <p>Sámediggeráđi mearrádusárvalus lávdegoddái</p>
    <p>Sámediggi lea definerejuvvon nettobušeterejuvvon doaibman, danne doalaha ja juohká Sámediggi bušeahttabadjebáhcagis. Vejolaš vuollebáza gokčojuvvo boahtte jagi bušeahtas. Sámediggi revidere bušeahta jahkásaččat oktanaga ovddit jagi jahkedieđáhusain. Jahkedieđáhusas lea maiddái jahkerehketdoallu, mii ovddiduvvo Sámedikki dievasčoahkkimii miessemánus.</p>
    <p>Sámediggi sáhttá hálddašit sorjjasmeahttumit departemeanttaid poastta 50 juolludan ruđaid. Dát ii gusto várrejuvvon ruđaide eará departemeanttaid poasttain, nugo poasttain 22 ja 72. Lassijuolludusat váldojit dattetge mielde reviderejuvvon bušehttii.</p>
    <p>Muđui čujuhuvvo Sámedikki jahkerehketdollui ja Sámedikki jagi 2003 jahkedieđáhussii. Sámedikki jagi 2004 bušeahtta boahtá ovdan Sámedikki dievasčoakkingirjjis 04/03, ássis 43/03.</p>
    <p>Sámedikki rehketdoallu 2003 čájeha <em type="bold">806 146 ru </em> rehketdoalulaš vuollebáhcaga. Čujuhit Sámedikki jahkedieđáhussii, kapihtal 4 Sámedikki rehketdoallu 2003. Sivas go Sámedikkis lei 758 572 ru positiiva iežaskapitála 2002:s, de dán jagi 808 146 ru vuollebáza masá ollásit gokčojuvvo. Negatiiva iežaskapitála šaddá dalle juovlamánu 31. b. muttus 49 575 ru. Dát ii gokčojuvvo bušeahttajagi 2004 ektui go submi adno leat hui uhccin. </p>
    <p>Liigejuollusaid juogadeapmi ja jagi 2004 bušeahta ođđasisjuogadeapmi boahtá ovdan vuolábeale tabeallain oktan dasa gulli čilgehusain iešguđet poasttaide.</p>
    <p><em type="bold">Sámedikki boađut ja golut buohkanassii</em> </p>
    <p><em type="bold">Konto Teaksta Bušeahtta -04 Liigejuoludeapmi Ođđasisjuog. bušRev.buš-04</em> </p>
    <p><em type="bold">Juolludeamit</em> Juolludeamit departemeanttain226.189.0004.100.000230.289.000 </p>
    <p><em type="bold">1. Rámmajuolludemiid submi226.189.0004.100.000230.289.000</em> </p>
    <p><em type="bold">Politihkalaš ja hálddahuslaš doaibma ja sierra doaibmagolut</em> </p>
    <p>Politihkalaš dási doaibma14.450.000200.00014.650.000 Hálddahusa doaibma51.960.000164.500600.00052.724.500 Erenoamáš doaibmagolut4.706.0002.000.0006.706.000</p>
    <p><em type="bold">2. Doaibmagoluid submi71.116.0002.164.500800.00074.080.500</em> </p>
    <p><em type="bold">Váikkuhangaskaoamit</em> </p>
    <p>Ealáhusovddideapmi22.417.00022.417.000 Kultuvra 31.947.000-200.00031.747.000 Sámegiella42.050.000-600.00041.450.000 Birasgáhtten ja kultursuodjaleapmi11.526.00011.526.000 Eará doarjagat (politihkalaš doaibma)4.451.0004.451.000 Oahpaheapmi24.302.00024.302.000 Riikkaidgaskasaš ovttasbargu2.249.0001.935.5004.184.500 Sámeálbmotfoanda Dearvvašvuođa- ja sosiálaá?giruššan4.100.0004.100.000 Arkiiva-, bibliotehka- ja diehtojuohkinbálvalus5.396.0005.396.000 Dásseárvodoaimmat330.000330.000 Sámiide guoski statistihkka Norggas300.000300.000 Guovlluguovdasaš ovddideapmi ja ovttasbargu1.355.0001.355.000</p>
    <p><em type="bold">3. Váikkuhangaskaomiid submi150.423.0001.935.500-800.000151.558.500</em> </p>
    <p><em type="bold">4. Doaibmagoluid ja váikkuhangaskaomiid submi221.539.0004.100.000225.639.000</em> </p>
    <p>Sámeálbmotfoandda vuoitu-4.650.000-4.650.000</p>
    <p><em type="bold">5. Submi fievrrid., čadnojuvvon r. ja sajušteamit-4.650.000-4.650.000</em> </p>
    <p><em type="bold">6. Doaibmaboađus</em>  </p>
    <p>Poasta 50 Juolludeamit departemeanttain</p>
    <p><em type="bold">Buohkanastabealla Sámedikki boađut buohkanassii -reviderejuvvon bušeahtta 2004</em> </p>
    <p><em type="bold">Kap.Poasta Válddahallan Bušeahtta -04Liigejuolud.Ođđasisj. bušRev.buš-04</em> </p>
    <p>540.50Gielda- ja guovludepartementa - GGD133.400.000133.400.000 571.64Gielda- ja guovludepartementa - GGD7.000.0007.000.000 206.50Oahpahus- ja dutkandepartementa - ODD27.589.00027.589.000 856.50Mánáid- ja bearašdepartementa - MBD10.716.00010.716.000 1429.50Birasdepartemeanta - BD2.000.0002.000.000 320.53Kultur- ja girkodepartementa - KGD31.734.00031.734.000 701.21.05Dearv.dep. - DD (ii leat spesif. DD´  2003 bušeahtas)5.100.0005.100.000 4147.50Eanadoallodep. - ED4.000.0004.000.000 552.72Gielda- ja guovludepartementa - GGD2.100.0002.100.000 226.21Oahpahus- ja dutkandepartementa *2.000.0002.000.000 248.21Oahpahus- ja dutkandepartementa *</p>
    <p><em type="bold">Juolluduvvon buohkanassii I221.539.0004.100.000225.639.000</em> </p>
    <p>540.54GGD - Sámeálbmotfoandda vuoitu4.650.0004.650.000</p>
    <p><em type="bold">Juolluduvvon buohkanassii II226.189.0004.100.000230.289.000</em> </p>
    <p>2003´ vuoittu rehketdoalulaš ođđasisjuogadeapmi 2003´ rehketdoalulaš vuollebáhcaga gokčan</p>
    <p><em type="bold">Buohkanassubmi226.189.0004.100.000230.289.000</em>  </p>
    <p>Sámedikkis lei bušeahttameannudeami oktavuođas áššis 43/03 Sámedikki jagi 2004 bušeahtta buohkanassii 226 189 000 ru juolludus oktan Sámeálbmotfoandda 4 650 000 ru vuoittuin. Gielda- ja guovludepartemeantta juolludusreivves Sámediggái lea dasa lassin juolluduvvon 2 100 000 ru doarjja Interregii kapihttala 552 poasttas 72 Našuvnnalš doaibmabijut guolvvuidovddideami várás.</p>
    <p>Oahpahus- ja dutkandepartemeanta (ODD) juolluda várrejuvvon ruđaid Sámediggái kapihttala 226 ja 248, poasttas 21. Eat leat vel ožžon juolludusreivve 2004 várás. 2003 juolludus lei buohkanassii 5 000 000 ru ja juohkásii dáid doaibmabijuide:</p>
    <p>Vuođđooahpahusa ja joatkkaoahpusa kvalitehtaovddideapmi, Erenoamáš doaibmagolut</p>
    <p>Oahpahusa erenoamáš IKT-doaimmat, Erenoamáš doaibmagolut</p>
    <p>ODDa cuoŋománu 1. b. 2004 juolludusreivves 26 433 000 ru juolludeami oktavuođas kap. 206 poasttas 50 leat sii vel dieđihan juolludeami birra kap. 226 poasttas 21:</p>
    <p xml:lang="nob">”Sametinget vil i eget brev få overført i alt kr. 2 000 000 over kap 226 post 21 til pedagogisk kvalitetsutvikling i samisk grunnopplæring. Beløpet skal bl.a. brukes til nødvendige tiltak utover Sørsameprosjektets (Sørsamisk opplæring ved heimeskolen) grunnbeløp for å sikre tilfredsstillende fremdrift i arbeidet.”</p>
    <p>(Sámediggi oažži sierra reivves fievrriduvvot buohkanassii 2 000 000 ru kap 226 poasttas 21 sámi vuođđooahpahusa kvalitehtaovddideapmái. Ruđat galget ee. geavahuvvot dárbbašlaš doaibmabijuid earret Oarjelsámeprošeavtta (Oarjelsámegiel oahpahus ruovttuskuvllas) vuođđosupmi sihkkarastit dohkálaš ovdáneami barggus.)</p>
    <p>Poasta 01 Politihkalaš jođiheami doaibmagolut ja poasta 52 Kultuvra</p>
    <p><em type="bold">Politihkalaš dási doaibmagolut</em>3,5 % </p>
    <p><em type="bold">Poasta 01 Namahus Bušeahtta -04Liigejuolud.Ođđasisj. bušRev.buš-04</em> </p>
    <p>Sámediggeráđđi4 355 000200 0004 555 000 Sámedikki dievasčoahkkin4 405 0004 405 000 Sámedikki čoahkkinjođihangoddi220 000220 000 Sámediggejoavkkut2 305 0002 305 000 Sámedikki bearráigeahččanlávdegoddi106 000106 000 Sámedikki doarjjastivra640 000640 000 Sámi parlamentáralaš ráđđi690 000690 000 Sámedikki giellastivra345 000345 000 Sámi giellalávdegoddi840 000840 000 Guolástuspolitihkalaš lávdegoddi70 00070 000 Samedikki nuoraidpolitihkalaš lávdegoddi (SNPL) 324 000324 000 Interreg gozihankom./doarjjastivra 150 000150 000</p>
    <p><em type="bold">Submi14 450 000200 00014 650 000</em>  </p>
    <p><em type="bold">Sámi prentosat  </em>0,0 % </p>
    <p><em type="bold">Poasta 52 Namahus Bušeahtta -04Liigejuolud.Ođđasisj. bušRev.buš-04</em> </p>
    <p>52.9Nissonbláđđi Gába <em type="italic">(sirdojuvvon poasttas 61.1 Dásseárvo doaibmabijut)</em>300.000300.000 52.9Nuorttanaste200.000200.000 52.9Leavedolgi <em type="italic">(sirdojuvvon poasttas 56.3 Mánáidgárddit)</em>200.000-200.000 52.9Nuoraidbláđđi Š300.000300.000 </p>
    <p><em type="bold">Submi1.000.000-200.000800.000</em>  </p>
    <p>Sámediggi mearridii áššiš 43/03 – Sámedikki jagi 2004 bušeahtta juolludit 200 000 ru mánáidbláđđái Leavvedolgi. Dáid ruđaid árvalat juohkit ođđasis eará doaimmaide, ja 2005 bušeahttameannudeamis árvvoštallo juohkit ruđaid ođđasis sámi mánáidbláđđái. Sivvan lea ahte Leavvedolgi ii leat ilbman mihttomeriid mielde (maŋimuččat ilmmai 2001:s).</p>
    <p>Ođđasis juogaduvvon ruđaid árvalat geavahit doaibmabijuide eastadit givssideami mánáid ja nuoraid gaskkas. Sámediggeráđđi juolluda ruđaid prošeavttaide ohcamiid vuođul.</p>
    <p>Poasta 22 Eremoamáš doaibmagolut</p>
    <p><em type="bold">Buohkanast. -Sierra doaibmagolut</em> </p>
    <p><em type="bold">Poasta 22 Namahus Bušeahtta -04Liigejuolud.Ođđasisj. bušRev.buš-04</em> </p>
    <p>22.1Oahpponeavvoráhkadeapmi/FOU1.500.0002.000.0003.500.000 22.3Ođđa diehtojuohkinvuogádagat (ovddeš Intern./datainfo/arkiiva)1.600.0001.600.000 22.6Movttiidahttinbálkkašupmi (ovddeš dásseárvo- ja giellam.)50.00050.000 22.7Konfereanssat 680.000680.000 22.9Finnmárkkuláhka <em type="italic">(ovddeš Sámi vuoigatvuođal. čuovvol.)</em>200.000200.000 22.10JienastuslohkoprošeaktaManntallsprosjekt676.000676.000 </p>
    <p><em type="bold">Submi4.706.0002.000.0006.706.000</em>  </p>
    <p>ODDa 2 000 000 ru liigejuolludusa oktavuođas čujuhuvvo mearkkašumiide čuoggás <span type="quote">”Poasta 50 Juolludeamit departemeanttain”</span>.</p>
    <p>Bargu Finnmárkkulágain lea dál ođđa muttus ee. ráđđádallamiiguin justislávdegottiin, ja dat lea ain vuoruhuvvon bajás Sámedikkis. Maiddái 2004:s leat golut dán barggus sihke hálddahuslaš ja politihkalaš dásis. Dasa lassin šaddet liigegolut Sámedikki oassálastima ja barggu oktavuođa mearraresursalávdegottis ja ráđđádallanprosedyrain ráđđehusain. Jagi 2004 bušeahtas eai leat várrejuvvon ruđat dasa. Sámediggi vuoruha dán hui bajás ja goluid ferte gokčat dán jagi bušeahtas (vejolaš badjebáhcagis) dahje gohččojuvvon seastimiid bokte boahtte jagi. Golut máksojuvvojit poasttas 01 Hálddahusa doaibma ja poasttas 22 Erenoamáš doaibmagolut (Finnmárkkuláhka).</p>
    <p>Liigejuolludeapmi Interregii</p>
    <p>Vuolábeale tabeallat čájehit mo Gielda- ja guovludepartemeantta 2 100 000 ru liigejuolludeapmi Interregii juohkása.</p>
    <p><em type="bold">Hálddahusa doaibmagolut</em> </p>
    <p><em type="bold">Poasta 01 Namahus Bušeahtta -04Liigejuolud.Ođđasisj. bušRev.buš-04 +/- 04-Rev 04 Erohus %</em> </p>
    <p>Doaibmagolut51.960.000164.500600.00052.724.500764.5001,5 %</p>
    <p><em type="bold">Submi51.960.000164.500600.00052.724.500764.5001,5 %      </em>  </p>
    <p>Sámediggi oažžu teknihkalaš veahki (TA)-ruđaid buohkanassii 164 500 ru Interrega –oasseprográmmas Sápmi ja Åarjelsaemien Dajve prográmma hálddašeapmái.</p>
    <p><em type="bold">57 -Riikkaidgaskasaš doaimmat</em> </p>
    <p><em type="bold">Poasta 57 Namahus Bušeahtta -04Liigejuolud.Ođđasisj. bušRev.buš 04 +/- 04-Rev 04 Erohus %</em> </p>
    <p>57.1Interreg - guovlluguovdasaš oassi1.200.0001.200.0000,0 %           57.1Interreg - Interreg Lulli doaibma100.000100.000100.00057.2Barentsovttasbargu50.0000,0 %           57.2Barents eamiálbmotkantuvra Murmánskkas 150.0000,0 %           57.3Eará riikkaidgaskasaš doaimmat300.0000,0 %           57.4Interreg III A Lulli Ruo?a-Norga Aerjel833.400833.400833.40057.5Interreg III A Davvi Sápmi1.002.1001.002.1001.002.10057.6Doarjagat rájáidrasttildeaddji sámi organisašuvnnaide549.000549.0000,0 %</p>
    <p><em type="bold">Submi2.249.0001.935.5004.184.5001.935.50086,1 %       </em> </p>
    <p>1 935 500 ru reastaruđat Interreg – oasseprográmmii Sápmi ja Åarjelsaemien Dajve juohkásit ná:   100 000 ru leat várrejuvvon Åarjelsaemien Dajve doibmii, nappo teknihkalaš veahki ruđat   833 400 ru leat čadnojuvvon stáhta oassái Interreg ruhtadeamis, Lulli Ruoŧŧa-Norga   1 002 100 ru leat čadnojuvvon stáhta oassái Interreg ruhtadeamis, Davvi Sápmi</p>
    <p>Sámegiela korrektuvraprográmma</p>
    <p>Sámedikki mihttomearri ja doaibmabijut sámegiela korrektuvraprográmma várás elektrovnnalaš teakstagieđahallama oktavuođas boahtá ovdan Sámedikki stáhtabušeahtas 2005, áššis 34/03. Dalle ovdehuvvui prošeakta 19 100 000 ru buohkanasrámmain daid molssaeavttuid vuođul, mat addet viidáseamos fálaldaga geavaheaddjiide ja plánejuvvon čađahemiin 3 jagis.</p>
    <p>Sivas go juolludeaddji eiseválddit leat gáibidan ahte Sámediggi maid galgá leat mielde ruhtadeamen prošeavtta, de lea prošeakta dál sakka unniduvvo álgo plánaid ektui.</p>
    <p>Prošeakta plánejuvvo álggahuvvot borgemánu 1. b. 2004, ja plánejuvvo čađahuvvot 3 jagis.</p>
    <p>Maŋŋá prošeaktačađaheami lea boađus:  Davvisámegiell: stávendárkkisteapmi ja sátnejuohkinprográmma   Julevsámegiella: stávendárkkisteapmi</p>
    <p>Golut eaktuduvvojit ruhktaduvvot ná:</p>
    <p><em type="bold">Ruhtadeaddjit: Submi </em>Departemeanttat (GGD ja ODD) ja earát  6 000 000 ru Sámediggi  5 300 000 ru <em type="bold">Submi  11 300 000 ru </em></p>
    <p>Sámediggi čađaha prošeavtta ”Sámegiela korrektuvraprográmma elektrovnnalaš teakstagieđahallama várás“  buohkanassii 11 300 000 ru gollorámma siskkabealde. Sámediggi ruhtada ieš prošeavtta eanemusat  5 300 000 ruvnnuin 4 bušeahttajagi badjel. Muđui eaktuduvvo olggobeale ruhtadeapmi.</p>
    <p>Sámedikki oassi goluin prošeavtta álggaheami ja čađaheami oktavuođas 2004:s gokčojuvvo go ođđasis juogada ruđaid poasttas 53.2 Giellaprošeavttat hálddašanguovllu siskkabealde. Maŋit jagiid prošeaktagolut gokčojit Sámedikki dábálaš bušeahtain. Eaktun lea ollislaš prográmma olggobeale ruhtadeapmi. Prošeakta ii álggahuvvo ovdalgo ollislaš ruhtadeapmi lea čovdojuvvon.</p>
    <p><em type="bold">Hálddahusa doaibmagolut</em> </p>
    <p><em type="bold">Poasta 01 Namahus Bušeahtta -04Liigejuolud.Ođđasisj. bušRev.buš-04 +/- 04-Rev 04 Erohus %</em> </p>
    <p>Doaibmagolut51 960 000164 500600 00052 724 500764 5001,5 %</p>
    <p><em type="bold">Submi51 960 000164 500600 00052 724 500764 0001,5 %      </em>  </p>
    <p xml:lang="nob"><em type="bold">Buohkanastabealla - Samisk språkSámegiella</em> </p>
    <p><em type="bold">Poasta 53 Benevnelse Bušeahtta -04Liigejuolud.Ođđasisj. bušRev.buš-04 +/- 04-Rev 04 Erohus %</em> </p>
    <p>53.1Guovttegielalašvuođadoarjagat33.850.00033.850.0000,0 %        53.2Giellaprošeavttat hálddašanguovllu siskkabealde2.600.000-600.0002.000.000-600.000-23,1 %     53.3Giellaprošeavttat hálddašanguovllu olggobealde2.450.0002.450.0000,0 %        53.4Giellaguovddážat3.150.0003.150.0000,0 %</p>
    <p><em type="bold">Submi42.050.000-600.00041.450.000-600.000-1,4 %     </em> </p>
    <p>Plána- ja finánsalávdegoddi 003/04 Sámedikki reviderejuvvon bušeahtta</p>
    <p>Mearkkašumit</p>
    <p>Unnitlogus, lávdegoddelahtus SáB/SLN, Terje Tretnes:</p>
    <p>Čoahkkinjođiheaddji bálkájuvvo olles virggis seamma bálkkain go várrepresideanta. Sámeálbmotbellodat áirras Terje Tretnes ii leat ovttaoaivilis dainna evttohusain ahte čoahkkinjođiheaddji biddjo olles virgái. Evttohusa duogáš lea go Sámediggi lea válljen ođđa bargomálle, lávdegoddemálle. Ovdalis dán bargomálle ákkastalle Bargiidbellodagas ee. ahte dát ii galgan čuohcat bušeahttapoasttaide mat ledje mearriduvvon dievasčoahkkimis áššis 43/03. Evttohusain ahte bálkáhit čoahkkinjođiheaddji olles virggiin, leat sii ieža mielde dasa ahte lasihit politihkalaš jođiheaddji bušeahttapoastta 380 00 ruvnnuin jahkásaččat  Nubbi sivvá dasa ahte Tretnes ii leat ovttaoaivilis dáinna, lea ahte otne (miessemánnu 2004) ii dieđe oktage makkár lassibarggut šaddet čoahkkinjođiheaddjái. Sámedikki otná čoahkkinortnega mielde eai galgga liigebarggut biddjot čoahkkinjođiheaddjái, gč § 17, čuokkis 2 ja 3.</p>
    <p>Tretnes oaivvilda ahte mii fertet manjidit dán ášši čakčamánu dievasčoahkkima maŋábeallái. Dalle veardidivččiimet ee. čoahkkinortnega ja dieđášeimmet juste makkár barggut čoahkkinjođiheaddjis galget leat. Dalle oainnášeimmet lávdegoddemálle ja lassibargguid ja sáhtášeimmet maiddái guorahallat ekonomalaš vejolašvuođaid čovdosiidda ja ovddidit dáid dábálaš 2005 bušeahta meannudeamis.</p>
    <p>Otne ii leat Bargiidbellodat/ lávdegotti eanetlohku buktán njuolga evttohusa juste moht gokčat lassigoluid, earret poastta 01 hálddahuslaš olggosgoluid bokte.</p>
    <p>Olles lávdegoddi NSRa ovttasbargojoavku, Birger Nymo, Per Bjørn Lakselvnes, Olav M. Dikkanen, Randi A. Skum, Ragnhild Nystad, Geir Tommy Pedersen, BBa sámediggejoavku, Magnhild Mathisen, Egil Olli, Willy Olsen, Willy Ørnebakk, SáB/SLN, Terje Tretnes, SVL, Roger Pedersen, DL/SNS, Isak Mathis O. Hætta evttoha:</p>
    <p>1. Evttohus</p>
    <p>Sámediggi bivdá Sámedikki doarjjastivrra meannudit  doaibmadoarjjaohcama Maaje AS:s.</p>
    <p>2. Evttohus</p>
    <p>Sámediggi mearrida ahte Presideantta bálka čuovvu ráđđehusalahtuid bálkká, muhto geahpiduvvo 150 000 ruvnnuin. Presideanta bálkkálasiheapmi čadno ráđđehusalahtuid bálkkálasáhussii ja doaibmagoahtá seamma beaivve go sin bálkkálasáhusat doaibmagohtet. Bálkkálasáhusat doaibmagohtet čakčamánu 1. b. 2004 rájes.</p>
    <p>Bušeahttagolut šaddet čuovvovaččat:</p>
    <p>01 Hálddahus unniduvvo 35 000 ruvnnuin 01 Politihkkalaš lasihuvvo 35 000 ruvnnuin</p>
    <p>3. Evttohus</p>
    <p>Sámi prentosat Ođđasit juogaduvvon ruđaid evttohit geavahit mánáid ja nuoraid doaimmaide, omd givssiideame eastadeapmái. Sámdiggeráđđi juolluda dáid ruđaid ohcamiid vuođul.</p>
    <p>NSRa ovttasbargojoavkkus, BB sámediggejoavkkus, SáB/SLN ja SVL evttoha</p>
    <p>4. Evttohus</p>
    <p>Sámediggi oaivvilda ahte elektrovnnalaš korrektuvraprográmma sámegiela várás lea dehálaš bargoneavvu sámi giellaovdaneapmái, dasa maid čujuhuvvo Sámedikki evttohusas Stádabušehttii 2005, áššis 34/03. Sámediggi deattuha ahte lullisámi, julevsámi ja davvisámi korrektuvraprográmma ferte ráhkadit.</p>
    <p>Sámediggi oaivvilda ahte Stuoradikkis ja ráđđehusas lea bajimus ovddasvástádus dasa ahte sámegiella ovdána seamma eavttuid mielde go eará dárogielat Norggas. Ealli sámegillii lea eaktu ahte leat heivehuvvon bargoneavvut mat dagahit ahte sámegiella doaibmá IT teknologiija ektui.</p>
    <p>Sámediggi oaivvilda ahte ovddasvástádus dievas ruhtadeapmái divrras teknihkalaš bargoneavvuide vai sámegiella ovdána, lea Stuoradikkis ja Ráđđehusas. Sámegielas galgá leat seamma ekonomalaš ovdanahttinvejolašvuođat go dan guovtti dárogiela čállingielas, girjegielas ja ođđadárogielas. Sámedikki sisaboahtu boahtá jahkásaččat stádabušeahta bokte ja Sámedikkis ii leat váldi lasihit iežas sisaboađu. Sámediggi lea, evttohusastis stádabušehttii, čalmmustahttán minimumdárbbu go galgá ovdánahttit sámegiela ja lávdegottis lea dat oaidnu ahte ovddasvástádus gielladoaimmaid ruhtadit ja ovdánahttit divrras teknihkalaš bargoneavvoráhkadeapmái lea Stuoradikkis ja ráđđehusas.</p>
    <p>Sámedikki ruhtadanoassi go guoská prošeavtta  álggaheapmái 2004:s gokčojuvvo poasttas 53.2 Hálddašanguovlluid giellaprošeavttat nu go Sámediggeráđđi evttoha.</p>
    <p>Sámediggi meannuda boahttejagi prošeaktagoluid go Sámediggi meannuda Sámedikke 2005 bušeahta.</p>
    <p>Sámediggi lasiha čuovvovačča čuoggái Korrektuvraprográmma sámegiela várás: Sámediggeráđđi bivdá ahte 2005 bušeahtaovddideamis buktet evttohusa doaimmaide mat leat dárbbašlaččat  lullisámegiela vuođđobargui. Dát ferte dahkkot vai lullisámegiela korrektuvraprográmma galgá sáhttit ráhkadit lagamus áiggis. Lullisámegiela ektui ii leat vuođđobargu dáhkkon, nu ahte ii sáhte váldot fárrui kurrektuvraprográmmas dán vuoru.</p>
    <p>NSRa ovttasbargojoavku, BB sámediggejoavku ja  SVL evttoha:</p>
    <p>5. Evttohus</p>
    <p>Sámediggi mearrida ahte Sámedikki čoahkkinjođiheaddjái máksojuvvo seamma ollu go Sámedikki várrepresidentii ollesvirggis. Čoahkkinjođiheaddji mávssu ođasmahttin čuovvu Várrepresideantta mávssu. Bálkkálasáhusat doaibmagohtet čakčamánu 1. b. 2004 rájes.</p>
    <p>Bušeahttagolut šaddet čuovvovaččat: 01 Hálddahus unniduvvo 130 000 ruvnnuin 01 Politihkkalaš lasihuvvo 130 000 ruvnnuin</p>
    <p>Sámedikki vuolggasadji lea ahte čoahkkinjođiheaddji galgá leat gulaskuddanásahus gaskal áirasiid/joavkkuid ja lávdegoddejođiheddjiid/áššejođiheddjiid ja ahte čoahkkinjođiheaddji ráhkkanahttá viidásit geahččalanortnega lávdegottiiguin.</p>
    <p>DL/SNS, Isak Mathis O. Hætta evttoha:</p>
    <p>6. Evttohus</p>
    <p>200 000 ruvnno mii galggai mannat sámi vissui Oslos geavahuvvo ná:</p>
    <p>Sáččá sámi viessu                25 000 ruvnno Bihtán viessu                      25 000 ruvnno Ruŋggu viessu                     25 000 ruvnno Maaja AS                            25 000 ruvnno Bilserice Moskavuotna        40 000 ruvnno Goahtegearret                     60 000 ruvnno</p>
    <p>III  Jienasteapmi</p>
    <p>39 áirasis ledje 38 čoahkis. Jienasteapmi dahkkojuvvui čuovvovaš vuogi mielde:</p>
    <p type="listitem">•    Evttohus 1, 2 ja 3 ovttajienalaččat mearriduvvon</p>
    <p>Evttohus 4 ovttajienalaččat mearriduvvon</p>
    <p type="listitem">•     Evttohus 5 mearriduvvui 34 jienain.</p>
    <p type="listitem">•     Evttohus 6 ii ovddiduvvon</p>
    <p>IV  Beavdegirjelasáhusat</p>
    <p>Čuovvovaš beavdegirjelasáhus ovddiduvvui Bargiidbellodaga sámedikkejoavkkus, Willy Ørnebakk bokte:</p>
    <p>Ášši 003 / 04 Plána– ja finanslávdegotti evttohussi Sámedikki reviderejuvvon bušeahtta 2004 ovddas.</p>
    <p>Bargiidbellodaga Sámedikkejoavku áigu cuikkodit ahte mearkkašumiin SaB/SBSas dán áššis leat boastuvuođat. Bargiidbellodaga sámedikkejoavku lea čađat čuoččuhan ja bidjan eaktun lávdegottemodeall geahččaleapmái mannát mielde, ahte golut galget gokčojuvvot doaibmabušeahttapoasttaid 01 Hálddahus ja 01 politihkkalaš dássi siskobealde.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Birger Nymo (áššejođiheaddji)   Willy Ørnebakk   Svein Peter Pedersen Willy Ørnebakk   Isak Mathis O. Hætta   Ann-Mari Thomassen   Svein Peter Pedersen  Roger Pedersen   Isak Mathis O. Hætta Egil Olli   Isak Mathis O. Hætta  Geir Tommy Pedersen Birger Nymo   Isak Mathis O. Hætta   Geir Tommy Pedersen  Per Arnesen Birger Nymo   Per Arnesen  Terje Tretnes Willy Ørnebakk   Birger Nymo   Terje Tretnes  Ragnhild Lydia Nystad  10  Willy Olsen  11  Jon Erland Balto  12  Birger Nymo (áššejođiheaddji)   Per Arnesen (čoahkkinortnegii)   Terje Tretnes (čoahkkinortnegii)     Isak Mathis O. Hætta (čoahkkinortnegii)   Isak Mathis O. Hætta (čoahkkinortnegii)</p>
    <p>VI  Sámedikki mearrádus</p>
    <p>Sámediggi lea definerejuvvon nettobušeterejuvvon doaibman, danne doalaha ja juohká Sámediggi bušeahttabadjebáhcagis. Vejolaš vuollebáza gokčojuvvo boahtte jagi bušeahtas. Sámediggi revidere bušeahta jahkásaččat oktanaga ovddit jagi jahkedieđáhusain. Jahkedieđáhusas lea maiddái jahkerehketdoallu, mii ovddiduvvo Sámedikki dievasčoahkkimii miessemánus.</p>
    <p>Sámediggi sáhttá hálddašit sorjjasmeahttumit departemeanttaid poastta 50 juolludan ruđaid. Dát ii gusto várrejuvvon ruđaide eará departemeanttaid poasttain, nugo poasttain 22 ja 72. Lassijuolludusat váldojit dattetge mielde reviderejuvvon bušehttii.</p>
    <p>Muđui čujuhuvvo Sámedikki jahkerehketdollui ja Sámedikki jagi 2003 jahkedieđáhussii. Sámedikki jagi 2004 bušeahtta boahtá ovdan Sámedikki dievasčoakkingirjjis 04/03, ássis 43/03.</p>
    <p>Sámedikki rehketdoallu 2003 čájeha <em type="bold">806 146 ru </em> rehketdoalulaš vuollebáhcaga. Čujuhit Sámedikki jahkedieđáhussii, kapihtal 4 Sámedikki rehketdoallu 2003. Sivas go Sámedikkis lei 758 572 ru positiiva iežaskapitála 2002:s, de dán jagi 808 146 ru vuollebáza masá ollásit gokčojuvvo. Negatiiva iežaskapitála šaddá dalle juovlamánu 31. b. muttus 49 575 ru. Dát ii gokčojuvvo bušeahttajagi 2004 ektui go submi adno leat hui uhccin. </p>
    <p>Liigejuollusaid juogadeapmi ja jagi 2004 bušeahta ođđasisjuogadeapmi boahtá ovdan vuolábeale tabeallain oktan dasa gulli čilgehusain iešguđet poasttaide.</p>
    <p><em type="bold">Sámedikki boađut ja golut buohkanassii</em> </p>
    <p><em type="bold">Konto Teaksta Bušeahtta -04 Liigejuoludeapmi Ođđasisjuog. bušRev.buš-04</em> </p>
    <p><em type="bold">Juolludeamit</em> Juolludeamit departemeanttain226.189.0004.100.000230.289.000 </p>
    <p><em type="bold">1. Rámmajuolludemiid submi226.189.0004.100.000230.289.000</em> </p>
    <p><em type="bold">Politihkalaš ja hálddahuslaš doaibma ja sierra doaibmagolut</em> </p>
    <p>Politihkalaš dási doaibma14.450.000165.000200.00014.815.000 Hálddahusa doaibma51.960.000-600.00052.559.500 Erenoamáš doaibmagolut4.706.0002.000.0006.706.000</p>
    <p><em type="bold">2. Doaibmagoluid submi71.116.0002.164.500800.00074.080.500</em> </p>
    <p><em type="bold">Váikkuhangaskaoamit</em> </p>
    <p>Ealáhusovddideapmi22.417.00022.417.000 Kultuvra 31.947.000-200.00031.747.000 Sámegiella42.050.000-600.00041.450.000 Birasgáhtten ja kultursuodjaleapmi11.526.00011.526.000 Eará doarjagat (politihkalaš doaibma)4.451.0004.451.000 Oahpaheapmi24.302.00024.302.000 Riikkaidgaskasaš ovttasbargu2.249.0001.935.5004.184.500 Sámeálbmotfoanda Dearvvašvuođa- ja sosiálaá?giruššan4.100.0004.100.000 Arkiiva-, bibliotehka- ja diehtojuohkinbálvalus5.396.0005.396.000 Dásseárvodoaimmat330.000330.000 Sámiide guoski statistihkka Norggas300.000300.000 Guovlluguovdasaš ovddideapmi ja ovttasbargu1.355.0001.355.000</p>
    <p><em type="bold">3. Váikkuhangaskaomiid submi150.423.0001.935.500-800.000151.558.500</em> </p>
    <p><em type="bold">4. Doaibmagoluid ja váikkuhangaskaomiid submi221.539.0004.100.000225.639.000</em> </p>
    <p>Sámeálbmotfoandda vuoitu-4.650.000-4.650.000</p>
    <p><em type="bold">5. Submi fievrrid., čadnojuvvon r. ja sajušteamit-4.650.000-4.650.000</em> </p>
    <p><em type="bold">6. Doaibmaboađus</em> </p>
    <p>Poasta 50 Juolludeamit departemeanttain</p>
    <p><em type="bold">Buohkanastabealla Sámedikki boađut buohkanassii -reviderejuvvon bušeahtta 2004</em> </p>
    <p><em type="bold">Kap.Poasta Válddahallan Bušeahtta -04Liigejuolud.Ođđasisj. bušRev.buš-04</em> </p>
    <p>540.50Gielda- ja guovludepartementa - GGD133.400.000133.400.000 571.64Gielda- ja guovludepartementa - GGD7.000.0007.000.000 206.50Oahpahus- ja dutkandepartementa - ODD27.589.00027.589.000 856.50Mánáid- ja bearašdepartementa - MBD10.716.00010.716.000 1429.50Birasdepartemeanta - BD2.000.0002.000.000 320.53Kultur- ja girkodepartementa - KGD31.734.00031.734.000 701.21.05Dearv.dep. - DD (ii leat spesif. DD´  2003 bušeahtas)5.100.0005.100.000 4147.50Eanadoallodep. - ED4.000.0004.000.000 552.72Gielda- ja guovludepartementa - GGD2.100.0002.100.000 226.21Oahpahus- ja dutkandepartementa *2.000.0002.000.000 248.21Oahpahus- ja dutkandepartementa *</p>
    <p><em type="bold">Juolluduvvon buohkanassii I221.539.0004.100.000225.639.000</em> </p>
    <p>540.54GGD - Sámeálbmotfoandda vuoitu4.650.0004.650.000</p>
    <p><em type="bold">Juolluduvvon buohkanassii II226.189.0004.100.000230.289.000</em> </p>
    <p>2003´ vuoittu rehketdoalulaš ođđasisjuogadeapmi 2003´ rehketdoalulaš vuollebáhcaga gokčan</p>
    <p><em type="bold">Buohkanassubmi226.189.0004.100.000230.289.000</em>  </p>
    <p>Sámedikkis lei bušeahttameannudeami oktavuođas áššis 43/03 Sámedikki jagi 2004 bušeahtta buohkanassii 226 189 000 ru juolludus oktan Sámeálbmotfoandda 4 650 000 ru vuoittuin. Gielda- ja guovludepartemeantta juolludusreivves Sámediggái lea dasa lassin juolluduvvon 2 100 000 ru doarjja Interregii kapihttala 552 poasttas 72 Našuvnnalš doaibmabijut guolvvuidovddideami várás.</p>
    <p>Oahpahus- ja dutkandepartemeanta (ODD) juolluda várrejuvvon ruđaid Sámediggái kapihttala 226 ja 248, poasttas 21. Eat leat vel ožžon juolludusreivve 2004 várás. 2003 juolludus lei buohkanassii 5 000 000 ru ja juohkásii dáid doaibmabijuide:  Vuođđooahpahusa ja joatkkaoahpusa kvalitehtaovddideapmi, Erenoamáš doaibmagolut  Oahpahusa erenoamáš IKT-doaimmat, Erenoamáš doaibmagolut</p>
    <p>ODDa cuoŋománu 1. b. 2004 juolludusreivves 26 433 000 ru juolludeami oktavuođas kap. 206 poasttas 50 leat sii vel dieđihan juolludeami birra kap. 226 poasttas 21: ”Sámediggi oažži sierra reivves fievrriduvvot buohkanassii 2 000 000 ru kap 226 poasttas 21 sámi vuođđooahpahusa kvalitehtaovddideapmái. Ruđat galget ee. geavahuvvot dárbbašlaš doaibmabijuid earret Oarjelsámeprošeavtta (Oarjelsámegiel oahpahus ruovttuskuvllas) vuođđosupmi sihkkarastit dohkálaš ovdáneami barggus.”</p>
    <p>Poasta 01 Politihkalaš jođiheami doaibmagolut ja poasta 52 Kultuvra</p>
    <p><em type="bold">Politihkalaš dási doaibmagolut</em>3,5 % </p>
    <p><em type="bold">Poasta 01 Namahus Bušeahtta -04Liigejuolud.Ođđasisj. bušRev.buš-04</em> </p>
    <p>Sámediggeráđđi4.355.00035.000200.0004.590.000 Sámedikki dievasčoahkkin4.405.0004.405.000 Sámedikki čoahkkinjođihangoddi220.000130.000350.000 Sámediggejoavkkut2.305.0002.305.000 Sámedikki bearráigeahččanlávdegoddi106.000106.000 Sámedikki doarjjastivra640.000640.000 Sámi parlamentáralaš ráđđi690.000690.000 Sámedikki giellastivra345.000345.000 Sámi giellalávdegoddi840.000840.000 Guolástuspolitihkalaš lávdegoddi70.00070.000 Samedikki nuoraidpolitihkalaš lávdegoddi (SNPL) 324.000324.000 Interreg gozihankom./doarjjastivra 150.000150.000</p>
    <p><em type="bold">Submi14.450.000165.000200.00014.815.000</em>  </p>
    <p><em type="bold">Sámi prentosat  </em>0,0 % </p>
    <p><em type="bold">Poasta 52 Namahus Bušeahtta -04Liigejuolud.Ođđasisj. bušRev.buš-04</em> </p>
    <p>52.9Nissonbláđđi Gába <em type="italic">(sirdojuvvon poasttas 61.1 Dásseárvo doaibmabijut)</em>300.000300.000 52.9Nuorttanaste200.000200.000 52.9Leavedolgi <em type="italic">(sirdojuvvon poasttas 56.3 Mánáidgárddit)</em>200.000-200.000 52.9Nuoraidbláđđi Š300.000300.000 </p>
    <p><em type="bold">Submi1.000.000-200.000800.000</em>  </p>
    <p>Sámediggi mearridii áššiš 43/03 – Sámedikki jagi 2004 bušeahtta juolludit 200 000 ru mánáidbláđđái Leavvedolgi. Dáid ruđaid árvalat juohkit ođđasis eará doaimmaide, ja 2005 bušeahttameannudeamis árvvoštallo juohkit ruđaid ođđasis sámi mánáidbláđđái. Sivvan lea ahte Leavvedolgi ii leat ilbman mihttomeriid mielde (maŋimuččat ilmmai 2001:s).</p>
    <p>Ođđasit juogaduvvon ruđaid evttohit geavahit mánáid ja nuoraid doaimmaide, omd givssiideame eastadeapmái. Sámdiggeráđđi juolluda dáid ruđaid ohcamiid vuođul.</p>
    <p>Sámediggi mearrida ahte Presideantta bálka čuovvu ráđđehusalahtuid bálkká, muhto geahpiduvvo 150 000 ruvnnuin. Presideanta bálkkálasiheapmi čadno ráđđehusalahtuid bálkkálasáhussii ja doaibmagoahtá seamma beaivve go sin bálkkálasáhusat doaibmagohtet. Bálkkálasáhusat doaibmagohtet čakčamánu 1. b. 2004 rájes.</p>
    <p>Bušeahttagolut šaddet čuovvovaččat: 01 Hálddahus unniduvvo 35 000 ruvnnuin 01 Politihkkalaš lasihuvvo 35 000 ruvnnuin</p>
    <p>Sámediggi mearrida ahte Sámedikki čoahkkinjođiheaddjái máksojuvvo seamma ollu go Sámedikki várrepresidentii ollesvirggis. Čoahkkinjođiheaddji mávssu ođasmahttin čuovvu Várrepresideantta mávssu. Bálkkálasáhusat doaibmagohtet čakčamánu 1. b. 2004 rájes.</p>
    <p>Bušeahttagolut šaddet čuovvovaččat: 01 Hálddahus unniduvvo 130 000 ruvnnuin 01 Politihkkalaš lasihuvvo 130 000 ruvnnuin</p>
    <p>Sámedikki vuolggasadji lea ahte čoahkkinjođiheaddji galgá leat gulaskuddanásahus gaskal áirasiid/joavkkuid ja lávdegoddejođiheddjiid/áššejođiheddjiid ja ahte čoahkkinjođiheaddji ráhkkanahttá viidásit geahččalanortnega lávdegottiiguin.</p>
    <p>Poasta 22 Eremoamáš doaibmagolut</p>
    <p><em type="bold">Buohkanast. -Sierra doaibmagolut</em> </p>
    <p><em type="bold">Poasta 22 Namahus Bušeahtta -04Liigejuolud.Ođđasisj. bušRev.buš-04</em> </p>
    <p>22.1Oahpponeavvoráhkadeapmi/FOU1.500.0002.000.0003.500.000 22.3Ođđa diehtojuohkinvuogádagat (ovddeš Intern./datainfo/arkiiva)1.600.0001.600.000 22.6Movttiidahttinbálkkašupmi (ovddeš dásseárvo- ja giellam.)50.00050.000 22.7Konfereanssat 680.000680.000 22.9Finnmárkkuláhka <em type="italic">(ovddeš Sámi vuoigatvuođal. čuovvol.)</em>200.000200.000 22.10JienastuslohkoprošeaktaManntallsprosjekt676.000676.000 </p>
    <p><em type="bold">Submi4.706.0002.000.0006.706.000</em>  </p>
    <p>ODDa 2 000 000 ru liigejuolludusa oktavuođas čujuhuvvo mearkkašumiide čuoggás <span type="quote">”Poasta 50 Juolludeamit departemeanttain”</span>.</p>
    <p>Bargu Finnmárkkulágain lea dál ođđa muttus ee. ráđđádallamiiguin justislávdegottiin, ja dat lea ain vuoruhuvvon bajás Sámedikkis. Maiddái 2004:s leat golut dán barggus sihke hálddahuslaš ja politihkalaš dásis. Dasa lassin šaddet liigegolut Sámedikki oassálastima ja barggu oktavuođa mearraresursalávdegottis ja ráđđádallanprosedyrain ráđđehusain. Jagi 2004 bušeahtas eai leat várrejuvvon ruđat dasa. Sámediggi vuoruha dán hui bajás ja goluid ferte gokčat dán jagi bušeahtas (vejolaš badjebáhcagis) dahje gohččojuvvon seastimiid bokte boahtte jagi. Golut máksojuvvojit poasttas 01 Hálddahusa doaibma ja poasttas 22 Erenoamáš doaibmagolut (Finnmárkkuláhka).</p>
    <p>Sámediggi bivdá Sámedikki doarjjastivrra meannudit  doaibmadoarjjaohcama Maaje AS:s.</p>
    <p>Liigejuolludeapmi Interregii</p>
    <p>Vuolábeale tabeallat čájehit mo Gielda- ja guovludepartemeantta 2 100 000 ru liigejuolludeapmi Interregii juohkása.</p>
    <p><em type="bold">Hálddahusa doaibmagolut</em> </p>
    <p><em type="bold">Poasta 01 Namahus Bušeahtta -04Liigejuolud.Ođđasisj. bušRev.buš-04 +/- 04-Rev 04 Erohus %</em> </p>
    <p>Doaibmagolut-165.000-165.000-165.000Doaibmagolut51.960.000164.500600.00052.724.500764.5001,5 %</p>
    <p><em type="bold">Submi51.960.000-600.00052.559.500599.5001,2 %      </em> </p>
    <p>Sámediggi oažžu teknihkalaš veahki (TA)-ruđaid buohkanassii 164 500 ru Interrega –oasseprográmmas Sápmi ja Åarjelsaemien Dajve prográmma hálddašeapmái.</p>
    <p><em type="bold">57 -Riikkaidgaskasaš doaimmat</em> </p>
    <p><em type="bold">Poasta 57 Namahus Bušeahtta -04Liigejuolud.Ođđasisj. bušRev.buš 04 +/- 04-Rev 04 Erohus %</em> </p>
    <p>57.1Interreg - guovlluguovdasaš oassi1.200.0001.200.0000,0 %           57.1Interreg - Interreg Lulli doaibma100.000100.000100.00057.2Barentsovttasbargu50.0000,0 %           57.2Barents eamiálbmotkantuvra Murmánskkas 150.0000,0 %           57.3Eará riikkaidgaskasaš doaimmat300.0000,0 %           57.4Interreg III A Lulli Ruo?a-Norga Aerjel833.400833.400833.40057.5Interreg III A Davvi Sápmi1.002.1001.002.1001.002.10057.6Doarjagat rájáidrasttildeaddji sámi organisašuvnnaide549.000549.0000,0 %</p>
    <p><em type="bold">Submi2.249.0001.935.5004.184.5001.935.50086,1 %       </em> </p>
    <p>1 935 500 ru reastaruđat Interreg – oasseprográmmii Sápmi ja Åarjelsaemien Dajve juohkásit ná:   100 000 ru leat várrejuvvon Åarjelsaemien Dajve doibmii, nappo teknihkalaš veahki ruđat   833 400 ru leat čadnojuvvon stáhta oassái Interreg ruhtadeamis, Lulli Ruoŧŧa-Norga   1 002 100 ru leat čadnojuvvon stáhta oassái Interreg ruhtadeamis, Davvi Sápmi</p>
    <p>Sámegiela korrektuvraprográmma</p>
    <p>Sámedikki mihttomearri ja doaibmabijut sámegiela korrektuvraprográmma várás elektrovnnalaš teakstagieđahallama oktavuođas boahtá ovdan Sámedikki stáhtabušeahtas 2005, áššis 34/03. Dalle ovdehuvvui prošeakta 19 100 000 ru buohkanasrámmain daid molssaeavttuid vuođul, mat addet viidáseamos fálaldaga geavaheaddjiide ja plánejuvvon čađahemiin 3 jagis.</p>
    <p>Sámediggi oaivvilda ahte elektrovnnalaš korrektuvraprográmma sámegiela várás lea dehálaš bargoneavvu sámi giellaovdaneapmái, dasa maid čujuhuvvo Sámedikki evttohusas Stádabušehttii 2005, áššis 34/03. Sámediggi deattuha ahte lullisámi, julevsámi ja davvisámi korrektuvraprográmma ferte ráhkadit.</p>
    <p>Sámediggi oaivvilda ahte Stuoradikkis ja ráđđehusas lea bajimus ovddasvástádus dasa ahte sámegiella ovdána seamma eavttuid mielde go eará dárogielat Norggas. Ealli sámegillii lea eaktu ahte leat heivehuvvon bargoneavvut mat dagahit ahte sámegiella doaibmá IT teknologiija ektui.</p>
    <p>Sámediggi oaivvilda ahte ovddasvástádus dievas ruhtadeapmái divrras teknihkalaš bargoneavvuide vai sámegiella ovdána, lea Stuoradikkis ja Ráđđehusas. Sámegielas galgá leat seamma ekonomalaš ovdanahttinvejolašvuođat go dan guovtti dárogiela čállingielas, girjegielas ja ođđadárogielas. Sámedikki sisaboahtu boahtá jahkásaččat stádabušeahta bokte ja Sámedikkis ii leat váldi lasihit iežas sisaboađu. Sámediggi lea, evttohusastis stádabušehttii, čalmmustahttán minimumdárbbu go galgá ovdánahttit sámegiela ja lávdegottis lea dat oaidnu ahte ovddasvástádus gielladoaimmaid ruhtadit ja ovdánahttit divrras teknihkalaš bargoneavvoráhkadeapmái lea Stuoradikkis ja ráđđehusas.</p>
    <p>Sámedikki ruhtadanoassi go guoská prošeavtta  álggaheapmái 2004:s gokčojuvvo poasttas 53.2 Hálddašanguovlluid giellaprošeavttat nu go Sámediggeráđđi evttoha.</p>
    <p>Sámediggi meannuda boahttejagi prošeaktagoluid go Sámediggi meannuda Sámedikke 2005 bušeahta.</p>
    <p>Sivas go juolludeaddji eiseválddit leat gáibidan ahte Sámediggi maid galgá leat mielde ruhtadeamen prošeavtta, de lea prošeakta dál sakka unniduvvo álgo plánaid ektui.</p>
    <p>Prošeakta plánejuvvo álggahuvvot borgemánu 1. b. 2004, ja plánejuvvo čađahuvvot 3 jagis.</p>
    <p>Maŋŋá prošeaktačađaheami lea boađus:  Davvisámegiell: stávendárkkisteapmi ja sátnejuohkinprográmma   Julevsámegiella: stávendárkkisteapmi</p>
    <p>Golut eaktuduvvojit ruhktaduvvot ná:</p>
    <p><em type="bold">Ruhtadeaddjit: Submi </em>Departemeanttat (GGD ja ODD) ja earát  6 000 000 ru Sámediggi  5 300 000 ru <em type="bold">Submi  11 300 000 ru </em></p>
    <p>Sámediggi čađaha prošeavtta ”Sámegiela korrektuvraprográmma elektrovnnalaš teakstagieđahallama várás“  buohkanassii 11 300 000 ru gollorámma siskkabealde. Sámediggi ruhtada ieš prošeavtta eanemusat  5 300 000 ruvnnuin 4 bušeahttajagi badjel. Muđui eaktuduvvo olggobeale ruhtadeapmi.</p>
    <p>Sámedikki oassi goluin prošeavtta álggaheami ja čađaheami oktavuođas 2004:s gokčojuvvo go ođđasis juogada ruđaid poasttas 53.2 Giellaprošeavttat hálddašanguovllu siskkabealde. Maŋit jagiid prošeaktagolut gokčojit Sámedikki dábálaš bušeahtain. Eaktun lea ollislaš prográmma olggobeale ruhtadeapmi. Prošeakta ii álggahuvvo ovdalgo ollislaš ruhtadeapmi lea čovdojuvvon.</p>
    <p>Sámediggeráđđi bivdá ahte 2005 bušeahtaovddideamis buktet evttohusa doaimmaide mat leat dárbbašlaččat  lullisámegiela vuođđobargui. Dát ferte dahkkot vai lullisámegiela korrektuvraprográmma galgá sáhttit ráhkadit lagamus áiggis. Lullisámegiela ektui ii leat vuođđobargu dáhkkon, nu ahte ii sáhte váldot fárrui kurrektuvraprográmmas dán vuoru.</p>
    <p><em type="bold">Hálddahusa doaibmagolut</em> </p>
    <p><em type="bold">Poasta 01 Namahus Bušeahtta -04Liigejuolud.Ođđasisj. bušRev.buš-04 +/- 04-Rev 04 Erohus %</em> </p>
    <p>Doaibmagolut-165.000-165.000-165.000Doaibmagolut51.960.000164.500600.00052.724.500764.5001,5 %</p>
    <p><em type="bold">Submi51.960.000-600.00052.559.500599.5001,2 %      </em> </p>
    <p xml:lang="nob"><em type="bold">Buohkanastabealla - Samisk språkSámegiella</em> </p>
    <p><em type="bold">Poasta 53 Benevnelse Bušeahtta -04Liigejuolud.Ođđasisj. bušRev.buš-04 +/- 04-Rev 04 Erohus %</em> </p>
    <p>53.1Guovttegielalašvuođadoarjagat33.850.00033.850.0000,0 %        53.2Giellaprošeavttat hálddašanguovllu siskkabealde2.600.000-600.0002.000.000-600.000-23,1 %     53.3Giellaprošeavttat hálddašanguovllu olggobealde2.450.0002.450.0000,0 %        53.4Giellaguovddážat3.150.0003.150.0000,0 %</p>
    <p><em type="bold">Submi42.050.000-600.00041.450.000-600.000-1,4 %     </em> </p>
    <p>Ášši meannudeapmi loahpahuvvui duorastaga miessemáni 27. b. 2004 dii. 14.55.</p>
    <p>Vuođđogiella: sámegiella</p>
    <p xml:lang="krl">Ášši 24/04</p>
    <p>Sámegiella lea čaffat! - Sámediggeráđi dieđáhus sámegiela birra</p>
    <p>Ášši meannudeapmi álggahuvvui miessemánu 27.b. 2004 dii. 15.00</p>
    <p xml:lang="vep">Arkiva</p>
    <p>SF-549 Arkiiváššenr.</p>
    <p>I  Áššebáhpirat</p>
    <p>Nr  Beaivi    Geas/Geasa Tihttal</p>
    <p>1.    Sámegiella lea čaffat – Sámediggeráđi dieđáhus, sáddejuvvon áirasiida 29.03.2004</p>
    <p>Áššejohtu:</p>
    <p>Lávdegoddi, ráđđi,  komitea, foanda Beavi Áššenr</p>
    <p>Sámediggeráđđi 18.03.2004 R19/04 Bajásšaddan- ja oahppolávdegoddi 24.05.2004  Sámedikki dievasčoahkkin 28.05.2004 024/04</p>
    <p>II  Evttohusat ja mearkkašumit</p>
    <p>Sámediggeráđi mearrádusárvalus lávdegoddái</p>
    <p>Sámediggi váldá diehtun Sámediggeráđi dieđáhusa sámegiela birra ja doarju dieđáhusa vuoruhanevttohusaid.</p>
    <p>Bajášaddan- ja oahppolávdegoddi 002/04</p>
    <p>Áššeovddideaddji:   Berit Ranveig Nilssen Suoivvanáššeovddideaddji:  Anders Urheim</p>
    <p>Evttohus lávdegotti unnitlogus, bargiidbellodaga sámediggejoavku Sten Jønsson, Josef Vedhugnes, Anders Urheim og Berit Oskal Eira.</p>
    <p>1. Evttohus</p>
    <p>Sámediggi lea duhtavaš go Sámediggeráđđi ovddida dieđáhusa sámegiela birra. Dieđáhus addá buori gova sámegiela dálá dili birra. Sámediggi oaidná goitge ahte dieđáhus lea mielddisbuktán muhtin mearkkašumiid ja gažaldagaid guoskevaš giellakonsuleanttain, ja earáinge. Sámediggi oaidná maid ahte beroštupmi giellaovddidandoaimmaide lea ollu stuorát go dat ressurssat maid Sámediggi juolluda.</p>
    <p>Dán dihte bivdá Sámediggi ahte Sámediggeráđi sádde dáid gažaldagaid maid dieđáhus ovddida viiddis gulaskuddamii geavaheddjiide, organisašuvnnaide, suohkaniidda, eiseválddiide ja earáide geaidda ášši gullá.</p>
    <p>Sámediggi bivdá ahte Sámediggeráđi dieđáhus sámegiela birra, ”Sámegiella lea čaffat!”, sáddejuvvo gulaskuddamii guoskevaš suohkaniidda ja fylkkagielddaide, ja eará guoskevaš ásahusaide ja joavkkuide. Sámediggeráđđi buktá de ođđa mearrádusevttohusa Bajásšaddan- ja oahppolávdegoddái nu ahte lea vejolaš dievasčoahkkimis gieđahallat ášši skábmamánus 2004.</p>
    <p>Mearkkašumit</p>
    <p>Lávdegoddi, NSR:a ovttasbargojoavkku lahtut Sven-Roald Nystø, Åge Nordkild , Berit Rannveig Nilssen ja John Harald Skum ja Guovddašbellodaga Sámediggejoavku Jon Erland Balto ja Svein Peter Pedersen, Bargiidbellodaga sámediggejoavku Sten Jønsson, Josef Vedhugnes, Anders Urheim ja Berit Oskal Eira ja Gaska-Norlánda Sijdda ja Guovdageainnu Dáloniid listu Stig Eriksen.</p>
    <p>1. mearkkašupmi</p>
    <p>Lávdegoddi lea duhtavaš go sámediggeráđđi buktá ovdan dieđáhusa sámegiela birra gieđahallamii Sámidikki dievasčoahkkimi. Dieđáhus addá buori gova sámegiela dáláš dilisja lea buorre vuođđun digaštallat Sámedikki boahttevaš vuoruhemiid mat gusket sámigiela ovdáneapmái Norggas.</p>
    <p>Lávdegoddi lea ovttaoaivilis ahte lea stuora dárbu buktit sámegiela oidnosii buot almmolaš  oktavuođain ja ahte eanet lágat, láhkaásahusat, njuolggadusat ja skovit jorgaluvvojit sámegillii. Lávdegoddi doarju maid áŋggirdeami sámegiela ovddas ja dás mii jurddait earenoamažit ávžžuhusdoaimma birra man namma lea <span type="quote">”Sámegiella lea čaffat”</span> mii lea eanemusat nuoraide jurddašuvvon.</p>
    <p>Lávdegoddi oaivvilda ahte lea dehálaš ahte sámegiella lea váldogiellan Sámedikki hálddašeamis sihke hálddahus- ja gulahallangiellan. Lávdegoddi lea maid duhtavaš go sihke lahtut ja bargit ožžot vejolašvuođa oahppat sámegiela.</p>
    <p>Lávdegoddi lea ovttaoaivilis ahte  julev- ja oarjelsámegiella ferte earenoamažit gozihuvvot ja ahte giellaprošeavttat vuoruhuvvojit guovlluin gos sámegiella ii leat nu nanus.</p>
    <p>Lávdegotti mielas lea hirbmat dehálaš ahte Sámelága giellanjuolggadusat evaluerejuvvojit nu ahte oažžu dieđuid dan birra ahte doibmet go giellanjuolggadusat nugo ulbmil lea. Lávdegoddi doarju dan viidáset barggu korrektuvra- ja lohkansyntesaprográmmain</p>
    <p>Lávdegoddi oaidná dan hui dehálažžan ahte addo doarjja giellaovdanáhttinprográmmii mii boahtá mánáide ja nuoraide buorrin.</p>
    <p>Lávdegoddi hálida deattuhit ahte lea dehálaš ahte boahtá ođđa terminologiija surggiide main dat dál váilu.</p>
    <p>Lávdegoddi oaivvilda ahte dán dieđáhusas livččii galgan leat sierra kapihtal mii váldá ovdan giellaovttasbarggu riikkarájáid rastá gos iešguđetlágan ovttasbargodoaimmat čuvgejuvvojit ja vuoruhuvvojit. Viidáseappot oaivvilda lávdegoddi ahte mánáidgirjjit galggašedje jorgaluvvot sámegillii nu ahte movttiidahttit mánáid lohkat eambbo sámegiel girjjiid.</p>
    <p>Lávdegoddi doarju daid vuoruhanevttohusaid mat leat dieđáhusas ja cuige dasa ahte dát gieđahallojuvvojit  jáhkásaš bušeahttameannudemiin Sámedikkis.</p>
    <p>2. mearkkašupmi</p>
    <p>Lávdegoddi čujuha alit oahpu kvalitehtaođastussii mii gustogođii čakčat 2003 ja oaivvilda ahte Sámedikki galggašii ovdagihtii gávdnat strategiija movt alit oahpahus sámegielas galgá sihkkarastojuvvot ja ovddiduvvot buoremus vugiin ođđa ođastusa oktavuođas. Erenoamáš deaŧalaš lea ahte Sámediggi ovttasráđiid oahpahusásahusaiguin nugo Sámi allaskuvllain ja Romssa universitehtain ovddida rámmaid ja sisdoalu dan ođđa bachelordássái sámegielas.</p>
    <p>Lávdegoddi áigu giellaplánaid ođasmahttima oktavuođas riddo- ja vuotnaguovlluid vásta ja Ofuohta/LulliRomssa vásta čujuhit ahte lea dárbu konkretiseret makkár jurdagat dat leat dán ođasmahttima duogábealde. Deaŧalaš lea fuolahit dáin suopmaniin, dan botta go boarreset sohkabuolva ain lea eallimin. Báikkálaš suopman- ja ealáhussániid ferte váldit atnui báikkálaččat heivehuvvon oahpponeavvuide.</p>
    <p>3. mearkkašupmi</p>
    <p>Mearrasámi suopmanat gullojit ain,  muhto leat eanaš guovlluin jávkame. Dál lea hoahppu duođaštit ja registreret mearrasámi suopmaniid. Lávdegoddi atná dárbbašlažžan dutkama bokte oidnosii oažžut suopmaniid.</p>
    <p>4. mearkkašupmi</p>
    <p>1. Álggahus  (s.4, 4. cealkka) Jus sámegielas, kultuvrras ja sámi servvodateallims galga leat boahtteáigi, lea dárbbašlaš nannet sámegielat servvodagaid doppe gos lea vejolaš.</p>
    <p>5.11.3 vuoruhuvvon doaimmat (s. 23) Ođđa čuoggá: Sámediggi áigu bargat dan ála ahte ráhkaduvvojit arenat sámi mánaide ja nuoraide gos sámegiella hupmojuvvo.</p>
    <p>Lávdegotti eanetlohku, NSR:a ovttasbargojoavkku lahtut Sven-Roald Nystø, Åge Nordkild , Berit Rannveig Nilssen ja John Harald Skum, Guovddašbellodaga sámediggejoavku Jon Erland Balto ja Svein Peter Pedersen ja  Gasska- Norlánda Sijdda ja Guovdageainnu Dáloniid listu Stig Eriksen.</p>
    <p>5. mearkkašupmi</p>
    <p>Lávdegoddi lea duhtavaš go leat plánen ásahit giellaguovddáža Bihtámsámi guvlui, vrd. ášši 44/02 mearrádusa, 2004 Stáhtabušeahtta.</p>
    <p>6. mearkkašupmi</p>
    <p>3.7 Ovttasbargošiehtadusat fylkkagielddaiguin Lávdegotti eanetlohku deattuha ahte Sámediggi han dat lea dahkan ovttasbargošiehtadusa Finnmárkku ja Romssa fylkkagielddaiguin ja danne galgá Sámediggi maiddái dahkat šiehtadusa fylkkagielddaiguin oarjelsámeguovllus. Eanetlohku lea ovttaoaivilis ahte Sámediggi dat galgá oččodit ovttasbargošiehtadusa Norlándda ja Romssa fylkkagielddaiguin dan guovllu ektui mii lea báhcán, vai maiddái dat ge guovlu gártá mielde.</p>
    <p>5.3.1 Vuoruhuvvon doaibmabijut - lassičuokkis Lávdegotti eanetlohku čujuha ahte Sámediggi gieskat lea mearridan ođđa njuolggadusaid doarjaga juohkimii Sámedikkis. Njuolggadusat gusket maiddái giellaprošeaktadoarjagiidda. Ruđaid ulbmil ja juohkineavttut leat mearriduvvon juohkinnjuolggadusain. Sii guđet ožžot doarjaga galget sáddet raportta mas earret eará galgá oidnot ahte lea go doaibmabidju čađahuvvon. Lávdegotti eanetlogu mielas ii leat ulbmillaš dahkat ođđa njuolggadusaid oanehis áiggi maŋŋá go Sámedikki dievasčoahkkin lea meannudan ášši ja mearridan ođđa njuolggadusaid.</p>
    <p>5.7 Sámegiela hálddašanguovllu viiddideapmi Lávdegotti eanetlohku diehtá ahte Sámediggeráđđi ollu gerddiid lea váldán ovdan Stuorradikkiin ja Ráđđehusain Sámedikki mearrádusa - ahte fertejit juolluduvvot liige ruđat sámegiela hálddašanguovllu viiddideami oktavuođas. Dát lea maŋimuštá deattuhuvvon Sámediggeráđi reivves Sámedikki presideantta bokte gieldalávdegoddái dan oktavuođas go Stuorradiggi meannudii Sámedikki 2002 jahkedieđáhusa dál giđđat.</p>
    <p>5.8 Giellaguovddážat Lávdegotti eanetlohku ii leat ovttaoaivilis ahte giellaguovddážiin galgá leat ovttalágan hápmi ja doaibma, danne go giellaguovddážat fertejit ásahuvvot báikkálaš dárbbuid vuođul. Eanetlogu oaivila mielde lea deaŧalaš ahte giellaguovddážat gozihit veaháš iešguđetlágan doaimmaid, nu ahte dat fuolahit buot dain doaimmain maidda lea dárbu ollislaččat. Giellaguovddážiin galgá dattetge leat ovttasbargu fierpmádaga bokte nu ahte buohkat servet ollislaš gelbbolašvuhtii. Eanetlohku oaivvilda ahte Sámediggi ferte váldit álgaga giellaguovddážiid ektui, vai ásahuvvo fierpmádat oassin ollislaš gelbbolašvuođa geavaheames.</p>
    <p>Lávdegotti eanetlohku oaivvilda ahte giellaguovddážat dárbbašuvvojit maiddái sámegiela hálddašanguovllu siskkobealde ja čujuha ahte doarjja guovddážiidda hálddašanguovllus váldojuvvo dain guovttegielalašvuođa ruđain mat juolluduvvojit hálddašanguovllu gielddaide. Muđui leat guovddážiidda sihke olggobealde ja siskkobealde hálddašanguovllu ovttalágan doarjjasupmit.</p>
    <p>Lávdegotti eanetlohku deattuha ahte Sámediggi ii jođit giellaguovddážiid ja dat galget dieđusge leat friija organisašuvdnastruktuvran. Lávdegotti eanetlohku háliida ahte Sámediggi ii galgga searvat giellaguovddážiid organiseremii dahje daid beaivválaš doibmii. Go Sámediggi oažžu raporttaid guovddážiid doaimma birra, de lea eanetlogu oaivila mielde doarvái go Sámediggi nie oažžu dieđuid guovddážiid doaimma birra.</p>
    <p>Lávdegotti eanetlohku čujuha daid positiiva vásihusaide mat Sámedikkis leat giellaguovddážiid doaimma ektui ja oaivvilda ahte dain lea stuorra mearkkašupmi sámegiela nannemii dain guovlluin gos giellaguovddážat leat ásahuvvon.</p>
    <p>Lávdegotti eanetlohku lea hui duhtavaš dainna bargguin mii dahkkojuvvo giellaprošektaruđaiguin ja čujuha ahte dat ruđat mat várrejuvvojit dán ulbmilii leat lassánan jahkásaččat. Lávdegotti eanetlohku lea dattetge ovttaoaivilis ahte Stuorradiggi galggašii juolludit eanet ruđaid Sámediggái vai Sámediggi sáhttá nannet barggu sámegiela ođđasis ealáskuhttimiin ja ealáskuhttimiin, erenoamážit hálddašanguovllu olggobealde.</p>
    <p>5.8.2 Strategalaš áŋgiruššansuorggit Lávdegotti eanetlohku čujuha vuoruhemiide gielladieđáhusas iige sáhte doarjut BB mearkkašumiid go guoská strategalaš áŋgiruššansurggiiide.</p>
    <p>5.11 Mánát ja nuorat Lávdegotti eanetlohku diehtá ahte Sámediggeráđđi lea ollu oktavuođain ovddidan Ráđđehussii ahte lea dárbu rievdadit Oahpahuslága § 6-2 ja čujuha ahte dievasčoahkkin lea boahtán diehtit dán birra Sámediggeráđi doaibmadieđáhusa bokte ja go ráđđi lea vástidan gažaldagaide dán birra máŋgii dán áigodagas.</p>
    <p>5.12 Giellaovddidandoaimmat vuoras olbmuid várás Lávdegotti eanetlohku čujuha ahte lasáhusat bušeahtas iešguđet lágan doaibmabijuide meannuduvvojit jahkásaš bušeahtain. Dát guoská maiddái daid ruđaide mat juolluduvvojit sámegiela váste olggobealde hálddašanguovllu.</p>
    <p>5.18 Sámegiela evalueren Lávdegotti eanetlohku čujuha daid rievdadusaide maid Stuorradiggi lea mearridan Sámelágas go guoská sámegiela ovddidanovddasvástádussii, mas oidno ahte Ráđđehusas dat ain lea bajimuš ovddasvástádus sámegiela ovddideames. Sámediggi várre ruđaid sámegiela ovddideapmái daid rámmaid siskkobealde maid Sámediggi áiggis áigái oažžu geavahussii.</p>
    <p>Lávdegotti eanetlohku čujuha alit oahpu kvalitehtaođastussii mii gustogođii 2003 čavčča ja oaivvilda ahte Sámediggi galggašii ovdagihtii gávdnat strategiija movt alit oahpahus sámegielas galgá sihkkarastojuvvot ja ovddiduvvot buoremus vugiin ođđa ođastusa oktavuođas. Erenoamáš deaŧalaš lea ahte Sámediggi ovttasráđiid oahpahusásahusaiguin nugo Sámi allaskuvllain ja Romssa universtitehtain ovddida rámmaid ja sisdoalu dan ođđa bachelordássái sámegielas.</p>
    <p>Lávdegotti eanetlohku áigu giellaplánaid ođasmahttima oktavuođas riddo- ja vuotnaguovlluid váste ja Ofuohta/Lulli-Romssa váste čujuhit ahte lea dárbu konkretiseret makkár jurdagat dat leat dán ođasmahttima duogábealde. Deaŧalaš lea fuolahit dáin suopmaniin, dan botta go boarraset sohkabuolva ain lea eallimin. Báikkálaš suopman- ja ealáhussániid ferte váldit atnui báikkálaččat heivehuvvon oahpponeavvuide.</p>
    <p>Lávdegotti unnitlohku Bargiidbellodaga sámediggejoavku Sten Jønsson, Josef Vedhugnes, Anders Urheim ja Berit Oskal Eira.</p>
    <p>7. Mearkkašupmi</p>
    <p>1 Álgu</p>
    <p>Lasáhus vuosttaš teakstabinnái:</p>
    <p>Lávdegotti unnitlohku fuomášuhttá ahte <em type="italic">Sámediggeráđi dieđáhus sámegiela birra – Sámegiella lea čaffat!</em>, maid Sámediggeráđđi lea ovdanbuktán, hálida hábmet áigeguovdilis mihttomeriid, hástalusaid ja doaibmabijuid sámegillii, ovddimustá Norgga bealde. Lávdegotti unnitlohku sihtá láhčit dili sámekultuvrra girjjatvuođa seailluheapmái ja ovdáneapmái. Sámegiela,  kultuvrra,  servodateallima ja sámegiela gielalaš variašuvnnaid seailluheapmi, nannen ja dili láhčin leat danin áibbas guovddáš mihttomearit. </p>
    <p>3 Sámedikki giellabarggu vuđđu</p>
    <p>Ođđa čuokkis 3.1 Sámi oppalaš oaidnu (Ovdalaš čuokkis 3.1 Stáda ovddasvástádus sámegielas rievdaduvvo 3.2 čuokkisin:</p>
    <p>Lávdegotti unnitlohku hálida deattuhit ahte sámi eallimis ja jurddašanvuogis lea olmmoš álo oassin oppalašvuođas, mas ii mana váldit eret ovttaskas oasi váikkuhan haga oppalašvuhtii. Dát guoská olbmo gaskavuhtii lundui ja oskui, sihke ealáhussii ja hálddahussii, árgabeaieallimii, kultuvrii, gillii ja identitehtii. Dehálaš oassi Sámedikki giellapolitihkas ferte leat ahte sámit – beroškeahttá orrunsajis, geografiijas ja duogážis, besset vásihit ahte sin vuđolaš vuoigatvuođat bearraigehččojuvvojit albmaládje.</p>
    <p>Sámedikki giellarahčamusat fertejit vuođđudit dakkár ipmárdusa sámi oppalašoainnus rahčamusaid hárrái sámegielain.</p>
    <p>3.2 Stáhta ovddasvástádus sámegillii</p>
    <p>Lassin vuosttaš oassái:</p>
    <p>Lávdegotti unnitlohku čujuha ahte Norgga eiseválddiin lea álbmotrievtti ja nášunála rievtti bokte geatnegasvuohta láhčit dili nu ahte sámi álbmot sáhttá sihkarasttit ja ovddidit iežas giela, kultuvrra ja servvodateallima. Lávdegotti unnitlohku vuordá ahte riika eiseválddit devdet nášunála ja riikaidgaskasaš geatnegasvuođaid sámi álbmoga ektui.</p>
    <p>Sámi álbmot hálida sihkkarastit ja nannet sin giela, kultuvrra ja servvodateallima. Vuoigatvuohta lea čállon Vuođđolága paragrafii 110A (Sameláhka). Stáhta eiseválddiin – sihke nášunála , guovllulaččat ja báikkálaččat – lea stuora ovddasvástádus láhčit dili nu ahte dat ollašuvvá.  Stáhta eiseválddit leat erenoamážit geatnegáhtton láhčit dili dainna lágin ahte sápmelaččat ieža besset hutkat, ovddidit, organiseret ja jođihit diekkár doaimmaid Sámelága ulbmiiid mielde. Unnitlohku oaivvilda ahte dat ii leat ollášuvvon dálá dilis.</p>
    <p>Unnitlohku oaivvilda ahte dássážii eai leat eavttut dan láhkái ahte lea vejolaš addit buori fálaldaga sámi álbmogii, ja erenomážit sámi mánáide ja nuoraide. Unnitlohku diehtá ahte dien vuođul fertejit sámi organisašuvnnat, joavkkut ja ovttaskas olbmot ieža doaimmahit ja fállat bálvalusaid, erenoamážit dáin surggiin; bajásšaddan, astoáigi, valáštallan ja kultuvra.</p>
    <p>Lávdegotti unnitlogu árvvoštallamiid mielde, geatnegahttá Sámeláhka almmolaš eiseválddit maiddái láhčit dili nu ahte sápmelaččat iešguđetge lágán organiserema bokte ožžot vejolašvuođa čađahit doaimmaid, ee addit doarvái ekonomalaš doaibmadoarjaga organisašuvnnaide ja konkrehta doaimmaide ja prošeavttaide, dan ektui go almmolaš eisevalddiin ii leat máhttu dan dahkat. Almmolaš eiseválddit ja doaimmahusat fertejit leat erenoamážit geatnegahtton daid beliid fuolahit ja addit sámi organisašuvnnaide buori vuođu jođihit diekkár dárbbašlaš servvodatdoaimmaid.</p>
    <p>Dát mielddisbuktá dávja ahte lea vejolašvuohta atnit iešguđetge lágán resurssaid mat muđui eai gávdo. Dat sáhttá nannet gullevašvuođa sámi birrasiidda ja hukset lagasvuođa mii oahpista sámi árbevieruide ja gillii. Viidásit mielddisbuktá dat fas buori sámi identitehtagullevašvuođa/dovddu ja vásáhusaid.</p>
    <p>3. 7 Ovttasbargošiehtadusat fylkkagielddaiguin</p>
    <p>Lávdegotti unnitlohku lea oahpis šiehtadusaide mat leat soabaduvvon Romssa ja Finnmárkku fylkkagielddaiguin, ja ahte lea sullasaš šiehtadus ráhkaduvvome gaskal Sámedikki ja Nordlándda, Davvi- Trøndelága, Lulli- Trøndelága ja Hedmárkku fylkkaid.</p>
    <p>Unnitlohku hálida mearkkašit ahte dan oktavuođas lea lunddolaš hukset sullásaš ovttasbargošiehtadusa Nordlándda fylkkain - davábeal Sáltoduoddara - dan berrešii farggamusat gárvvistit ja ovdandivvut Sámediggái politihkalaš gieđahallamii. Unnitlohku oaivvilda ahte dakkár šiehtadus ferte leahkit lasiheaddjin ja bagadussan lullisámi giellaguvlluide Norggas .</p>
    <p>4. Giela birra oppalaččat Lávdegotti unnitlohku vuordá ahte go dieđáhus galgá gieđahallojuvvot, de biddjo earenoamáš fokus sámegillii, dan golmma váldogilii Norggas; davvi-, lulli ja julevsámegillii. Norggas leat geatnegasvuođat go lea dohkkehan Europaráđi skábmamánu 5. b. 1992 lihtu Den europeiske pakten om regions og – minoritetsspråk. Juohke sápmelažžii gii hálida lohkat ja čállit sámegillii fertejit<em type="bold"> </em>sihkkarastojuvvot dakkár rievttit. Lávdegotti unnitlohku mearkkaša ahte dát ferte maiddái oidnot duohtavuođas, sihke ekonomalaččat ja hálddašeamis.      </p>
    <p>5. Sámedikki vuoruhandoaimmat Lávdegotti unnitlohku oaivvilda ahte Sámedikki váldoulbmil lea bargat sámegiela ja sámi<em type="bold"> </em>ideantitehta<em type="bold">, </em>ealáhusa ja kultuvrra ovddidemiin buot sápmelaččaide. Sámedikkis lea giellavuoruheamis earenomáš ovddasvástádus sámi mánáide ja nuoraide.   </p>
    <p>Jus galgá ollašuhttit daid ulbmiliid, de oaivvilda lávdegotti unnitlohku ahte Sámediggi ferte: -  doarjut, álggahit, ovdánahttit, organiseret ja jođihit doaimmaid mat leat buot sápmelaččaid váras -  doaimmalaččat bargat sámi mánáid ja nuoraid bajásšaddaneavttuid buoridemiin. -  struktuvrralaččat dagahit ahte ráhkaduvvojit positiivvalaš sámi birrasat, heivehit sosiála sámi birrasiid ja fierpmádagaid gos sámit besset positivvalaččat ja konstruktiivvalaččat ovdánahttit iežaset gullevašvuođa ja giela. -  konkrehta ja eará doaimmaid bokte dagahit ahte sámi mánáid ja nuoraid ideantitehta, iešdovdu ja iešluohttámuš nanusmuvvo.  -  gáhttet, ovdánahttit ja gaskkustit sámi gelbbolašvuođa ja máhtu.</p>
    <p>Lávdegotti unnitlohku lea árvvoštallan ahte lea dehálaš čohkket, hukset, vuogádahttit, bisuhit, heivehit, láhčit ja gaskkustit guoskevaš dieđuid ja duođaštusaid sámi giellaovdáneami várás. Lávdegotti unnitlohku oaivvilda ahte lea dehálaš gávdnat čovdosiid ja reaidduid, mat áimmahuššet oppalaš sámegiela áŋgiruššama. Davvisámegieljoavku lea stuorimus logu mielde. Norgga bealde gávdnojit maid unnit joavkkut main leat iežaset identitehta, kultuvra ja giella/suopman. Julev- ja oarjelsámegiela áŋgiruššan lea earenoamáš dilis ja gáibida sierra doaimmaid. Dasa lassin gávdnojit unnit giellajoavkkut/suopmanat nu go bihtán-, čohkkirassuopman,  ja mearrasámi suopmanat j.n.a. mat leat rášes dilis ja maid berre áimmahuššat nu guhkás go vejolaš. Lávdegotti unnitlohku áigu láhčit diliid gáhtten ja ovdánahttin dihte sámi kultuvrra ja giela eatnatvuođa ja álggahit doaimmaid maiguin olaha dakkár mihttomeriid. Sámediggi árvvoštallá ásahit giella- ja gelbbolašvuođaguovddážiid maiddái daidda guovlluide.</p>
    <p>Sámediggeráđi dieđáhus muitala našunála ja riikkaidgaskasaš geatnegasvuođaid birra sámegiela ektui. Lea stáda eiseválddiid ja Sámedikki ovttasvástadus áimmahuššat ja ovdánahttit sámegiela. Lávdegotti unnitlohku sávvá árjjaleabbo sámegielgeavaheami ja áigu láhčit nu ahte sámegiella geavahuvvo eambbo almmolašvuođas.</p>
    <p>5.3.1 Vuoruhuvvon doaibmabijut – liigečuokkis: - Bajásšaddan- ja oahppolávdegotti unnitlohku ovddida evttohusa ahte Sámediggi gáibida suohkaniid, fylkkasuohkaniid ja ásahusaid/organisašuvnnaid hálddašanguovllu olggobealde ovdanbuktit mo geavahit ruđa maid ožžot Sámedikkis, nu ahte diehtu ja gelbbolašvuohta mii čoggo sáhttá jotkot ja sirdot earáide.</p>
    <p>5.5 Suohkanat sámegiela hálddašanguovllu siskkobealde Bajásšaddan- ja oahppolávdegotti unnitlohku ii sáhte dohkkehit ahte guovttegielalašvuođa ruđat geavahuvvojit eará doaimmaide, ovdal go evaluere daid geavaheami.</p>
    <p>5.7 Sámegiela hálddašanguovllu viiddideapmi Bajásšaddan- ja oahppolávdegotti unnitlohku čujuha dievasčoahkkináššái 02/03 - <em type="italic">Sámegiela hálddašanguovllu viiddideapmi</em>. Bajásšaddan- ja oahppolávdegotti unnitlohku mihtte ahte ášši sierranasat gustoi Divttasvuona suohkana sámegiela hálddašanguovllu searvamii, muhto dáhttu deattuhit dievasčoahkkima ovttajienalaš mearrádusrievdama áššái: <em type="italic">”Sámediggi bivdá Ráđđehusa juolludit ruđaid movttidahttindoaibman eará suohkaniidda vai veahkehivččii daid árvvoštallat ja ráhkkanit vejolaš sámegiela hálddašanguovllu searvamii.”  </em></p>
    <p>5.8 Giellaguovddážat Bajásšaddan- ja oahppolávdegotti unnitlohku oaivvilda ahte giellaguovddážiid ásaheapmi lea mávssolaš ovdáneapmi čalmmustahttit ja ovddidit sámegiela váttisvuođaid ja guovddážat leat dehalaš gaskaoamit Sámedikki giellaáŋgiruššamis. Bajásšaddan- ja oahppolávdegotti unnitlohku dáhttu liikká mearkkašahttit ahte iešguđet giellaguovddážiin lea iešguđet mihttu ja doaibma ja lea dárbu eanet ovttastahttojuvvon plánii ja giellaguovddážiid áŋgiruššama evalueret, earenoamážit go guoská makkár barggut, guovloviidodat, doaimmat jnv. dain galget leat.</p>
    <p>Bajásšaddan- ja oahppolávdegotti unnitlogu árvvoštallama mielde lea dárbu eanet giellaguovddážiidda. Bajásšaddan- ja oahppolávdegotti unnitlohku diehtá ahte leat erohusat giellaguovddážiin dan ektui leatgo olggobealde vai siskkobealde sámegiela hálddašanguovllu. Muhtin guovlluin leat sápmelaččat eanetlogus, gos sámegiella lea ovttastahtton suohkana vuogádagaide ja sektorovttasbargui. Bajásšaddan- ja oahppolávdegotti unnitlogu árvvoštallama mielde leat earenoamáš dárbbut guovlluin gos sápmelaččat leat unnitlogus, ja dán dárbbaša dárkkistit evaluerema, strukturerema ja guovloviidodaga veardideami bokte. Dás lea dehalaš geahččat deavdá go doaimmaid mihttomeriid, mat galggaše boahtit buorrin eanemusat vejolaš sámiide vissis geográfalaš guovlluid siskkobealde.</p>
    <p>Bajásšaddan- ja oahppolávdegotti unnitlogu oaivila mielde berre Sámediggi bidjat gáibádusaid iešguđet giellaguovddážiid organisašuvdnastruktuvrii ja/dahje stivrajoavkkuide, gos geavaheddjiidjovkui addo stuora váikkuhanfápmu, seammaládje organiseret go Sámi váhnenfierpmádat. Sámediggi berre bidjat gáibádusa ahte giellaguovddážat geatnegahttojit duođaštit doaimma ja geavahusa.  Ovdamearka dása sáhtašii leahket nugohčoduvvon vásáhusdatabása / dieđut mat čoggojit.</p>
    <p>Bajásšaddan- ja oahppolávdegotti unnitlohku oaivvilda ahte giellaguovddážiid váldodoaibma evaluerejuvvo lagamus áiggis. Dás lea dárbu geahččat dáid (giellaguovddážiid) koordinatorin/gaskkusteaddjin iešguđet lagasbirrasis. Juohke giella- ja gealboguovddáža vuođđun fertejit gustovaš guovllus leat doaimmat ja fálaldagat sámi álbmogii. Go juolluda doarjagiid giellaguovddážiidda ja iešguđet giellaprošeavttaide, de fertejit biddjot eavttut, nugo evalueren-/duođaštangáibádusat, juolludemiide maid váldet Sámedikki bušeahtas ja maid Sámedikki doarjjastivra juolluda. Dás lea eaktun ahte juolludemiin galget earát sáhttit geavahit gárvvesráhkaduvvon ávdnasiid. Vásáhusdieđut galget sámi álbmogii buoremus lágiin leahket olaheames nu ahte gárvvesráhkaduvvon ávdnasat ja ávdnasat mat plánejuvvojit gárvvistuvvot bohtet ávkin ja geavahuvvojit.</p>
    <p>Bajásšaddan- ja oahppolávdegotti unnitlohku oaivvilda ahte giellaáŋgiruššan ja giellaoahpahus ferte oidnot Sámedikki iežas vuoruhemiin, bušeahttaoktavuođas jo Sámedikki 2005 bušeahtas. Bajásšaddan- ja oahppolávdegotti unnitlohku oaivvilda ahte gielladoaibmabijut prošeaktadoarjagiid bokte ii leat doarvái buorre vuohki ja liiggás resursagáibideaddji. Unnitlohku oaivvilda leat lunddolažžan ahte dát rievdaduvvo, ja dáhttu ásahit sierra bušeahttaboasta Sámedikki bušeahtas.</p>
    <p>Bajásšaddan- ja oahppolávdegotti unnitlohku oaivvilda ahte giellaguovddážat fertejit ovttasbargat, fierpmádaga bokte,  nu ahte earát guovddážiid olggobealde sáhttet geavahit čohkkejuvvon gelbbolašvuođa mii guovddážiin lea. Unnitlohku oaivvilda ahte Sámediggi ferte giellaguovddážiidda vuolggahit jurdaga ahte ásahit fierpmádaga man bokte sáhttá ávkkástallat čohkkejuvvon gelbbolašvuođa.</p>
    <p>5.8.2 Strategalaš áŋgiruššansuorggit<em type="bold"> </em>(Ođđa – Vuoruhuvvon doaibmabijut rievdaduvvo 5.8.3 čuokkisin) Lávdegotti unnitlohku háliida giellaguovddážiid evalueremiin árvvoštallat galgá go iešguđet giellaguovddážii addit formaliserejuvvon geográfalaš ovddasvástádusa. Bušeahttalassáneapmi eaktuduvvo. Ovddasvástádus ovddidit giela lagasbirrasis addojuvvo formálalaš ovddasvástádussuorgi ovddidit giela. Vurdojuvvo ahte ovdánahttinstrategiija čielggaduvvo ja čuvvojuvvo.  Giella- ja gelbbolašvuođaguovddážat geatnegahttejuvvojit lágidit rabas giellakurssaid iešguđet dásis. Eanet olggosguvlui doaimmat eanet guovddážiin, eanet guovlluin lea geavahanguovlu olggobealde. Buohkain lea erenoamáš ovddasvástádus mánáid ja nuoraid bajásšaddanbirrasis, sihke giela, kultuvrra ja identitehta ektui. Ferte áŋgiruššat oažžut johtui miellaguoddoáŋggirdemiid erenoamážit nuoraid ektui geat háliidit váhnemiin šaddat / váhnemiid válljen iežaset mánáid ektui, seammaládje go čalmmustahttin servodagas.<em type="italic"> </em></p>
    <p>Lávdegotti unnilogu oaivila mielde berre Sámediggi gáibidit organisašuvdnastruktuvrra ja/dahje stivrenjoavkkuid iešguđet giellaguovddážii, gos geavaheaddjijoavkkus lea ollu dadjamus, ahte erenoamážit sámi váhnemat organiserejit dan. Lávdegoddi diehtá Sámi váhnenfierpmádaga ásaheami birra, mii oažžu ruđaid Sámedikki bušeahtas, ja áigu árvvoštallat addit AVF ollu eambbo mearridanválddi ja ovddasteami giella- ja gelbbolašvuođaguovddážiid mearrideaddji organisašuvdnastruktuvrrain ja / dahje stivrenjoavkkuin.</p>
    <p>Lávdegotti unnilohku háliida ásahit sierra bušeahttapoastta Sámedikki bušeahtas, mii maid sisttisdoallá Sámedikki iežas ovddasvástádusa<em type="italic"> </em>Sámedikki iežas álgagiidda ja ovddasvástádussii iešguđet lágán gielladoaimmaide iešguđet giellaguovllus. Lávdegoddi oaivvilda ahte berrejit biddjojuvvot gáibádusat giellaguovddážiidda atnit muhtin dain ruđain dasa ahte duođaštit sin doaimmaid ja geavaheami. Gáibádus iešguđet lágán giellaprošeavttaide, ee. ahte earát ožžot ávdnasiid. Sámediggi áigu vuolggahit formálalaš fierpmádaga buot giellaguovddážiiguin, gos sii leat geatnegáhttojuvvon ovttasbargat ja muhtin muddui koordineret. Sámi giella- ja gelbbolašvuođaguovddážat galget oassálastit dákkár fierpmádahkii ja galgá giellaguovddážiid evalueret -  vai nanne ja hábme viidáset ovdáneami. Buot lunddolaš oassálastit dákkár guovllus berrejit/leat geatnegahttojuvvon konstruktiivvalaččat ovttasbargat nu bures go sáhttet. Vurdojuvvo ahte giella- ja gelbbolašvuođaguovddážat vuoruhit ovdánahttindoaimmaid ja boahtteáiggedoaimmat galget leat čielgasat. </p>
    <p>Vurdojuvvo ahte guovddážat maid hábmejit sin doaimmaid nu ahte sáhttá guottuid rievdadit. Kvalitehtasihkkarastin lea vuđolaš ja metodihkka mii bearráigeahččá dán boahtá leat gáibádus juohke juolludeamis dákkár guovddážiidda.</p>
    <p>5.9 Sámi giellalávdegoddi Lasáhus vuosttas teakstaoassái</p>
    <p>Lávdegotti unnilohku oaivvilda ahte ovttasbargu maid lea dehálaš buoret resurssageavaheami ektui.</p>
    <p>5.10 Terminologiija ja ovttasbargu Lávdegotti unnilohku oaivvilda ahte lea dehálaš čohkket sátnehámiid ja suopmansániid buot sámi giellajoavkkuin, nu ahte ii ráhkat ođđa sániid ja tearpmaid doppe gos ovdalaččas jo gávdnojit buorit tearpmat.</p>
    <p>5.11 Mánát ja nuorat Lávdegotti unnilohku čujuha dievasčoahkkima mearrádussii áššis 46/02 – Sámi oahpahus sámegiela hálddašanguovllu olggobealde. Lávdegotti unnilohku mearkkaša ahte Sámediggeráđđi ii leat doarvái čuovvolan dikki iežas mearrádusa iežas dievasčoahkkináššis ja Sámedikki ovttajienalaš gáibádusa ahte Oahpahuslága 6-2. § nuppi teakstaoassi, rievdaduvvo nu ahte buot sámi mánát – vaikko gos orrot – galget oažžut oktagaslaš rievtti oahpahussii sámegielas ja sámegillii.</p>
    <p>Lávdegotti unnilohku vuordá ahte Sámediggeráđđi čuovvola mearrádusa.<em type="bold"> </em></p>
    <p>5.11.3 Vuoruhuvvon doaimmat – lasáhus: - Lávdegotti unnitlohku oaivvilda ahte Sámediggi ferte vuolggahit ovttasbargoorgána suohkaniid ja earáid ektui, gii oktiiheiveha doaimmaid mánáide ja nuoraide, mas leat mielde mánáidgárddit, skuvllat, hálddahusaid politihkalaš jođiheaddjit, Sámi váhnenfierpmádat, váhnemat/bearrašat ja earát.</p>
    <p>- Unnitlohku diehtá ahte leat erohusat suohkaniin ja ahte muhtin guovlluin gokčet máŋga suohkana julvesámi, oarjelsámi ja davvisámi giellaguovllu olggobealde sámegiela hálddašanguovllu.</p>
    <p>Ođđa kapihtal: Oahpponeavvoráhkadeapmi ja čáppagirjjálašvuohta Lávdegotti unnitlohku deattuha man dehálaš lea ahte oahpponeavvoráhkadeapmi lassána ja ahte eanet návccaid bidjá duođašteapmái ja čáppagirjjálašvuhtii, erenoamážit julevsámegillii ja oarjelsámegillii. Go guoská sámi oahpponeavvuide, de oaivvilda lávdegotti unnitlohku ahte Sámediggi galgá láhčit dilálašvuođaid oahpponeavvo- ja čáppagirjjálašvuođaráhkadeapmái sihke vuosttaš- ja nubbingielaoahpahussii.</p>
    <p>5.12 Gielladoaimmat vuorrasit olbmuide Lávdegotti unnitlohku oaivvilda ahte vuorrasit sámegielat olbmot fertejit oažžut dearvvašvuođa- ja sosiálafálaldagaid ja dearvvašvuođadivššu seamma dásis go earát, ja ahte lea sámegillii. Ii leat doarvái dušše dulkka atnit. Jus suohkaniin ii leat vejolašvuohta fállat dán sámegillii, de ferte leat vejolaš atnit eará suohkaniid fálaldagaid. Berrejit álo leat sámegielagat barggus ásahusain. Lávdegotti unnitlohku deattuha ahte fága- ja dearvvašvuođabargiid háhkan lea dehálaš sihke siskkobealde ja olggobealde sámegiela hálddašanguovllu.</p>
    <p>5.16 Media ja girjjálašvuohta</p>
    <p>5.16.1 Vuoruhuvvon doaimmat - lasáhus - Lávdegotti unnitlohku háliida lasihit áŋgiruššama sámi čáppagirjjálašvuođa ektui sihke davvi-, julev- ja oarjelsámegillii.</p>
    <p>5.18 Sámegiela evalueren</p>
    <p>5.18.2 Vuoruhuvvon doaimmat – lassičuoggát: - Lávdegotti unnitlohku oaivvilda ahte Sámediggebušeahtas galgá ráhkaduvvot sierra bušeahttapoasta Sámedikki iežas álgagiidda ja ovddasvástádussii iešguđet lágán gielladoaimmaide.</p>
    <p>- Lávdegotti unnitlohku háliida ahte Sámediggi árvvoštallá alit oahpu geahččalanprošeaktan giella- ja gelbbolašvuođaguovddážiid ektui.</p>
    <p>- Lávdegotti unnitlohku deattuha Sámedikki iežas ovddasvástádusa movttiidahttit váhnemiid válljet sámegieloahpahusa mánáidgárddiin ja skuvllain ja joatkkaskuvlaoahpahusas.</p>
    <p>- Lávdegotti unnitlohku oaivvilda ahte giella- ja gelbbolašvuođaguovddážat fertejit oažžut doarvái resurssaid. Lávdegotti unnitlogu mielas lea lunddolaš ahte iešguđet giellaguovddážis lea sierra hápmi ja iešguđet lágán barggut, muhto ahte almmolaš fierpmádat dáid gaskkas álggahuvvo farggamusat.</p>
    <p>- Lávdegotti unnitlohku deattuha ahte lea dehálaš oažžut lagát ovttasbarggu badjel riikarájiid, ja oaivvilda maid seammás ahte lea dehálaš iešguđet lágán áigeperspektiivvaide áŋgiruššamis, sihke doaibmabijuide mat álggahuvvojit dallánaga ja guhkitáiggi doaibmabijuide.</p>
    <p>Lávdegotti unnitlohku deattuha ahte strategalaš áŋgiruššan ferte oidnot konkrehta juolludemiin ja vuordá ahte bušeahttapoasta giellaprošeavttaide hálddašanguovllu olggobealde dallánaga stuorru dálá bušeahttarámma ektui mii lea su. 2,4 miljon r. jahkái mat, leat juhkkojuvvon nu ahte lea su. 800.000,- guđege gillii; davvisámegillii, julevsámegillii ja oarjelsámegillii.</p>
    <p>- Lávdegotti unnitlohku deattuha ahte giella- ja gelbbolašvuođaguovddážiin berrejit leat iešguđet lágán barggut, hápmi ja doaibma, nu ahte buoremusat deavdá daid dárbbuid ja sávaldagaid mat sámi álbmogis leat.</p>
    <p>- Lávdegotti unnitlohku deattuha normeren- ja terminologiijabargguid dárbbu miehtá sámi giellaguovllu.</p>
    <p>- Lávdegotti unnitlogu mielas lea lunddolaš ahte Sámediggi vuolggaha konstruktiivvalaš ovttasbarggu Fylkkamánniid oahpahusossodagaiguin, suohkaniiguin ja geavaheaddjijoavkkuiguin, dás erenoamážit váhnemiiguin, nu go Sámi váhnenfierpmádaga bokte.</p>
    <p>- Lávdegotti unnitlohku oaidná dieđáhusa Sámedikki strategiijadokumeantan guhkit áigodahkii, ja oaidná dehálažžan bargat vai loahpalaš mearrádusat čadnojuvvojit suohkaniid ja fylkkagielddaid plánadokumeanttaide. Lávdegotti unnitlohku oaivvilda ahte Sámediggi danne ferte álggahit vuolgaga fylkkaid ja suohkaniid ektui vai gielladoaimmaid plánen ja áŋgiruššan šaddá eanet ollislaš.</p>
    <p>6.2 OARJELSÁMEGIELLA 6.2.3 Mihttomearri</p>
    <p>Lasáhus maŋemus teakstaoassái: Lávdegotti unnitlohku eaktuda ahte mearrádusat mat gusket sámegillii áššis 32/02 – Sámedikki politihkka oarjelsámi várás, bisuhuvvojit, ja ahte dan doaibmabijut bohtet lassin dán dieđáhusa doaibmabijuide.</p>
    <p>Unnitlohku čujuha ahte lea dárbu ráhkadit dákkár obbalaš doaibmaprográmma boahtte 10 jahkái, nu movt Nordland fylkkamánni oahpahusossodat lea cealkán Oahpahus- ja dutkandepartementii reivvestis b. 04.06.02 oarjelsámi doaibmaprográmma birra. Lea maid dárbu lagat ovttasbargui Sámedikki, iešguđet skuvllaid, ásahusaid, suohkaniid, fylkkasuohkaniid ja nášunála eiseválddiid gaskka.</p>
    <p xml:lang="smj">6.3 Julevsámegiella</p>
    <p>6.3.4 Vuoruhuvvon doaibmabijut – lasáhus Lávdegotti unnitlohku čujuha ahte leat guokte dehálaš oasi julevsámi giellaovdáneami áŋgiruššama oktavuođas, ja dat leat stuora dárbbut ja unnán resurssat. Unnitlohku mearkkaša ahte váldomihttomeriid ferte buorebut čilget, nu ahte čielgaseappot boahtá ovdan ahte Sámedikki ja almmolaš eiseválddiid áŋgiruššamii gullet sámegieloahpahus mánáidgárddiin, vuođđoskuvllas ja joatkkaskuvllain, ja ahte sámegieloahpahus lea buohkaid earáid várás geat háliidit oahppat sámegiela. Unnitlohku háliida garrasit deattuhit ahte julevsámi guovlluid giellaovdáneapmi ferte buoriduvvot sakka. Lávdegotti unnitlohku čujuha ahte ii sáhte vuordit ahte Divtasvuona giellaguovddáža jahkásaš doarjagat gokčet buot iešguđet lágán dárbbuid. Unnitlohku oaivvilda ahte giellaguovddáža ferte sáhttit earáládje lágidit ja oažžut dan doaibmat giella- resursa- ja gealboguovddážin ovddasvástádusa ja bargguid viiddidemiin, ja ovddasvástádusguovllu formaliseremiin nu ahte olles julevsámegiela guovlu Norgga bealde gullá dasa. Lávdegotti unnitlohku diehtá ahte dálá giellaguovddáš doahttala Sámedikki gáibádusaid go juolluda ruđaid giellaguovddážiidda, muhto deattuha ahte rámmaeavttut fertejit sakka buoriduvvot nu ahte nagoda dustet iešguđet lágán dárbbuid.</p>
    <p>Lávdegotti unnitlohku čujuha ahte julevsámegiela normerenbargu lea dehálaš, ja čujuha ahte tearbmabarggu ja grammatihka jna. ferte áŋggirdit. Vuođđodutkan ja eatnigiellametodihkka leat dehálaččat maiddái dákkár surggiid bargguid viiddideamis.</p>
    <p>Unnitlohku lea positiiva dasa ahte olbmot geain lea sámegiel realgelbbolašvuohta, sáhttet ovttastahttit oahpahusa ovdamearkka dihte rávisolbmuidoahpahuskurssaid ja/dahje eará AMO-kurssaid bokte, ja lea lunddolaš ahte álggahuvvo ovttasbargu Nordland fylkkain ja Sámedikkiin.</p>
    <p>Lávdegotti unnitlogu mielas lea  rájárastá fierpmádatovttasbargu dehálaš áŋgiruššansuorgi. Unnitlogu mielas lea lunddolaš ja mávssolaš ahte Norga ja Ruoŧŧa ovttasbargaba boahtteáiggis sihkkarastit, gáhttet ja ovdánahttit julevsámegiela. Lea maid lunddolaš ahte giellaguovddážiid fierpmádatovttasbargu ovttastahttá sin bargguid sihke hálddahuslaš ja giellafágalaš dásis.</p>
    <p>Lávdegotti unnitlohku diehtá ahte lea stuora dárbu oahpaheddjiide juohke dásis geain lea sámegiel ja pedagogalaš gelbbolašvuohta, ja oaivvilda ahte lea dárbu árjjaid bidjat julevsámegiela sihkkarastimii, gáhttemii ja ovdánahttimii. Unnitlohku diehtá maid ahte lea stuora dárbu oahpponevvuide sihke vuosttaš- ja nubbegielladásis, ja oaivvilda ahte ferte vuoruhit oahpponeavvuid ráhkadeami juohke dássái.</p>
    <p>Unnitlohku mearkkaša ahte lea dárbu čállin- ja lohkankurssaide máŋgasii geat háliidit oahppat julevsámegiela, sihke rávisolbmuide, vuorasolbmuide, mánáide ja nuoraide.</p>
    <p>Unnitlohku diehtá iešguđet lágán evttohusaid, nugo giellalávgunkurssaid birra, ja oaivvilda ahte dakkár doaimmat leat buorit ja deattuha ahte dakkárat berrejit fállojuvvot buohkaide geat háliidit dakkár fálaldaga.</p>
    <p>Lávdegotti unnitlohku diehtá ahte Sámedikki giellakonsuleanta álgá bargui gaskkamuttus 2004:s, ja deattuha ahte Sámedikkis lea earenomáš ovddasvástádus julevsámegiel normeren- ja tearbmaovdánahttindoaimmain. Unnitlogu mielas lea dehálaš ahte giellakonsuleantta barggut maid sisttisdollet normeren- ja tearbmabargguid vuoruheami, man mihttomearri maid lea árjjaid bidjat oahpponeavvuid ja čáppagirjjálašvuođa olggosaddimii.</p>
    <p>Unnitlogu mielas ferte vuoruhit fágaolbmuid rekrutterema eanas servodatsurggiide, ja čujuha ahte movttidahttin lea dehálaš rekrutteremis. Unnitlohku oaivvilda maid ahte váhnemiid movttidahttin, nu ahte váhnemat válljejit sámegiela iežaset mánáide, ferte čađahuvvot skuvlla iešguđet ge dásiin, muhto deattuha ahte buohkat geat háliidit sámegielfálaldagaid galget oažžut dan.</p>
    <p>Unnitlohku čujuha skuvlaeaiggádiid vuoigatvuođaide ja geatnegasvuođaide, ja ávžžuha Sámedikki Nordland fylkkamánniin ja ásahusaiguin/organisašuvnnaiguin ovttas gávdnat buriid čovdosiid julevsámegieala vuosttaš- ja nubbegielladásiid oahpaheapmái.</p>
    <p>Lávdegotti unnitlohku čujuha ahte lea dárbu hoahppodoaimmaide doppe gos julevsámegiella lea rašes dilis.  Unnitlohku diehtá ahte leat eronoamáš hástalusat ja dárbbut erenoamážit julevsámi gilis Måskes.  Unnitlohku diehtá ahte Giellatjiehppe-ortnet (gielladikšu) lea dehálaš reaidu mii berre fievrriduvvot Måske skuvlii.</p>
    <p>Unnitlohku háliida deattuhit ahte Høgskolen i Bodøs lea earenoamáš ovddasvástádus alit julevsámegieloahpus, ja earenoamážit oahpaheaioahpus. Unnitlohku diehtá ahte Høgskolen i Bodø lea ráhkadan modula sámi kulturipmárdusa vuođđokursii, ja oaivvilda ahte dakkár vuođđokursa berre leat geatnegahttojuvvon oassi ámmátoahpahusain allaskuvllain ja eará ásahusain mat fállet dakkár oahpu sihkkarastán dihte buriid dearvvašvuođa- ja   -fálaldagaid sámi álbmogii. Unnitlohku lea positiiva dasa ahte Høgskolen i Bodøii álggahuvvo, ovdánahttejuvvo ja ásahuvvo bachelorgráda julevsámi gielas, historjjás ja servodatdieđus.</p>
    <p>Lávdegotti unnitlohku oaivvilda ahte gealboloktenprográmma, mii čađahuvvo ovdamearkka dihte prošeaktan ovdamearkka dihte golmma-viđa jagi badjel, lea buorre doaibma julevsámegiela nannemis. Dán sáhttá čađahit 1-jagi gealboloktenprográmmain ja praktihkalaš oahpahusain, mas oahpaheaddjit, dearvvašvuođabargit ja eará olbmot sáhttet ovttastahttit oahpahusa ja ovdánahttinbarggu juohkehačča várás, ja unnitlohku háliida čujuhit ahte Nordland fylkkamánni oahpahusossodahkii ja Sámediggái lea lunddolaš ovttasbargat. Unnitlohku diehtá ahte lea dárbu jorgaleddjiide, dulkkaide, olbmuide geain leat giella- ja digitalagelbbolašvuođat, ja oaivvilda ahte lea dehálaš láhčit dilálašvuođaid nu ahte sáhttá dustet dálá ja boahtteáiggi dárbbuid.</p>
    <p>Unnitlohku čujuha ahte lea dárbu ráhkadit dákkár obbalaš doaibmaprográmma boahtte 10 jahkái,  nu movt Nordlándda fylkkamánni oahpahusossodat lea cealkán Oahpahus- ja dutkandepartementii reivvestis b. 04.06.02 oarjelsámi doaibmaprográmma birra. Lea maid dárbu lagat ovttasbargui Sámedikki, iešguđet ge skuvllaid, ásahusaid, suohkaniid, fylkkasuohkaniid ja nášunála eiseválddiid gaskkas.</p>
    <p>Lávdegotti unnitologu mielas lea dehálaš ráhkadit oahpponeavvolisttu iešguđege oahpposuorgefágaide ja doarju evttohusa lassioahppoortnega oahpaheddjiide oahpposuorgefágii ja sámi kulturdiehtoválgafágii, lassioahppoortnega fágaoahpaheddjiide historjjás, servodatfágas, dárogielas, geografiijas ja oskofágas gos dábalaš oahpahussii heivehuvvo sámi sisdoallu,</p>
    <p>Unnitlohku lea positiiva dasa ahte ásahuvvo ja ovdánahttejuvvo digitala neahttabáiki veahkin oahpahussii. Unnitlohku oaivvilda ahte berre nammaduvvot prošeakta-/stivrenjoavku dakkár prošektii, mas sámi organisašuvnnat ja sámi váhnemat leat mielde.</p>
    <p>Lávdegotti unnitlohku deattuha ahte vuoruhuvvon doaibmabijut mat dieđáhusas leat evttohuvvon oarjel- ja julevsámegiela kapihttaliin eai leat biddjojuvvon maŋŋálagaid árvoortnega mielde.</p>
    <p>III  Jienasteapmi</p>
    <p>Anders Urheim, Bargiidbellodat ovddiidi maŋidanevttohusa. 39 áirasis ledje 35 čoahkis.</p>
    <p type="listitem">•  Bargiidbellodaga maŋidanevttohus gáhčái 19 jienain</p>
    <p>39 áirásis ledje 37 čoahkis.</p>
    <p type="listitem">•  Sámedikkeráđi evttohus ovttajienalaččat dohkkehuvvon.</p>
    <p>IV  Beavdegirjelasáhusat</p>
    <p>Dán áššis ovddiduvvuje čuovvovaš beavdegirjelasáhusat: 1.  Roger Pedersen, SVF: Sak 24/04 Samisk er tøft. SVF sametingsgruppe er enige i merknad 1, 2, 3, 4 og 5.  2.  Anders Urheim, Bargiidbellodaga Sámediggejoavku: Bargitbellodaga Sámedikkejoavku bivdá ahte Sámedikkeráđi gielladieđáhus Sámeggiella lea čaffat, árvvoštallo ja jorahuvvo duos dás.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Anders Urheim (čoahkkinortnegii)  Jon Erland Balto (čoahkinortnegii)  Terje Tretnes (čoahkkinortnegii)   Anders Urheim (čoahkkinortnegii)   Josef Vedhugnes</p>
    <p>(čoahkkinortnegii)   Berit Ranveig Nilssen (áššejođiheaddji)  Anders Urheim (čoahkkinortnegii)  Jon Erland Balto (čoahkkinortnegii)   Anders Urheim Jon Erland Balto   Åge Nordkild   Svein Peter Pedersen   Anders Urheim  Jon Erland Balto Janoš Trosten   Sten Erling Jønsson   Anders Urheim   Jon Erland Balto   Anders Urheim  Johan Mikkel Sara Sten Erling Jønsson   Terje Tretnes   Josef Vedhugnes   Berit Oskal Eira   Johan Mikkel Sara  Åge Nordkild   Stig Eriksen   Roger Pedersen Johan Mikkel Sara  Janoš Trosten   Berit Oskal Eira  10  Per A. Bæhr  11  Anders Urheim  12  Stig Eriksen  13  Berit Ranveig Nilssen (áššejođiheaddji)  Per Arnesen (čoahkkinortnegii)    Anders Urheim (čoahkkinortnegii)   Svein Peter Pedersen (čoahkkinortnegii)  Berit Ranveig Nilssen (čoahkkinortnegii)  Jarle Jonassen (čoahkkinortnegii)    Anders Urheim (čoahkkinortnegii)</p>
    <p>VI  Sámedikki mearrádus</p>
    <p>Sámediggi váldá diehtun Sámediggeráđi dieđáhusa sámegiela birra ja doarju dieđáhusa vuoruhanevttohusaid mat bohtet ovdán dieđáhusas.</p>
    <p>Ášši meannudeapmi loahpahuvvui miessemánu 27. b. 2004 dii 18.50.</p>
    <p>Vuođđogiella: dárogiella</p>
    <p xml:lang="krl">Ášši 25/04</p>
    <p>Láhkaásahus sámi leavgga geavaheami várás</p>
    <p>Ášši meannudeapmi álggahuvvui miessemánu 27.b. 2004 dii.  17.35</p>
    <p xml:lang="vep">Arkiva</p>
    <p>SF-010 Arkiiváššenr.</p>
    <p>I  Áššebáhpirat</p>
    <p>Nr  Beaivi Geas/Geasa Tihttal</p>
    <p>1.   Sámediggeráđi ášši R33/04 Láhkaásahus sámi leavgga várás 2.   Suoidnemánnu</p>
    <p><span type="quote">”Sámi leavgga geavaheapmi”</span>, bargojoavkku</p>
    <p>raporta, geigejuvvon Gielda-ja guovludepartementii</p>
    <p>3.    Njuolggadusat sámi leavgga geavaheami várás</p>
    <p>(gaskaboddosaččat), Sámediggi mearridan áššis 43/01</p>
    <p>4.    ”Sámi álbmotbeaivi dego almmolaá</p>
    <p>leavgabeaivi”, departemeanttaid gaskasaš raporta, skábmamánu 2003</p>
    <p>5.    ”njuolggadusevttohus oktan komentáraiguin</p>
    <p>sámi leavgga geavaheapmái” Gulaskuddancealkámušat</p>
    <p>Áššejohtu:</p>
    <p>Lávdegoddi, ráđđi,  komitea, foanda Beavi Áššenr</p>
    <p>Sámediggeráđđi 14.04.2004 R33/04 Bajásšaddan– ja oahppolávdegoddi 25.05.2004  Sámedikki dievasčoahkkin 28.05.2004 025/04</p>
    <p>II  Evttohusat ja mearkkašumit</p>
    <p>Sámediggeráđi mearrádusárvalus lávdegoddái</p>
    <p>Sámediggi mearrida čuovvovaš láhkaásahusa sámi leavgga geavaheami várás:</p>
    <p>Sámi leavgga geavaheami láhkaásahus</p>
    <p>Sámediggi mearridan miessemánu 27. b. 2004, Sámedikki iešmearridanvuoigatvuođa vuođul, ja geassemánu 12. b. 1987 mannosaš lága nr. 56 vuođul Sámedikki ja eará sámi riektediliid birra (sámeláhka) § 1-6 nubbi teakstaoassi.</p>
    <p>§ 1. Sámiin Norggas, Ruoŧas, Suomas ja Ruoššas lea oktasaš leavga ja nu olles sámi álbmoga oktasaš álbmotsymbola.</p>
    <p>§ 2. Norgga beale Sámediggi mearrida dáinna láhkaásahusain geatnegahtti njuolggadusaid das mo sámi leavga galgá geavhuvvot Norgga stáhta eatnamiin.</p>
    <p>§ 3.  Sámi leavgga geavaheapmi galgá dávistit dan árvvusatnima, maid juohke álbmotsymbola geavaheapmi ánssáša.</p>
    <p>§ 4. Sámi leavga galgá geavahuvvot mearriduvvon sámi leavgabeivviid ja almmolaš sámi dilálašvuođain ja čalmmustemiin. Leavgga sáhttá geavahit earáge sámi álbmoga allaáiggálaš ja avvudemiid dilálašvuođain.</p>
    <p>Sámi leavgabeaivvit leat:    guovvamánu 6. b. (Sámi álbmotbeaivi),    njukčamánu 2. b. (Suoma beale Sámedikki vuođđudanbeaivi – njukčamánu 2. b. 1996),    njukčamánu 25. b. (Márjjabeaivi – Márjjá ávaštusbeaivi. Árbevirolaš sámi mearkabeaivi),    geassemánu 24. b. (Mihcamarbeaivi. Árbevirolaš sámi mearkabeaivi),    borgemánu 9. b. (Ovttastvvan našuvnnaid álgoálbmotbeaivi),    borgemánu 15. b. (Sámi leavgga dohkkehanbeaivi – borgemánu 15. b. 1986),    borgemánu 18. b. (Sámiráđi vuođđudanbeaivi - borgemánu 18. b. 1956),    borgemánu 26. b. (Ruoŧa beale Sámedikki vuođđudanbeaivi - borgemánu 26. b. 1993),    golggotmánu 9. b. (Norgga beale Sámedikki vuođđudanbeaivi – golggotmánu 9. b.1989),    skábmamánu 9. b. (Sámi parlameantta vuođđudanbeaivi – skábmamánu 9. b. 1973),   skábmamánu 15. b. (Isak Saba riegádanbeaivi – skábmamánu 15. b. 1875).</p>
    <p>Leavgga sáhttá maid geavhit virggálaš norgalaš leavgabeivviid, virggálaš norgalaš dilálašvuođain, norgalaš álbmoga allaáiggálaš ja avvudemiid dilálašvuođain, ja maiddái go iešguđet deasttaid geažil lea erenoamáš deaŧalaš dahje sávahahtti.</p>
    <p>Sámi leavgga sáhttá maid geavahit priváhta ávvudemiid oktavuođas.</p>
    <p>§ 5. Sámi leavgga sáhttá geavahit okto dahje ovttas norgalaš stáhtaleavggain, norgalaš gávpeleavggain, eará našuvnnaid leavggaiguin ja earalágan leavggaiguin.</p>
    <p>§ 6. Go sámi leavga geavahuvvo virggálaš norgalaš leavgabeivviid ja virggálaš norgalaš dilálašvuođain, de galgá sámi leavga leat olgešbealde norgalaš leavgga.</p>
    <p>Go sámi leavga geavahuvvo ovttas norgalaš leavggain sámi leavgabeivviid ja sámi dilálašvuođain, de galget leavggat biddjot nu mo vosttas teakstaoassi dadjá.</p>
    <p>§ 7. Áigodagas njukčamánnu - golggotmánnu gessojuvvo leavga dii. 08.00 ja luitojuvvo go beaivi luoitáda, muhto ii dattetge maŋŋá dii. 21.00. Áigodagas skábmamánnu - guovvamánnu gessojuvvo leavga dii. 10.00 ja luitojuvvo dii. 15.00. Guovlluin máttabealde Nordlándda fylkka gessojuvvo leavga dii. 09.00 áigodagas njukčamánnu - golggotmánnu ja luitojuvvo go beaivi luoitáda, muhto ii dattetge maŋŋá dii. 21.00.</p>
    <p>§ 8. Sámediggi sáhttá erenoamáš dilálašvuođain suovvat sámi leavgga geavahit earaláhkai go dan mii dáin njuolggadusain čuožžu.</p>
    <p>§ 9. Go lea eahpádus sámi leavgga geavaheami birra almmolaš visttiin, de galgá váldit oktavuođa Sámedikkiin.</p>
    <p>§ 10. Dát láhkaásahus biddjo fápmui dálán.</p>
    <p>Bearráigeahččan- ja vuođđudanlávdegoddi 002/04</p>
    <p>Áššeovddideadji: Jørn Are Gaski</p>
    <p>Lávdegotti mearkkašumit; Jørn Are Gaski ja Margreta Påve Kristiansen, Bargiidbellodaga sámediggejoavku ja Ole Henrik Magga, NSR:a ovttasbargojoavku:</p>
    <p>1. mearkkašupmi</p>
    <p>§4 Lávdegoddi hálida ahte árvvoštallojuvvo lasihit Elsa Laula Renberga riegádanbeaivvi, mii lea 29.11.1877, sámi leavgabeaivin. Son álggahii Brurskankens Samiske Kvinneforening 1910:s, mii <span type="quote">”oaččui johtui historjjálaš riikkačoahkkima Troandimis 1917:s”</span> (Jernsletten, R. 1998:67). Son barggai aktiivvalaččat organisašuvdnabargguid mat olle sihke Norggas ja Ruoŧas ja viidát sámi guovlluin.</p>
    <p>Lávdegoddi hálida maid ahte árvvoštallojuvvo ahte galget go sihke Sámi Parlameantta vuođđudanbeaivi ja Suoma Sámedikki vuođđudanbeaivi čalmmustuvvot sierra leavgabeaivin.</p>
    <p>Orro leame sáhka seamma institušuvnna joatkimis ođđa hámis, ja de orru vuosttaš beaivi dáin beivviin (skábmamánu 9.b. 1973) eambbo čalmmustahtti.</p>
    <p>2. mearkkašupmi</p>
    <p>§9 Go gažaldagat main lea eahpádus galget ovddiduvvot Sámediggái, de lea diehttelasat Sámediggi gii dahká mearrádusa. Dát ferte ovdanboahtit sihke dárogielteavsttas ja erenoamážit sámegielteavsttas, mii lea eahpečielggas nu go dál lea ovdanbiddjojuvvon lávdegoddái.</p>
    <p>Sámediggi ferte siskkáldasat ásahit ortnega movt dahkat mearrádusa go leat gažaldagat main leat eahpádusat.</p>
    <p>3. mearkkašupmi</p>
    <p>1. ja 3.§ Sátni <span type="quote" xml:lang="nob">”nasjonal”</span> dárogielteavsttas galgá ipmirduvvot seammaládje go <span type="quote">”álbmot”</span> sámegielteavsttas, vrd. <span type="quote">“álbmotsymbola”</span>.</p>
    <p>Evttohus 1 bearráigeahččan- ja vuođđudanlávdegottis, Jørn Are Gaski ja Margreta Påve Kristiansen Bargiidbellodaga sámediggejoavku ja Ole Henrik Magga NSR:a ovttasbargojoavku:</p>
    <p>Evttohus 1 ođđa 9.§:ii:  Buot gažaldagat mat gusket sámi leavgga geavaheapmái almmolaš visttiin galget biddjot Sámedikki ovdii meannudeami várás</p>
    <p>III  Jienasteapmi</p>
    <p>39 áirasis ledje 37 čoahkis. Jienasteapmi dahkkojuvvui čuovvovaš vuogi mielde:</p>
    <p type="listitem">•   Evttohus 1 mearriduvvui ovttajieanalaččat.</p>
    <p type="listitem">•   Sámediggeráđi evttohus oktan ođđa § 9 mearriduvvui ovttajienalaččat.</p>
    <p>IV  Beavdegirjelasáhusat</p>
    <p>Dán áššis ovddidii Janoš Trosten, Geir Tommy Pedersen ja Olav M Dikkanen NSR ovttasbargojoavku, Isak Mathis O. Hætta DL, Terje Tretnes SAB, čuovvovaš beavdegirjelasáhusa:</p>
    <p>Mii bivdit Sámedikki bargat dan nala ahte sámi leavga manná ovddabeallái norgga leavgga sámi álbmotbeaivvi.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Jørn Are Gaski (áššejođiheaddji)</p>
    <p>2 Per A. Bæhr   Ragnhild Lydia Nystad   Ole Henrik Magga   Ove Johnsen   Anders Urheim   Janoš Trosten Olav Dikkanen  Willy Olsen   Ole Henrik Magga Janoš Trosten 10  Per Arnesen Anders Urheim 11  Jørn Are Gaski (áššejođiheaddji)   Berit Ranveig Nilssen (čoahkkinortnegii)  Willy Ørnebakk (čoahkkinortnegii) 12  Ragnhild Lydia Nystad   Janoš Trosten (čoahkkinortnegii)</p>
    <p>VI  Sámedikki mearrádus</p>
    <p>Sámediggi mearrida čuovvovaš láhkaásahusa sámi leavgga geavaheami várás:</p>
    <p>Sámi leavgga geavaheami láhkaásahus</p>
    <p>Sámediggi mearridan miessemánu 27. b. 2004, Sámedikki iešmearridanvuoigatvuođa vuođul, ja geassemánu 12. b. 1987 mannosaš lága nr. 56 vuođul Sámedikki ja eará sámi riektediliid birra (sámeláhka) § 1-6 nubbi teakstaoassi.</p>
    <p>§ 1. Sámiin Norggas, Ruoŧas, Suomas ja Ruoššas lea oktasaš leavga ja nu olles sámi álbmoga oktasaš álbmotsymbola.</p>
    <p>§ 2. Norgga beale Sámediggi mearrida dáinna láhkaásahusain geatnegahtti njuolggadusaid das mo sámi leavga galgá geavhuvvot Norgga stáhta eatnamiin.</p>
    <p>§ 3.  Sámi leavgga geavaheapmi galgá dávistit dan árvvusatnima, maid juohke álbmotsymbola geavaheapmi ánssáša.</p>
    <p>§ 4. Sámi leavga galgá geavahuvvot mearriduvvon sámi leavgabeivviid ja almmolaš sámi dilálašvuođain ja čalmmustemiin. Leavgga sáhttá geavahit earáge sámi álbmoga allaáiggálaš ja avvudemiid dilálašvuođain.</p>
    <p>Sámi leavgabeaivvit leat:    guovvamánu 6. b. (Sámi álbmotbeaivi),    njukčamánu 2. b. (Suoma beale Sámedikki vuođđudanbeaivi – njukčamánu 2. b. 1996),    njukčamánu 25. b. (Márjjabeaivi – Márjjá ávaštusbeaivi. Árbevirolaš sámi mearkabeaivi),    geassemánu 24. b. (Mihcamarbeaivi. Árbevirolaš sámi mearkabeaivi),    borgemánu 9. b. (Ovttastvvan našuvnnaid álgoálbmotbeaivi),    borgemánu 15. b. (Sámi leavgga dohkkehanbeaivi – borgemánu 15. b. 1986),    borgemánu 18. b. (Sámiráđi vuođđudanbeaivi - borgemánu 18. b. 1956),    borgemánu 26. b. (Ruoŧa beale Sámedikki vuođđudanbeaivi - borgemánu 26. b. 1993),    golggotmánu 9. b. (Norgga beale Sámedikki vuođđudanbeaivi – golggotmánu 9. b.1989),    skábmamánu 9. b. (Sámi parlameantta vuođđudanbeaivi – skábmamánu 9. b. 1973),   skábmamánu 15. b. (Isak Saba riegádanbeaivi – skábmamánu 15. b. 1875).</p>
    <p>Leavgga sáhttá maid geavhit virggálaš norgalaš leavgabeivviid, virggálaš norgalaš dilálašvuođain, norgalaš álbmoga allaáiggálaš ja avvudemiid dilálašvuođain, ja maiddái go iešguđet deasttaid geažil lea erenoamáš deaŧalaš dahje sávahahtti.</p>
    <p>Sámi leavgga sáhttá maid geavahit priváhta ávvudemiid oktavuođas.</p>
    <p>§ 5. Sámi leavgga sáhttá geavahit okto dahje ovttas norgalaš stáhtaleavggain, norgalaš gávpeleavggain, eará našuvnnaid leavggaiguin ja earalágan leavggaiguin.</p>
    <p>§ 6. Go sámi leavga geavahuvvo virggálaš norgalaš leavgabeivviid ja virggálaš norgalaš dilálašvuođain, de galgá sámi leavga leat olgešbealde norgalaš leavgga.</p>
    <p>Go sámi leavga geavahuvvo ovttas norgalaš leavggain sámi leavgabeivviid ja sámi dilálašvuođain, de galget leavggat biddjot nu mo vosttas teakstaoassi dadjá.</p>
    <p>§ 7. Áigodagas njukčamánnu - golggotmánnu gessojuvvo leavga dii. 08.00 ja luitojuvvo go beaivi luoitáda, muhto ii dattetge maŋŋá dii. 21.00. Áigodagas skábmamánnu - guovvamánnu gessojuvvo leavga dii. 10.00 ja luitojuvvo dii. 15.00. Guovlluin máttabealde Nordlándda fylkka gessojuvvo leavga dii. 09.00 áigodagas njukčamánnu - golggotmánnu ja luitojuvvo go beaivi luoitáda, muhto ii dattetge maŋŋá dii. 21.00.</p>
    <p>§ 8. Sámediggi sáhttá erenoamáš dilálašvuođain suovvat sámi leavgga geavahit earaláhkai go dan mii dáin njuolggadusain čuožžu.</p>
    <p>§ 9. Buot gažaldagat mat gusket sámi leavgga geavaheapmái almmolaš visttiin galget biddjot Sámedikki ovdii meannudeami várás.</p>
    <p>§ 10. Dát láhkaásahus biddjo fápmui dálán.</p>
    <p>Ášši meannudeapmi loahpahuvvui miessemánu 27.b. 2004 dii. 18.40.</p>
    <p>Vuođđogiella: dárogiella</p>
    <p xml:lang="krl">Ášši 26/04</p>
    <p>Áigemuddu meannudit árvalusaid boazodoallošiehtadussii</p>
    <p>Ášši meannudeapmi álggahuvvui miessemánu 27.b. 2004 dii. 18.50</p>
    <p xml:lang="vep">Arkiva</p>
    <p>SF-412 Arkiiváššenr.</p>
    <p>I  Áššebáhpirat</p>
    <p>Nr  Beaivi    Geas/Geasa Tihttal</p>
    <p>1.   Sámediggeráđi ášši R 35/04 Áigemuddu meannudit árvalusaid boazodoallošiehtadussii 2.   Sámedikki mearrádus áššis 18/03 Boazodoallošiehtadus 2003 – 2004</p>
    <p>3.  21.10.2003 Sámediggeráđis Randi A. Skum bokte.Eanandoaloministarii: Lars Sponheim</p>
    <p>Notáhta Eanandoalloministars Lars Sponheim čoahkkimii 28.10.2003</p>
    <p>4.  10.12.2003 NRL`s forhandlingsutvalg Statens forhandlingsutvalg (Maŋggus Sámetdiggái) NBRa gáibádusat boazodoallošiehtadissii 2004/2005</p>
    <p xml:lang="nno">5.  04.02.2004 NRL`s forhandlingsutvalg Statens forhandlingsutvalg  (Maŋggus Sámetdiggái) Boazodoallošiehtadallamat</p>
    <p xml:lang="nob">6.  09.02.2004 Sámediggeráđis Stuorradiggái: Stortingets energi- og miljøkomit</p>
    <p xml:lang="nno">Gulaskuddan St.dieđáhusii nr.15 (2003-2004)  Rovvilt i norsk natur</p>
    <p>7.   Stáhta boazodoallohálddáhus  Boazodoalu ollislaš rehketdoallu 2002 ja bušeahtta 2003 (sáddejuvvon áirasiida) 8.   Stáhta boazodoallohálddahus  Boazodoalu resursarehketdoallu 2002/2003 (sáddejuvvon áirasiida)</p>
    <p>Áššejohtu:</p>
    <p>Lávdegoddi, ráđđi,  komitea, foanda Beavi Áššenr</p>
    <p>Sámediggeráđđi 14.04.2004 R32/04 Ealáhus- ja kulturlávdegoddi 25.05.2004 EKL 002/04 Sámedikki dievasčoahkkin 28.05.2004 26/04</p>
    <p>II  Evttohusat ja mearkkašumit</p>
    <p>Sámediggeráđi mearrádusárvalus lávdegoddái</p>
    <p>Boahttevaš boazodoallošiehtadusat meannuduvvo dán láhkai:</p>
    <p>a.  Sámediggieráđđi addá cealkámuša Stuorradiggái gárvves šiehtaduvvon šiehtadussii cuoŋománu/miessemánu ráđđečoahkkimis, gč. boazodoalu váldošiehtadusa 4. §. b.  Erenoamáš diliin, ovdamearkka dihtii jus šiehtadallamat boatkanit, sáhttá Sámediggeráđđi ovddidit ášši miessemánu dievasčoahkkimii. c.  Sámediggi bivdá Ráđđehusa ráđđádallamiidda ovdalgo stáhta ráhkada fálaldagas boahttevaš boazodoallošiehtadussan.</p>
    <p>Sámedikki dievasčoahkkin meannuda árvalusaid boahttevaš šiehtadallamiidda čakčamánus.</p>
    <p>Ealáhus- ja kulturlávdegoddi - 002/04</p>
    <p>Áššeovddideaddji:  Jánoš Trosten Suoivvanáššeovddideaddji: Sverre Anderssen</p>
    <p>Ealáhus- ja kulturlávdegotti mearrádusevttohus áššái 26/04 – Áigemuddu meannudit árvalusaid boazodoallošiehtadussii</p>
    <p>Ealáhus- ja kulturlávdegotti evttohus; NSR:a ovttasbargojoavku (Ann-Mari Thomassen, Jánoš Trosten, Jarle Jonassen, Kjell Jøran Jåma, Bargiidbellodaga sámediggejoavku Sverre Anderssen, Per Solli, Marie Therese Nordsletta Gaup, SVF Ove Johnsen, Johttisápmelaččaid listu/Olgešbellodat Per A. Bæhr:</p>
    <p>Evttohus 1</p>
    <p>Boahttevaš boazodoallošiehtadusat meannuduvvojit dán láhkai:</p>
    <p>a)  Ráđđehus ráđđádallá Sámedikkiin ovdal go stáhta ráhkada fálaldagas boahttevaš   boazodoallošiehtadussan. b)  Sámediggeráđđi addá cealkámuša Stuorradiggái gárvves šiehtaduvvon šiehtadussii cuoŋománu/miessemánu ráđđečoahkkimis, gč. boazodoalu váldošiehtadusa 4. §. c)  Erenoamáš diliin, ovdamearkka dihtii jus šiehtadallamat boatkanit, sáhttá Sámediggeráđđi ovddidit ášši miessemánu dievasčoahkkimii.</p>
    <p>Evttohus 2</p>
    <p>Lasáhus a)-čuoggái: Sámediggi ráđđádallá maid NBR`in ovdal go ráđđádallá Ráđđehusain.</p>
    <p>Ealáhus- ja kulturlávdegotti unnitlogu evttohus, Johttisápmelaččaid listu/Olgešbellodat Per A. Bæhr:</p>
    <p>Evttohus 3</p>
    <p>Maŋemus cealkka sihkkojuvvo. Ii leat dárbu, ii ge riekta ahte Sámediggi hábme boazodoallopolitihka.</p>
    <p>
      <em type="bold">Ealáhus- ja kulturlávdegotti eanetlohku; NSR:a ovttasbargojoavku Ann-Mari Thomassen, Jánoš Trosten, Jarle Jonassen, Kjell Jøran Jåma, Bargiidbellodaga sámediggejoavku Sverre Anderssen, Per Solli, Marie Therese Nordsletta Gaup, SVF Ove Johnsen, rávve Sámedikki guorrasit Sámediggeráđi mearrádusevttohussii, lávdegotti rievdadusaiguin. </em>
    </p>
    <p>III  Jienasteapmi</p>
    <p>39 áirasis ledje 37 čoahkis. Jienasteapmi dahkkojuvvui čuovvovaš vuogi mielde:</p>
    <p type="listitem">•  Evttohus 1 mearriduvvui ovttajieanalaččat.</p>
    <p type="listitem">•  Evttohus 2 mearriduvvui ovttajienalaččat</p>
    <p type="listitem">•  Evttohus 3 gahčai 33 jienain</p>
    <p type="listitem">•  Evttohus 4 Sámedikkedráđi evttohus oktan lávdegotti rievdadusaiguin mearriduvvui         33 jienain.</p>
    <p>IV  Beavdegirjelasáhusat</p>
    <p>Dán áššis ii ovddiduvvon beavdegirjelasáhus.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Janoš Trosten (áššejođiheaddji)   Sverre Anderssen   Isak Mathis O. Hætta   Per A. Bæhr   Randi A. Skum   Per Solli   Ann-Mari Thomassen Per A. Bæhr   Ann-Mari Thomassen  Terje Tretnes Per A. Bæhr   Berit Oskal Eira   Terje Tretnes</p>
    <p>9 Ove Johnsen  10  Sverre Anderssen  11  Egil Olli  12  Janoš Trosten (áššejođiheaddji)</p>
    <p>VI  Sámedikki mearrádus</p>
    <p>Boahttevaš boazodoallošiehtadusat meannuduvvo dán láhkai:</p>
    <p>d)  Ráđđehus ráđđádallá Sámedikkiin ovdal go stáhta ráhkada fálaldagas boahttevaš   boazodoallošiehtadussan. Sámediggi ráđđádallá maid NBR`in ovdal go ráđđádallá Ráđđehusain e)  Sámediggeráđđi addá cealkámuša Stuorradiggái gárvves šiehtaduvvon šiehtadussii cuoŋománu/miessemánu ráđđečoahkkimis, gč. boazodoalu váldošiehtadusa 4. §. f)  Erenoamáš diliin, ovdamearkka dihtii jus šiehtadallamat boatkanit, sáhttá Sámediggeráđđi ovddidit ášši miessemánu dievasčoahkkimii.</p>
    <p>Sámedikki dievasčoahkkin meannuda árvalusaid boahttevaš šiehtadallamiidda čakčamánus.</p>
    <p>Ášši meannudeapmi loahpahuvvui miessemánu 27.b. 2004,  dii. 19.45.</p>
    <p>Vuođđogiella: dárogiella</p>
    <p xml:lang="krl">Ášši 27/04</p>
    <p>Boazodoallošiehtadus 2004 - 2005</p>
    <p>Ášši meannudeapmi álggahuvvui miessemánu 28. b. 2004 dii. 09.10</p>
    <p xml:lang="vep">Arkiva</p>
    <p>SF-412 Arkiiváššenr.</p>
    <p>I  Áššebáhpirat</p>
    <p>Áššejohtu:</p>
    <p>Lávdegoddi, ráđđi,  komitea, foanda Beavi Áššenr</p>
    <p>Sámediggeráđđi 14.04.2004 R32/04 Ealáhus- ja kulturlávdegoddi 25.05.2004 EKL 003/04 Sámedikki dievasčoahkkin 28.05.2004 27/04</p>
    <p>II  Evttohusat ja mearkkašumit</p>
    <p>Sámediggeráđi mearrádusárvalus lávdegoddái:</p>
    <p>Boazodoalu dilli ja boazodoallošiehtadus 2005</p>
    <p>Ovdáneapmi boazodoalus</p>
    <p>Dávjá boazodoalu dili oktavuođas leat ovttabealádit negatiivvalaččat biddjojuvvon guovddážii dat hástalusat mat čatnasit muhtun orohagaide gos leat menddo ollu bohccot guohtoneatnamiid ektui.  Go boazodoallopolitihka birra lea sáhka mediain ja politihkalaš orgánain, de guovddážii leat biddjojuvvon dat seamma orohagat. Doaibmabijuid ja ekonomalaš váikkuhangaskaomiid oktavuođas leat dávjá hástalusat dáin orohagain mat leat vuođđun váikkuhangaskaomiide ja doaibmabijuide. Ollislaččat čájeha resursarehketdoallu ja ollislašrehketdoallu ahte dilli boazodoalus lea muttolaš buorre resursavuođu ektui.</p>
    <p>Buot orohagain eai leat váttisvuođat resursaheiveheames, muhto baicce leat ollu boraspireváttisvuođat ja gánnáhahttivuohta lea heittot. Ekonomalaš váikkuhangaskaomiid heiveheapmi daid hástalusaid ektui mat leat stuorra boraspiriiguin ja heajos gánnáhahttivuođa geažil, lea danne ollu deaŧaleappot hábmet ekonomalaš váikkuhangaskaomiid dan moatti boazoorohaga ektui gos leat heivehanváttisvuođat. Guovddáš ekonomalaš váikkuhangaskaomiid geavaheami ferte danne bidjat kultuvrralaččat nana ceavzi boazodoalu ovdáneami ektui. Guovddážis ferte leat dássedettolaš rekrutteren, eanet nissonolbmot boazodoalus, alla barggolašvuohta ja buoret gánnáhahttivuohta ovttaskas boazodoallobearrašis, vai boazodoallu maiddái boahtteáiggis sáhttá leat sámi kultuvrra deaŧalaš ávnnaslaš vuođđun.</p>
    <p>Lassánan buvttadeapmi</p>
    <p>Maŋŋá máŋga jagi vuollegis buvttadeami lea sagahusealániid buvttadeapmi buohkanassii (ealihuvvon ja njuvvojuvvon) lassánan sakka maŋimuš golmma jagis. Erenoamáš stuorra lassáneapmi lea Finnmárkkus. Lassánan buvttadeapmi ii leat mielddisbuktán vástevaččat lassánan njuovvama. Deaŧalaš sivvan dasa lea njuovvan- ja márkandilli bohccobierggu vuovdima oktavuođas.</p>
    <p>Erenoamáš fuolastuhtti lea dilli Oarje-Finnmárkkus, gos boazodoallostivra 30.01.2002 mearridii su. 64 300 sturrosaš bajimuš boazologu, dan sajes go boazolohku boazodoalliid iežaset boazodoallodieđáhusaid mielde lei su. 80 000 bohcco01.04.2003 muttus. 2003 čavčča logai Boazodoallohálddahus bohccuid almmolaččat. Lohkan čájehii badjel 110 000 bohcco. Vaikke vel leatge njuvvojuvvon bohccot maŋŋá almmolaš lohkama, de lea boazolohku cuoŋománu 1. b. muttus badjel 40 000 bohcco eanet go mearriduvvon meari.</p>
    <p>Sámediggi lea meannudan boazodoalu márkan- ja njuovvandili áššis 37/03. Sámediggi ohcalii sihke oanehisáiggi ja guhkilmas doaibmabijuid vai buoridivččii márkan- ja njuovvandili. Sámediggi gávnnaha ahte lea álggahuvvon sierranas oanehisáiggi ja guhkilmas doaibmabijut bohccobierggu vuovdaleami ja vuovdima oktavuođas. Doaibmabijut eai leat leamaš doarvái sihkkarastit ahte buot boazoeaiggádat leat beassan fuolahit njuovvanbohccuid njuovvanáigodagas 2003/2004. Márkandilli lea dagahan vuolit hattiid ja uhcit árratnjuovvandorjaga bozoeaiggádiidda. Muhtun bozoeaiggádiin lea ekonomalaš massin leamaš mearkkašahtti stuoris. Eai oppa smávva muddematge árratnjuovvandoarjjaortnegis leat čađahuvvon nu mo Sámediggi árvalii dievasčoahkkinmearrádusastis. Iešguđet boazoeaiggát lea ferten gillát olles dienasmassima márkan- ja njuovvanváttisvuođaid geažil.</p>
    <p>Besten ja barggahus</p>
    <p>Sámediggi lea máŋgga iešguđetlágan oktavuođain árvalan ásahit ovdaláiggepenšonerenortnegiid sin várás, geat leat badjel 50 jagi boarrásat, vai sáhttá buorebut heivehit doaluid resursavuđđosii, muhto maiddái vai eanet nuorat besset ovddidit boazodoaluset. Ovdun ovdaláiggepenšonerenortnegiiguin doaluid lotnuma ektui lea ahte ovdaláiggepenšoneremiin bissu gullevašvuohta boazodoallokultuvrii ja olmmoš lea ain resursan ealáhussii, seammás go penšoneren addá eará doaluide buoret ekonomalaš rámmaeavttuid. Sámediggi ii ane lotnunortnega heivvolaš váikkuhangaskaoapmin muddet sin doallologu, geat leat badjel 50 jagi boarrásat.</p>
    <p>Máŋgga siva geažil lea mánáid ja nuoraid lohku dál vuollin máŋgga orohagas, ee. go bearrašiin leat uhcit mánát ja go leat ollu ovttaskas boazodoallit, geain eai leat árbbolaččat. Sámediggi lea fuolastuvvan bestema geažil boazodollui áiggi vuollái. Boazodoallu dárbbaša nuorra ja gelbbolaš bargonávccaid. Muhtun orohagain lea dilli dál jo fuolastahtti.  Ulbmillaš doaibmabijuid haga sáhttá dilli muhtun orohagain šaddat nu ahte váilu kultuvrralaš jotkkolašvuohta ja gelbbolašvuohta. Okta doaibmabijuin livččii buovlamolsumiid láhčit. Sámediggi árvala</p>
    <p>ahte dakkár ortnegat dohkkehuvvojit nugo gaskaboddasaš nuoraiddoalut dahje guoktebuolvvadoalut. Doaibmabidju ii gáibit láhkarievadusa ja dan sáhttá čađahit dalán.</p>
    <p>Dásseárvohástalusat</p>
    <p>Árvalusaid vuođul earret eará Sámedikkis lea dán jagi šiehtadusas ovttamielalašvuohta das ahte ásahit sadjásašortnega áhpehisvuođa oktavuođas. Dát lea hui buorre doaibmabidju, mii láhčá nissoniid dili boazodoalus. Dattetge ii leat dát doarvái dáid dásseárvohástalusaid ektui. Sámediggi ohcalii árjjaleabbo doaladumi dásseárvoáššiin 21.10.2003 beaiváduvvon notáhtas eanadoalloministtarii Lars Sponheimii.</p>
    <p>Sámediggi lea duhtavaš go Boazodoallohálddahus lea ráhkadahttán raportta nissoniid birra boazodoalus. Dát raporta lea buorre vuođđodokumeantan viidáset barggus bisuhit nissoniid boazodoalus.</p>
    <p>Sámediggi lea fuolastuvvan go boazodoalu váikkuhangaskaomiid geavaheapmi lea ráddjejuvvon daidda nissoniidda, geat dál leat boazodoalus ja geat juogadit doalu isidiin/elošteaddjiin. Beallelašdoarjaga beallideapmi diimmá boazodoallošiehtadusas, 50 000 ruvnnos 25 000 ruvdnui, heajosmahtii vel eanet dáid nissoniid dili. Buvttadanvuoittu ásaheapmi (ovddeš buvttadandoarjaga sajis) ii sáhte buhttet dán. Ovdamearkka dihtii ferte vuodit dujiid 100 000 ru ovddas jus galgá buhttet beallelašdoarjaga massima.</p>
    <p>Boazoealáhusa barggu definišuvdna lea maŋimuš logijagiid eanet ja eanet gáržžiduvvon guoskat dušše bohccobiergobuvttadeapmái. Dát lea erenoamážit čuohcan boazodoallonissoniid sajádahkii ealáhusas go sis árbevirolaččat lea leamaš váldoovddasvástádus borramušbuvttadeamis, duodjeávdnasiid háhkamis ja gieđahallamis ja maiddái duodjebuvttadeamis. Boazodoalu árvoháhkanprográmma lea doaibman 2002 rájes. Dan rájes lea boazodoallošiehtadusain jahkásaččat várrejuvvon ruđat dasa (2002: 7 milj. ru. – 2003:  7,7 milj. ru. ja 2004: 7,7 milj. ru.), muhto iige dattetge leat lassánahttán nissoniid oassálastima boazodoalus namahanveara. Sámediggi lea máŋgga oktavuođas čujuhan ahte árbevirolaš buvttadeapmái heivehuvvon hygienagáibádus ferte leat ovdehussan jus árvoháhkan galggaš lihkostuvvat. Dálá njuolggadusaid ferte nappo ložžet. Nissonat fertejit árvoháhkanprográmma bokte beassat oassálastit ealáhusas.</p>
    <p>Stuorámus oassi dálá boazodoallonissoniin leat ollesáiggi- dahje oasseáiggibarggus olggobealde boazodoalu. Dábálaččat dárbbašit bearrašat dán bistevaš dietnasa. Sámediggi oaivvilda ahte doarjjaortnegiid ferte láhčit nu ahte dát nissonat besset áigodagaid oassálastit boazodoalus almmá uhcimus dietnasa haga.</p>
    <p>Sámediggi ohcalii maiddái diimmá boazodoallošiehtadusa meannudeami oktavuođas ulbmileabbo barggu boazoealáhusa dásseárvohástalusaid oktavuođas.</p>
    <p>Sámedikki mielas lea stáhtas ovddasvástádus das ahte nissoniid sajádat boazodoalus lea hedjonan. Danne berrejit boazodoallošiehtadussii boahtit ođđa ruđat, maiguin duste daid hástalusaid mat gullet boazodoallonissoniid oažžumii ruovttoluotta ealáhussii.</p>
    <p>Boraspiret</p>
    <p>Miessemánus dán jagi meannuda Stuorradiggi stuorradiggedieđáhusa nr. 15 (2003 – 2004) Rovvilt i norsk natur (Boraspiriid birra Norggas). Nugo diehtit de lea Sámediggi buktán árvalusaid dieđáhussii, searvan ráhkkananbargui guovddáš boraspirelávdegottis,  ja dasto lea leamaš mielde gulaskuddančoahkkimis Romssas guovvamánus dán jagi. Gulaskuddannotáhta lea mielddusin dán áššis. Sámediggeráđđi lea maiddái beassan deaivvadit biras- ja ealáhuskomitea jođiheaddjiin Bror Yngve Rahm cuoŋománu 22. b. 2004 ja lea ságastallan boraspiredieđáhusa birra. Dán čoahkkimis bijai Sámediggeráđđi, lassin Sámedikki árvalusaide boraspiredieđáhusas ja gulaskuddannotáhtas, guovddážii dan man deaŧalaš lea báikkálaš ja guovllulaš boraspirehálddašeapmi.</p>
    <p>Sámediggi lea ovdal čujuhan ahte lea eahpegovttolaš go boazodoallit ieža fertejit gillát boraspiriid dagahan ekonomalaš vahágiid geažil. Danne ferte boraspirevahátbuhtadusaid oktavuođas ásahit ortnegiid maiguin ollásit buhtadit daid ekonomalaš vahágiid maid ii oažžo boazodoallošiehtadusa bokte.</p>
    <p>Šiehtadusboađus jagiin 2004/2005</p>
    <p>Boazodoallošiehtadusa rámma 2005:s lea 95 miljon ruvnno, dasto bohtet vel ruđat doaibmabijuide radioaktivitehta ja vearrogeahpedusa árvvu ektui boazodoalus. Rámma ii leat rievdaduvvon dáláš šiehtadusa ektui. Unna rievdadus dán jagi šiehtadusas lea dat go šiehtadusat boahtteáiggis čuovvugohtet kaleanddarjagi, eai ge nugo dál 01.07. – 31.06. Dás eai leat váikkuhusat iešguđet ekonomalaš váikkuhangaskaomiide ja dat lea dušše stáhtabušehttii heiveheapmi mii čuovvu kaleanddarjagi.</p>
    <p>Boazodoalu ovddidanfoanda</p>
    <p>Boazodoalu ovddidanfoandda juolludusat leat 33,5 miljon ruvnno, dan ektui go dat dán jagi leat 36,5 miljon ruvnno. Boazodoalu ovddidanfoandda juolludusat juohkásit ná:</p>
    <p>4,5 miljon ruvnno dutkamii ja oaivadussii 2003:s   2,0 miljon ruvnno Sámi ovddidanfondii doarjjan lotnolasealáhusaide maid oassin lea boazodoallu   1,0 miljon ruvnno vuostálasvuođaeastadeaddji doaibmabijuide 2003:s   7,7 miljon ruvnno boazodoalu árvobuvttadanprográmmii   Gitta 10,0 miljon ruvnno doaluid lotnumii ja eará struktuvradoaibmabijuide orohagain gos lea dárbu heivehit doallologu ja boazologu   1,0 miljon ruvnno nissondoaibmabijuide  0,7 miljon ruvnno goluide doarjjavuogádaga nuppástuhttima geažil   2 miljon ruvnno boazodoalu fágareiveortnegii   3,0 miljon ruvnno márkandoaibmabijuide</p>
    <p xml:lang="fin">Lassiprotokollat</p>
    <p>Ráhkaduvvojedje golbma lassiprotokolla:</p>
    <p>1.  Goluide doaibmabijuid oktavuođas mat bohtet radioaktiivvalaš nuoskkideames 2.  Orohatdoarjaga geahčadeapmi 3.  Juolludusa earáláhkai geavaheapmi lotnut doaluide eanet njuovvankapasitehta Finnmárkkus čakčat 2004</p>
    <p>Sámedikki mearkkašumit šiehtadusbohtosii</p>
    <p>Dán šiehtadusjagi (2003/2004) boazodoallošiehtadusas rievdaduvvojedje doarjjaortnegat hui ollu.  Šiehtadusbealit ledje dalle ovttaoaivilis ahte rievdadit ollu daid ekonomalaš váikkuhangaskaomiid buvttasorjankeahtes doarjagis eanet buvttasorjavaš doarjjan. Dasa lassin biddjojuvvui sierra vearregeahpedus. Ekonomalaš váikkuhangaskaomiid nuppástuhttima beaktilvuohta lea doaisttážii eahpesihkar, go nuppástuhttin váikkuha easkka 2003 verrui (guođđináigemearri lea cuoŋománu 1. b. 2004) ja boazodoallošiehtadusdoarjaga ohcamiidda mat máksojuvvojit geassemánus 2004.</p>
    <p>Sámediggi čujuhii dan ođđa buvttadanbálkáortnega diimmáš meannudeames ahte dat sáhttá fuonidit boazodoallošiehtadusa dienasjevden beavttu ja unnudit dietnasa boazodoalliide álggahandásis ja boazodoalliide guovlluin gos leat stuorra boraspirevahágat. Nuppástuhttima váikkuhusaid evalueren lea mielde boazodoalu 2004 ollislašrehketdoalus. Sámediggi áigu vuordit 2004 ollislašrehketdoalu nu ahte konkrehta rehketdoallologut sáhttet leat vuođđun ovttaskas boazodoalli nuppástuhttima beaktilvuođa árvvoštallamis.</p>
    <p>Sámediggi konstatere ahte Boazodoalu ovddidanfoandda ruđat leat geahppánan 36,5 miljon ruvnnus 33.5 miljon ruvdnui. Ruđain leat sullii 32 miljon ruvnno juogo čadnojuvvon mearriduvvon doaibmabijuide dahje čadnojuvvon dáláš ortnegiidda. Dát mearkkaša ahte 2005:s gártet leat hui unnán ruđat investeremiidda ja ovddidandoaibmabijuide boazodoalus.</p>
    <p>Sámediggi váldá vuhtii dan ovddiduvvon 2004/2005 boazodoallošiehtadusa Sámedikki mearkkašumiiguin.</p>
    <p>Ealáhus- ja kulturlávdegoddi - 003/04</p>
    <p>Áššeovddideaddji:  Per Solli Suoivvanáššeovddideaddji: Kjell Jøran Jåma</p>
    <p>Ealáhus- ja kulturlávdegotti mearrádusevttohus áššái 27/04 - Boazodoallošiehtadus 2004-2005</p>
    <p>Ealáhus- ja kulturlávdegotti evttohus; NSR:a ovttasbargojoavku Ann-Mari Thomassen, Jánoš Trosten, Jarle Jonassen, Kjell Jøran Jåma, Bargiidbellodaga sámediggejoavku Sverre Anderssen, Per Solli, Marie Therese Nordsletta Gaup, SVF Ove Johnsen, Johttisápmelaččaid listu/Olgešbellodat Per A. Bæhr:</p>
    <p>Evttohus 1</p>
    <p>Lasáhus 1. siidui: ođđa teakstaoassi: Álgu: <span type="quote">“Duogážin Sámedikki boazodoallošiehtadusmeannudeapmái lea boazodoalu váldošiehtadusa 4. §, mas čuožžu ahte Sámediggái galgá addojuvvot vejolašvuohta buktit cealkámuša boazodoallošiehtadallamiidda ovdal go Stuoradiggi meannuda boazodoallošiehtadusa. Sámedikki boazodoallošiehtadusmeannudeapmi lea ee. Oppalašrehketdoalu ja Resursarehketdoalu vuođul, vai Sámediggi galgá oppalaččat sáhttit oaiviliiddis ovddidit dain iešguđetge boazodoalloáššiin.”</span></p>
    <p>Evttohus 2</p>
    <p>Lasáhus 2. siidui, ovdal 4. teakstaoasi: ”Sisabahkken guohtoneatnamiidda lassána, ja áitá boazodoalu oppalaččat. Boazodoallu massá deaŧalaš guohtoneatnamiid veahážiid mielde. Čielga ovdamearkan dása leat Hálkkavári-báhčinguovllu viiddidanplánat ja Meavkki – Vilgesvári báhčinguovllu oktiilaktinplánat.</p>
    <p>Dát eai einnos boazodollui buori boahtteáiggi.”</p>
    <p>Evttohus 3 Ođđa 5. teakstaoassi 2. siidui; <span type="quote">”Besten ja barggahus”</span>: ”Sámediggi lea máŋgga iešguđetlágán oktavuođain evttohan ásahit ovdaláiggepenšuvdnaortnegiid olbmuide geat leat badjel 50 jagi, vai geahpedivččii buolvamolsuma boazodoalus. Ovdaláigge penšuneremiin doalaha olmmoš gullevašvuođa boazodoallokultuvrii ja lea ain resursan boazodoalus, ja addá eanet nuoraide vejolašvuođa ovdánit iežaset boazodoaluiguin. Eaktodáhtolaš ortnet vuovdit doaluid lea buorre ortnet orohagain gos leat beare ollu doalut guohtunresurssaid ektui.</p>
    <p>Sámediggi gáibida ahte álggahuvvo doarjjaortnet maid Boazodoallošiehtadus ruhtada, nu ahte sáhttá bálkáhit veahki buozanvuođa geažil.”</p>
    <p>Evttohus 4</p>
    <p>3. siidu, 4. teakstaoasi maŋemus cealkaga sadjái čállojuvvo: ”Buvttadanbálkáortnega vuođđun dohkkehuvvo dušše go vuovdá bierggu, liigebuktagiid ja sisaboahtu dujiin mat leat ráhkaduvvon doalu iežas bohccuin. Dalle go duodjesisaboahtu lea eambbo go Vearroetáhta rájit mat mearridit goas ferte deavdit ealáhusdieđáhusa/lassidieđáhusa, de ii leat sisaboahtu oassin buvttadandoarjaga vuođus.”</p>
    <p>Evttohus 5</p>
    <p>5. siidu,  lasáhus maŋemus cealkaga ovdalii: ”Boazodoalu Ovddidanfoanda ferte oažžut eambbo ruđa infrastruktuvrra huksemii njuovvama oktavuođas. Ferte maid biddjojuvvot ruhta buoridit buvttaovddideami mii jurddašuvvo bohccobiergogálvvuid vuovdaleapmái.”</p>
    <p>Evttohus 6</p>
    <p>Biddjojuvvo sierra kapihtal: divvagat  – maŋŋel boraspiret – kapihttala, 4. siiddus.</p>
    <p>Divvagat  Sámediggi gáibida boazodollui vuoiggalaš divatortnegiid, earenoamážit dakkáriid mat gusket muohtaskohterii ja bensiidnii, main boazodoalus leat eará eavttut eanadoalu ektui, ii ge gehččojuvvo ollesveardásaš ealáhussan. - Kubihkkarádji muohtaskohteriin sihkkojuvvo. - Boazodoallit galget oažžut lassiárvodivatgessosa muohtaskoteris juohke jagi. - Divvagat bensiinnas mii geavahuvvo ealáhusas sihkkojuvvo. - Muohtaskohtera registrerendivat ferte heivehuvvot eará ealáhusdolliid goluide</p>
    <p>Ealáhus- ja kulturlávdegotti eanetlogu evttohus; NSR ovttasbargojoavku Ann-Mari Thomassen, Jánoš Trosten, Jarle Jonassen, Kjell Jøran Jåma, Johttisápmelaččaid listu/Olgešbellodat Per A. Bæhr:</p>
    <p>Evttohus 7</p>
    <p>Lasáhus 2. siidui ovdal 4. teakstaoasi: ”Ovdal go boazodoallostivra loahpalaččat mearrida bajimus boazologu, fertejit rámmaeavttut leat válbmasat. Dasa lassin fertejit boazodoalu siskkáldas rievttálaš dilálašvuođat čielggaduvvon. Ferte ásahuvvot rievttálaš gaskkusteaddji vai garvvášii soaittáhas meannudeami dáin gažaldagain. Čállindoaibma biddjojuvvo Sis-Finnmárkku diggegoddái.</p>
    <p>Sámediggi ii mieđit ahte eai leat guohtumat, nu movt almmolašvuohta dávjá govvida.”</p>
    <p>Lávdegotti unnitlogu evttohus; Johttisápmelaččaid listu/Olgešbellodat Per A. Bæhr:</p>
    <p>Evttohus 8</p>
    <p>Gollovuolideapmi ja njuolggodoarjja</p>
    <p>Doarjjaeavttut doaluide ja boazoservviide: 600 bohcco bajimus boazolohkun šiehtadusas sihkkojuvvo. Earenoamážit dál go lea nu ollu hupmu boazoealuid unnideamis ja eambbo njuovvamis, lea dát mearrádus hehttehussan dasa. Nubbi lea dat ahte boazodoallu lea bearašfitnodat ja dárbbaša eanet bohccuid doalus.</p>
    <p>Ealáhus- ja kulturlávdegoddi rávve Sámedikki guorrasit Sámediggeráđi mearrádusevttohussii, lávdegotti rievdadusaiguin.</p>
    <p>III  Jienasteapmi</p>
    <p>39 áirasis ledje 34 čoahkis. Jienasteapmi dahkkojuvvui čuovvovaš vuogi mielde:  Evttohus 1, 2, 3, 4, 5 ja 6 jienastuvvuje oktanaga: ovttajienalaččat mearriduvvon   evttohus 7 mearriduvvon 22 jienain   evttohus 8 gáhčái 30 jienain   Sámediggeráđi evttohus oktan lassievttohusaiguin mearriduvvon ovttajienalaččat</p>
    <p>IV  Beavdegirjelasáhusat</p>
    <p>Dán áššis ii ovddiduvvon beavdegirjelasáhus.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Per Solli, áššejođiheaddji Ann-Mari Thomassen   Per Solli  Randi A. Skum   Per A. Bæhr (čoahkkinortnegii)   Per A. Bæhr   Amund P. Anti Per A. Bæhr</p>
    <p>Amund P. Anti  Jarle Jonassen Per A. Bæhr  Per Solli, áššejođiheaddji</p>
    <p>VI  Sámedikki mearrádus</p>
    <p>Boazodoalu dilli ja boazodoallošiehtadus 2005</p>
    <p>Boazodoalu dilli ja boazodoallošiehtadus 2005</p>
    <p>Álgu:</p>
    <p>Duogážin Sámedikki boazodoallošiehtadusmeannudeapmái lea boazodoalu váldošiehtadusa 4. §, mas čuožžu ahte Sámediggái galgá addojuvvot vejolašvuohta buktit cealkámuša boazodoallošiehtadallamiidda ovdal go Stuoradiggi meannuda boazodoallošiehtadusa. Sámedikki boazodoallošiehtadusmeannudeapmi lea ee. Oppalašrehketdoalu ja Resursarehketdoalu vuođul, vai Sámediggi galgá oppalaččat sáhttit oaiviliiddis ovddidit dain iešguđetge boazodoalloáššiin.</p>
    <p>Ovdáneapmi boazodoalus</p>
    <p>Dávjá boazodoalu dili oktavuođas leat ovttabealádit negatiivvalaččat biddjojuvvon guovddážii dat hástalusat mat čatnasit muhtun orohagaide gos leat menddo ollu bohccot guohtoneatnamiid ektui.  Go boazodoallopolitihka birra lea sáhka mediain ja politihkalaš orgánain, de guovddážii leat biddjojuvvon dat seamma orohagat. Doaibmabijuid ja ekonomalaš váikkuhangaskaomiid oktavuođas leat dávjá hástalusat dáin orohagain mat leat vuođđun váikkuhangaskaomiide ja doaibmabijuide. Ollislaččat čájeha resursarehketdoallu ja ollislašrehketdoallu ahte dilli boazodoalus lea muttolaš buorre resursavuođu ektui.</p>
    <p>Buot orohagain eai leat váttisvuođat resursaheiveheames, muhto baicce leat ollu boraspireváttisvuođat ja gánnáhahttivuohta lea heittot. Ekonomalaš váikkuhangaskaomiid heiveheapmi daid hástalusaid ektui mat leat stuorra boraspiriiguin ja heajos gánnáhahttivuođa geažil, lea danne ollu deaŧaleappot hábmet ekonomalaš váikkuhangaskaomiid dan moatti boazoorohaga ektui gos leat heivehanváttisvuođat. Guovddáš ekonomalaš váikkuhangaskaomiid geavaheami ferte danne bidjat kultuvrralaččat nana ceavzi boazodoalu ovdáneami ektui. Guovddážis ferte leat dássedettolaš rekrutteren, eanet nissonolbmot boazodoalus, alla barggolašvuohta ja buoret gánnáhahttivuohta ovttaskas boazodoallobearrašis, vai boazodoallu maiddái boahtteáiggis sáhttá leat sámi kultuvrra deaŧalaš ávnnaslaš vuođđun.</p>
    <p>Lassánan buvttadeapmi</p>
    <p>Maŋŋá máŋga jagi vuollegis buvttadeami lea sagahusealániid buvttadeapmi buohkanassii (ealihuvvon ja njuvvojuvvon) lassánan sakka maŋimuš golmma jagis. Erenoamáš stuorra lassáneapmi lea Finnmárkkus. Lassánan buvttadeapmi ii leat mielddisbuktán vástevaččat lassánan njuovvama. Deaŧalaš sivvan dasa lea njuovvan- ja márkandilli bohccobierggu vuovdima oktavuođas.</p>
    <p>Sisabahkken guohtoneatnamiidda lassána, ja áitá boazodoalu oppalaččat. Boazodoallu massá deaŧalaš guohtoneatnamiid veahážiid mielde. Čielga ovdamearkan dása leat Hálkkavári-báhčinguovllu viiddidanplánat ja Meavkki – Vilgesvári báhčinguovllu oktiilaktinplánat.</p>
    <p>Dát eai einnos boazodollui buori boahtteáiggi.</p>
    <p>Erenoamáš fuolastuhtti lea dilli Oarje-Finnmárkkus, gos boazodoallostivra 30.01.2002 mearridii su. 64 300 sturrosaš bajimuš boazologu, dan sajes go boazolohku boazodoalliid iežaset boazodoallodieđáhusaid mielde lei su. 80 000 bohcco01.04.2003 muttus. 2003 čavčča logai Boazodoallohálddahus bohccuid almmolaččat. Lohkan čájehii badjel 110 000 bohcco. Vaikke vel leatge njuvvojuvvon bohccot maŋŋá almmolaš lohkama, de lea boazolohku cuoŋománu 1. b. muttus badjel 40 000 bohcco eanet go mearriduvvon meari.</p>
    <p>Ovdal go boazodoallostivra loahpalaččat mearrida bajimus boazologu, fertejit rámmaeavttut leat válbmasat. Dasa lassin fertejit boazodoalu siskkáldas rievttálaš dilálašvuođat čielggaduvvon. Ferte ásahuvvot rievttálaš gaskkusteaddji vai garvvášii soaittáhas meannudeami dáin gažaldagain. Čállindoaibma biddjojuvvo Sis-Finnmárkku diggegoddái.</p>
    <p>Sámediggi ii mieđit ahte eai leat guohtumat, nu movt almmolašvuohta dávjá govvida.</p>
    <p>Sámediggi lea meannudan boazodoalu márkan- ja njuovvandili áššis 37/03. Sámediggi ohcalii sihke oanehisáiggi ja guhkilmas doaibmabijuid vai buoridivččii márkan- ja njuovvandili. Sámediggi gávnnaha ahte lea álggahuvvon sierranas oanehisáiggi ja guhkilmas doaibmabijut bohccobierggu vuovdaleami ja vuovdima oktavuođas. Doaibmabijut eai leat leamaš doarvái sihkkarastit ahte buot boazoeaiggádat leat beassan fuolahit njuovvanbohccuid njuovvanáigodagas 2003/2004. Márkandilli lea dagahan vuolit hattiid ja uhcit árratnjuovvandorjaga bozoeaiggádiidda. Muhtun bozoeaiggádiin lea ekonomalaš massin leamaš mearkkašahtti stuoris. Eai oppa smávva muddematge árratnjuovvandoarjjaortnegis leat čađahuvvon nu mo Sámediggi árvalii dievasčoahkkinmearrádusastis. Iešguđet boazoeaiggát lea ferten gillát olles dienasmassima márkan- ja njuovvanváttisvuođaid geažil.</p>
    <p>Besten ja barggahus</p>
    <p>Sámediggi lea máŋgga iešguđetlágán oktavuođain evttohan ásahit ovdaláiggepenšuvdnaortnegiid olbmuide geat leat badjel 50 jagi, vai geahpedivččii buolvamolsuma boazodoalus. Ovdaláigge penšuneremiin doalaha olmmoš gullevašvuođa boazodoallokultuvrii ja lea ain resursan boazodoalus, ja addá eanet nuoraide vejolašvuođa ovdánit iežaset boazodoaluiguin. Eaktodáhtolaš ortnet vuovdit doaluid lea buorre ortnet orohagain gos leat beare ollu doalut guohtunresurssaid ektui.</p>
    <p>Sámediggi gáibida ahte álggahuvvo doarjjaortnet maid Boazodoallošiehtadus ruhtada, nu ahte sáhttá bálkáhit veahki buozanvuođa geažil.</p>
    <p>Máŋgga siva geažil lea mánáid ja nuoraid lohku dál vuollin máŋgga orohagas, ee. go bearrašiin leat uhcit mánát ja go leat ollu ovttaskas boazodoallit, geain eai leat árbbolaččat. Sámediggi lea fuolastuvvan bestema geažil boazodollui áiggi vuollái. Boazodoallu dárbbaša nuorra ja gelbbolaš bargonávccaid. Muhtun orohagain lea dilli dál jo fuolastahtti.  Ulbmillaš doaibmabijuid haga sáhttá dilli muhtun orohagain šaddat nu ahte váilu kultuvrralaš jotkkolašvuohta ja gelbbolašvuohta. Okta doaibmabijuin livččii buovlamolsumiid láhčit. Sámediggi árvala ahte dakkár ortnegat dohkkehuvvojit nugo gaskaboddasaš nuoraiddoalut dahje guoktebuolvvadoalut. Doaibmabidju ii gáibit láhkarievadusa ja dan sáhttá čađahit dalán.</p>
    <p>Dásseárvohástalusat</p>
    <p>Árvalusaid vuođul earret eará Sámedikkis lea dán jagi šiehtadusas ovttamielalašvuohta das ahte ásahit sadjásašortnega áhpehisvuođa oktavuođas. Dát lea hui buorre doaibmabidju, mii láhčá nissoniid dili boazodoalus. Dattetge ii leat dát doarvái dáid dásseárvohástalusaid ektui. Sámediggi ohcalii árjjaleabbo doaladumi dásseárvoáššiin 21.10.2003 beaiváduvvon notáhtas eanadoalloministtarii Lars Sponheimii.</p>
    <p>Sámediggi lea duhtavaš go Boazodoallohálddahus lea ráhkadahttán raportta nissoniid birra boazodoalus. Dát raporta lea buorre vuođđodokumeantan viidáset barggus bisuhit nissoniid boazodoalus.</p>
    <p>Sámediggi lea fuolastuvvan go boazodoalu váikkuhangaskaomiid geavaheapmi lea ráddjejuvvon daidda nissoniidda, geat dál leat boazodoalus ja geat juogadit doalu isidiin/elošteaddjiin. Beallelašdoarjaga beallideapmi diimmá boazodoallošiehtadusas, 50 000 ruvnnos 25 000 ruvdnui, heajosmahtii vel eanet dáid nissoniid dili. Buvttadanvuoittu ásaheapmi (ovddeš buvttadandoarjaga sajis) ii sáhte buhttet dán.  Buvttadanbálkáortnega vuođđun dohkkehuvvo dušše go vuovdá bierggu, liigebuktagiid ja sisaboahtu dujiin mat leat ráhkaduvvon doalu iežas bohccuin. Dalle go duodjesisaboahtu lea eambbo go Vearroetáhta rájit mat mearridit goas ferte deavdit ealáhusdieđáhusa/lassidieđáhusa, de ii leat sisaboahtu oassin buvttadandoarjaga vuođus.</p>
    <p>Boazoealáhusa barggu definišuvdna lea maŋimuš logijagiid eanet ja eanet gáržžiduvvon guoskat dušše bohccobiergobuvttadeapmái. Dát lea erenoamážit čuohcan boazodoallonissoniid sajádahkii ealáhusas go sis árbevirolaččat lea leamaš váldoovddasvástádus borramušbuvttadeamis, duodjeávdnasiid háhkamis ja gieđahallamis ja maiddái duodjebuvttadeamis. Boazodoalu árvoháhkanprográmma lea doaibman 2002 rájes. Dan rájes lea boazodoallošiehtadusain jahkásaččat várrejuvvon ruđat dasa (2002: 7 milj. ru. – 2003:  7,7 milj. ru. ja 2004: 7,7 milj. ru.), muhto iige dattetge leat lassánahttán nissoniid oassálastima boazodoalus namahanveara. Sámediggi lea máŋgga oktavuođas čujuhan ahte árbevirolaš buvttadeapmái heivehuvvon hygienagáibádus ferte leat ovdehussan jus árvoháhkan galggaš lihkostuvvat. Dálá njuolggadusaid ferte nappo ložžet. Nissonat fertejit árvoháhkanprográmma bokte beassat oassálastit ealáhusas.</p>
    <p>Stuorámus oassi dálá boazodoallonissoniin leat ollesáiggi- dahje oasseáiggibarggus olggobealde boazodoalu. Dábálaččat dárbbašit bearrašat dán bistevaš dietnasa. Sámediggi oaivvilda ahte doarjjaortnegiid ferte láhčit nu ahte dát nissonat besset áigodagaid oassálastit boazodoalus almmá uhcimus dietnasa haga.</p>
    <p>Sámediggi ohcalii maiddái diimmá boazodoallošiehtadusa meannudeami oktavuođas ulbmileabbo barggu boazoealáhusa dásseárvohástalusaid oktavuođas.</p>
    <p>Sámedikki mielas lea stáhtas ovddasvástádus das ahte nissoniid sajádat boazodoalus lea hedjonan. Danne berrejit boazodoallošiehtadussii boahtit ođđa ruđat, maiguin duste daid hástalusaid mat gullet boazodoallonissoniid oažžumii ruovttoluotta ealáhussii.</p>
    <p>Boraspiret</p>
    <p>Miessemánus dán jagi meannuda Stuorradiggi stuorradiggedieđáhusa nr. 15 (2003 – 2004) Rovvilt i norsk natur (Boraspiriid birra Norggas). Nugo diehtit de lea Sámediggi buktán árvalusaid dieđáhussii, searvan ráhkkananbargui guovddáš boraspirelávdegottis,  ja dasto lea leamaš mielde gulaskuddančoahkkimis Romssas guovvamánus dán jagi. Gulaskuddannotáhta lea mielddusin dán áššis. Sámediggeráđđi lea maiddái beassan deaivvadit biras- ja ealáhuskomitea jođiheaddjiin Bror Yngve Rahm cuoŋománu 22. b. 2004 ja lea ságastallan boraspiredieđáhusa birra. Dán čoahkkimis bijai Sámediggeráđđi, lassin Sámedikki árvalusaide boraspiredieđáhusas ja gulaskuddannotáhtas, guovddážii dan man deaŧalaš lea báikkálaš ja guovllulaš boraspirehálddašeapmi.</p>
    <p>Sámediggi lea ovdal čujuhan ahte lea eahpegovttolaš go boazodoallit ieža fertejit gillát boraspiriid dagahan ekonomalaš vahágiid geažil. Danne ferte boraspirevahátbuhtadusaid oktavuođas ásahit ortnegiid maiguin ollásit buhtadit daid ekonomalaš vahágiid maid ii oažžo boazodoallošiehtadusa bokte.</p>
    <p>Divvagat</p>
    <p>Sámediggi gáibida boazodollui vuoiggalaš divatortnegiid, earenoamážit dakkáriid mat gusket muohtaskohterii ja bensiidnii, main boazodoalus leat eará eavttut eanadoalu ektui, ii ge gehččojuvvo ollesveardásaš ealáhussan. - Kubihkkarádji muohtaskohteriin sihkkojuvvo. - Boazodoallit galget oažžut lassiárvodivatgessosa muohtaskoteris juohke jagi. - Divvagat bensiinnas mii geavahuvvo ealáhusas sihkkojuvvo. - Muohtaskohtera registrerendivat ferte heivehuvvot eará ealáhusdolliid goluide</p>
    <p>Šiehtadusboađus jagiin 2004/2005</p>
    <p>Boazodoallošiehtadusa rámma 2005:s lea 95 miljon ruvnno, dasto bohtet vel ruđat doaibmabijuide radioaktivitehta ja vearrogeahpedusa árvvu ektui boazodoalus. Rámma ii leat rievdaduvvon dáláš šiehtadusa ektui. Unna rievdadus dán jagi šiehtadusas lea dat go šiehtadusat boahtteáiggis čuovvugohtet kaleanddarjagi, eai ge nugo dál 01.07. – 31.06. Dás eai leat váikkuhusat iešguđet ekonomalaš váikkuhangaskaomiide ja dat lea dušše stáhtabušehttii heiveheapmi mii čuovvu kaleanddarjagi.</p>
    <p>Boazodoalu ovddidanfoanda</p>
    <p>Boazodoalu ovddidanfoandda juolludusat leat 33,5 miljon ruvnno, dan ektui go dat dán jagi leat 36,5 miljon ruvnno. Boazodoalu ovddidanfoandda juolludusat juohkásit ná:</p>
    <p>4,5 miljon ruvnno dutkamii ja oaivadussii 2003:s   2,0 miljon ruvnno Sámi ovddidanfondii doarjjan lotnolasealáhusaide maid oassin lea boazodoallu   1,0 miljon ruvnno vuostálasvuođaeastadeaddji doaibmabijuide 2003:s   7,7 miljon ruvnno boazodoalu árvobuvttadanprográmmii   Gitta 10,0 miljon ruvnno doaluid lotnumii ja eará struktuvradoaibmabijuide orohagain gos lea dárbu heivehit doallologu ja boazologu   1,0 miljon ruvnno nissondoaibmabijuide  0,7 miljon ruvnno goluide doarjjavuogádaga nuppástuhttima geažil   2 miljon ruvnno boazodoalu fágareiveortnegii   3,0 miljon ruvnno márkandoaibmabijuide</p>
    <p xml:lang="fin">Lassiprotokollat</p>
    <p>Ráhkaduvvojedje golbma lassiprotokolla:</p>
    <p>4.  Goluide doaibmabijuid oktavuođas mat bohtet radioaktiivvalaš nuoskkideames 5.  Orohatdoarjaga geahčadeapmi 6.  Juolludusa earáláhkai geavaheapmi lotnut doaluide eanet njuovvankapasitehta Finnmárkkus čakčat 2004</p>
    <p>Sámedikki mearkkašumit šiehtadusbohtosii</p>
    <p>Dán šiehtadusjagi (2003/2004) boazodoallošiehtadusas rievdaduvvojedje doarjjaortnegat hui ollu.  Šiehtadusbealit ledje dalle ovttaoaivilis ahte rievdadit ollu daid ekonomalaš váikkuhangaskaomiid buvttasorjankeahtes doarjagis eanet buvttasorjavaš doarjjan. Dasa lassin biddjojuvvui sierra vearregeahpedus. Ekonomalaš váikkuhangaskaomiid nuppástuhttima beaktilvuohta lea doaisttážii eahpesihkar, go nuppástuhttin váikkuha easkka 2003 verrui (guođđináigemearri lea cuoŋománu 1. b. 2004) ja boazodoallošiehtadusdoarjaga ohcamiidda mat máksojuvvojit geassemánus 2004.</p>
    <p>Sámediggi čujuhii dan ođđa buvttadanbálkáortnega diimmáš meannudeames ahte dat sáhttá fuonidit boazodoallošiehtadusa dienasjevden beavttu ja unnudit dietnasa boazodoalliide álggahandásis ja boazodoalliide guovlluin gos leat stuorra boraspirevahágat. Nuppástuhttima váikkuhusaid evalueren lea mielde boazodoalu 2004 ollislašrehketdoalus. Sámediggi áigu vuordit 2004 ollislašrehketdoalu nu ahte konkrehta rehketdoallologut sáhttet leat vuođđun ovttaskas boazodoalli nuppástuhttima beaktilvuođa árvvoštallamis.</p>
    <p>Sámediggi konstatere ahte Boazodoalu ovddidanfoandda ruđat leat geahppánan 36,5 miljon ruvnnus 33.5 miljon ruvdnui. Ruđain leat sullii 32 miljon ruvnno juogo čadnojuvvon mearriduvvon doaibmabijuide dahje čadnojuvvon dáláš ortnegiidda. Dát mearkkaša ahte 2005:s gártet leat hui unnán ruđat investeremiidda ja ovddidandoaibmabijuide boazodoalus. Boazodoalu Ovddidanfoanda ferte oažžut eambbo ruđa infrastruktuvrra huksemii njuovvama oktavuođas. Ferte maid biddjojuvvot ruhta buoridit buvttaovddideami mii jurddašuvvo bohccobiergogálvvuid vuovdaleapmái.</p>
    <p>Sámediggi váldá vuhtii dan ovddiduvvon 2004/2005 boazodoallošiehtadusa Sámedikki mearkkašumiiguin.  Ášši meannudeapmi loahpahuvvui miessemánu 28.b. 2004 dii. 10.00.</p>
    <p>Vuođđogiella: dárogiella</p>
    <p xml:lang="krl">Ášši 28/04</p>
    <p>Sámedikki politihkalaš dási njuolggadusat</p>
    <p xml:lang="vep">Arkiva</p>
    <p>SF-119 Arkiiváššenr.</p>
    <p>Ášši meannudeapmi álggahuvvui miessemánu 28.b. 2004 dii. 12.20</p>
    <p>II  Áššebáhpirat</p>
    <p>Áššejohtu:</p>
    <p>Lávdegoddi, ráđđi,  komitea, foanda Beavi Áššenr</p>
    <p>Čoahkkinjođihangoddi 06.05.2004  Sametingets plenum 24.05.2004 028/04 Sámedikki dievasčoahkkin 24.05.2004 028/04 Bearráigeahččan- ja vuođđudanlávdegoddi 25.05.2004 003/04 Kontroll- og konstitusjonskomiteen 25.05.2004 003/04</p>
    <p>II  Evttohusat ja mearkkašumit</p>
    <p>Sámedikki čoahkkinjođihangotti árvalus lávdegoddái:</p>
    <p>Sámedikki politihkalaš dási njuolggadusat rievdaduvvojit nu ahte čuoggái 2.9.2 boahtá čuovvovaš ođđa 2. cealkkaoassi:</p>
    <p>Oassepenšonisttain lea vuoigatvuohta oažžut buhtadusa duođaškeahtes bargodienasmassima ovddas proseantalogu mielde penšovdnaoasi vuođul.</p>
    <p>Bearráigeahččan- ja vuođđudanlávdegoddi 003/04</p>
    <p>Áššeovddideaddji: Jørn Are Gaski</p>
    <p>Lávdegottis eai leat eavttuhusat eaige mearkkašumit áššái ja lávdegoddi neavvu Sámedikki dohkkehit čoahkkinjođihangotti eavttuhusa.</p>
    <p>III  Jienasteapmi</p>
    <p>39 áirasis ledje 28 čoahkis. Jienasteapmi dahkkojuvvui čuovvovaš vuogi mielde:</p>
    <p type="listitem">•  Evttuhus čoahkkinjođihangottis ovttajieanalaččat mearriduvvon.</p>
    <p>IV  Beavdegirjelasáhusat</p>
    <p>Dán áššis ii ovddiduvvon beavdegirjelasáhus.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Ole Henrik Magga, áššejođiheaddji</p>
    <p>VI  Sámedikki mearrádus</p>
    <p>Sámedikki politihkalaš dási njuolggadusat rievdaduvvojit nu ahte čuoggái 2.9.2 boahtá čuovvovaš ođđa 2. cealkkaoassi:</p>
    <p>Oassepenšonisttain lea vuoigatvuohta oažžut buhtadusa duođaškeahtes bargodienasmassima ovddas proseantalogu mielde penšovdnaoasi vuođul.</p>
    <p>Ášši meannudeapmi loahpahuvvui miessemánu 28.b. dii 12.25.</p>
    <p>Vuođđogiella: Dárogiella</p>
    <p xml:lang="krl">Ášši 29/04</p>
    <p>Sámedikkiid oktasaščoahkkin</p>
    <p xml:lang="vep">Arkiva</p>
    <p>SF-911 Arkiiváššenr.</p>
    <p>Ášši meannudeapmi álggahuvvui miessemánu 27.b. 2004 dii. 19.50</p>
    <p xml:lang="est">I  Dokumeantalistu:</p>
    <p>Nr  Beavi Geas/Geasa Tihttal</p>
    <p>U 24.05.04 Sámedikki čoahkkinjođihangoddi v/ Josef Vedhugnes Sámedikkiid oktasaščoahkkin</p>
    <p>S   Ášši SPR-S 007/04 Sámedikkiid oktasaščoahkkin</p>
    <p>S   Ášši SPR 15/03 Sámi parlamentalaš ráđi bárgoplána 2004 –2005</p>
    <p>II  Evttohusat ja mearkkašumit</p>
    <p>Sámedikki čoahkkinjođihangoddi ovddida čuovvovaš árvalusa Sámedikki dievasčoahkkinmii</p>
    <p>Sámedikki dievasčoahkkin 2005 guovvamánus dollojuvvo guovvamánu 21. – 24. b. 2005 Johkamohkis, Ruoŧas.</p>
    <p>III  Jienasteapmi</p>
    <p>39 áirasis ledje 37 čoahkis. Jienasteapmi dahkkojuvvui čuovvovaš vuogi mielde:</p>
    <p type="listitem">•  Sámedikki čoahkkinjođihangotti evttohus ovttajieanalaččat mearriduvvon</p>
    <p>IV  Beavdegirjelasáhusat</p>
    <p>Dán áššis ii ovddiduvvon beavdegirjelasáhus.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Josef Vedhugnes, áššejođiheaddji</p>
    <p>VI  Sámedikki mearrádus</p>
    <p>Sámedikki dievasčoahkkin 2005 guovvamánus dollojuvvo guovvamánu 21. – 24. b. 2005 Johkamohkis, Ruoŧas.</p>
    <p>Ášši meannudeapmi loahpahuvvui miessemánu 27.b. 2004 dii 19.55.</p>
    <p>Vuođđogiella: *</p>
    <p xml:lang="krl">Ášši 30/04</p>
    <p>Sámeálbmotfoanda</p>
    <p xml:lang="vep">Arkiva</p>
    <p>SF-169 Arkiiváššenr.</p>
    <p>Ášši meannudeapmi álggahuvvui miessemánu 28.b. 2004 dii. 10.20</p>
    <p xml:lang="est">I  Dokumeantalistu:</p>
    <p>Nr  Beavi Geas/Geasa Tihttal</p>
    <p>Sámediggi   Ášši 23/02 mearrádus</p>
    <p>II   Evttohusat ja mearkkašumit</p>
    <p>Ráđi evttohus:</p>
    <p>Sámediggi lea álohii dorjon ja ain doarju nuppi máilmmesoađi maŋŋá oahpu massán olbmuid gáibádusa oažžut buhtadusa dan ovddas go eai ožžon oahpu. Stuorradiggi lea bidjan 75 miljon ruvnno sámeálbmotfondii oktasaš buhtadussan daid vahágiid ja dan eahperievtti ovddas maid dáruiduhttinpolitihkka lea dagahan sámi álbmogii (geahča Árvalusa S. nr. 220 (1999-2000) Árvalus Finanslávdegottis earáláhkai vuoruhemiid ja lassijuolludusaid birra 2000 stáhtabušeahtas). Dalle go Stuorradiggi meannudii šállobuhtadusohcamiid, hilgojuvvojedje ohcamat čujuhettiin sámeálbmotfoandda ásaheapmái (geahča Árvalusa S. nr. 74 (2001-2002) Justislávdegotti árvalus stáhtakássa šállobuhtadusaid birra). Sámediggi celkkii 2002:s ahte Stuorradikkis lei boastut sehkket oktii dán guokte ášši. Ášši oahpu mássima ektui soađi geažil guoská daid vahágiidda maid soahti lea dagahan sámiide, iige das leat sáhka dáruiduhttima birra. Danne bivddii ge Sámediggi Ráđđehusa ođđasis meannudit dáid áššiid (geahča ášši 23/02 mearrádusa, 30.05.02).</p>
    <p>Mii guoská sámeálbmotfondii, de čujuha Sámediggi ahte: 1.  Foanda ii leat juolluduvvon Sámediggái, muhto ahte foandda ruđaid jahkásaš reanttut fievrriduvvojit diggái ja mat geavahuvvojit Ráđđehusa mearridan njuolggadusaid mielde. 2.  Sámediggi ii leat dán rádjai geavahan maidege dáin reanttuin, dan geažil go Sámediggi bijai eavttuid foandda vuostáiváldimii. Okta eavttuin lei ahte <span type="quote">”Ráđđehus álggaha barggu čoavdit sin ášši geat maŋŋá nuppi máilmmesoađi eai ožžon oahpu”</span> (geahča ášši 23/02 čuoggá III nr. 3). Dán rádjai ii leat dát eaktu ollašuhttojuvvon.</p>
    <p>Sámediggi ii sáhte iige oppa dáhto ge váldit badjelasas ovddasvástádusa stáhta dáruiduhttinpolitihkas iige dan dagahan vahágiin dahje das maid soahti lea dagahan ovttaskas sápmelaččaide. Stáhtas lea ain das ovddasvástádus. Sámediggi ii leat dáhtton ahte sámeálbmotfoanda galgá ásahuvvot. Maiddái dás lea Ráđđehusas ja Stuorradikkis ovddsvástádus. Dán geažil áigu Sámediggi dárkilastit ahte mii eat hálit vuostáiváldit sámeálbmotfoandda, jos nuppi máilmmesoađi maŋŋá oahpu massán ášši ii čovdojuvvo hui fargga.</p>
    <p>Sámediggi lea máŋga jagi bivdán Ráđđehusa ja Stuorradikki čoavdit oahppováillagiid ášši. Šaddagoahtá hoahppu čoavdit sin ášši. Sámediggi evttoha dán oktavuođas ahte Ráđđehus geavaha foandda ruđaid ja reanttuid mat leat biddjojuvvon sámeálbmotfondii oahppováillagiidda .</p>
    <p>2. eavttuhus Per A. Bæhr:</p>
    <p>Maŋimuš čealka, sátni <span type="quote">”geavaha”</span> rievdadit <span type="quote">”juolludit”</span></p>
    <p>3. eavttuhus Isak Mathis O. Hætta:</p>
    <p>Sámediggi julggašta ahte dát foanda gullá sidjiide geat masse skuvlavázzima soađi áigge ja gáibida ahte Stuorradiggi rievdada foandda njuolggdusaid ja máksá rievttalaš buhtadusa sidjiide geat masse skuvlavázzima soađi áigge.</p>
    <p>Sámediggi ii leat goassige bidjan gáibádusa Stuorradiggái sámeálbmotfoandda birra, muhto diehtá ahte min boarrásat geat masse skuvlavázzima soađi áigge dat leat bargan dan ala ahte Stuorradiggi juolludii ruđaid. Danne oaivvilda Sámediggi ahte sii guđet masse skuvlavázzima soađi áigge, dat rievttalaččat eaiggáduššet ruđaid.</p>
    <p>Sámediggi áigu farggamusat bivdit čoahkkima masa servet Sámedikki presideanta, Stáhtaministtar ja sii geat masse skuvlavázzima. Sámediggi gáibida ahte Ráđđehus geavaha ruđaid ja reanttuid mat leat várrejuvvon sámeálbmotfoanddas juolluduvvojit sidjiide geat masse skuvlavázzima soađi áigge.</p>
    <p>III  Jienasteapmi</p>
    <p>39 áirasis ledje 34 čoahkis. Jienasteapmi dahkkojuvvui čuovvovaš vuogi mielde:</p>
    <p type="listitem">•   Evttohus 3 gahčai 33 jienain</p>
    <p type="listitem">•   Evttohus 2 gahčai 30 jienain</p>
    <p type="listitem">•   Sámediggeráđi evttohus mearriduvvui 32 jienain.</p>
    <p>IV  Beavdegirjelasáhusat</p>
    <p>Dán áššis ii ovddiduvvon beavdegirjelasáhus.</p>
    <p>V  Sáhkavuorro- ja replihkkalistu</p>
    <p>Sáhkavuorru Replihkka</p>
    <p>Egil Olli (čoahkkinortnegii)    Sven-Roald Nystø (áššejođiheaddji)  Per A. Bæhr   Isak Mathis O. Hætta Ole Henrik Magga   Janoš Trosten   Isak Mathis O. Hætta  Johan Mikkel Sara Isak Mathis O. Hætta   Per A. Bæhr   Johan Mikkel Sara  Egil Olli Johan Mikkel Sara   Isak Mathis O. Hætta   Egil Olli  Isak Mathis O. Hætta (čoahkkinortnegii)   Berit Ranveig Nilssen (čoahkkinortnegii)   Berit Ranveig Nilssen   Geir Tommy Pedersen   Sven-Roald Nystø (áššejođiheaddji)</p>
    <p>VI  Sámedikki mearrádus</p>
    <p>Sámediggi lea álohii dorjon ja ain doarju nuppi máilmmesoađi maŋŋá oahpu massán olbmuid gáibádusa oažžut buhtadusa dan ovddas go eai ožžon oahpu. Stuorradiggi lea bidjan 75 miljon ruvnno sámeálbmotfondii oktasaš buhtadussan daid vahágiid ja dan eahperievtti ovddas maid dáruiduhttinpolitihkka lea dagahan sámi álbmogii (geahča Árvalusa S. nr. 220 (1999-2000) Árvalus Finanslávdegottis earáláhkai vuoruhemiid ja lassijuolludusaid birra 2000 stáhtabušeahtas). Dalle go Stuorradiggi meannudii šállobuhtadusohcamiid, hilgojuvvojedje ohcamat čujuhettiin sámeálbmotfoandda ásaheapmái (geahča Árvalusa S. nr. 74 (2001-2002) Justislávdegotti árvalus stáhtakássa šállobuhtadusaid birra). Sámediggi celkkii 2002:s ahte Stuorradikkis lei boastut sehkket oktii dán guokte ášši. Ášši oahpu mássima ektui soađi geažil guoská daid vahágiidda maid soahti lea dagahan sámiide, iige das leat sáhka dáruiduhttima birra. Danne bivddii ge Sámediggi Ráđđehusa ođđasis meannudit dáid áššiid (geahča ášši 23/02 mearrádusa, 30.05.02).</p>
    <p>Mii guoská sámeálbmotfondii, de čujuha Sámediggi ahte: a.  Foanda ii leat juolluduvvon Sámediggái, muhto ahte foandda ruđaid jahkásaš reanttut  fievrriduvvojit diggái ja mat geavahuvvojit Ráđđehusa mearridan njuolggadusaid mielde. 2.   Sámediggi ii leat dán rádjai geavahan maidege dáin reanttuin, dan geažil go Sámediggi  bijai eavttuid foandda vuostáiváldimii. Okta eavttuin lei ahte <span type="quote">”Ráđđehus álggaha barggu  čoavdit sin ášši geat maŋŋá nuppi máilmmesoađi eai ožžon oahpu”</span> (geahča ášši 23/02  čuoggá III nr. 3). Dán rádjai ii leat dát eaktu ollašuhttojuvvon.</p>
    <p>Sámediggi ii sáhte iige oppa dáhto ge váldit badjelasas ovddasvástádusa stáhta dáruiduhttinpolitihkas iige dan dagahan vahágiin dahje das maid soahti lea dagahan ovttaskas sápmelaččaide. Stáhtas lea ain das ovddasvástádus. Sámediggi ii leat dáhtton ahte sámeálbmotfoanda galgá ásahuvvot. Maiddái dás lea Ráđđehusas ja Stuorradikkis ovddasvástádus. Dán geažil áigu Sámediggi dárkilastit ahte mii eat hálit vuostáiváldit sámeálbmotfoandda, jos nuppi máilmmesoađi maŋŋá oahpu massán ášši ii čovdojuvvo hui fargga.</p>
    <p>Sámediggi lea máŋga jagi bivdán Ráđđehusa ja Stuorradikki čoavdit oahppováillagiid ášši. Šaddagoahtá hoahppu čoavdit sin ášši. Sámediggi evttoha dán oktavuođas ahte Ráđđehus geavaha foandda ruđaid ja reanttuid mat leat biddjojuvvon sámeálbmotfondii oahppováillagiidda.</p>
    <p>Ášši meannudeapmi loahpahuvvui miessemánu 28.b. 2004 dii. 11.25.</p>
  </body>
</document>
