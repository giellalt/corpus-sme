<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><year>2016</year><wordcount>62221</wordcount><conversion_status type="standard"/><availability><license type="standard"/></availability><parallel_text xml:lang="nob" location="sp2016-2.odt"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision: 154948 $; </version></header><body><p>Sámedikki dievasčoahkkin   Čoahkkingirji  02/16</p>
<p>Áigi  : 07.06.2016   -   09.06.2016   Báiki  : Kárášjogas</p>
<p>Sajis</p>
<p>Bellodat</p>
<p>Johan Vasara</p>
<p>AP/BB</p>
<p>perm 6. - 7.06.16, su sajis dalle Kåre Olli</p>
<p>John Kappfjell</p>
<p>AP/BB</p>
<p>Jørn Are Gaski</p>
<p>AP/BB</p>
<p>Lisa-Katrine Mo</p>
<p>AP/BB</p>
<p>Kjetil Johnsen su sajis 08.06.16</p>
<p>Mariann Wollmann Magga</p>
<p>AP/BB</p>
<p>Marit Kirsten Anti Gaup</p>
<p>AP/BB</p>
<p>Per Mathis Oskal</p>
<p>AP/BB</p>
<p>Ronny Wilhelmsen</p>
<p>AP/BB</p>
<p>Vibeke Larsen</p>
<p>AP/BB</p>
<p>Hartvik Hansen</p>
<p>Árja</p>
<p>válddii saji 07.06.16 dii. 9.30</p>
<p>Lars Oddmund Sandvik</p>
<p>Árja</p>
<p>perm 6. - 7.06.16, su sajis dalle Torbjørn Leirbakken</p>
<p>Vars Laila Susanne</p>
<p>Árja</p>
<p>Per Andersen Bæhr</p>
<p>FL</p>
<p>Arthur Tørfoss</p>
<p>Frp</p>
<p>Aud Helen Marthinsen</p>
<p>Frp</p>
<p>perm 08.06.16 dii. 10.30 rájes, oktage várrelahttu ii sáhttán buktit</p>
<p>Ellen K. Saba</p>
<p>Lars Filip Paulsen</p>
<p>Kjetil Romsdal</p>
<p>NORD</p>
<p>Toril Bakken Kåven</p>
<p>NORD</p>
<p>Anita Persdatter Ravna</p>
<p>NSR</p>
<p>Inger Elin Kristina Utsi</p>
<p>NSR</p>
<p>Kirsti Guvsám</p>
<p>NSR</p>
<p>Laila Nystad</p>
<p>NSR</p>
<p>Mathis Nilsen Eira</p>
<p>NSR</p>
<p>perm 07.06. dii 15.00 rájes gitta 08.06.16, Klemet Erland Hætta su sajis dalle</p>
<p>Nora Marie Bransfjell</p>
<p>NSR</p>
<p>Piera Heaika Muotka</p>
<p>NSR</p>
<p>Sandra Márjá West</p>
<p>NSR</p>
<p>Tor Gunnar Nystad</p>
<p>NSR</p>
<p>Viktor Inge Paulsen</p>
<p>NSR</p>
<p>Beaska Niillas</p>
<p>NSR/SáB</p>
<p>Christina Henriksen</p>
<p>NSR/SáB</p>
<p>Marie Therese Nordsletta Aslaksen</p>
<p>SS</p>
<p>Jovna Zakarias Dunfjell</p>
<p>ÅaSG</p>
<p>bealálaš áššis 21/16, ii lean mielde meannudeamen ášši</p>
<p>Várreláhttut</p>
<p>Bellodat</p>
<p>Marius Nilsen</p>
<p>AP/BB</p>
<p>Rolf Anders Hætta</p>
<p>Árja</p>
<p>Nils Anders Rasmus</p>
<p>FBL</p>
<p>Ståle Nilsen</p>
<p>NORD</p>
<p>Olof Anders Kuhmunen</p>
<p>NSR</p>
<p>Permišuvnnat</p>
<p>Bellodat</p>
<p>Sadjásaš  :</p>
<p>Knut Store</p>
<p>AP/BB</p>
<p>Marius Nilsen</p>
<p>Inger Eline Eriksen</p>
<p>Árja</p>
<p>Rolf Anders Hætta</p>
<p>Isak Mathis O. Hætta</p>
<p>FBL</p>
<p>Nils Anders Rasmus</p>
<p>Kjellrun Wilhelmsen</p>
<p>NORD</p>
<p>Ståle Nilsen</p>
<p>Nanna Agnete Thomassen</p>
<p>NSR</p>
<p>Olof Anders Kuhmunen</p>
<p>Saksliste</p>
<p>014/16</p>
<p>Vuođđudeapmi</p>
<p>015/16</p>
<p>Sámediggeráđi doaibmadieđáhus</p>
<p>016/16</p>
<p>Gažaldagat Sámediggeráđđái</p>
<p>017/16</p>
<p>Ođđa áššiid dieđiheapmi</p>
<p>018/16</p>
<p>Sámediggedieđáhus sámi kulturásahusaid birra</p>
<p>019/16</p>
<p>Sámi báikenamat almmolaš geavahusas</p>
<p>020/16</p>
<p>Sámediggi sámegiela geavaheami ofelažžan</p>
<p>021/16</p>
<p>Sámedikki 2016 reviderejuvvon bušeahtta</p>
<p>022/16</p>
<p>Nu guhká go mis leat eatnamat - Samediggidieđahus areala ja birrasa birra</p>
<p>023/16</p>
<p>Sámedikki čoahkkinortnet - rievdadus</p>
<p>024/16</p>
<p>Sámedikki bearráigeahččanlávdegoddi – 2015 jahkedieđáhus</p>
<p>Ášši  014/16</p>
<p>Sámedikki dievasčoahkkin</p>
<p>Vuođđudeapmi</p>
<p>Ášše  nr.</p>
<p>16/2254</p>
<p>Dievasčoahkkinjođihangotti árvalus  :</p>
<p>12.05.16  beaiváduvvon gohččun árvaluvvon áššelistu, prográmma ja sárdnunáigi dohkkehuvvo  ,  oktan evttohuvvon  rievdadus  aiguin  .  Ášši 22/16 Sámedikki areála- ja birasdieđáhus maŋiduvvo dievasčoahkkimmii 2016 čakčamánus.</p>
<p>Sámedikki dievasčoahkkin  -  014/16</p>
<p>Mearkkašupmi - Bargiidbellodaga sámediggejoavku - Áirras Mariann Wollmann Magga</p>
<p>Lávdego  ddebarggu bargonjuolggadusaid čielggadeapmi Sámedikkis</p>
<p>Dan oktavuođas go Ealáhus- ja kulturlávdegoddi meannudii Sámediggedieđáhusa areála ja birrasa birra, válljii lávdegoddi geavahit eanet áiggi evttohussii, ja sáddii jearaldaga dievasčoahkkinjođihangoddái.  Č  ájehuvvo ahte eai leat čielga njuolggadusat diekkár dil  álašvuođaide  , ja ahte lea vejolaš dulkot dáid.</p>
<p>Mii bivdit Sámedikki dievasčoahkkinjođihangotti guorahallat njuolggadusaid, ovttas lávdegotti jođiheddjiiguin  , j  a dasto buktit ovdan dárkkistuvvon njuolggadusevttohusa ovdal 2016 loahpa.</p>
<p>Ášši meannudeapmi álggahuvvui  0  7  .06.1  6 dii. 09.00.   Jienasteapmi   39 áirasis ledje  3  8   čoahkis. Dán áššis ii jienastuvvon.   Beavdegirjelasáhusat  Dán áššis ii ovddiduvvon beavdegirjelasáhus.</p>
<p>Sáhkavuorrolistu ja replihkat</p>
<p>S  áhkavuorru</p>
<p>Repli  h  kk  a</p>
<p>1.</p>
<p>Jørn Are Gaski, áššejođiheaddji</p>
<p>Inger Elin Utsi, čoahkkinortnegii</p>
<p>2.</p>
<p>Mariann Wollmann Magga, mearkkašupmi</p>
<p>3.</p>
<p>Jørn Are Gaski</p>
<p>DC  - Mearr  ádus  :</p>
<p>12  .05.16 beaiv  áduvvon gohččun, árvaluvvon áššelistu, prográmma ja sárdnunáigi dohkkehuvvui oktan evttohuvvon rievdadusaiguin.   Ášši 22/16 Sámedikki areála- ja birasdieđáhus maŋiduvvo dievasčoahkkimmii 2016 čakčamánus.   Ášši meannudeapmi loahpahuvvui 0  7  .0  6  .16 dii. 9.20</p>
<p>Ášši  015/16</p>
<p>Sámedikki dievasčoahkkin</p>
<p>Sámediggeráđi doaibmadieđáhus</p>
<p>Ášše  nr.</p>
<p>16/1889</p>
<p>Mielddus/Vedlegg</p>
<p>Áššeovddidus</p>
<p>Árvvoštallan</p>
<p>Sámediggeráđi árvalus Sámediggái:</p>
<p>Sámediggi váldá Sámediggeráđi dán áigodaga doaibmadieđáhusa diehtun.</p>
<p>1   Álggahus</p>
<p>Dát dieđáhus válddaha áigodaga 01.02.16 - 09.05.16 ja lea čadnojuvvon Sámedikki 2016 bušehttii. Dieđáhusas dieđihuvvo daid mihttomeriid ja strategiijaid birra mat leat válddahuvvon bušeahtas, ja eará bargamušaid birra.</p>
<p>Sámediggeráđđi lea áigodagas doallan ovtta fysalaš čoahkkima ja máŋga telefončoahkkima ja lea meannudan 113 ášši.</p>
<p>Nu go oidno geahčastagas  www.sametinget.no/kalender  , de lea ráđđi dasa lassin searvan ollu čoahkkimiidda ja ovddastemiide.</p>
<p>2   Giella</p>
<p>Váldomihttomearri</p>
<list><p type="listitem">Eanet giellageavaheaddjit ja eanet sámegielaid geavaheapmi</p>
</list><p>2. 1 Ovddasvástádus sámegielas</p>
<p>Sámi giellalávdegoddi</p>
<p>Sámi giellalávdegoddi geigii oasseraporttas dán jagi guovvamánu 15.b. gielddaid geatnegasvuođaid ja struktuvrra birra mat čatnasit sámegillii. Sámediggeráđđi lea duhtavaš dainna go lávdegoddi čuovvu Sámedikki rávvagiid gielddaođastusa oktavuođas. Raporttas rávve lávdegoddi nannet ja gáhttet sámegiela oassin gielddaid ovttastuhttimis. Lávdegoddi oaivvilda ahte sámegiela gáhtten ja ovddideapmi ferte leat oassin ollislaš árvvoštallamis gielddaid vejolaš ovttastahttima oktavuođas. Sámedikki gielddasemináras cuoŋománus dán jagi muitalii dattetge stáhtačálli Anne Karin Olli ahte ráđđehus ii áiggo čuovvolit raportta, go sin mielas dat ii leat doarvái konkrehta.</p>
<p>Giellalávdegoddi evttoha oasseraporttas maiddái iešguđet dásiid hálddašanguovllu gielddaide:</p>
<list><p type="listitem"><span type="quote">«giellagáhttengielddat»</span> gos sámegiella ja dárogiella leat ovttadássásaččat.</p>
<p type="listitem"><span type="quote">«giellaealáskahttingielddat»</span> gos sámegiella galgá nannejuvvot ja ealáskahttojuvvot</p>
<p type="listitem"><span type="quote">«stuorragávpotgielddat»</span> main lea erenoamáš ovddasvástádus sámegielas</p>
</list><p>Giellalávdegotti evttohusat orrot leamen konstruktiiva, ja Sámediggeráđis leat vuordámušat lávdegotti loahpalaš raportii čakčamánu 8. b. 2016.</p>
<p>Guovttegielatvuođadoarjagat</p>
<p>Sámegiela hálddašanguovllu gielddaid ja fylkkagielddaid guovttegielatvuođadoarjagiid ortnega evaluerema bohtosat biddjojuvvojedje ovdan Sámedikki gielddasemináras cuoŋománus dán jagi. Nordlandsforskning čađahii evaluerema Sámediggeráđi ovddas.</p>
<p>Evalueren čájeha ahte dan doarjjamálles maid Sámediggi ásahii jagi 2012, leat heajus bealit. Nordlandsforskning oainnu mielde lea Sámediggi dušše muhtun muddui lihkostuvvan rievdademiin gollovuđot doarjjamálles ulbmilvuđot doarjjamállii. Dat ovttasbargošiehtadusat mat leat ráhkaduvvon iešguđet gielddaide leat menddo oppalaččat ja geardduhit menddo guhkás sámelága giellanjuolggadusaid mearrádusaid. Raporta gávnnaha maiddái ahte buorre politihkalaš ja hálddahuslaš gulahallan gaskal Sámedikki ja gielddaid, lea deaŧalaš go galgá juksat duohta ulbmilstivrejumi.</p>
<p>Evalueren čájeha dárbbu ráhkadit vugiid maiguin čađahit dárbbašlaš ja buohtastahttivejolaš analysa iešguđet gieldda gielladilis. Guovttegielatvuođadoarjja galgá váikkuhit dasa ahte gielddat ollašuhttet sámelága giellanjuolggadusaid. Muhto gielddain leat iešguđet návccat ja fertejit dustet hui  iešguđetlágan hástalusaid. Dálá doarjjaortnet ii váldde doarvái bures vuhtii dáid earuid.</p>
<p>Guovttegielatvuođamálle ferte geahččat dan oasseraportta vuođul maid sámi giellalávdegoddi bijai ovdan guovvamánus dán jagi. Dat gieđahallá maiddái gielddaid geatnegasvuođaid ja struktuvrra ja dan mearkkašumi sámegillii. Lávdegoddi namuha máŋga čuoggá mat gieđahallojuvvojit guovttegielatvuođaruđaid evalueremis. Lávdegoddi rávve guorahallat dálá hálddašanmálle, nannet ovttasbarggu gaskal Sámedikki ja gielddaid ja geahčadit dárbbu kártet gielladili iešguđet guovlluin.</p>
<p>Giellalávdegoddi rávve iešguđet dásiid dain gielddain mat leat mielde sámi giellaguovllus, vuođđuduvvon gielddaid sierranas návccaide ja dárbbuide (geahča ovddit čuoggá kap. 2.1 vuolde).</p>
<p>Giellalávdegotti raporta ja Nordlandsforskninga evalueren duođaštit dárbbu guorahallat dálá hálddašanmálle ja doarjjaortnega.</p>
<p>Sámediggeráđđi ráhkada dál gulaskuddannotáhta sámegiela hálddašanguovllu gielddaid ja fylkkagielddaid guovttegielatvuođadoarjaga doarjjamálliid birra. Notáhta sáddejuvvo gulaskuddamii hálddašanguovllu gielddaide, ja Sámediggeráđis leat vuordámušat konstruktiiva vástádusaide. Govda gulaskuddama vuođul bidjá ráđđi ovdan ášši dievasčoahkkimii.</p>
<p>Small Language Planning</p>
<p>Small Language Planning Model – Partner Agreement. Sámediggi lea 07.03.2016 addán dieđu Sámi allaskuvlla prošeaktaoassálastái ja- gulahallanolbmui, Torkel Rasmussenii, ahte Sámediggi searvá prošektii lagaš ovttasbargguin Sámi allaskuvllain. Prošeavtta váldoulbmil lea gávdnat buriid vugiid mo nannet ja ovddidit áitojuvvon minoritehtagielaid geavaheami Davvi-Eurohpás.</p>
<p>Sámediggi lea oassálastán čoahkkimii báskkalaš giellasearvvi (The Council of Social Entities for the Basque Language, Kontseilua) ovddasteddjiin, Paul Bilbao Sarriain, Oslos 30.03.2016. Ulbmilin lei oažžut eambbo dieđuid giellavuoigatvuođaid protokolla ráhkadeamis mii galgá dohkkehuvvot konferánssas mii lágiduvvo Donostia-gávpogis Spánias dán jagi loahpas.(Baskisk språkintitiativ – Protokoll og konferanse om språkrettigheter</p>
<p>Sámi báikenamat</p>
<p>Sámediggi lea addán rávvagiid áššiide mat gustojit sámi báikenamaid čállinvuohkái ja makkár mearkkašupmi dain lea. Sámediggi lea earret eará addán rávvagiid namaide Fuoiskkus, Báhccavuonas, Gálssas ja Romssas, dasa lassin lea maid addán rávvagiid čujuhusnamaide Návuonas, Omasvuonas ja Unjárggas.</p>
<p>2.2. Sámegiela rámmaeavttut</p>
<p>Ođđa álbmotregisttarláhka ja nationála ID-koarttat ja pássat</p>
<p>Sámediggi lea 07.03.2016 bivdán ođđa konsultašuvnnaid ruhtadandepartemeanttain mo registreret gielladieđuid ođđa álbmotregisttarlága vuođul ja mo geavahit sámi</p>
<p>Sámediggi lea joatkán giellaveahkehanbarggu Politiijadirektoráhtain ođđa nationála identitehtakoarta- ja pássahábmen barggus.</p>
<p>Čállinrávagirji ođasmahttojuvvon</p>
<p>Davvisámegiela ovddeš čállinrávagirji, mii almmuhuvvui jagi 2003, lea ođasmahttojuvvon. Cuoŋománu 13.b. 2016 dohkkehii Giellagáldu davvisámegiela giellajuogus Riektačállinrávvagat gihppaga. Riektačállinrávvagat gieđahallet deaŧaleamos riektačállinnjuolggadusaid, nu go gaskamearkkaid  geavaheapmi, goas ja mo dakkár mearkkaid go rihku, čuoggá, golmma čuoggá, beallečuoggá, gažaldatmearkka, čuorvvasmearkka, vinjusárgá ja eará čállinmearkkaid galgá geavahit. Gihpa lea fidnemis interneahtas, ja dat galgá maiddái prentejuvvot.</p>
<p>Sámi Giellagáldu</p>
<p>Sámediggi lea mielde golmma jahkásaš Sámi Giellagáldu –joatkkaprošeavttas. Sámi Giellagáldu lea sámi álbmoga oktasaš ja seammás bajimuš mearridanorgána sámegielaide guoski giellafágalašáššiin. Ubmisámegiela bargolávdegotti mandáhtan lei dohkkehit ubmisámegiela čállinvuogi. Bargolávdegoddi loahpahii cuoŋománus barggu, mii jorai lagabui 20 jagi iešguđet lágan giellaorgánain – earret eará ovddeš Sámi giellalávdegottis. Giellagáldu ubmisámegiela bargolávdegoddi dohkkehii ubmisámegiela virggálaš čállinvuogi. Dát nanne ubmisámegiela sajádaga riikka váldogielaid ektui, muhto maiddái eará sámegielaid ektui. Dássážii lea lulli-, julev- ja davvisámegielas, anáraš- ja nuortalašgielas, ja gielddasámegielas leamaš virggálaš čállinvuohki.</p>
<p>Sámi Giellagáldu bargá ođđa terminologiijain ja normeremiin. Giellagáldus leat vihtta giellajuhkosa. Lulli-, julev-, davvi-, anáraš- ja nuortalašgiela giellajuhkosat dohkkehit ođđa terminologiija ja addet ávžžuhusaid daid geavaheamis. Davvisámegiela giellajuogus čoahkkanii cuoŋománus ja dohkkehii davvisámegiela oktasaš davviriikkalaš riektačállinrávvagiid. Dasa lassin davvisámegiela giellajuogus normerii mo riikkavulošvuođanamahusaid dahjege borgárvuođanamahusaid galgá čállit davvisámegillii. Julevsámegiela giellajuogus dohkkehii guovvamánus 50 ođđa tearpma julevsámegillii. Lullisámegiela giellajuogus dohkkehii njukčamánus 179 ođđa tearpma lullisámegillii.</p>
<p>Dasa lassin Giellagáldu bargá fágalaš áššedovdiorgánan, fállá giellaveahki ja rávve giellageavaheddjiid beaivválaččat sámegielaid geavaheapmái guoski gažaldagain. Ásahusa bargguide gullá maiddái giellagáhtten. Dasa lassin Giellagáldu bargun lea juohkit dieđuid sámegielaid birra ja sámegiela fágalaš jearaldagain. Golmma jahkásaš Interreg-prošeakta álggahuvvui borgemánus 2015:s. Prošeakta bistá miessemánu 2018 lohppii.</p>
<p>2. 2 Giellageavaheaddjit</p>
<p>Giellakampánnja <span type="quote">«Sámás mánáin»</span></p>
<p>Sámegiela giellageavaheddjiid lasihanbarggus lea dárbbašlaš addit buriid dieđuid ja máhtu giellaválljemis ja máŋggagielatvuođa árvvus. Danne lea sámediggeráđđi álggahan barggu ođđa giellakampánnjain mii lea ožžon namman Sámás mánáin. Kampánnja njulgejuvvo váhnemiidda ja dearvvašvuođabargiide doppe gos sámi váhnemat orrot. Ulbmil lea oažžut váhnemiid dihtomielalažžan giellaválljema ektui, juohkit dieđuid guovtte-/máŋggagielalašvuođa árvvus, ja gilvit máhtolašvuođa árjjalaš giellaválljema birra ja dan árvvu birra. Kampánnja plánenbargu biddjui johtui bargobájiin guovvamánu 10.b, gosa ledje bovdejuvvon vejolaš ovttasbargoguoimmit nugo Sámi allaskuvla, NRK sápmi, giellaguovddážat, jortamovrrat ja dearvvašvuođadivššárat. Bargobáji bohtosat leat fievrriduvvon viidásit plánenbargui. Kampánjja logo lea ráhkaduvvon, ja sierra neahttasiidu galgá hábmejuvvot. Kampánnja galgá maid čalmmustuhttot sosiála mediain. Kampánnjii galget maid ráhkaduvvot buktagat mat juhkkojuvvojit váhnemiidda geat servet kampánnjii. Kampánnja plánejuvvo biddjot johtui čakčat 2016.</p>
<p>Giellamovttiidahttinstipeanda sámi ohppiide</p>
<p>Sámediggi juolluda jahkásaččat giellamovttiidahttinstipeandda daidda ohppiide, geain sámegiella lea  okta fágain. Daid joatkkaskuvlaohppiid logu lassáneapmi, geain lea sámegiella, čujuha ahte stipeanda movttiidahttá nuoraid válljet sámegiela.</p>
<p>Skuvlajagis 2015/16 leat 208 oahppi, geain lea sámegiella vuosttašgiellan, ohcan jo ožžon 7 500 ruvdnosaš stipeandda guhte ge. 234 oahppi, geain lea sámegiella nubbigiellan, leat ožžon 5 500 ruvdnosaš stipeandda guhte ge. 65 oahppi, geain lea sámegiella vierisgiellan, leat ožžon 3 000 ruvdnosaš stipeandda guhte ge. Oktiibuot leat 507 oahppi, geain lea sámegiella okta fágain, ožžon giellamovttiidahttinstipeandda skuvlajahkái 2015/16. Dan ektui go skuvlajagis 2014/15 ožžo 469 oahppi stipeandda, de leat dán jagi 38 eanet oahppi ožžon stipeandda. Lea erenoamáš illudahtti oaidnit ahte lassáneapmi lea daid gaskkas geain sámegiella lea vuosttašgiellan dahje sámegiella nubbigiellan. Juolluduvvon stipeanddaid lohku daidda ohppiide geain lea sámegiella vierisgiellan, lea njiedjan. Dieđut stipeandaortnega birra leat juhkkojuvvon Davvi-Norgga ja Trøndelága joatkkaskuvllaide ja buot fylkkasuohkaniidda máttabealde Trøndelága. Áigemearri ohcat stipeandda skuvlajahkái 2015/16 loahpai 31.03.2016.</p>
<p>2. 3. Sámegiela geavaheapmi</p>
<p>Ovttasbargošiehtadusaid čuovvoleapmi</p>
<p>Sámediggepresideanta lea dán giđđajahkebealis galledan ja doallan čoahkkimiid sámegiela hálddašanguovllu buot gielddaid ovddasteddjiiguin. Čoahkkimiid fáddán lea leamaš gielddaođastus, guovttegielatdoarjagiid evalueren ja ovttasbargošiehtadusat gaskal Sámedikki ja ovttaskas gieldda. Sámediggeráđđi lea duhtavaš dán jagi čoahkkimiiguin, ja atná deaŧalažžan nannet ovttasbarggu gielddaiguin. Gielddaođastus lea áigeguovdilin dárbbu nannet ovttasbarggu gaskal Sámedikki ja gielddaid sámegiela ovddideami ja gáhttema oktavuođas.</p>
<p>Sámediggepresideanta lea giđđajahkebealis maiddái doallan čoahkkimiid Finnmárkku fylkkagielddain, Romssa fylkkasuohkaniin ja Davvi-Trøndelága fylkkasuohkaniin. Maiddái čoahkkin Nordlándda fylkkasuohkaniin galgá čađahuvvot ovdal geasi.</p>
<p>Ođđa suohkanat sámegiela hálddašanguvlui</p>
<p>Skániid ja Plassje suohkanat áigot jagi 2016 árvvoštallat galget go suohkanat ohcat beassat mielde sámegiela hálddašanguvlui. Sámediggeráđđi galledii dan oktavuođa Skániid suohkana guovvamánus, ja Lulli-Trøndelága sámi áššiid ráđđeaddi lávdegotti njukčamánus dán jagi. Sámediggeráđđái lea guoigaluvvon ahte maiddái Engerdal suohkan árvvoštallá vejolašvuođaid beassat mielde sámegiela hálddašanguvlui. Aarporte tjielte ozai 2015 giđa Gielda- ja ođasmahttindepartemeanttas (GOD) beassat mielde sámegiela hálddašanguvlui. Departemeanta dieđiha ahte ohcan ii meannuduvvo ovdalgo Sámi giellalávdegoddi lea geigen raporttas čakčamánu 2016. Giellalávdegoddi ieš lea aiddostahttán, oasseraporttas mii ovddiduvvui 15.02.16, ahte lávdegotti bargu ii hehtte ođđa gieldda beassamis mielde ortnegii. Sámediggeráđđi čuovvola ášši.</p>
<p>Sámi giellaguovddážat</p>
<p>Sámediggepresideanta lea dán áigodagas doallan čoahkkimiid máŋggain giellaguovddážii. Fáddán lea leamaš guovddážiid doaibma. Sámediggeráđđi lea hui duhtavaš giellaguovddážiid bargguin.</p>
<p>Fierpmádatčoahkkaneamit lágiduvvojit sámi giellaguovddážiid várás mánnomolsumis miessemánnu – geassemánnu ovttasbarggu bokte Sámedikkiin ja Árraniin. Buot 14 sámi giellaguovddáža mat ožžot doarjaga Sámedikkis, oassálastet fierpmádatčoahkkimii.</p>
<p>Giellaprošeavttat</p>
<p>Guovdageainnu Lagasradio lea ožžon 546 000 ru iešguđet sámi gielladoaibmabijuide. Giellaprošeaktaohcamat meannuduvvojit dađistaga.</p>
<p>Sámegiela lohkan- ja čállinveahkki - NAV</p>
<p>Sámediggeráđđi lea evttohan ovttasbarggu NAV Finnmárkkuin ásahit lohkan- ja čállinveahki sidjiide gielddain geain lea sámi duogáš. Čo</p>
<p>3 Kultuvra</p>
<p>Váldomihttomearri</p>
<list><p type="listitem">Ealli ja juohkelágan sámi dáidda- ja kultureallin mas lea buorre kvalitehta ja lea buohkaid olámuttus.</p>
</list><p>Teáhter ja festiválat</p>
<p>Sámediggeráđđi lea nammadan Svein Ole Granefjell, Åarjelhsaemien Teatere AS stivrii ja Marja Lisa Thomasson fas várrelahttun.</p>
<p>Sámediggeráđđi lea nammadan Stein Bjørn, Riddu Riđđu Festivála AS stivrii ja Kjellaug Isaksen fas várrelahttun.</p>
<p>Sámediggi searvvai Åarjelhsaemien Teatere váldočoahkkimii Mo i Ranas njukčamánu 8. b. Dalle válljejuvvui ođđa stivra.</p>
<p>Arctic Winter Games</p>
<p>Presideanta Aili Keskitalo ja sámediggeráđđi Henrik Olsen searvvaiga Arctic Winter Games nammasaš doaluide Nuuk:s Ruonáeatnamis njukčamánu 6. – 11. b. Sámi nuorat serve čuoigamii, nieiddat serve spábbačiekčamii, ja kultuvrii. Nuorat ovddastedje Sámi buori vuogi mielde, čatne oktavuođaid eará nuoraiguin geat serve eará guovlluin, ja sis ledje buorit bohtosat valáštallamis.</p>
<p>Presideanttas Aili Keskitalos ja sámediggeráđđelahtus Henrik Olsenis lei ovttas Sámiid Valáštallan Lihtuin čoahkkin AWG presideanttain Jens Brinch. Sápmi fáddá searvama birra AWG doaluide, ja vejolašvuođat viiddidit Sámi delegašuvnna.</p>
<p>Sámediggeráđđi deaivvadii maiddái Ruonáeatnama iešstivreneiseválddiiguin, Naalakkersuisut.</p>
<p>Sámediggi deaivvadii Inuit Circumpolar Council Greenland (ICC) presideanttain Hjalmar Dahl:in. Fáddán ledje earret eará Árktalaš ráđđi, Ruonáeatnama stáhtus Árktalaš ráđis, ovttasbargu ja ovddastus riikkaidgaskasaš forain.</p>
<p>Čoahkkin Naalakkersuisut - Ruovttustivrra iešstivrejumiin. Industriija, bargomárkana ja olgoriikka áššiid ministariin Vittus Qujaukitsoq ja Kai Holst Andersen, Deputy Minister in Dept. of Foreign Affairs. Čoahkkima fáddán ledje earret eará nationála ekonomiija Ruonáeatnamis, ealáhusovddideapmi oppalaččat, ja stuorámus ealáhusat jna. Ruonáeatnama strategiijat surggiin guolástus, mátkeealáhusat ja minerálaroggan.</p>
<p>Čoahkkin Soabahankommišuvnna čállingotti jođiheaddji Mari Kleist bokte. Sámediggái čilgejuvvui Ruonáeatnama soabahankommišuvnna duogáža, mandáhta, ulbmila ja proseassa birra. Soabahankommišuvdna lea bajimuš siskkáldas proseassa Ruonáeatnamis.</p>
<p>Čoahkkin Olgoriika- ja Sihkarvuođa politihkalaš lávdegotti nubbijođiheddjiin Sara Olsvig ja Per Rosing-Petersen. Čoahkkima fáddán ledje earret eará áigeguovdilis politihkalaš áššit Ruonáeatnamis, stáhtus ja ovddastus iešguđege riikkaidgaskasaš forain, maiddái Árktalaš ráđis. Parlameanta áiggošii áinnas eanet nannet ja formaliseret ovttasbarggu Sámedikkiin. Sámediggi presideantta bokte váldá formálalaččat oktavuođa Parlameanttain, deattuhan dihte dan.</p>
<p>Čoahkkin Lars-Emil Johanseniin, Inatsisartut jođiheaddji, mas fáddán ledje earret eará vásihusat soabahanbarggus ja kulturovttasbarggus.</p>
<p>Sámediggeráđđi deaivvadii maiddái Ruonáeatnama Álbmotmusea ovddasteddjiiguin kulturdávviriid ruovttoluotta fievrrideami birra.</p>
<p>Čoahkkimat sámi kulturásahusaiguin</p>
<p>Sámediggi searvvai guovvamánu 18. b. čoahkkimii Julevsámi Vahkuin, Norlándda fylkkasuohkaniin ja Divttasvuona suohkaniin. Čoahkkima fáddán lei earret eará festivála doaibma ja organiseren.</p>
<p>Sámedikkis lei gulahallančoahkkin cuoŋománu 5. b. Romssas máŋggain ásahusain; Åarjelhsaemien Teatere, Mearrasámi Gelbbolašvuođaguovddáš, jna.</p>
<p>Sámediggedieđáhusa barggu oktavuođas sámi kulturásahusaid birra, mii meannuduvvon dán dievasčoahkkimis, dollojuvvui rávaseminára sámi kulturásahusaiguin Romssas cuoŋománu 6. b.</p>
<p>Sámediggi searvvai ávvudoaluide cuoŋománu 16. b. Sállanis Per Adde 90 jagi beaivvi oktavuođas.</p>
<p>Eanet ovttasbargu sámi valáštallamiin</p>
<p>Sámediggeráđis lei gulahallančoahkkin Romssas sámi valáštallanorganisašuvnnaiguin cuoŋománu 22. b. Čoahkkin lei Sámediggeráđi čilgehusa sámi val�</p>
<p>Sámediggeráđđi gaskkustii vuordámušaid sámi valáštallama boahtteáiggi organiserema birra, nugo boahtá ovdan čilgehusas. Sámediggeráđđi ávžžuhii organisašuvnnaid eanet oktiiortnet ja ovttas bargat, ja dieinna lágiin geavahit buoremus vejolaš vuogi mielde valáštallandoaimmaide daid almmolaš ruđaid mat juolluduvvojit Sámedikki bušeahta bokte. Organisašuvnnat ledje mielas, ja Sámediggeráđđi áigu danne bovdet ođđa čoahkkimii ášši birra golggotmánus 2016. Geahččalit loahpahit proseassa ovdal go Sámedikki 2018 bušeahtta mearriduvvo.</p>
<p>Jahkebeallásaš čoahkkin dáidaga ja kultuvrra birra</p>
<p>Sámediggeráđđi ja Sámi dáiddárráđđi (SDR) leat soahpan ahte juohke giđa čađahuvvojit gulahallančoahkkimat, gos oppalaš dáidda- ja kulturpolitihkalaš doaibmabijuid ja hástalusaid sáhttit guorahallat.</p>
<p>Sámediggeráđđi deaivvadii Sámi dáiddárráđi jođiheaddjiforumiin čoahkkimis Romssas cuoŋománu 22. b. Ráđđi čilgii áigeguovdilis áššiid birra dáidda- ja kultursuorggis, earret eará Tråante 2017 birra. Dáiddárráđđi čilgii dáiddárorganisašuvnnaid aktivitehta ja doaimma birra. Sámediggeráđđi lea duhtavaš go aktivitehta dáiddasuorggis lea stuoris, ja registrere ođastuvvon áŋggirdeami gulahallamis Sámedikki ja sámi dáiddárorganisašuvnnaid gaskka.</p>
<p>Minoritehtagielaid lávlun- ja musihkkagilvu</p>
<p>Presideanta Aili Keskitalo deaivvadii riikkaidgaskasaš lávlungilvvu Liet International ja Sámi Musihkkafestivála ovddasteddjiiguin Guovdageainnus cuoŋománu 26. b. Čoahkkima fáddán lei Sámi musihkkafestivála sávaldat beassat lágidit Liet International lávlungilvvu skábmamánus/juovlamánus 2016. Sámediggeráđđi lea mielas doarjut doaluid, jos dat lea realisttalaš ja vejolaš dan čađahit. Sámediggeráđđi meannuda konkrehta ohcama go dat boahtá.</p>
<p>Várdobáiki</p>
<p>Sámediggeráđđi lea áigodagas deaivvadan Várdobáikki ovddasteddjiiguin. Čoahkkima fáddán lei ahte dárbbašit ođđa ja heivvolaš lokálaid. Ásahusa várás lea ráhkaduvvon latnja- ja doaibmaplána, ja bargu realiseret ođđa vistti joatkašuvvá.</p>
<p>Riikkaidgaskasaš Sámi Filbmainstituhtta</p>
<p>Sámediggeráđđi lea áigodagas deaivvadan Riikkaidgaskasaš Sámi Filbmainstituhta ovddasteddjiiguin. Sámi filbma lea ovdáneamen positiivvalaččat, muhto sámi filbmabiras dovddaha ahte dárbbašit eanet doaibmaruđaid sámi tv-ráidduid ja guhkes filmmaid ráhkadeapmái, ja sámi filmmaide mánáid ja nuoraid várás. Leat bargamin oažžut doaibmaruhtadeami Ruoŧas ja Suomas. Vuosttaš speallanfilbma, <span type="quote">“Sámevarra”</span>, boahtá čakčat 2016.  Tråante 2017</p>
<p>Tråante 2017 váldokomitea lea áigodagas viiddiduvvon ja Davvi-Trøndelága fylkasuohkan lea ožžon ovtta ovddasteaddji. Muđui leat komiteas Sámedikki presideanta, Mátta-Trøndelága fylkkasátnejođiheaddji ja Tråante sátnejođiheaddji. Maiddái Davvi-Trøndelága fylkasuohkan lea dál ávvuprošeavtta mieleaiggát.</p>
<p>Stivrenjoavku lea áigodagas ođđasis organiserejuvvon, ja viiddiduvvon nu ahte Sámedikkis lea vel okta ovddasteaddji. Sámediggi váldá badjelasas jođiheaddjidoaimma.</p>
<p>Ávvudeapmi čalmmustuvvo miehtá 2017 jagi sierra báikkiin Sámis gos leat aktivitehtat ja doalut. Prográmma girjáivuohta speadjalastá sámi kultuvrra, giela, ealáhusaid ja historjjá govdodaga. Ávvudeami váldočalmmusteapmi lea ávvuvahkus guovvamánu 5. – 12. b. 2017 Tråantes.</p>
<p>Ráđđehus lea reviderejuvvon 2016 stáhtabušeahtas evttohan ahte juolluduvvo 4 miljon ru Tråante 2017 doaluide. Juolludus mearkkaša dan ahte Tråante 2017 dohkkehuvvo nationála ávvudeapmin. Kulturministtar Linda Cathrine Hofstad Helleland lea bovdejuvvon ja son áigu searvat čalmmusteapmái.</p>
<p>Gierdominta 2017</p>
<p>Norgga Báŋku almmuha 20-ruvnno gierdomintta man erenoamáš dovdomearkan lea ahte 2017:s lea 100 jagi áigi das go vuosttaš sámi riikačoahkkin dollojuvvui Tråantes. 11 sámi dáiddára evttohedje motii</p>
<p>Sámediggeráđđi mearridii oastit 100 mintta Sámedikki skeaŋkarádjui, ja gollun árvvoštallojuvvo leat 15000,- ru. Minttat bohtet báhkaid siste, mas ávvudeapmi, motiiva ja dáiddára birra válddahuvvo.</p>
<p>Sámedikki nuoraidpolitihkalaš lávdegoddi (SáNul)</p>
<p>Sámedikki nuoraidpolitihkalaš lávdegottis leat leamaš guokte čoahkkima áigodagas; 26. - 27.02. ja 29. - 30.04. Áššin leat leamaš nubbijođiheaddji válljen (Jon-Christer Mudenia), lahtuid válljen Sámi parlamentáralaš lávdegotti nuoraidráđđái, ovddasteaddji válljen Sámi áššiid ráđđeaddi lávdegoddái  Mátta-Trøndelágas, Sámedikki dievasčoahkkima áššit, čoahkkimiid plánen Mánáidáittardeddjiin ja SANAG:iin, oadjebas Sápmi prošeavtta plánen.</p>
<p>SáNul searvvai lávdegodde- ja dievasčoahkkimiin ovccát vahkus 2016. SáNul ovddasteaddjit deaivvadedje ruošša álgoálbmotnuoraid ovddasteddjiiguin, geat ledje Sámedikki guossin Kárášjogas njukčamánu 2. b. SáNul searvvai Noereh! organisašuvnna jahkečoahkkimii njukčamánu 4. – 6. b., álgoálbmogiid oahppokonferánsii AIEC2016 Guovdageainnus. SáNul searvvai ovttas Sámediggeráđiin čoahkkimii Ohppiidorganisašuvnna jođiheddjiin cuoŋománu 1. b. Kárášjogas.</p>
<p>SáNul:is lea ovddastus Sámi áššiid ráđđeaddi lávdegottis Mátta-Trøndelágas, ja searvvai lávdegotti čoahkkimii Plassjes njukčamánu 14. b.</p>
<p>SáNul lea addán árvalusaid Gulaskuddamii – ráđit gielddain ja fylkagielddain nuoraid, vuorasolbmuid ja doaibmavádjet olbmuid várás.</p>
<p>Duođaštanguovddáš</p>
<p>Sámediggeráđđi lea juolludan ruđaid prošektii Álttá/Guovdageainnu Duođaštanguovddáš áššái RiddoDuottarMuseai, mii láigohuvvon konsuleantavehkiin lea bargan prošeavttain. RDM lea loahpahan prošeavtta ja raportere ahte barggu áigge lea prošeakta rievdan veaháš nu ahte siskkilda stuorra fokusa dutkanprošeavttaid ásaheapmái. Dát ii leat áibbas prošeavtta ulbmila mielde, mii lei duođaštanguovddáža ásaheapmi RDM organisašuvnna vuollásažžan, mii mearkkaša ahte šattašii museaossodat man doaibman lea čohkket ja gaskkustit.</p>
<p>Álttá/Guovdageainnu duođaštandoaimma ášši lea deaŧalaš, ja Sámediggeráđđi áigu ovttasráđiid RiddoDuottarMuseain digaštallat vejolaš čovdosiid birra vai oččošeimmet guovddáža duohtan dahkkojuvvot.</p>
<p>Govvagiisá</p>
<p>Sámediggeráđis lei čoahkkin Guovdageainnu suohkaniin masa serve sátnejođiheaddji Johan Vasara ja ráđđealmmái Kent Valio Guovdageainnus miessemánu 4. b. suohkana ohcama birra oažžut doarjaga Sámi duođaštanguovddáža/Govvagiissá ovdaprošektii. Čoahkkimis dovddahii ráđđi ahte dáhttut veahkehit gávdnat čovdosa, muhto ahte Sámediggeráđi mielas lea riekta ja eanemus ulbmillaš ahte dán lágan prošeavttat čadnojuvvojit RDM:ii, mii lea okta Sámedikki gaskaoapmi sámi kulturárbbi goziheamis. Ráđi árvvoštallama mielde berre maiddái geahčadit vejolašvuođaid čatnat Sámi arkiivva prošektii. Sátnejođiheaddji Johan Vasara dovddahii ahte áigu ođđasis árvvoštallat ohcama sisdoalu.</p>
<p>NRK Sápmi konferánsa</p>
<p>Sámediggeráđđi searvvai NRK Sápmi konferánsii das ahte movt atnit ávvira sámegielas ođđa mediadábiid deaivvadeamis. Sámediggeráđđi attii earret eará rávvagiid dasa movt sámi sisdoallu ja giella berrešii searvvahuvvot eanet lunddolaš oassin buot NRK prográmmaosiin, maiddái olggobealde áigerámmaid mat leat várrejuvvon NRK Sápmái.</p>
<p>4. Bibliotehka</p>
<p>Váldomihttomearri</p>
<list><p type="listitem">Eanet máhttu sámi girjjálašvuođa birra.</p>
</list><p>Bibliotehkačoahkkin</p>
<p>Sámedikki bibliotehka lei ovttasbargooasálaš Norgga bibliotehkasearvvis go lágidedje Bibliotehkačoahkkima Romssas njukčamánus dán jagi, dohko ledje boahtán lagabui 500 fágabargi norgga bibliotehkain. Bibliotehkačoahkkima lágida Norgga Bibliotehkasearvi juohke nuppi jagi. Sámediggeráđđi searvvai maid.</p>
<p>Sámedikki bibliotehka lágidii seminára namain <span type="quote">"Joikens frie natur"</span>. Ulbmilin lei addit oasseváldiide vejolašvuođa oahppat sámi kultuvrra birra mas luohti lei vuolggasadjin. Sámi juoigansearvvi jođiheaddji Biret Ristin Sara ja girječálli Rawdna Carita Eira doalaiga sáhkavuoru semináras.</p>
<p>Oktavuohtačoahkkin girjebussiiguin</p>
<p>Jahkásaš oktavuohtačoahkkin Sámedikki ja sámi girjebussiid ovddasteddjiid gaskka dollojuvvui Romssas miessemánu 4. b. Doppe čilgejuvvui ahte sámi girjebussiid doarjjaortnega evalueren lea álggahuvvon.</p>
<p>5 Mánáidgárddit</p>
<p>Váldomihttomearri</p>
<list><p type="listitem">Sámi giella, kultuvra, árbevierut ja vuođđoárvvut oidnosis mánáidgárddis.</p>
</list><p>Doarjja mánáidgárddiide</p>
<p>Sámedikki doarjja mánáidgárddiide mii lea mearriduvvon galgá vuođđuduvvat sámi giela ja kultuvrra ala. Sámediggi meroštallá ahte sámi mánáidgárddiid jođihit sámegielat pedagogalaš bargit, ja mánáidgárddi bargit leat sámegielagat ja maid giellan lea sámegiella.</p>
<p>Sámediggeráđđi lea dálvit fuomášan ahte ollu mánáidgárddit mat ohcamiin ja raporttain almmuhit ahte dain lea sihke sámegiella ja dárogiella beaivválaš giellan, vaikko guoskevaš mánáidgárddit formálalaččat leat definerejuvvon sámi mánáidgárdin/ossodahkan. Sámediggeráđđi meannuda dál ohcamiid, ja áigu čuovvolit erenoamážit gáibádusa ahte sámegiella galgá leat doaibmagiellan ja man ollu bargit leat sámegielagat. Čuovvoleapmi čađahuvvo gulahallama bokte mánáidgárddiiguin ja daid galledeami bokte.</p>
<p>Sámediggi lea meannudan njeallje ohcama sámi mánáidgárdefálaldaga birra gárvvisin ja 27 ohcama leat meannuduvvomin. Guokte mánáidgárddi leat sáddet prošeaktaohcamiid. Ohcansubmi lea 330.000 ru. 11 ohcama leat ožžon pedagogalaš ávdnasiid ovddideamis. Ohcansubmi oktiibuot lea badjel 5,3 miljon ru.</p>
<p>Mánáidgárdedilli Álttá suohkanis</p>
<p>Sámediggeráđđi lágidii guovvamánu 17. b. álbmotčoahkkima ovttasbargošiehtadusa birra Sámedikki ja Álttá suohkana gaskka, masa sámediggeráđđi searvvai. Álttá suohkana ovddasteaddjit eai searvan. Čoahkkimis dovddahedje sámi vánhemat ahte háliidit mánáidasaset saji Álttá Siidda sámi mánáidgárddis. Dál leat badjel 20 máná vuordinlisttas. Ollu vánhemat háliidit ollislaš sámi mánáidgárdefálaldaga, mas sámegiella lea beaivválaš giella ja bargit sámegielagat. Dáid vánhemiidda eai leat dárogielat mánáidgárddit eisege molssaeaktun. Sámediggeráđđi deaivvadii muhtun vánhemiiguin geat eai leat ožžon sámi mánáidgárdesaji Álttás. Sámediggeráđđi doalai ođđa čoahkkima ášši birra miessemánu 19. b. masa Álttá suohkan searvvai.</p>
<p>Ovttasbargu Máhttodepartemeanttain</p>
<p>Sámediggeráđis lei čoahkkin Máhttodepartemeantta ovddasteddjiiguin cuoŋománu 7. ja 8 b. Kárášjogas, mánáidgárddiid ođđa rámmaplána barggu stáhtusa birra. Sámediggi evttohii sámi perspektiivva rámmaplánii. Sámediggeráđđi joatká bargguin sámi perspektiivva heivehemiin, departemeanttain gulahallamiin.</p>
<p>Máttasámi mánáidgárddiin galledeapmi</p>
<p>Sámediggeráđđi lea áigodaga galledan máŋgga máttasámi mánáidgárddi. Suajua mánáidgárddis lea máttasámegiella beaivválaš giellan sihke mánáid ja bargiid gaskkas. Mánáidgárddis lea stabiila sámegielat bargiidjoavku, muhto hástalussan lea go mánnálohku boahtte mánáidgárdejahkái njiedjá. Mánáidgárdi lea fuolas go Snoasa suohkan áigu addit sajiid dárogielat mánáide jos eai leat doarvái sámegielat mánát.</p>
<p>Danne lea Sámediggeráđđi čađahan čoahkkimiid Snoasa suohkaniin sámi mánáidgárdefálaldaga birra. Snoasa suohkan dovddasta ahte leat hástalusat go mánnálohku mánáidgárddiin olles suohkanis njiedjá, mas leat váikkuhusat maiddái skuvllaid ohppiidlohkui.</p>
<p>Sámediggeráđđi lea čađahan čoahkkima maiddái Rørosa suohkaniin, mii njukčamánu 31. b. mearridii ahte Ysterhagen m</p>
<p>Sámegiella Cizáš mánáidgárddis Oslos</p>
<p>Gávpotoassi Grünerløkka háliida rievdadit gáibádusa giellagelbbolašvuođas bargiin Cizáš sámi mánáidgárddis Oslos. Evttohus mearkkaša ahte lea doarvái go 50 proseantta bargiin iešguđege ossodagas leat sámegielagat. Sámediggeráđđi lea guorahallan evttohusa Grünerløkka gávpotoasselávdegottiin. Ráđđi áigu gulaskuddanvástádusas doalahit ahte mánáidgárddis galget leat 100 % sámegielat vuođđobargit, ja sámegiella ferte leat beaivválaš giella.</p>
<p>Mánáidgárdeseminára: Beaivválaš giella</p>
<p><span type="quote">«Beaivválaš giella mánáidgárddis»</span> lei fáddán Sámedikki jahkásaš mánáidgárdesemináras sámi mánáidgárdebargiid várás cuoŋománu 26. ja 27. b., masa serve birrasii 50 fágaolbmo. Seminára lea deaŧalaš vásihusaid lonuhallamii, gelbbolašvuođa buorideapmái ja diehtojuohkimii mánáidgárddiide mat barget sámi gielain ja kultuvrrain. Presideanta Aili Keskitalo searvvai seminárii, ja oaivvilda ahte  mánáidgárddit leat deaŧalepmosat giellaarenaid gaskkas sámi mánáid várás.</p>
<p>6 Vuođđooahpahus</p>
<p>Váldomihttomearri</p>
<list><p type="listitem">Sámi álbmogis lea dat máhttu, gelbbolašvuohta ja gálggat mat dárbbašuvvojit vai sáhttá gáhttet ja ovddidit sámi servodagaid.</p>
</list><p>6.1 Sámi ohppiid vuoigatvuođat ja skuvlla sisdoallu ja árvovuođđu</p>
<p>Joatkkaoahpahus</p>
<p>Sámediggi oažžu ollu dieđuid ohppiin ja váhnemiin váilevaš ja unnán dohkálaš sámegiel oahpahusa birra. Romssa fylkkasuohkan lágidii konferánssa njukčamánu 2016:s sámegiel oahpahusa birra Romssa joatkkaskuvllas, gos maid Sámediggeráđđi oassálasttii. Sámediggeráđđi digaštalai joatkkaskuvlla ohppiid oahpponeavvodili birra, ja muitalii Sámedikki doaibmaplána 2015-2018 oahppoplánaid ovdáneami birra. Čalmmustahtii maid ovddideami sámegiela, designa ja duoji oahpponeavvuid birra buot golmma sámegillii. Unnán sámegieloahpaheddjiid ja váilevaš gáiddusoahpahus digaštallui molssaeaktun dábálaš oahpahussii.</p>
<p>Sámediggeráđđi bovdii 1. b. cuoŋománu lágidemiide Ohppiidorganisašuvnna jođiheaddji , sihke čoahkkimiidda ja skuvlaguossástallamii. Čoahkkimii oassálasttii maid Sámedikki nuoraidpolitihkalaš lávdegotti/ SáNul jođiheaddji. Go ledje Leavnnja joatkkaskuvlla ja Kárášjoga sámi joatkkaskuvlla guossis deaivvadedje sii ohppiidráđiiguin ja skuvlaovddasteddjiiguin. Skuvlačoahkkimiin lei fáddá sámegieloahpahus, ohppiid birra mat eai gacca oahpu ruovttubáikkis, loaktin ja barggu birra givssideami vuostá. Sámediggeráđi mielas lei hui ávkalaš oažžut dieđuid ja digaštallat ohppiiguin ja skuvllaiguin sin skuvlabeaivválaš hástalusaid birra.</p>
<p>Sámediggi lea buktán cealkámuša Máhttodepartemeantta raportii <span type="quote">“Máhttosuorgi olggobealde geahčastagas”</span>, mii lea dáid birra:</p>
<list><p type="listitem">sámi joatkkaskuvllaid eaiggádeapmi</p>
<p type="listitem">Nationála lohkanguovddážat</p>
<p type="listitem">Guovddáš mii áigu riikkaidgaskasažžan dahkat oahpahusa (SIU)</p>
</list><p>Sámediggeráđđi oaivvilda ahte sámi joatkkaskuvllaid eaiggádeapmi ferte viidásetfievrriduvvot dálá hámis, ja ahte Lohkanguovddážii addo stáhtus nationála guovddážin, ja bidjat guovddáža fágalaččat ja resurssaid dáfus vejolažžan doaimmahit fágalaš bagadallama sámi skuvllain. Sámediggeráđđi háliida deattuhuvvot bargamušdokumeanttain eará nationála oahppoguovddážiidda ahte dain maid lea ovddasvástádus sámi skuvlafálaldahkii. Sámediggeráđđi doarju dan ahte SIU oažžu váldoovddasvástádusa dahkat oahpahusa riikkaidgaskasažžan. Juoga mii lea earenoamáš dehálaš sámi guovlluide mat leat juohkásan njealji riikii.</p>
<p>Sámediggeráđđi lea bivdán čielggadeami Máhttodepartemeanttas ođđa visttii huksema barggu birra Sámi joatkka- ja boazodoalloskuvlla várás Guovdageidnui. Departemeanta háliida ahte golut Statsbygga plánain vuoliduvvojit, jus d</p>
<p>Boahtteáiggi skuvla</p>
<p>Ráđđehus lea hábmen stuoradiggedieđáhusa: <span type="quote">«Fag - Fordypning – Forståelse (Fága – Čiekŋudeapmi – Ipmárdus)»</span> mii lea vuođđuduvvon Ludvigsen-lávdegotti árvalusa nala NOU 2015:8 <span type="quote">«Fremtidens skole (Boahtteáiggi skuvla)»</span>. Leat čađahuvvon konsulteremat ráđđehusain stuoradiggedieđáhusa birra njukčamánu dán jagi, mas bođii ovttaoaivilvuohta sámegielfága stáhtusa birra, parallealla oahppoplánaproseassaid birra, sámegielfága eksámenortnega birra, árbedieđu ja sámi oahppoplakáhta čalmmustahttima birra. Sámediggeráđi sávaldat ahte dieđáhus galgá maid sihkkarastit Lohkanguovddáža rámmaeavttuid, ii čuovvoluvvon. Departemeantta ágga lei ahte dát lea olggobealde dieđáhusa mandáhta.</p>
<p>6.2 Oadjebas oahppanbiras.</p>
<p>Oasálašvuohta givssideami vuostá</p>
<p>Sámediggeráđđi lea mearridan searvat Ráđđehusa ođđa áŋgiruššamii, Oasálašvuohta givssideami vuostá. Dát bargu lea álgodásis. Sámediggeráđđi searvvai cuoŋománu bargobádjái. Ráđđehus áigu maŋŋil buvttadit doaibmapáhka mas lea dihto sisdoallu. Lunddolaš fáttát oasálašvuhtii boahtte viđa jahkái sáhttet leat: Givssideapmi mánáidgárddis. Digitála givssideapmi. Givssideapmi ja duolbmun identitehta dihte.</p>
<p>Sámedikkis ja Oahppobirasguovddážis Stavangeris lea leamaš čoahkkin cuoŋománu ja leat ovttaoaivilis dasa ahte Oahppanguovddáš hábme gova ovttasbargui movt eastadit givssideami. Oahppanbirasguovddáš lea nationála gealboguovddáš mas lea dutkan ja veahkeheapmi mánáidgárddiide, skuvllaide, PPT.</p>
<p>Vuođđoskuvlla váhnenfierpmádat (Foreldrenettverk for grunnskolen/ FUG)</p>
<p>Máhttodepartemeanta lea dieđihan Sámediggeráđđái čoahkkimis cuoŋománus dán jagi ahte plánat vuođđudit sámi váhnenfierpmádaga mii lea organiserejuvvon FUG vuollái, ii sáhte duohtandahkkot. Sivvan dása lea departemeanta dieđu mielde ahte FUG lea departemeanta orgána, ja galgá leat ráđđeaddi orgána váhnenráđiide.</p>
<p>Sámediggi lea ovttasbarggus FUG:n máŋga jagi geahččalan ásahit sámi váhnenfierpmádaga FUG vuollái. Váhnensemináras Romssas borgemánu 2015:s, man FUG lágidii, olahuvvui ovttaoaivilvuohta dasa ahte galgá ásahuvvot sámi váhnenfierpmádat, ja ahte FUG čállingoddi galgá veahkehit.</p>
<p>Ovttasbargu gávpogiiguin</p>
<p>Sámediggi ja Álttá suohkan leat oččodeame ovttasbargošiehtadusa. Sámediggeráđđi čađaha čuovvolančoahkkimiid šiehtadusa čuoggáid birra Bådådjo suohkaniin miessemánu 31.b. ja Oslo suohkaniin geassemánu 16.b. dán jagi.</p>
<p>Earenoamášpedagogalaš áššit</p>
<p>Lohkanguovddáš lea lágidan pedagogalaš fágabeivviid Girkonjárggas, mas lei fáddá <span type="quote">“Áŋgiruššan sámi mánáid ja nuoraid ovddas”</span>. Sámediggeráđi rahpansárdni lei nuortalaš musea mearkkašumi birra, oahppoplánaid birra sámi lossagulut olbmuide, Ludvigsen- lávdegotti birra, oahppoplánaid ođasteami birra ja mánáidgárddiid mearkkašumi birra. Sámediggeráđđi lei mielde ruhtadeame 2016 fágabeivviid.</p>
<p>Sámedikki doaibmaplánas oahpponeavvuid buvttadeami birra 2015-2018, lea okta doaibmabijuin ásahit rámmašiehtadusaid earenoamášpedagogalaš oahpponeavvuid buvttadeami várás. Sámediggi muitalii Statped:ii cuoŋománus ahte mii dál guorahallat vejolašvuođaid ráhkadit rámmašiehtadusaid. Statped háliida dahkat rámmašiehtadusa, muhto árvvoštallá ahte searvan prekvalifiseremii sáhttá mielddisbuktit sávvameahttun gilvodiliid priváhta lágádusaiguin.</p>
<p>Dál lea stuora dárbu kártenmateriálaide mánáid várás geain leat earenoamáš dárbbut, ja Sámediggeráđi mielas fertejit stáhtalaš eiseválddit váldit ovddasvástádusa buvttadit dákkár materiálaid. Statped:ii ii leat juolludanreivves addon earenoamáš ovddasvástádus buvttadit kártenmateriálaid. Muhto dárbbu dihte, ja vai ipmárdus doahpagii oahpponeavvu lassána, de lea Statped ovddidan barg</p>
<p>Sirkumpolára álgoálbmotovttasbargu</p>
<p>Sámediggi lágidii Arctic Indigenous Education Conference 2016 Guovdageainnus njukčamánu 14.-17.b. 2016. Konferánssas ledje sullii 230 oasseváldi miehtá sirkumpolára guovllu (Sápmi oktan  Ruošša bealde, Ruonáeatnamiin, Canada, Alaska). Maiddái eará guovlluin máilmmis ledje boahtán oasseváldit ja logaldallit. Konferánssas ledje čuovvovaš fáttát:</p>
<list><p type="listitem">Digitála vejolašvuođat álgoálbmotoahpahusas</p>
<p type="listitem">Ođđa bargovuohki árktalaš álgoálbmotoahpahusas</p>
<p type="listitem">Giela ealáskahttin</p>
<p type="listitem">Kultuvrra ealáskahttin</p>
</list><p>Seammás go Arctic Indigenous Education Conference 2016 lágiduvvui, de lágiduvvui maid ministtarčoahkkin, mas sámediggepresideanta Aili Keskitalo ja Ruonáeatnama ja Kanadalaš provinssaid/ guovlluid Nunavut ja Manitoba ráđđehusaid ovddasteaddjit oassálaste. Bealálaččat vuolláičálle ovttasbargošiehtadusa oahpahussuorggis, <span type="quote">“The Memorandum of Understanding on Cooperation on Circumpolar Indigenous Education”</span>. Šiehtadusa ulbmil lea nannet ovttasbarggu álgoálbmotoahpahusas sirkumpolára guovlluin. Ovttasbargui gullet konferánssat maid Arctic Indigenous Education Conference 2016 lágida juohke goalmmát jagi. Ovddasvástádus lágidit konferánssa lea vuoruid mielde beliid gaskka. Buot lágan ovttasbarggut válddahuvvojit eanet šiehtadusbeliid gaskka.</p>
<p>Sirpmá skuvlafálaldaga heaittiheapmi, Deanu gielddas</p>
<p>Deanu gielda lea mearridan ahte Sirpmá skuvlafálaldat galgá heaittihuvvot 2016 čavčča, ja dat mielddisbuktá váikkuhusaid sámi skuvlaovttasbargui mii lea gaskal Norgga Sirpmá skuvlla ja Suoma Ohcejoga skuvlla. Sámediggeráđđi deaivvadii Sirpmá ja Ohcejoga skuvllaid rájáidrasttildeaddji ovttasbarggu bargolávdegottiin mannan áigodagas. Lávdegoddi deattuha ahte šaddá guhkes skuvlamátki ohppiide geat orrot Sirpmás, ja ahte dálá ovttasbargu ferte heivehuvvot eará ládje jus dat galgá bisuhuvvot ja ovdánit.</p>
<p>Sámediggeráđđi lea digaštallan heaittiheami hástalusaid sámi skuvlafálaldagain ovttas áirasiiguin Máhttodepartemeanttas, ja ohcala váikkuhusguorahallama dákkár áššiin. Sámediggeráđđi áigu čuovvolit ášši departemeanttain.</p>
<p>Dábálaš ja earenoamážit heivehuvvon oahpponeavvut</p>
<p>Mii leat ožžon ohcamiid 58 272 360,- ruvnno ovddas maid Sámediggeráđđi áigu meannudit geassemánus 2016. Doarjjaohcamiid áigemearri dábálaš ja earenoamážit heivehuvvon oahpponeavvuide lei njukčamánu 15.b.2016 ja bušeahtta lea 20 725 000,- ruvnno dán ortnegii.</p>
<p>Doarjja árbevirolaš máhttui ja sámi meahcásteapmái vuođđoskuvllas</p>
<p>Doarjjaohcanáigemearri prošeavttaide árbevirolaš máhtu birra ja meahcásteami birra vuođđoskuvllas lei njukčamánu 1.b.2016. Bušeahtta lea 500 000,- ruvnno dán ortnegii. Leat boahtán ohcamat 1 013 000,- ruvnno ovddas. Ohcamat meannuduvvojit geassemánus.</p>
<p>7   Alit oahppu ja dutkan</p>
<p>Váldomihttomearri</p>
<list><p type="listitem">Oahppofálaldat ja duktan mii duhtada sámi servodaga dárbbuid ja mii váikkuha sávvojuvvon servodatovdáneapmái Sámis</p>
</list><p>7.1 Sámi alit oahppu</p>
<p>Sámi rámmaplánalávdegoddi vuođđoskuvlaoahpaheaddjioahpu 5-jagi masteroahppu</p>
<p>Sámediggeráđđi deaivvadii rámmaplánalávdegottiin cuoŋománu 22. b. Romssas. Lávdegoddi muitalii barggus birra, ja oahpaheaddjioahpu birra lulli- ja julevsámegillii. Sámi rámmaplánalávdegoddi geigii  evttohusas Máhttodepartementii miessemánu 1. b. 2016.</p>
<p>Lávdegoddi dovddahii oažžut jahkásaš gulahallančoahkkimiid gaskal Sámedikki ja oahpaheaddjioahppoásahusaid Sámi allaskuvlla, UiT Norgga árktalaš universitehta ja Davvi Universitehta.</p>
<p>7.2 Sámi perspektiiva alit oahpus nationála dásis</p>
<p>5-jagi vuođđoskuvlaoahpaheaddjioahpuid rámmaplána</p>
<p>Konsultašuvdna čađahuvvui miessemánu 6.b. 5-jagi vuođđoskuvlaoahpaheaddjioahpuid 1-7 ja 5-10 rámmaplánaid</p>
<p><span type="quote">«Kandidaten kan styrke internasjonale og flerkulturelle perspektiver ved skolens arbeid, bidra til forståelse av  samenes status som urfolk  , stimulere til demokratisk deltakelse og bærekraftig utvikling»</span></p>
<p>Gulahallančoahkkin Davvi Universitehtain</p>
<p>Sámediggeráđis lei čoahkkin Davvi Universitehtain, Campus Levanger, guovvamánu 4. b. Sámediggeráđđi beasai gullat sámi sisdoalu birra profešuvdnaoahpuin ja boahttevaš ovttasbarggu birra Davvi Universitehtain, Bådåddjo. Universitehta muitalit ahte ledje ožžon 4,4 miljon ruvdnosaš doarjaga RFF Gaska-Norggas dutkanprošektii lullisámi kultuvrra, ealáhuseallima ja historjjá birra ja dakkár Phd-studeantta virgádeami birra, geas lea sámi giella-/kulturduogáš.</p>
<p>7.3 Sámi dutkan</p>
<p>Árbediehtu</p>
<p>Sámediggeráđđi lágidii cuoŋománu 28. b. 2016 seminára sámi árbediehtoguovddáža ásaheami birra. Seminára lágiduvvui ovttas Sámi allaskuvllain, ja dat lei Sámedikki 2016 bušeahta čuovvoleapmi vuođu čielggadeami birra ásahit bistevaš sámi árbediehtoguovddáža.</p>
<p>Sámi museasearvvi, Mearrasámi diehtoguovddáža, Deanu Instituhta ja Sámi Vuorká-Dávviriid musea- ja historjásearvvi ovddasteaddjit oassálaste. Oainnut sámi árbediehtoguovddáža ásaheapmái leat iešguđetláganat, vuostálastimis dohkkeheapmái. Viidásat proseassa čielggada lea go vuođđu bistevaš guovddáža ásaheapmái.</p>
<p>Regionála dutkanfoanddat</p>
<p>Gaska-Norgga regionála dutkanfoandda áigodaga 2016-2019 ođđa stivra lea válljejuvvon. Sámedikki áirras lea Nora Marie Brandsfjell, várreáirras lea Sigbjørn Dunfjell. Davvi-Norgga foandaregiovnna stivra ii leat vel nammaduvvon. Finnmárkku fylkkagieldda áigumuš lea dahkat nammadeami fylkkadikkis miessemánu 11. – 12. b.</p>
<p>Sámediggeráđđi doalai čoahkkima Sámedikki nammadan RFF Gaska-Norgga áirasiiguin guovvamánu 3. b. Fáddán lei mo buorebut sáhttá addit dieđuid ja movttiidahttit sámi dutkanbirrasiid ohcat doarjaga RFF Gaska-Norgga olis.</p>
<p>Čoahkkimis RFF Gaska-Norgga čállingoddejođiheddjiiguin cuoŋománu 8.b. sohppojuvvui čađahit diehtojuohkinčoahkkimiid RFF Gaska-Norgga birra lullisámi guovllus. Čoahkkimiin gieđahallojuvvojit dutkanfoandda iešguđet prošeavttat, ohcanbagadeapmi ja buriid prošeavttaid identifiseren ovttas oassálastiiguin. Ođđa plánenčoahkkin dollojuvvo geassemánu 3. b.</p>
<p>Sámediggeráđđi bijai ovdan sámediggedieđáhusa alit oahpu ja dutkama birra gulahallančoahkkimis Norgga dutkanráđiin ja regionála dutkanfoanddaiguin Siseatnama, Gaska-Norgga ja Davvi-Norgga  várás cuoŋománu 26. b. Kárášjogas. Dieđáhus lei vuođđun digaštallamiidda áŋgiruššama birra sámi dutkamiin, dás maiddái Norgga teknihkalaš-luonddudieđalaš universitehta – NTNU – rolla birra sámi dutkamis.</p>
<p>7.4 Sámi servodaga gealbodárbbu nannen</p>
<p>Stipeanda alitohppui</p>
<p>Sámediggeráđđi lea almmuhan fálaldatgilvvu alit oahpu stipeanddaid evaluerema birra. Áigemearri buktit fálaldaga lea miessemánu 13. b.</p>
<p>Ohcamat   Juolluduvvon 2016 giđa</p>
<p>Oahpaheaddji 5-10 23 230 000 Oahpaheaddji 1-7 9 90 000 Mánáidgárdeoahpaheaddji 25 210 000 Eará oahpadeaddjioahppu 10 60 000 Buhcciiddikšu 32 292 500 Lullisámegiella 2 10 000 Davvisámegiella 42 328 000 Julevsámegiella 5 33 000  Vuoruhemiid olggobealde 3 -  Bušeahtta 2016 2 450 000  Juolluduvvon stipeanda oktiibuot miessemánu 9. B. 2016 muttus 1 253 500  Reastabušeahtta stipeanda 2016 čavčča 1 196 500  Eará čoahkkimat  Guovvamánu 5.b. – čoahkkin gaskal Sámediggeráđi ja Aajege. Sámediggeráđđái muitaluvvui dan giellaoahpahusa ja daid ovddidan-/gaskkustanprošeavttaid birra maid sii fállet.</p>
<p>Guovvamánu 18.-ja 19. b. Sámediggi lea áicin oahpaheaddjioahpu ráđis (NRLU) ja oassálasttii ráđi čoahkkimii. Áššiid gaskkas lei ođđa vuođđoskuvlaoahpaheaddjioahppu masterdásis ja golmmajahkásaš fágaoahpaheaddjioahpuid njuolggadusbarggu stáhtus. Oahpahusa máhttoguovddáš j</p>
<p>Guovvamánu 25. b. – čoahkkin gaskal Sámi allaskuvlla rektora ja Sámediggeráđi. Čoahkkima fáddán lei earret eará sámi buohccedivššároahpu ja seminára sámi árbediehtoguovddáža ásaheami birra.</p>
<p>Njukčamánu 7. b. – čoahkkin gaskal Sámedikki áirasa, Laila Oskarsson, oahpahusa máhttoguovddáža geavaheaddjiráđis ja Sámediggeráđi. Čoahkkimis digaštallojuvvojedje vásáhusat geavaheaddjiráđi barggus. Geavaheaddjiráđđi nammaduvvui 2 jahkái jagis 2013. Norgga dutkanráđđi dat dagai nammadeami, eai ge leat boahtán dieđut dan birra ahte ođđa geavaheaddjiráđđi galgá nammaduvvot.</p>
<p>Njukčamánu 11. b. – čoahkkin gaskal UiT Norgga árktalaš universitehta, Sámi allaskuvlla, Finnmárkku ja Romssa fylkkamánniid ja Guovdageainnu suohkana ovddasteddjiid ja Sámedikki. Čoahkkin dollojuvvui oahppoásahusaid dáhtu vuođul ja dollojuvvui campus Hámmárfeasttas. Fáddán lei buohccedivššároahppu sámegielain oahpahusgiellan ovttasbarggus gaskal Norgga árktalaš universitehta ja Sámi allaskuvlla. Áigumuššan lea álgit ođđajagimánus 2018.</p>
<p>Njukčamánu 17. – 18. b. oassálasttii Sámediggeráđđi čoahkkimii sámi alitoahpu ja dutkama nationála fágastrategalaš ovttadagain. Okta fáttáin mii digaštallojuvvui lei ovttasbargu ođđa viđajahkásaš vuođđoskuvlaoahpaheaddjioahpuin.</p>
<p>Cuoŋománu 19.b. oassálasttii Sámediggeráđđi čoahkkimii UiT Norgga árktalaš universitehta dáiddafakultehtain ja sámi komponistaservviin. Fáddán lei válljenfáttá ovddideapmi sámi  musihkas/juoigamis fakultehta bachelorstudeanttaid várás musihkas.</p>
<p>8   Dearvvašvuohta ja sosiála</p>
<p>Váldomihttomearri</p>
<list><p type="listitem">Ovttaárvosaš dearvvašvuođa- ja sosiálafálaldat sámi álbmogii mas lea vuolggasadji sámegiella ja sámi kultuvra. Bálvalusat galget leat heivehuvvon sámi álbmoga vuoigatvuođaide ja dárbbuide.</p>
</list><p>Sámedikki raporteren ON álgoálbmotvuoigatvuođaid áššedovdimekanismii. (EMRIP)</p>
<p>Sámediggi lea ON álgoálbmotvuoigatvuođaid áššedovdimekanismma jearaheami vuođul raporteren álgoálbmogiid vuoigatvuođaid birra buori dearvvašvuhtii ja dásseárvosaš dearvvašvuođabálvalusaide, erenoamáš deattuin mánáide ja nuoraide. Sámediggeráđđi válljii raporteremisttis maiddái deattuhit váilevaš sámi mielváikkuheami ja iešmearrideami dearvvašvuođas. Sámi ovddastus mearridanorgánain dárbbašuvvo dasa ahte sihkkarastit sámi buhcciide dásseárvosaš bálvalusaid, ja lea maiddái eaktun dasa ahte fuolahit sámi mánáide ja nuoraide vuoigatvuođa dearvvašvuhtii. Viidáseappot raporterejuvvo váilevaš vejolašvuođa birra geavahit sámegiela dearvvašvuođa- ja sosiálabálvalusas, váilevaš duođaštuvvon máhttu dáruiduhttima váikkuhusaid birra dearvvašvuhtii ja eallindiliide.</p>
<p>Sámi mánáid ja nuoraid oktavuođas lea Sámediggi raporteren váilevaš duođaštuvvon máhtu sámi mánáid ja nuoraid dearvvašvuođa ja eallindiliid birra, ja váilevaš vejolašvuođa birra oažžu dearvvašvuođabálvalusfálaldaga mas lea dárbbašlaš máhttu sámi mánáid ja nuoraid hástalusaid birra. Viidáseappot lea čujuhuvvon surggiide nugo givssideapmi ja vealaheapmi, stigmatiseren ja oaguhallan sosiála mediain, ja eará bealit mat váikkuhit mánáid ja nuoraid psyhkalaš dearvvašvuhtii. Das maiddái mo hástalusat árbevirolaš ealáhusain váikkuhit mánáid ja nuoraid dearvvašvuhtii. Sámediggi lea maid válljen váldit ovdan váilevaš máhtu daid mánáid ja nuoraid dearvvašvuođa ja eallindiliid birra, geat leat mánáidsuodjalusa fuolahusas.</p>
<p>Nammadeamit báikkálaš ja regionála dearvvašvuođadoaimmaide</p>
<p>Jagi 2016 válljejuvvojedje ođđa stivrrat ja stivrajođiheaddjit regionála ja vuollásaš dearvvašvuođadoaimmaide. regionála dearvvašvuođadoaimmaide vállje ministtar stivrraid ja stivrajođiheddjiid doaimmačoahkkimiin, ii bovdema haga mielváikkuheapmái.</p>
<p>Davvi dearvvašvuođa vuollásaš dearvvašvuođadoaimmahaga hárrái sáddii Sámediggeráđđi stivralahttoevttohusaid, muhto dat ii čuovvoluvvon nu mo Sámediggi háliidii. Sámediggi šállošii dan Davvi dearvvašvuođa ektui, ja čujuhii ahte dat ii čuovo daid riikkaidgaskasaš konvenšuvnnaid maidda Norga lea geatnegahttán iežas. Sámediggi áigu dan čuovvolit gulahallamis Davvi dearvvašvuođa RHF:iin.</p>
<p>Spesialistadearvvašvuođabálvalusaid boahttevaš organiseren sámi buhcciid várás</p>
<p>Sámi doavttersearvi ozai doarjaga Sámedikkis čielggadeapmái spesialistadearvvašvuođabálvalusaid organiserema birra sámi álbmoga várás. Čielggadusas, maid Johan Ailo Kalstad čađahii, gieđahallojuvvo sámi mielmearrideapmi ja mielváikkuheapmi bálvalusfálaldaga dálá organiseremis. Das árvvoštallojuvvo maiddái boahttevaš spesialistadearvvašvuođabálvalusa eará organiserenvejolašvuođat sámi buhcciid várás. Raporta lea geigejuvvon Sámediggeráđđái. Sámediggeráđđi áigu ovddidit ášši spesialistadearvvašvuođabálvalusa boahttevaš organiserema birra dievasčoahkkimii čakčat 2016.</p>
<p>Rádjerasttideaddji ovttasbargu dearvvašvuođa suorggis</p>
<p>Sámedikkis leat leamaš čoahkkimat Suoma bealde Sámedikkiin dearvvašvuođapolitihkalaš  hástalusaid ja oktasaš čuolbmačilgehusaid birra. Suoma bealde gielddat leat stuorra nuppástuhttinproseassas mii guoská buot surggiide. Earret eará leat stuorra rievdamat dearvvašvuođasuorggis, mas ovddasvástádus dearvvašvuođafálaldagas sentraliserejuvvo eanet ja eanet. Suoma bealde Sámediggi lea fuolastuvvan dearvvašvuođafálaldaga geažil sámi álbmogii, ja háliida dan birra ságastallat Norgga bealde Sámedikkiin. Čoahkkimis digaštallojuvvui rádjerastásaš ovttasbargu sámi dearvvašvuođabálvalusaiguin gaskal Norgga, Ruoŧa ja Suoma stivračoahkkimis Murmánskkas 11.4.16 gos mearriduvvui ahte rádjerastásaš ovttasbargu dearvvašvuođain loktejuvvo davviriikkalaš ministtardássái.</p>
<p>Seminára: Dáruiduhttin ja dearvvašvuohta</p>
<p>Sámediggeráđđi oassálasttii seminárii <span type="quote">«Fornorskning og helse - fortellinger om tap, smerte, håp og forsoning»</span> maid Árran julevsáme guovdásj ja SÁNAG lágidedje Ájluovttas. Semináras geahčaduvvui dáruiduhttima váikkuhusat dearvvašvuhtii ja eallindiliide sáhkavuoruid bokte maid dutkit ja fágaolbmot dolle, ja persovnnalaš muitalusaid bokte. Sámediggeráđđi dajai rahpansártnis ahte ferte eanet čalmmustahttit dan dáruiduhttinproseassa mii lea dáhpáhuvvan, ja mii ain dáhpáhuvvá. Dat dárbbašuvvo sihke historjjálaš perspektiivvas ja dasa ahte áddet dálá sámi servodaga ja min hástalusaid ollu surggiin. Sámediggeráđđi čujuhii maiddái dasa ahte dan ferte dáruiduhttinkommišuvdna dahkat, ja mii fertet ieža árjjalaččat válddahit dáruiduhttima váikkuhusaid ja oažžut ovdan máhtu dan birra. Sámediggeráđđi áigu ain bargat dáruiduhttinpolitihka váikkuhusaid iešguđet beliiguin.</p>
<p>Sámi doaibmavádjigiid dilli</p>
<p>Romssa universitehta, campus Harstad, lea čađahan dutkanprošeavtta man ulbmil lei lasihit áddejumi dan dili birra mas doaibmavádjit sápmelaččat leat dakko bokte ahte oažžut ovdan vásáhusaid iežamet árgabeaivvis ja iešguđet deaŧalaš muttuin eallimis, ja vejolašvuođa oassálastit demokráhtalaš proseassaide. Sámediggeráđđi lea doallan sáhkavuoru prošeavtta álggahansemináras. Sámediggeráđđi čujuha dasa ahte mis leat uhccán duođaštuvvon máhttu daid iešguđet hástalusaid birra, mat doaibmavádjit sápmelaččain leat. Mii dagaha ahte leat hástaleaddjin hábmet dakkár politihka, mii fuolaha dán joavkku dárbbuid buriin vugiin. Dát lea dakkár čuolbmačilgehus maid Sámediggi maiddái lea lokten guovddáš eiseválddiide. Dutkanprošeavtta bohtosat lea buorre veahkkin min bargui ovddidemiin doaibmavádjit sápmelaččaid vuoigatvuođaid, ja dat galgá čuovvoluvvot Sámediggeráđi dásseárvobarggu bokte.</p>
<p>Spesialistadearvvašvuođabálvalusat sámi buhcciide</p>
<p>Maŋŋágo sohppojuvvui strategalaččat viidáseappot ovddidit spesialistadearvvašvuođabálvalusa sámi buhcciid várás nationála dearvvašvuođa- ja buhcciidviessoplánas, mas Davvi dearvvašvuohta oaččui bargun dan fuolahit, lea Sámediggeráđđi bargan viidáseappot sihkkarastimiin ahte bálvalusfálaldat sámi buhcciide ovddiduvvo. Bargu mielddisbuktá proseassaid ollu dearvvašvuođaoassálastiiguin sihke guovddáš, regionála ja báikkálaš oassálastiiguin.</p>
<p>Sámediggeráđi čoahkkin dearvvašvuođaministariin</p>
<p>Sámediggeráđđi ja dearvvašvuođa- ja fuolahusministtar leat šiehtadan doallat jahkásaš gulahallančoahkkimiid. Čoahkkin ii boađe konsultašuvdnačoahkkimiid sadjá eaŋkiláššiid/fáttáid birra mat dieđihuvvojit konsultašuvnnaide. Dán jagi čoahkkimis deattuhuvvui sámi mielváikkuheapmi ja mielmearrideapmi spesialistabálvalusas. Sámediggi čujuhii proseassaide stivranammademiid oktavuođas regionála ja vuollásaš dearvvašvuođadoaimmahagaide, mat eai čuovo daid riikkaidgaskasaš konvenšuvnnaid maid Norga lea geatnegahttá iežas čuovvut. Dat mielddisbuktá ahte sámi álbmogis ii leat duohta váikkuhan- ja mielmearridanvejolašvuohta iežas dearvvašvuođafálaldaga ovddideami ektui. Ráđđehus baicce oaivvilda ahte nammadeamis regionála dearvvašvuođadoaimmahagaide ii galgga leat politihkalaš váikkuhus, ja danne dat nammaduvvojit dearvvašvuođadoaimmahagaid čoahkkimis mas dearvvašvuođaministtar lea mielde.</p>
<p>Sámediggeráđđi čujuhii viidáseappot das mo organiserema válljen spesialistadearvvašvuođabálvalusas váikkuha dearvvašvuođa fálaldahkii sámi buhcciide, ja ahte  maiddái lea dárbu geahčadit mo spesialistadearvvašvuođabálvalus sámi buhcciide galgá organiserejuvvot. Danne bivddii Sámediggeráđđi ahte ásahuvvo Kvinnsland-lávdegoddái vuollásaš lávdegoddi mii galgá árvvoštallat mo spesialistadearvvašvuođabálvalus sámi buhcciide galgá organiserejuvvot.</p>
<p>Čoahkkin Davvi dearvvašvuođain RHF ja Finnmárkobuhcciidviesuin HF</p>
<p>Sámediggeráđis leat maid leamaš máŋga čoahkkima Davvi dearvvašvuođa stivrrain, main fáddán lei Davvi dearvvašvuođa ovddasvástádus spesialistadearvvašvuođabálvalusa strategalaš viidásat ovddideapmi sámi álbmoga várás. Sámediggeráđđái lea boahttevaš Sámi dearvvašvuođasiidda viidásat ovddideapmi, mii maiddái addá fálaldaga sámi buhcciide beroškeahttá orrunsajis, deaŧalaš oassi dán bárggus. Sámediggeráđđi lea duhtavaš go Davvi dearvvašvuohta RHF lea álggahan proseassaid dustet dán bargamuša, ja ahte sámi fágabirrasat váldojuvvojit mielde.</p>
<p>Finnmárkkubuhcciidviessu HF oažžu čađahanovddasvástádusa stuorra osiin fálaldagas sámi buhcciide. Sámediggeráđis lei čoahkkin doaimmahaga stivrajođiheddjiin ja direktevrrain čielggadan dihtii Sámedikki vuordámušaid spesialistadearvvašvuođafálaldaga viidása ovddideapmái sámi buhcciid várás, ja dat oažžu dieđuid daid proseassaid ja plánaid birra mat leat doaimmas.</p>
<p>Čoahkkin Finnmárkobuhcciidviesuin dulkonprošeavtta birra</p>
<p>Sámedikki lei čoahkkin Finnmárkkubuhcciidviesuin dulkonprošeavtta joatkima birra. Prošeakta galgá vuos geahččaluvvot Hámmárfeastta klinihkas. Buhcciidviessu bargá dál diehtojuohkimiin fálaldaga birra, sihke buhcciide, ossodagaide ja gielddaide, ja lea earret eará doallan diehtojuohkinčoahkkima Guovdageainnu suohkaniin ja Sámedikki vuorasráđiin. Finnmárkkubuhcciidviessu vuordá bohtosiid ja vásáhusaid Hámmárfeastta klinihkas ovdalgo dat viiddiduvvo eanet buhcciidviesuide.</p>
<p>Vuorrasiidráđđi</p>
<p>Sámedikki vuorrasiidráđđi lea áigodagas doallan čoahkkima Suorttas ja ovtta čoahkkima Guovdageainnus. Vuorrasiidráđđi lea earret eará meannudan dakkár áššiid go sámegielat logopedaid váiluma, buhcciidmátkkiid ja mieđušteddjiid, dulkonbálvalusa, oahppováilli/dáruiduhttinpolitihka čuovvumušaid. Vuorrasiidráđđi bi</p>
<p>Viidáseappot lea vuorrasiidráđis leamaš čoahkkin Suortta suohkana vuorrasiidráđiin vuorasolbmuid dili birra iežaset suohkanis, ja galledan suohkana ássan- ja veajuiduhttinguovddáža gos suohkan muitalii jođiheami ja doaimmaid birra, ja vuorrasiidráđđi evttohii sámi doaimmaid. Guovdageainnus deaivvadii vuorrasiidráđđi Guovdageainnu suohkaniin ja vuorrasiidráđiin, ja galledii ođđa fuolahusguovddáža. Dan oktavuođas dollojuvvui čoahkkin Stáhta seniorráđiin, Nordlándda buhcciid- ja geavaheddjiidáittardeddjiin ja Finnmárkkubuhcciidviesu dulkonprošeavttain. Lágiduvvui maid rabas diehtojuohkinčoahkkin Stáhta siviilariektehálddašemiin.</p>
<p>Lasiheapmi vuorrasiidráđđái</p>
<p>Olaf Hansen, Deatnu lea bivdán luvvejuvvot Sámedikki vuorrasiidráđi lahttun. Vuorrasiidráđi ođđa lahttun lea válljejuvvon Ingolf Kvandahl. Su várrelahttun lea nammaduvvon Hans Eriksen, Deatnu oppnevnt</p>
<p>Sámi mánát sadjásašruovttuin</p>
<p>Sámediggi lea dán áigodagas ožžon máŋga dieđu dan birra ahte sámi mánát leat lágiduvvon sadjásašruovttuide mat eai leat sámegielat. Sámediggeráđđi atná dan hui fuolastahttin, erenoamážit go boahtá ovdan ahte buot dásiin mánáidsuodjalusbálvalusas váilu máhttu sámi mánáid vuoigatvuođaid ja dárbbuid birra, ja daid geatnegasvuođaid birra mat Norggas leat fuolaheamis  álgoálbmotmánáid vuoigatvuođaid, gč. Mánáidkonvenšuvnna.</p>
<p>Sámediggi lea ovdal váldán ovdan sámi mánáid vuoigatvuođaid čuovvoleami dakkár deaŧalaš proseassain go láhkaásahus bearráigeahču birra sadjásašruovttuin ja mánáidsuodjalusásahusain, vuoigatvuohta ovddasteaddjái geas lea gelbbolašvuohta sámi gielas ja kultuvrras, sámi ovddastus mánáidsuodjaluslága ođasmahttima lávdegottis ja eará. Bohtosat leat leamaš nuo ja ná. Sámediggeráđđi oaidná dárbbu áŋgiruššat eanet dainna ahte daid sámi mánáid vuoigatvuođat fuolahuvvojit, mat leat mánáidsuodjalusa fuolahusas. Sámediggeráđđi áigu deaivvadit Mánáid- ja dásseárvoministariin digaštallan dihtii hástalusaid ja maid sáhttá dahkat boahtteáiggis mii sihkkarastá ahte daid sámi mánáid vuoigatvuođat čuovvoluvvojit, mat leat mánáidsuodjalusa fuolahusas. Váilevaš duođaštuvvon máhttu daid sámi mánáid eallindili ja eallineavttuid birra, mat leat/leat leamaš mánáidsuodjalusa fuolahusas, šaddá okta fáttáin. Sámediggeráđđi áigu maid deaivvadit Mánáidáittardeddjiin digaštallan dihtii mo mánáidáittardeaddji sáhttá veahkehit dasa ahte sámi mánáid vuoigatvuođat fuolahuvvojit mánáidsuodjalusas. Sámediggeráđđi áigu viidáseappot doallat čoahkkima Bufetatain ja fylkkamánniiguin mas okta fáttáin galgá leat fylkkamánniid bearráigeahččanrolla gielddaid mánáidsuodjalusbálvalusaid ektui.</p>
<p>Sámediggeráđđi oaidná maid dárbbu gulahallamii sámi fágaresurssaiguin mánáidsuodjalussuorggis, digaštallan dihtii sisdoalu ja hástalusaid sámi heivehuvvon mánáidsuodjalusas, eanet gelbbolašvuođa sámi mánáid vuoigatvuođaid birra oahppamannolahkii, ja sámi dutkama/dutkanbirrasa nannema fáttás. Viidáseappot dárbbašuvvojit eanet sámi sadjásašruovttut miehtá Sámi. Sámediggi áigu váikkuhit dasa ahte eanebut háliidit/dovdet ovddasvástádus fuolahit sámi mánáid mat dárbbašit sadjásašruovttu.</p>
<p>Sadjásašruoktodieđáhus</p>
<p>Sámediggeráđđi lea konsulteren ráđđehusa sadjásašruoktodieđáhusa birra. Sámi mánáid vuoigatvuođat gč. Norgga lágaid ja daid riikkaidgaskasaš konvenšuvnnaid maid Norga lea geatnegahttán iežas čuovvut, leat biddjojuvvon vuođđun Sámedikki cealkámuššii. Sámediggi ii leat duhtavaš dainna mo sámi mánáid vuoigatvuođat bohtet ovdan ja fuolahuvvojit sadjásašruoktodieđáhusas. Dasa gullá earret eará mo sámi mánáid vuoigatvuođat čalmmustahttojuvvojit ja fuolahuvvojit mánáidsuodjalusa bajimus prinsihpain ja rámmain, ja sadjásašruovttu válljemis, dohkkeheamis ja bagadeamis. Eai ge sámi mánáid gielalaš ja kultuvrral</p>
<p>Kvalitehta ja strukturođastus mánáidsuodjalusas</p>
<p>Sámediggeráđđi lea bovdejuvvon addit cealkámušaid gulaskuddanevttohussii kvalitehta ja strukturođastusa birra mánáidsuodjalusas. Gulaskuddanevttohusas boahtá ovdan ahte gielddaid ovddasvástádus ja rolla mánáidsuodjalusas galgá nannejuvvot. Stáhta bargamušat ja geatnegasvuođa mánáidsuodjalusas, sihke bagadeami, sadjásašruovttuid rekrutterema ja ásahusdoaibmabijuid dáfus, rievdaduvvojit. Sámediggi lea vástidan ahte min vásáhusat gielddaid váilevaš máhtuin iežaset sámi álbmoga birra, maiddái bohciidahttá balu das mo sámi mánáid vuoigatvuođat mánáidsuodjalusa fuolahusas čuovvoluvvojit. Gulaskuddanevttohus ii leat árvvoštallan evttohuvvon strukturrievdadusaid vejolaš váikkuhusaid daidda sámi mánáide mat leat mánáidsuodjalusa fuolahusas. Sámediggeráđđi lea bivdán konsultašuvnnaid kvalitehta- ja strukturođastusa birra čuovvovaš rievdamiiguin mánáidsuodjaluslágas maŋŋá gulaskuddanproseassaid.</p>
<p>Áltá 2017 - 4TH International Indigenous Voices In Social Work Conference</p>
<p>Instituhtta mánáidsuodjalusa ja sosiála barggu várás, UIT campus Alta, áigu geassemánus 2017 lágidit 4. riikkaidgaskasaš álgoálbmotkonferánssa: <span type="quote">«4TH International Indigenous Voices In Social Work Conference»</span>.</p>
<p>Ávžžuhusa vuođul lea Sámediggeráđis leamaš čoahkkin konferánssa stivrenjoavkkuin mas digaštallojuvvui Sámedikki veahkki konferánsii, ja vejolašvuohta muitalit konferánssa birra Tråante 2017 oktavuođas. Sámediggeráđđi oaidná konferánssa positiivan go dat maiddái lea mielde čalmmustahttimin sámi mánáidsuodjalusa, ja áigu gulahallat Áltá 2017 lágideddjiiguin.</p>
<p>Oahppomátki Melbourneii</p>
<p>Sámedikki barggu oktavuođas ovddidemiin etihkalaš njuolggadusaid sámi dearvvašvuođadutkamii galledii Sámediggeráđđi, ovttas sámi dearvvašvuođadutkama guovddážiin ja Sánagiin, Melbourne universitehta, álgoálbmot dutkamiid guovddáža. Austrálias leat ráhkaduvvon sierra etihkalaš njuolggadusat dan dutkama várás mii dutká álgoálbmogiid. Njuolggadusat ođasmahttojuvvojit dađistaga speadjalastin dihtii servodaga ja dutkama ovdáneami. Dasa gullet earret eará vuoigatvuođat árbedihtui ja árbevirolaš kulturovdanbuktimiidda, ja šiehtadusaid ja protokollaid ásaheapmái gaskal álgoálbmogiid ja dutkiid ja maiddái ođđa reaidduide digitaliseren-, dáhta- ja diehtojuohkingieđahallamis, mas lea mearkkašupmi álgoálbmogiidda. Dát leat maid bealit mat leat deaŧalaččat njuolggadusaid ráhkadeapmái sámi dearvvašvuođadutkama várás, ja danne lea deaŧalaš Sámediggái geahčadit mo sin proseassat čađahuvvojit go sii ráhkadit ja ođasmahttet njuolggadusaid.</p>
<p>Sámediggi geavahii maid liibba geahčadit iešguđet dearvvašvuođahástalusaid ja dutkama dan oktavuođas. Earret eará stuorát dutkanprográmma (“ The first 1000 days “) máhtu birra mánáid dearvvašvuođas ja eallindiliin, mii maid lea hástalussan sámi servodahkii mas mis váilu dakkár máhttu min mánáid ja nuoraid birra. Go mii diehtit ahte sámi buohccit dávjá vásihit uhccán heivehuvvon dearvvašvuođafálaldaga, de sávai Sámediggeráđđi oažžut jurdagiid ja ovdamearkkaid das mo sáhttá dearvvašvuođabálvalusaid lágidit álgoálbmogiidda. Danne galledii Sámediggeráđđi maiddai Victorian Aborigian health service, - dearvvašvuođabálvalusfálaldat erenoamážit heivehuvvon álgoálbmogiidda.</p>
<p>Sámi dearvvašvuođadutkama etnihkalaš njuolggadusat</p>
<p>Áššis SP 017/12 – Sámediggi meannuda sámi vuoigatvuođaid bioteknologalaš ovddideamis, váldojuvvui ovdan dárbu árvvoštallat ásahit dutkanetihkalaš njuolggadusaid suorgái. Sámediggeráđđi lea ráhkadišgoahtá etihkalaš njuolggadusaid sámi dearvvašvuođadutkama várás ja sámi humána biologalaš ávdnasiid geavaheami ja hálddašeami várás. Bargolávdegoddi lea nammaduvvon mas leat mielde sámi dearvvašvuođafágalaš dutkanbirrasiid ja jurid</p>
<list><p type="listitem">Evttohit etihkalaš njuolggadusaid sámi dearvvašvuođadutkamii oktan dutkamiin mas sámi humána biologalaš ávdnasat leat mielde</p>
<p type="listitem">Identifiseret ja árvvoštallat hástalusaid sámi humána biologalaš ávdnasiid vurkema ja eaiggáduššama oktavuođas</p>
<p type="listitem">Árvvoštallat etihkalaš čuolbmačilgehusaid etihkalaš njuolggadusaid oktavuođas</p>
<p type="listitem">Árvvoštallat njuolggadusaid juridihkalaš stáhtusa</p>
<p type="listitem">Árvvoštallat njuolggadusaid viidásat meannudeami riikkadásis ja riikkaidgaskasaš dásis</p>
</list><p>Bargolávdegotti lahtut leat:</p>
<list><p type="listitem">Lávdegotti jođiheaddji: Prof. Siv Kvernmo, UIT Norgga Árktalaš universitehta, Klinihkalaš medisiinna instituhtta</p>
<p type="listitem">Dr. med Ann Ragnhild Broderstad, UIT –Sámi dearvvašvuođadutkama guovddáš</p>
<p type="listitem">Dr juris ja Prof. Kirsti Strøm Bull, Juridihkalaš fakultehta, UiO</p>
<p type="listitem">Post.doc Bent Martin Eliassen, UIT - Sámi dearvvašvuođadutkama guovddáš</p>
<p type="listitem">Dr. Heidi Anita Eriksen, Gielddadoavttir Ohcejohka, Doavttir spesialiseremis SáNáG - Kárášjohka</p>
<p type="listitem">Advokáhta May Britt Rossvoll, Kontorhoavda Regionála etihkalaš lávdegoddi medisiinnalaš ja dearvvašvuođafágalaš dutkanetihka várás, Romsa (REK Nord)</p>
<p type="listitem">Psykolog Jon Petter Stoor, SANKS/SáNáG, prošeaktajođiheaddji – Ruoŧa bealde Sámediggi</p>
</list><p>9   Areála ja biras</p>
<p>Váldomihttomearri</p>
<list><p type="listitem">Guoddilis luonddu ja resursavuođu hálddašeami vuođul sihkkarastit ja ovddidit sámi kultuvrra, ealáhusbarggu ja servodateallima.</p>
</list><p>Sámediggedieđáhus areálaid ja birrasa birra</p>
<p>Sámediggeráđđi lea hábmen ja sádden evttohusa Sámediggedieđáhusa areála ja birrasa birra čoahkkinjođihangoddái. Dieđáhusa vuođđun lea viiddis mielváikkuhanproseassa ja máhtu háhkan.</p>
<p>Guovvamánu 2015 lágidii ráđđi cealkámuščoahkkimiid Rørosas, Guovdageainnus, Evenáššis ja Vuonnabađas. Čoahkkimiidda bohte gaskal 10 ja 20 olbmo. Dieđut čoahkkimiin leat biddjon mielddusin dieđáhussii.</p>
<p>Meahcásteami birra resursajoavku lea loahpahan iežas barggu ja geigen raportta <span type="quote">«Meahcci – Vuođđu identitehtii, kultuvrii ja birgejupmái. Raportta Sámedikki bargojoavku meahcásteami birra.»</span> Raporta lea leamaš oassin máhttovuođus areála- ja birasdieđáhussii. Raporta jorgaluvvo davvisámegillii.</p>
<p>Artihkalčoakkáldat <span type="quote">«Perspektiver til fremtidig areal- og miljøpolitikk i Sápmi»</span>lea maid válmmas. Čoakkáldagas leat fáddáartihkkalat hástalusaid birra mat sámi servodagas leat areála- ja biraspolitihkas boahtte jagiid. Artihkalčoakkáldat lea almmuhuvvon sihke deaddiluvvon hámis ja neahta bokte ja lea gávdnamis www.samediggi.no.</p>
<p>9.1 Areálaid hálddašeapmi</p>
<p>Oktavuođačoahkkin gaskal Sámedikki ja Statskog SF</p>
<p>Jahkásaš oktavuođačoahkkin maŋŋil ovttasbargošiehtadusa gaskal Sámedikki ja Statskog SF lágiduvvui Romssas cuoŋománu 14.b.2016. Doppe digaštallojuvvo Statskoga arronderenvuovdimiid ja vuvddiid vuovdimiid stáhtusa birra. Eará fáttát ledje čuovvoleapmi Sámi vuoigatvuođalávdegotti II:s, dása gullá maid stáhtaalmennetláhkalávdegoddi. Bealit digaštalle maid goappašiid guvlui ávkeárvvu ortnegiin, ja vejolašvuođaid dasa ahte sáhttá geahččat boahtteáiggi čovdosiid oktavuođas sullasaš ortnegiid Finnmárkku fylkkas.</p>
<p>Viidáset digaštalle áššeovddideami ja čielggadeami vuovdedoaimmaid oktavuođas boazodoalloguovlluin, duogážin dása leat áššit Romssas ja Engerdalas. Ja proseassat mat gusket vuoigatvuođadiliide Siskkit Návuonas ja eanageavahandoaimmat Liinnajávrris Hábmeris ja Násáváris Ranas. Čoahkkimis vuhttui oktasaš ipmárdus goabbat guoimmi bargosurggiide, ja lei ovttaoaivilvuohta dasa ahte hástalusat ovttaskas áššiin ferte sáhttit čoavdit buoret gulah</p>
<p>Stáhtus guollebiebmanrusttegiin nuorttabealde Spittá</p>
<p>Sámediggi vuosttaldii ásahit akvakulturrusttegiid nuorttabeallái Spittá, ákkain ahte ferte vuhtiiváldit sámi ealáhusaid ja kultuvrra. Vuosttaldeami geigiimet Návuona suohkana riddoguovloplána meannudeami oktavuođas 2004:s ja 2013:s. Návuona suohkan mearridii bákkálaš ja regionála guolástanberoštumiid dihte ahte eai váldde nuorttabeale Spittá mielde riddoguovloplánii dalle go mearriduvvui 2014:s.</p>
<p>Cuoŋománu 2015 ozai Marin Harvest sierralobi plánas, ásahit akvakulturrusttegiid nuorttabeallái Spittá. Maŋŋil gulaskuddama mearridii Návuona suohkan skábmamánu 13.b.15 addit sierralobi. Sámediggi váiddi sierralobimearrádusa. Dasa lassin leat boahtá ollu váidagat báikkálaš  guolástanservviin ja birasorganisašuvnnain. Váidda meannuduvvui Návuona suohkanstivrras cuoŋománu 27.b.2016, ja mearrádus lei ahte addo sierralohpi ásahit guollebiebmanrusttegiid Nuorttabeallái Spittá. Sámedikki váiddi sierralobiáššis galgá dál meannuduvvot Fylkkamánnis.</p>
<p>9.2 Luondduresurssat</p>
<p>Bieggamillohuksen Fosenis</p>
<p>Sámediggeráđđi lea maŋimus dievasčoahkkima rájes čuvvon bieggamilloášši Fosenis. Sámediggi lea deaivvadan Fylkkamánniid Inge Ryana og Brit Skjelbreda Trøndelágas, boazodoalodili birra guovllus. Čoahkkimis ledje maid davit joavkku ovddasteaddjit Fosen orohagas. Maŋŋil čoahkkima leat Trøndelága fylkkamánnit sádden reivve Oljo- ja energiijadepartementii. Reivves bivdo departemeanta veahkehit váilevaš gulahallama gaskal boazodoalu ja huksejeddjiid. Sámediggeráđđi lea bivdán čoahkkima Fosen Vind DA_in. Statkraftas lea eanas oassi ossosiin dán fitnodagas, ja lea go lea stáhtalaš fitnodat, čielga geatnegasvuođat čuovvolit ON bagadalli prinsihpaid ealáhusaide ja olmmošvuoigatvuođaid ektui, sihke iežas servodatovddasvástádusa ektui ja etihkalaš njuolggadusaid ektui.</p>
<p>Stáhtus vuosttaldemiin soames elfápmoáššiin</p>
<p>NVE lea dál hilgon konsešuvnna hukset Kvitfors kraftverka Narviika suohkanis. NVE lea árvvoštallamis vuhtiiváldán boazodoalu. Sámediggeráđđi ovddidii vuostecealkámuša áššis dalle go lei gulaskuddamis 2013:s, ja lea čađahuvvon vuosttaldančoahkkin gaskal Sámediggeráđi ja NVE.</p>
<p>NVE lea vuhtiiváldán guokte golmma vuosttaldeamis maid Sámediggeráđđi lea buktán 2014:s smávva elfápmorusttegiid huksemiidda Sáččás ja Ráisavuonas. Vuosttaldeamit leat huksemiid vuostá mat leat guovlluin mat leat dehálaččat guottetáigge ja johtingeainnuin. Sámediggeráđi vuosttaldeapmi huksemiidda Øvre Tømmerelvas Ráisavuona suohkanis ii váldon vuhtii NVE konsešuvdnameannudeamis. Konsultašuvnnat leat čađahuvvon dáin áššiin. Huksen Ráisavuonas guoská maid guottetbáikkiide ja johtingeainnuide ja mielddisbuktá luottaid buorideami ja dasto eanet olmmošlaš vánddardeami. Dán ášši árvvoštallat váidit Oljo- ja energiijadepartementii.</p>
<p>Sámediggeráđđi ovddidii cuoŋománu 1.b.2016 vuosttaldeami 4 smávva elfápmorusttegiid huksemiid ja hukset ja viiddidit guokte stuorit dulvadanbuođu Omasvuona suohkanis. Áššit leat dál meannudeami vuolde NVE:s. Vuosttaldeamit leat ovddiduvvon váilevaš ollislaš guorahallama dihte ja boazodoalu vuhtiiváldima dihte, mii álo šaddá giksašuvvat dálá ja plánejuvvon doaimmaid dihte. Mii leat bivdán konsultašuvnnaid ja ahte čađahuvvo ollislaš guorahallan buot váikkuhusain dálá ja plánejuvvon doaimmain mat leat áššáiguoski orohagain. Dasa lassin lea Sámediggeráđđi bivdán NVE árvvoštallat doaibmabijuid siviila ja politihkalaš vuoigatvuođaid konvenšuvnna eavttuid ektui, 27. artihkal.</p>
<p>9.3 Luonddušláddjivuohta</p>
<p>Giđđalodden ja álbmotmeahccestivrra vuođđudeapmi</p>
<p>Presideanta Aili Keskitalo ja sámediggeráđđi Thomas Åhrén deaivvadeigga cuoŋománu 25.beaivvi Guovdageainnu sátnejođiheddjiin Johan Vasarain ja várresátnejođiheddjiin Johan S, Buljoin. Fáddán ledje giđđalodden Guovdageainnus ja álbmotme</p>
<p>Sámediggeráđđi ja suohkan leat ovttaoaivilis das ahte dálá njuolggadusat mat gusket giđđaloddemii eai leat praksisa ja árbevieru mielde, eai bivdologu ektui eai ge guovloráddjema ektui. Sámediggeráđđi váldá dán ášši bajás jahkebeallásaš čoahkkimis gieldda- ja ođasmahttinministariin Jan Tore Sanneriin. Dasa lassin lea Sámediggeráđđi sádden reivve Dálkkádat- ja birasdepartementii das ahte dán jagá earri ii ráddjejuvvo das mii lea daddjon guoskevaš láhkaásahusas, ja ávžžuhusain ahte departemeanta jođánepmosit addá dieđuid Finnmárkkuopmodahkii ja Guovdageainnu suohkanii, dán jagá eari birra.</p>
<p>Anárjoga álbmotmeahcci</p>
<p>Sámediggeráđđi ja Guovdageainnu suohkan háliidit báikkálaš hálddašeami Anárjoga álbmotmeahcis. Suodjalanguovlostivrrain leat áirasat guoskevaš suohkaniin, fylkkasuohkanis ja Sámedikkis. Sámiid ovddasteaddji oassi stivrras leat konsulterenággan gaskal Sámedikki ja Birasgáhttendepartemeantta. Sámediggeráđđái lea dehálaš ahte suodjalanguovlluid hálddašeapmi lea báikkálaččat vuođđuduvvon guoskevaš suohkaniin ja sámi báikegottiin. Sámediggeráđđi lea danin bivdán gulaskuddancealkámuša sihke Guovdageainnu suohkanis ja Kárášjoga gielddas, sámi ovddasteami birra suodjalanguovlostivrras.</p>
<p>SAO-čoahkkin. Árktalaš ráđđi</p>
<p>Sámediggeráđđi oassálasttii Norgga sáttagottis SAO-čoahkkimis ámmátdásis njukčamánu 16.-17-beivviid Fairbanks, Alaskaa. USA:s lea ovdagoddi Árktalaš ráđis gitta 2017 giđa, lea doallan fáttálaš digaštallamiid fáttáin nu go dálkkádatrievdamat, Árktalaš guovllu dearvvašvuohta, ja ovttasbargu boahtteáiggis oljo- ja gássasurggiin, lassin raporteremiidda bargojoavkkuin ja dábálaš čoahkkináššiide.</p>
<p>Váldooassi čoahkkimis manai buori ja viiddis digaštallamii gaskal árktalaš riikkaid dálkkádatšiehtadusa olis COP 21 mii dahkkui Parisas. Sihke máilmmiviidosaš váikkuhusat ja váikkuhusat birrasii ja servodagaide Árktalaš guovllus digaštallojuvvo, dán bokte maid dálkkádatheiveheapmi. Paris-šiehtadusa čavgen temperatuvrra loktaneami ektui gáibida ahte dálkkádatgássaid luoitin vuoliduvvo eanet. Dát guoská maid oanehisealli dálkkádatnuoskkidemiide, mat leat dehálaš fáddán Árktalaš ráđđái. Ekspeartajoavkku rámmašiehtadus vuolidit čáhppes čađa ja metána ferte čuovvoluvvot. Lea maid dehálaš viidásetfievrridit barggu čielggadit dálkkádatrievdamiid Árktalaš guovllus ja makkár váikkuhusat doppe leat sihke siskkobealde ja olggobealde regiovnna.</p>
<p>10   Kulturmuitosuodjalus</p>
<p>Váldomihttomearri</p>
<list><p type="listitem">Duođaštit, gaskkustit ja hálddašit daid dieđuid vássánáiggis boahtteáiggi várás, maid sámi kulturmuittut ja kulturbirrasat ovddastit.</p>
</list><p>Sámi huksehusaid registrerenprošeakta</p>
<p>Sámedikkis leat guovvamánu 2016 leamaš diehtojuohkinčoahkkimat Ivgu ja Ráissa suohkaniin, sámi huksehusaid registrerema birra Davvi-Romssas. Ulbmil lei ráhkkanahttit geahčademiide mat galget čađahuvvot dáin suohkaniin 2016 geasi mielde. Čoahkkimiin bohte ovdan dieđut maid mii árvvoštallat ja maid vuođul sáhttá oažžut gova vejolaš sámi huksehusain. Ivgu ja Ráissa olbmot besse dán bokte oahpásnuvvat registrerenprošektii ovdal go sáddejuvvo reive mas dieđihit geahčademiid. Vejolaš sámi huksehusaid eaiggádat ožžot geahčadandieđu. Galgá maid organiserejuvvot čoahkkin geassemánu 2016 eaiggádiidda.</p>
<p>Boahtteáiggi hálddašeapmi sámi huksehusain</p>
<p>Sámedikkis lei 11. vahkku bargočoahkkin Riikaantikvárain ja Dálkkádat- ja birasdepartemeanttain. Fáddá čoahkkimis lei dássejuvvon hálddašeapmi automáhtalaččat ráfáiduhtton sámi huksehusain ja kulturmuitolága 100-jagi rádji automáhtalaččat ráfáiduhttima birra.</p>
<p>Dikšu ja láhčin</p>
<p>Sámediggi bargá čuovvovaš prošeavttaiguin kulturmuittuid divššu ja láhčima ektui Riikaantikvára seailluhanprográmma ektui arkeologalaš kulturmuittuin:</p>
<list><p type="listitem">Ásahit kulturbálgá ja sihkkarastit kulturmuittuid Spittás Návuona suohkanis, ovttasbarggus Romssa fylkkasuohkaniin ja Spittá giliservviin.</p>
<p type="listitem">Divodit hávdemuittuid Skárffus ja Nordstraumen girkogárddiin Návuona suohkanis, ovttasbarggus Davvi-Romssa museain.</p>
<p type="listitem">Galben ja láhčin Saltfjellet Nordlánddas. Prošektii gullet maid iešguđet lágan bihtánsámi kulturmuitobáikkit mat lea E6 lahka ja maid olaha biillain, ovttasbarggus Sálat suohkaniin, Nordlándda álbmotmeahccepárkkain, Gaska Nordlándda álbmotmeahccestivrrain, Statskogain, Saltfjellet orohagain, Stáhta geaidnodoaimmahagain ja báikkálaš sámeservviin.</p>
<p type="listitem">Galben ja dikšun kulturbirrasiin Činavuohpis Porsáŋggu gielddas, ovttasbarggus Porsáŋggu gielddain.</p>
</list><p>Kula</p>
<p>Sámediggi lea miessemánus oasálastán Riikaantikvára geahčademiin iešguđet lágan kultureatnamiin lulli- ja gaska- Romssas. Sámediggeráđđi lea válljen 8 sámi kultureatnamiin Romssas, evttohussan riikaantikvára válljemii kulturhistorjjálaš eatnamiin main lea nationála beroštupmi. Dát galget mielde registarii suohkaniidda ja sektoriidda maid ulbmil lea áimmahuššat dehálaš eanaárvvuid.</p>
<p>Báktesárgumat Geresvállas, Mátta-Várjjat gielddas</p>
<p>Riikaantikvára attii guovvamánu 2.beaivvi dán jagi lobi ásahit oljosirdinterminála Geresvállii, dainna eavttu9in ahte báktesárgunguovlu sihkkarastojuvvo doarvái bures dan botta go doppe lea doaibma. Riikaantikvára eaktuda ahte bienalašreguleremis várrejuvvo doarvái sadji vuhtiiváldimii, ja ahte Finnmárkku fylkkasuohkan ja Sámediggi buktet dárbbašlaš cealkámušaid vuhtiiváldinguovllu várrema birra, ovttasráđiid riikaantikvárain.</p>
<p>Riikaantikvára eaktuda ahte kulturmuitosuodjalanhálddahus ja Romssa musea sihkkarastojuvvojit beassat guvlui čađahit dárbbašlaš dutkan- ja hálddašanbargguid, dainna eavttuin ahte doaibmi sihkarvuođagáibádusat čuvvojuvvojit. Maiddái eará galledeaddjit galget beassat guvlui šiehtadallama maŋŋil, sirdinrusttega eaiggádiin/ geavaheddjiin. Dárbbašlaš fysalaš heivehandoaibmabijut mat dahket báikki báktesárgunguovllu gaskkusteami vejolažžan, galget plánejuvvot ja ásahuvvot, ovttasbarggus huksejeddjiin. Riikaantikvára áigu maŋŋil mearridit eavttuid bienalaččat go prošeaktaplána ja bušeahtta leat hábmejuvvon.</p>
<p>Maŋŋil go leat gávdnan báktesárgumiid Geresvállas 2015 geasi, Norterminal plánaguovllus, de leat dollojuvvon golbma oktiiheivehančoahkkima gávdnosa birra, čakčamánu 10.b., skábmamánu 30.b. 2015 ja ođđajagimánu 13.b.2016. Sámediggeráđđi ovddidii iežas oainnu vuhtiiváldinguovlluid birra báktesárgunguovllus go Gamnes/Geresválla bienalašreguleremii álggahuvvo plánabargu.</p>
<p>11 Ealáhusat</p>
<p>Váldomihttomearri</p>
<list><p type="listitem">Nana ja juohkelágan ealáhuseallin mii vuođđuduvvá sámi kultuvrii, lundui ja birrasii ja vuhtii váldá daid, ja lea vuođđun eallinfámolaš báikegottiide gos olbmot háliidit ássat.</p>
</list><p>11.1 Vuođđoealáhusaid rámmaeavttut</p>
<p>Boazodoallu</p>
<p>Sámediggeráđis lei čoahkkin 18.04.16 Johtalusdepartemeanttain dan birra go bohccot vuddjojit togaide, gos ráđđi bivddii departemeantta vuoruhit áidehuksema ja konsultašuvnnaid barggahanreivviid sáddema oktavuođas Ruovdemáđiidoaimmahahkii. Sámediggi váillahii  stáhtusraportta doaibmaplánii geahpedan dihte elliid vuddjoma togaide 2014 – 2017.</p>
<p>Sámediggeráđđi evttohii ahte geahčadit Norlánddabána, masa servet boazodoallu, departemeanta ja eará bealit. Johtalusdepartemeanta lea 03.05.16 bivdán Ruovdemáđiidoaimmahaga ođasmahttit doaibmaplána, ja bivddii Ruovdemáđiidoaimmahaga árvvoštallat konsultašuvnnaid Sámedikkiin.</p>
<p>Loahpaheaddji konsultašuvnnat dollojuvvojedje 23.02.16 Boazodoallolága § 60 rievdadusaid birra, go guoská vejolašvuhtii mearridit boazologu siidaoassedásis. Sámediggeráđđi ii guorrasan láhkarievdadussi</p>
<p>Sámediggeráđđi lea deaivan Eanadoallo- ja biebmoministara Jon Georg Dale 21.04.16 Álttás. Fáddán ledje norgga-ruoŧa boazoguohtonkonvenšuvdna, konsultašuvnnat politihkalaš dásis ja proseassat stuorradiggedieđáhusain ja sámediggedieđáhusain boazodoalu birra.</p>
<p>Sámediggeráđđi lea searvan regionála ovttasbargofora čoahkkimii sámi ja boazodoallofágalaš mieldeváikkuheami birra boazodoalu hálddašeamis Finnmárkkus. Čoahkkimis guorahallojuvvojedje čuolmmat mat čatnasit FeFo eatnamiid ja doaimmaid hálddašeapmái mat čatnasit astoáiggeeallimii boazoguohtonguovlluin.</p>
<p>Sámediggi lea searvan áicin boazodoallošiehtadallamiin Norgga Boazosápmelaččaid Riikasearvvi ja Eanadoallo- ja biebmodepartemeantta gaskka. Beliid gaskka sohppojuvvui ođđa boazodoallošiehtadus áigodahkii suoidnemánu 1. beaivve rájes geassemánu 30. beaivái 2017. Šiehtadusa ekonomalaš rámma lea 114,5 miljon ru. Šiehtadusas vuoruhuvvojit doaibmabijut maiguin oažžut eanet njuovvat ja vuovdit bohccobierggu.</p>
<p>Sámediggeráđđi searvvai seminárii Guovdageainnus 09.02.16, girjji <span type="quote">“Samisk reindrift og norske myter”</span> almmuheami oktavuođas. Sámediggeráđđi čilgii barggu birra ođđa sámediggedieđáhusain boazodoalu birra ja makkár áŋgiruššansuorggit leat deaŧalaččat ráđđái. Paneladigaštallamis lei fokus movt stuorát iešmearrideami bokte buorebut sáhtášii lihkostuvvat boazodoalu hálddašemiin.</p>
<p>Sámediggeráđđi juolludii doarjaga Kárášjoga ja Guovdageainnu johttisámeservviide seminára doallamii boazodoallolága ja boazologu heiveheami birra. Ruđat leat geavahuvvon seminára doallamii ja juridihkalaš smiehttamuša ráhkadeapmái boazodoallolága birra álbmotrievtti ja iešmearridanrievtti ektui. Seminára dollojuvvui Kárášjogas 13.2.16. Dáid gielddaid ealáhusas lea stuorra eahpesihkarvuohta go guoská boahtteáiggi proseassaid boazolohkoheiveheapmái, ja dárbu guorahallat dákkár rievttálaš čuolmmaid lea stuoris. Sámediggeráđđi searvvai seminárii.</p>
<p>Eanadoallu</p>
<p>Sámediggeráđđi geigii cealkámuša dán jagi eanadoallošiehtadussii Eanadoallo- ja biebmodepartementii 18.04.16. Čoahkkimis čilgii Ráđđehusa ovddasteaddji ahte Ráđđehusas ii leat makkárge sierra sámi eanadoallopolitihkka. Ráđđehus háliida unnit sierra ortnegiid. Sámediggeráđđi čilgii hástalusaid birra mat leat hiŋggalnávehis sirdimis luovosnávetdollui, ja čujuhii Romssa fylkii gos dušše 25 % lea luovosnávetdoallu. Sámediggeráđđi ohcalii nannoseappot beassat leat mielde eanadoallopolitihka hábmemis. Ráđđehusa ovddasteaddji čujuhii ahte Sámediggi ain sáhttá buktit cealkámuša ođđa stuorradiggedieđáhussii eanadoalu birra. Sámediggi ja departemeanta sohpe ahte dollet hálddahuslaš čoahkkima juohke čavčča.</p>
<p>Mariidnaealáhusat</p>
<p>Sámediggi ja Ealáhus- ja guolástusdepartemeanta leat soahpan ahte dán jagi fanasbivdoearri sallitbivddus galgá leat seamma stuoris go 2015:s. Dán vuođul lasihii Guolástusdirektoráhta cuoŋománu 15. b. dán jagi fanasbivdoeari guolásteddjiide rabas joavkkus. Lasáhus mearkkaša dan  ahte fatnasat rabas joavkkus sáhttet lasihit sisaboađu sallitbivddus 50 – 90 000 ruvnnuin.</p>
<p>Sámediggi oaččui cuoŋománu gasku signálaid ahte lassebivdoearri dán jagi fanasbivdoearis (16 tonna dorski) rabas joavkkus lei gurrejuvvomin. Sámediggi evttohii Guolástusdirektoráhtii ahte bivdoearri berrešii lasihuvvot 16 tonnas 26 tonnii. Cuoŋománu loahpas lasihuvvui lassebivdoearri 16 tonnas 26 tonnii dorski.</p>
<p>NAČ:s 2008:5 Retten til fiske i havet utenfor Finnmark ja proposišuvnnas 70L (2011-2012) Rievdadusat oasseváldilágas, mearraresursalágas ja Finnmárkolágas (riddoguolástuslávdegoddi) mearriduvvui ahte várrejuvvo sierra jahkásaš Riddobivdoearri 3 000 tonna dorski, man árvu dál lea 45 – 50 miljon ru. Sámediggeráđđi diehtá ahte dušše birrasii 25 % Riddobivdoearis váldojuvvo, ja ahte loahppaearri sirdojuvvo eará joavkkuide. Sám</p>
<p>Sámediggeráđđi lea čađahan konsultašuvnnaid Dálkkádat- ja birasdepartemeanttain reaidodivada atnuiváldima maŋideami birra mearraluossabivddus. Bealit leat ovttaoaivilis ahte maŋidit ođđa divada atnui váldima. Reaidodivat geahčaduvvo ođđasis maŋŋá 2016 áigodaga, ja Sámediggi searvá. Proseassas galgá maiddái geahčaduvvot guolástus sáivačázis.</p>
<p>Sámediggeráđđi lea ovddidan gulaskuddancealkámuša <span type="quote">“mearrageavahusfoandda birra”</span> ja lea evttohan ahte gielddat galggašedje oažžut stuorát oasi buvttadanvuoigatvuođaid vuovdima oktavuođas. Sámediggeráđđi cuiggodii maiddái ráđđehusa váilevaš konsultašuvnnaid ollu áššiin mat gusket mearrageavahusealáhussii.</p>
<p>Sámediggeráđđi lea ain bargan mearrasámi strategiijaiguin. Gulaskuddan <span type="quote">«Ealáhusovddideapmi mearrasámi servodagas»</span> sáddejuvvui njukčamánus 2016 ja gulaskuddanáigemearri dievai 30.05.2016.</p>
<p>Sámediggeráđđi lea bivdán konsultašuvnnaid servodatkommišuvnna mandáhta ja čoahkkádusa birra mii galgá geahčadit geatnegasvuođa/fálaldatvuogádaga Stuorradikki mearrádusa geažil áššis NAČ 2014:16 mearrabiebmoindustriija birra (Sjømatindustrien).</p>
<p>Boraspiret</p>
<p>Sámediggeráđđi konsulterii Dálkkádat- ja birasdepartemeanttain ođđa gumpenállemihtuid birra ja gumpeguovllu rievdadeami birra 04. ja 11.02.16, stuorradiggedieđáhusa 21 (2015-2016) <span type="quote">“Ulv i norsk natur Bestandsmål for ulv og ulvesone”</span> oktavuođas. Ráđđi háliida rádjet čivgamiid dahje gumpebearašjoavkkuid ásaheami davvelii dáláš ráji, ja háliida dustenavádaga gumpeguovllu ja sámi boazodoalu gaskka.</p>
<p>Áššis čađahuvvojedje konsultašuvnnat, muhto manai dušše vihtta beaivvi das go teaksta sáddejuvvui departemeanttas dassážii go konsultašuvnnat galge čađahuvvot. Sámediggeráđis ledje rovdata dieđut guohtonareálaid birra, muhto maŋŋá go ráđđehusa evttohus dieđáhussan ovddiduvvui, bođii sámediggeráđđi diehtit ahte maiddái okta guovlu Femundenis geavahuvvo bohccuid rátkimii ja duddenguovlun. Dát lea duogážin dasa go sámediggeráđđi maŋŋá divui oainnu go guoská vejolaš gumpeguovllu viiddideapmái davvin árvalusa gulaskuddama oktavuođas Stuorradikki energiija- ja biraskomiteas. Vurdojuvvo ahte komitea buktá cealkámušas áššis miessemánu 31. b., ja ášši lea biddjojuvvon meannudeapmái geassemánu 6. b. 2016.</p>
<p>11.2 Geasuheaddji báikegottit</p>
<p>Sámi mátkeealáhusat</p>
<p>Prošeavtta Sámi mátkeealáhusat 2.0 joatkin lea ohccojuvvon ruhtaduvvot golmma davimus fylkagielddaid ja Innovašuvdna Norgga beales. Dán rádjai leat Romssa ja Finnmárkku fylkkagielddat  meannudan ohcamiid, ja goappašagat leaba juolludan 650.000 ru prošektii. Árvvoštallojuvvo ahte prošeakta álggahuvvošii čakčat 2016. Nordnorsk Reiseliv lea ožžon ovddasvástádusa prográmma čađaheamis.</p>
<p>Sápmi ealáhusgárdi</p>
<p>Sápmi ealáhusgárdi lea ásahuvvon Deanus. Ealáhusgárdi lea ásahuvvon Kárášjogas ja Porsáŋggus, ja das galget leat kánturbeaivvit Unjárggas juohke vahkus. Sámediggeráđđi čilgii politihkas birra ja barggu birra ealáhusovddidemiin ealáhusgárddi ovddasteddjiiguin čoahkkimis 28.04.16.</p>
<p>11.3 Kulturealáhusat</p>
<p>Dáhttu Máddin</p>
<p>Njukčamánu 29. - 30. b. 2016 čađahuvvui vuosttaš Dáhttu Máddin čoagganeapmi Snoasas. Sámediggeráđđi rabai prográmma. Prográmma lea oaivvilduvvon kulturealáhusaid, mátkeealáhusaid ja viidáset reidenfitnodagaid várás Mátta-Sámi guovllus. 20 fitnodaga ohce searvat, ja dáid gaskkas válljejuvvojedje 12. Válljeneaktun ledje váldoáššis dat ahte ledje go fitnodagain gávppálaš áigumušat, sávaldahkan lei maiddái oažžut buori čoahkkádusa nu ahte fitnodagat sáhttet oahppat guđet guimmiineaset ja geavahit guđet guimmiideaset návccaid. Ruovttoluotta dieđut maŋŋá vuosttaš čoagganeami ledje buorit. Boahtte čoagganeapmi lea Rørosas geassemánu 1. – 2. b.</p>
<p>Innovašuvdna, dutkan ja árvoháhkan</p>
<p>Telemarksforskning lea analyseren sámi guovlluid ealáhusovdáneami Sámedikki dáhtu mielde. Dat čájeha ahte bargosajiid lohku ii leat njiedjan nu ollu go balaimet. Sámi guovllut geasuhit ealáhuseallima. Ealáhuseallima indeaksa čájeha man ollu ealáhuseallin sámi guovlluin riikkas lihkostuvvá. Dušše guđas 24 sámi gieldda gaskkas leat veaháš badjelis go mii lea gaskamearálaš riikkas 2014:s. Okta viđa indeaksaeavttu gaskkas lea ásahandávjodat. Ealáhuseallin Skániid suohkanis lei hui buorre 2014:s ásahandávjodaga ektui, ja lei goalmmát sajis riikka 428 gieldda gaskkas. 11.4 Árvoháhkan ja ođđaásaheamit</p>
<p>Sámediggi searvvai duodjemearkka ealáskuhttinseminárii Anáris 31.04.16. Sámiráđis lea ovddasvástádus proseassas. Loahpparaporta rávvagiiguin ovdan buktojuvvo 30.05.16.</p>
<p>Sámediggeráđđi lea fitnan galledeamen Duodjeinstituhta Guovdageainnus, Kárášjogas, Unjárggas, Skániin ja Snoasas njukčamánus. Seammás galledii ráđđi muhtun fitnodagaid.</p>
<p>Gávcci duojára geat ohce doaibmadoarjaga 2015:s leat bearráigehččojuvvon. Bearráigeahččamat čájehit ahte duođašteami kvalitehta lea veaháš buorránan. Dattetge lea ain ollu main lea váilevaš duođaštanvuođđu, sihkkarastin dihte dohkálaš áššemeannudeami Sámedikkis.</p>
<p>Sámediggi lea ráhkadahttán fágalaš árvvoštallama doaibmadoarjjaortnega hálddašeami sirdimis duodjeorganisašuvnnaide. Vurdojuvvo ahte barggu bohtosat leat čielgasat duodješiehtadallamiidda čakčat 2016.</p>
<p>12 Báikkálaš ja regionála ovttasbargu og regionalt samarbeid</p>
<p>Váldomihttomearri</p>
<list><p type="listitem">Árjjalaš ja ulbmillaš ovttasbargu regionála ja báikkálaš eiseválddiiguin sámi kultuvrra, giela  ja servodateallima nannemis ja ovddideamis.</p>
</list><p>12.1 Regionála ovttasbargu</p>
<p>Sámediggi ja Romssa fylkkasuohkan ođasmahttet ovttasbargošiehtadusa beliid gaskkas, ja 29.04.16 dollojuvvui čoahkkin politihkalaš dásis. Doppe digaštallojuvvojedje árvalusat olggobealde berošteddjiin ja ovttasbargošiehtadusa ja giellašiehtadusa ovttastahttin.</p>
<p>Gielddaođastus</p>
<p>Sihke gielddat ja Sámediggi leat ohcalan vástádusa ráđđehusa bealis mii geavvá sámi giellahálddašanguovlluin gielddaovttastahttimiin. Sámi giellalávdegoddi álmmuhii guovvamánus oasseraportta gos bukte ávžžuhusaid gielddaid ovttastahttimiid ektui. Sámediggi lea duđavaš go lávdegoddi lei čielggas iežaset ávžžuhusaiguin gielddaid ovttastahttimiin.</p>
<p>Dán giđa galget gielddat mearridit áigot go ovttastahttot eará gielddaiguin vai eai. Čuovvolit dáid proseassaid, ja giellalávdegotti ávžžuhusaid, lágidii Sámediggi cuoŋománus seminára Romssas gos fáddán lei gielddaođastus, sámegiella ja sámi bealit gielddaođastusas. Semináras besse gielddat, eaŋkilolbmot ja eará ásahusat digaštallat hástalusaid ja vásáhusaid gielddaođastusain. Stádačálli Anne Karin Olli searvvai maid seminárii ja oasseváldit besse jearrat sus gažaldagaid gielddaidovttastahttima birra. Seminára streamejuvvui.</p>
<p>Gieldda- ja ođasmahttindepartemeanta lei sádden evttohusa gielddaid ođđa sisboahtoortnegin gulaskuddamii. Sámediggi sáddii cealkámuša gos loktiimet guokte váldomearkkašumi evttohussii; 1) muhtun gielddat gos leat sámi ássit, eai leat ávžžuhuvvon oktiičaskot ja dat eai berre de vuoittáhallat ekonomalaččat, ja; 2) sámegiela, kultuvrra ja servodateallima seailluheapmi lea guovllupolitihkalaš mihttu ja dan dihte berre dát oidnot gielddaid sisaboahtoortnegis. Sámediggi bivddii konsultašuvnnaid dán áššis, muhto Gieldda- ja ođasmahttindepartemeanttas hilgo dán.</p>
<p>Sámediggi lea searvan fylkkamánniid resursajoavkočoahkkimiidda gielddaođastusa olis. Sámediggi lea maid čoahkkinastán Finnmárkku Fylkkamánniin gos soabaimet doalahit oktavuođa go fylkkamánnit bargagohtet gielddakárttain, sihkkarastin dihte ahte sámi bealit váldojuvvojit vuhtii fylkkamánni ávžžuhusas ráđđehus</p>
<p>Dieđ. St. 22 (2015-2016) Ođđa álbmotválljen regiovnnat – rolla, struktuvra ja bargamušat</p>
<p>Sámediggeráđđi lea konsulteren stuorradiggedieđáhusa regiovdnaođastusa birra, ja lea duhtavaš go dieđáhusas celkojuvvo ahte:</p>
<list><p type="listitem">regionála álbmotválljen dássi galgá nannejuvvon dan rollas servodatovddideaddjin</p>
<p type="listitem">gielddaid konsultašuvdnageatnegasvuohta sámi beroštusaid ektui sávvojuvvo nannejuvvot lága bokte</p>
<p type="listitem">álbmotválljen regiovnnain main lea garraset servodatovddidanrolla, lea mearkkašupmi sámi kultuvrra ovddidanvejolašvuođaide</p>
</list><p>Sámediggeráđđi ovddidii máŋga evttohusa sihkkarastin dihtii sámi servodahkii ovttadássásaš ovddidanvejolašvuođaid majoritehtaservodagain. Ii juksojuvvon ovttamielalašvuohta das, eai ge evttohusat namuhuvvo dieđáhusas. Sámediggeráđđi oaivvilda ahte dát geavat ii čuovo konsultašuvdnageatnegasvuođaid.</p>
<p>Dieđáhus guoská sámi servodahkii erenoamážit, ja čatnas stáhta álgagii ovddidit ovttasbargomálliid gaskal Sámedikki, stáhta ja regionála álbmotválljen dási sámepolitihka ovddideami ja čađaheami várás. Viidáseappot guoská ášši dan dárbui ahte</p>
<list><p type="listitem">árvvoštallat sirdit kulturmuitoválddi lága bokte</p>
<p type="listitem">ásahit sierra sámi dutkanfoandda, seamma lágana go regionála dutkanfoandda</p>
<p type="listitem">oažžut stáhtalaš plánanjuolggadusaid plána- ja huksenlága vuođul sámi kultuvrra luondduvuđđosa sihkkarastima várás</p>
</list><p>Sámediggeráđđi lea čuovvolan regiovdnadieđáhusa čoahkkimis Stuorradikki gieldda- ja hálddašanlávdegottiin 09.05.2016.</p>
<p>Sámediggeráđđi oassálasttii ráđđehusa gulahallankonferánsii fylkkamánniiguin 12.04.2016 mas čuoččuhuvvui ahte dárbbašuvvojit golbma váldovuogi oažžut sámi stivrema ja ovddideami regionála álbmotválljen dásis. Dát ledje:</p>
<list><p type="listitem">ovttasbargu buori geavada várás fylkkagielddaid konsultašuvdnageatnegasvuođaide</p>
<p type="listitem">dárbu ahte ráđđehus váldá árjjalaš ovddasvástádusa Sámedikki, stáhta ja gieldda gaskasaš ovttasbargomálliid ovddideamis</p>
<p type="listitem">Sámediggi ferte oažžut bušeahta seamma eavttuid vuođul go regionála álbmotválljen dássi addin dihtti vejolašvuođa guhkesáiggi ja konstruktiiva ovttasbarggu servodatovddideami várás regiovnnain.</p>
</list><p>Gulaskuddan stáhta ja gieldda gaskasaš riidočoavdinmekanismma evttohusa gulaskuddan</p>
<p>Sámediggeráđđi lea addán cealkámuša Gieldda- ja ođasmahttindepartemeantta gulaskuddannotáhtii láhkarievdadusaid birra ráddjet stáhta váiddainstánssa vejolašvuođa ođđasis meannudit gielddaid friija árvvoštallama ja ásahit riidočoavdinmekanismmaid stáhta ja gieldda rievttálaš riidduide. Árvvoštallojuvvo leat prinsihpalaččat riekta ahte gielddat sáhttet oažžut riidduid stáhtain rievttálaččat geahččaluvvot, ja ahte biddjojuvvojit nu uhccán ráddjejumit dasa go vejolaš.</p>
<p>Norga lea okta dain hárvelohkosaš buohtastahtti riikkain gos stáhta árvvu mielde ođđasis meannudeapmi gielddain ii sáhte dahkkojuvvot duopmostuolus dahje sorjjaskeahtes riidočoavdinlávdegottis. Sámedikki cealkámušas addojuvvo maiddái prinsihpalaš doarjja dasa ahte gielddat sáhttet čuoččáldahttit ášši Sámedikki vuostecealkimiidda. Go gearddi Sámedikki vuostecealkagat plána- ja huksenlága vuođul dáhpáhuvvet dan olis go Sámediggi lea álbmotválljen orgána ja lea iehčanas fágalaš ja politihkalaš lágan ásahus, de ferte Sámediggi sáhttit váldit beali. Dat vuolggaha dárbbu čielggasmahttimii sámelágas ahte Sámediggi lea sierra riektevuloš áhta.</p>
<p>Danne bivdá Sámediggeráđđi ráđđehusa dan čuovvolit St.dieđáhusas nr. 28 (2007-2008) Sámepolitihka birra. Seamma prinsihpalaš árvvoštallamat mat leat dan evttohusa duogábealde ahte gielddat sáhttet geahččalit stáhta mearrádusaid duopmostuoluin, fertejit maid gustot S�</p>
<p>13 Sámi ovttasbargu ja riikkaidgaskasaš bargu</p>
<p>Váldomihttomearri</p>
<list><p type="listitem">Álgoálbmogat mearridit ieža iežaset ovddideami ja sis lea vejolašvuohta gozihit sin iežaset beroštumiid riikkaidgaskasaččat.</p>
</list><p>ON nissonkommišuvdna New York:s njukčamánus 2016</p>
<p>Sámediggeráđđi lágidii seminára veahkaválddi birra lagaš oktavuođain álgoálbmotnissonolbmuid gaskkas nissonkonferánssas New York:s njukčamánus 2016. Doalut lágiduvvojedje ovttasbargguin Fokus nammasaš nissonorganisašuvnnain. Sámedikki presideanta Aili Keskitalo, stáhtaráđđi Solveig Horne, dutki Astrid Eriksen ja Maya-nissonolbmuid ovddasteaddji Esmeralda Tubac dolle buohkat sáhkavuoru konferánssas.</p>
<p>Sámediggeráđđi geigii cealkámuša Norgga oassin nissonkonferánssa loahppadokumentii. Cealkámuš vuođđuduvvui ON nanaguoddevaš 2015 mihttui, ja fokuserii čuolmmaid nugo veahkaváldi sámi servodagas, dárbu ovttaárvosaš dearvvašvuođabálvalusaide sámi nissonolbmuid várás, dálkkádatrievdamat, sámi vuođđoealáhusaid areálasuodjaleapmi, iešmearrideapmi, ja álgoálbmotnissonolbmuid oahppu.  Sámediggeráđđi evttohii ja oaččui čađa dan ahte álgoálbmotnissonolbmuid dásseárvu berre maiddái leat fáddán boahtte jagi nissonkommišuvnnas. Máŋgga stáhta ja norgga ráđđehusa áŋgiruššamiin ja vehkiin sohppojuvvui dat.</p>
<p>WIPO stáhtaid gaskasaš komitea ávnnaskeahtesrievtti, genehtalaš resurssaid, árbedieđuid ja árbevirolaš kulturilbmademiid birra (IGC)</p>
<p>Sámediggi lea searvan Norgga delegašuvnnas Máilmmiorganisašuvnna ávnnaskeahtesrievtti čoahkkimii; WIPO, Genevas guovvamánus 15. – 19. b. Čoahkkimis lei sáhka genehtalaš resurssaid birra, ja pateantadieđihangeaskku birra dalle go árbedieđuin lea oktavuohta genehtalaš resurssaide dálkkasávdnasiid ja eará pateanttain. Ii šaddan ovttaoaivilvuohta ođđa teakstaevttohusa hárrái, muhto digaštallamiin bođii ovdan ahte erohusat beliid gaskka lea unnon veaháš. Sámediggeráđđi ii vuorut čuovvolit boahtte čoahkkima genehtalaš resurssaid birra miessemánus 2016. Ráđđi áigu searvat dalle go árbedieđut galget guorahallojuvvot sierra čakčamánus. WIPO ii leat doaibman geasi 2014 rájes, go mandáhtas ii leat ovttamielalašvuohta. WIPO váldočoahkkimis čakčat 2015 ođasmahttojuvvui mandáhta. Komitea ulbmilin lea juksat ovttamielalašvuođa teavsttaid hárrái mat čatnasit ávnnaskeahtesriektái mii galgá sihkkarastit ahte genehtalaš resurssat, árbedieđut ja árbevirolaš kulturilbmadeamit dássedettolaččat ja beaktilit suodjaluvvojit.</p>
<p>Láhkaásahus árbedieđuid birra mat čatnasit genehtalaš ávdnasiidda</p>
<p>Sámediggi lea 01.03.16 addán gulaskuddancealkámuša láhkaásahusbargui árbedieđuid birra mat čatnasit genehtalaš ávdnasiidda. Sámediggi vuordá konsultašuvnnaid láhkaásahusa sisdoalu árvalusa birra ovdal go dat mearriduvvo Dálkkádat- ja birasdepartemeanttas.</p>
<p>Davviriikkalaš sámekonvenšuvdna</p>
<p>Dassážii lea vihtta jagi áigi go šiehtadallamat Davviriikkalaš sámekonvenšuvnna birra álggahuvvojedje. 2016:s lea leamaš šiehtadallančoahkkin njukčamánu 15. – 16. b. Sámi parlamentáralaš ráđi stivra lea bovden sámedikkiid ovddasteddjiid šiehtadallamiidda oktasaš čoahkkimii Kárášjohkii 27.06.2016 oktasaš šiehtadallanstrategiija čuovvoleami birra.</p>
<p>Dan ektui movt delegašuvnnat dulkojit mandáhta, eaktuduvvo loahpalaš ovttamielalašvuohta konvenšuvdnateavstta ja loahpaheaddji šiehtadallamiid hárrái ovdal go jahki 2016 nohká. Ain lea mealgat dassážii go lea oktasaš evttohus konvenšuvdnateakstan, ja erenoamážit formuleremat ja mearrádusat eana- ja resursavuoigatvuođaid, giela, oahpahusa ja kultuvrra birra, ja konvenšuvnna čuovvoleami mekanismmat leat gáibidan ollu. Jos áigeplána ii doala, de árvvoštallá šiehtadallandelegašuvdna bivdit ovddasvástideaddji stáhtaráđiid ja sámedikkiid presideanttaid árvvoštallat formálalaččat guhkidit šiehtadallanáigodaga</p>
<p>Sámi parlamentáralaš ráđđi</p>
<p>Sámediggi Suoma bealde jođiha dál Sámi parlamentáralaš ráđi (SPR). SPR stivra lea áigodagas doallan ovtta stivračoahkkima Murmánskkas cuoŋománu 12. b. Čoahkkima fáddán lei Beavddebirra ságastallamiid čađaheapmi. Dan oktavuođas dollojuvvui oktasaščoahkkin stivrra ja sierra sámi organisašuvnnaid gaskka Ruošša bealde. Dasto mearriduvvui ahte SPR dievasčoahkkin dollojuvvo Anáris čakčamánu 22. b. 2016.</p>
<p>Birrabeavddeságastallamat Murmánskkas cuoŋománu 13. b. 2016</p>
<p>Sámi parlamentáralaš ráđi (SPR) stivra ja Barentsovttasbarggu álgoálbmogiid bargojoavku lágidii birrabeavddi ságastallamiid Murmánskkas cuoŋománu 13. b. dán jagi. Fáddán lei ovddastuslaš politihkalaš orgána ásaheapmi sámiid várás Ruošša bealde sámi ja globála álgoálbmotovttasbarggus. Čilgejuvvui sámedikkiid doaimmaid, rollaid, ekonomiija, láhkadahkosiid ja sámedikkiid gulahallama  birra Norgga, Ruoŧa ja Suoma stáhtaiguin. Čoahkkimii serve sámedikkiid ovddasteaddjit, guovtti sámi organisašuvnna jođiheaddjit ja ovddasteaddjit mat leat bissovaš searvit Sámi parlamentáralaš ráđis. Dasto serve Kuelnegk Neark Sami Sobbar (KNSS) ovddasteaddjit (sámiid čoahkkin Murmánskka guovllus, válljejuvvon 2010:s dan nuppi sámi kongreassas sámiid várás Murmánskka guovllus), Murmansk Oblasts Center for Indigenous peoples in North (GOBU)/Murmánskka guovllu unnitlogu ja eamiálbmogiid guovddáš, Indigenous Council under the Government of the Murmansk region.</p>
<p>Árktalaš ekonomalaš ráđđi (AEC)</p>
<p>Sámediggeráđđi doalai rahpansáhkavuoru Árktalaš ekonomalaš ráđi (AEC) jahkečoahkkimis Romssas cuoŋománu 12. b. Fáddán ledje álgoálbmogat ja smávitlágan ealáhuseallin. Árktalaš ráđđi lea gieskat ásahan AEC, ja galgá doaibmat ovttasbargoorgánan ealáhuseallima várás Árktisis. AEC:s leat 42 lahttofitnodaga 8 árktalaš stáhtas ja Árktalaš ráđi guhtta álgoálbmotorganisašuvnna. AEC oktavuođas leat ásahuvvon bargojoavkkut maritiibma johtaleapmái, infrastruktuvrii/ telegulahallamii/ govdabáddái, ovddasvástideaddji resursa geavaheapmái ja hálddašeapmái Árktisis. AEC lea sorjjasmeahttun Árktalaš ráđis, muhto dat čuovvuba goabbat guoimmiska lávga searvama ja raporteremiid bokte, ja dievasmahttiba nubbi nuppi relevánta máhtuin. Beroštusorganisašuvdna Norgga olju ja gássa ruhtada AEC-čállingotti mii lea lokaliserejuvvon (ovttas NHO Troms og Svalbard kantuvrrain) Romssas.</p>
<p>Ovddasteddjiid nomineret ON eamiálbmotáššiid Bissovaš Forumii čuovvovaš áigodahkii mii álgá 2017:s</p>
<p>Sámi parlamentáralaš ráđi stivra lea dorjon Sámiráđi das ahte nomineret Anne Nuorgama árktalaš ovddasteaddjin ON eamiálbmotáššiid Bissovaš Forumii čuovvovaš áigodahkii. Árktalaš guovllus lea okta sadji maid sámit juogadit inuihtaiguin. Sámiráđis lea šiehtadus Inuit Circumpolar Councilin (ICC) das ahte sápmelaččat ja inuihtat vurrolagaid nominerejit ovddasteddjiid forumii guovtti áigodahkii háválassii, 6 jagi.</p>
<p>Sámi parlamentáralaš ráđi stivra lea dorjon Tarcila Rivera Zea nominerejuvvot ovddasteaddjin ON eamiálbmotáššiid Bissovaš Forumii čuovvovaš áigodahkii, ja lea maiddái ávžžuhan ahte Suopma, Norga ja Ruoŧŧa dahket dan seamma. Tarcila Rivera Zea lea guhkit áigge juo bargan doarjut eamiálbmotvuoigatvuođaid, ovddidit nissoniid ja mánáid vuoigatvuođaid.</p>
<p>ON eamiálbmotáššiid Bissovaš Forumis leat 16 áirasa, 8 áirasa nominerejit miellahttoriikkaid ráđđehusat, ja 8 áirasa fas eamiálbmogiid organisašuvnnat. Samiráđđi ja Inuit Circumpolar Council (ICC) nominere árktalaš guovllu ovddasteaddji.</p>
<p>Elsa Laula Renberg riegádanbeaivi levgenbeaivin</p>
<p>SPR stivra lea mearridan árvalit SPR dievasčoahkkimii ja Sámiráđđái ahte Elsa Laula Renberg riegádanbeaivi šaddá almmolaš leavgabeaivin. SPR dievasčoahkkin lágiduvvo 22.9.2016 Anáris. Stivra oaidná dehálažžan ahte ášši mearriduvvo ovdal Troanddima </p>
<p>Interreg V A Davvi 2014 – 2020</p>
<p>EU-prográmma Interreg Davvi ulbmilin lea nannet ekonomalaš ja sosiálalaš ovddideami davviguovlluin ja das leat guokte oasseprográmma;</p>
<list><p type="listitem">Interreg Davvi</p>
<p type="listitem">Interreg Sápmi</p>
</list><p>Oasseprográmmat galget doarjut ovttasbargoprošeavtta čuovvovaš áŋgiruššansurggiid siskkobealde:</p>
<list><p type="listitem">Dutkan ja innovašuvdna</p>
<p type="listitem">Ealáhushutkan</p>
<p type="listitem">Kultuvra ja biras</p>
<p type="listitem">Oktasaš bargomárkan</p>
</list><p>Oasseprográmmas Sápmi leat stivrenkomitea/mearridanjoavku 9 lahtuin, ja 2 ovddasteaddji bearráigeahččankomiteas Norgga bealde.</p>
<p>Prošeaktaohcamiid almmuheapmi lea dahkkojuvvon, muhto unnán lea boahtán ohcamat. Váldočállingoddi Lulejus čađahii danne rabas diehtojuohkinčoahkkima prográmma birra Kárášjogas cuoŋománu 14. b. 2016, masa serve oasseváldit Norggas, Ruoŧas ja Suomas. Sámediggeráđđi searvvai čoahkkimii, addin dihte dieđuid Sámedikki politihkalaš doaimma ja doarjjaortnegiid birra maid soaitá sáhttit geavahit Interreg-prošeavttaid ruhtadeapmái.</p>
<p>Duohtavuođakommišuvdna dáruiduhttimis</p>
<p>Sámediggeráđđi háliida ásahit duohtavuođakommišuvnna dáruiduhttimis Norggas, ovttasráđiid norgga eiseválddiiguin ja relevánta dutkan- ja fágabirrasiiguin. Barggu ulbmilin lea duođaštit ja gaskkustit duohtadieđuid dáruiduhttinpolitihka váikkuhusain, ja dieinna lágiin váikkuhit stuorát áddejumi sámi vuoigatvuođaide ja norgga sámepolitihkkii ja nannen dihte oktavuođaid norgga ja sámi servodaga gaskka báikkálaččat, guovlulaččat ja nationála dásis. Kommišuvnna bargu galgá leat vuođđun boahtteáiggi čovdosiidda ahte movt dálkkodit dáruiduhttinpolitihka váikkuhusaid ja váikkuhit duohta dásseárvosašvuođa sámi ja norgga servodaga gaskka.</p>
<p>Dáruiduhttin ii leat čuohcan dušše sámi gillii, muhto seamma ollu buktán váikkuhusaid indiviida- ja servodatdásis, go guoská vuoigatvuođaide ja vejolašvuođaide skuvlla ja oahpu, bajásšaddama ja dearvvašvuođa, kultuvrra, ekonomiija, ja siviilarievttálaš ja politihkalaš birra.</p>
<p>Sámediggeráđis lei ovddastus semináras dáruiduhttima ja dearvvašvuođa birra Árranis Divttasvuonas cuoŋománus 2016. Sámedikki dáiddárkonferánssas lea okta fáttáin koloniserema jávkadeapmi, oažžun dihte vásihusaid ja oainnuid fáttá birra. Sámediggeráđđi lea maiddái AWG:ii searvamiin, doallan čoahkkima Ruonáeatnama soabahankommišuvnnain oažžun dihte geahčastaga sin vásihusain. Dasto ledje vásihusat soabahanbarggus Kanadas okta fáttáin man birra guorahallojuvvui čoahkkimis Kanada ambassadevrrain Artur Wilczynski:n dalle go son galledii Sámedikki njukčamánus.</p>
<p>Cuoŋománus 2016 álggahuvvui bargu fágakonferánssain dáruiduhttinpolitihka birra ja boahtteáiggi duohtavuođakommišuvnna barggu birra. Konferánsa lea plánejuvvon dollojuvvot čakčat 2016. Konferánsii háliidit sierra nationála ja riikkaidgaskasaš aktevrrat bovdet juohkit vásihusaid ja perspektiivvaid dáruiduhttimis, assimileremis ja sullasaš duođaštan- ja soabahanproseassain.</p>
<p>Konferánsa lea vuođđun Sámediggeráđi áššái dievasčoahkkimii viidáset barggu birra duohtavuođakommišuvnnain. Ášši ovddiduvvo Sámediggái juovlamánus 2016.</p>
<p>Davviguovlopolitihkka</p>
<p>Presideanta Aili Keskitalo deaivvadii cuoŋománu 15. b. stáhtačálliiguin (Grete Ellingsen (KMD), Tore Hattrem (UD) ja politihkalaš ráđđeaddiin Hans Christian Kaurin Hansson (SMK). Ráđđehusa ovddasteaddjit dovddahedje ahte Davvi-Norga lea okta dain deaŧaleamos áŋgiruššansurggiin ovddas guvlui sisriikkalaš politihkain.</p>
<p>Ráđđehus háliida stuorát báikkálaš ja nationála fakki áššiin ja politihka mat gusket davviguovlopolitihkkii. Regionála dieđáhus 22 (2015-2016) bođii dán jagi. Ráđđehus bargá dál stuorradiggedieđáhusaiguin mátkeealáhusaid birra mat ovdan buktojuvvojit 2016:s ja gávpot- ja guovll</p>
<p>Sámediggeráđđi háliida ahte buot politihkka mii guoská sámi guovlluide galgá fakkastuvvot  olmmošvuoigatvuođaide, álgoálbmotvuoigatvuođaide ja prinsihppii álgoálbmogiid iešmearridanvuoigatvuođas. Stáhtaid rájit davviguovlluin berrejit nu unnán go vejolaš caggat buori ja ollislaš servodatovddideami sámiide Norggas, Suomas, Ruoŧas ja Ruoššas. Das lea doarjja maiddái demokráhtalaš ja politihkalaš infrastruktuvrii ja riikkaidgaskasaš ovttasbargoguimmiid ruhtadeapmái ja álbmogiid gaskasaš doaibmabijuide. Álgoálbmogat dárbbašit nannet ovttasbarggu ja solidaritehta arenaid nugo IWGIA, Sámiráđđi, doCip ja Riddu-Riđđu. Sámediggeráđđi lea dáguhan Ráđđehussii ahte osiin sámi guovlluid ealáhuseallimis manná bures ja ahte gávdno ain ahtanuššanvejolašvuohta mátkeealáhusaid ja kulturealáhusaid siskkobealde davvin. Sámi kultuvrraid ovdan buktin berre leat jáhkehahtti ja das berre leat buorre kvalitehta.</p>
<p>Sámediggeráđđi lea dáguhan Ráđđehusa guovdu ahte minerálaláhka berre geahčaduvvot ja rievdaduvvot.</p>
<p>14   Eará doaibmabijut</p>
<p>Sámi arkiiva</p>
<p>Sámi arkiiva lei gitta 2012 rádjái organiserejuvvon ossodahkan njuolga riikaarkiivva vuolde. 2012:s šattai Sámi arkiiva regiovdnaossodahkan ii ge lean šat buohtalaga regiovdnadirektevrrain. Nuppástuhttin ii digaštallojuvvon Sámedikkiin, ja váikkuhus šattai ahte Sámi arkiivvas ii leat oainnus rolla nu go Sámediggi eaktudii 2005:s.</p>
<p>Álggahankonsulteremat čađahuvvo skábmamánu 27.b.2015, gos Sámediggi oaččui diehtit Arkiivadoaimmahaga nuppástuhttima birra mii galgá čađahuvvot, ja mii lea eanemusat digitála hástalusaid birra.</p>
<p>Cuoŋománu 18-beaivvi oaččui Arkiivadoaimmahat bargamušdokumeantta Kulturdepartemeanttas, mas sii bivdet raportta ovdal borgemánu 15.b.2016. Arkiivadoaimmahat muitala ahte ođđa struktuvra ovdanbuktojuvvo geassemánu gaskkain, ja šiehtadallamat šaddet geassemánus. Dát lea áigeplána mii lea hábmejuvvon ovttasbarggus fágalihtuiguin.</p>
<p>Sámediggeráđđi áigu boahtte konsultašuvdnačoahkkimis miessemánu 13.b. čuovvolit áigumuša Sámedikki mearrádusas áššis SD 010/04, sihke arkiivva organiserema, stáhtusa, fágaresurssaid ja ekonomiija. Sámi arkiivvas eai leat dál dárbbašlaš resurssat váldit vuostá ja váraváldit sámi arkiivahistorjjás, ii priváhta ii ge almmolaš.</p>
<p>Sámediggeráđđi áigu ovddidit sierra ášši sámi arkiivva birra Sámedikki dievasčoahkkimii go loahpalaš árvalus organiserema birra boahtá Riikaantikváras.</p>
<p>Sámi vuoigatvuođalávdegotti II čuovvoleapmi</p>
<p>Gieldda- ja ođasmahttindepartemeanta sáddii cuoŋománu 8.b.2016 teakstavuođu viidáset konsultašuvnnaide láhkavuođustit konsultašuvnnaid ja áššemeannudannjuolggadusaid. Sámediggeráđđi lea vástidan reivve, ja hálddahusdásis plánejuvvo čoahkkin miessemánnui 2016. Sámedikki mielas váilu ain ollu bargu ovdal soabaduvvo láhkavuođustuvvon konsulterenortnet.</p>
<p>Ráđđehus válddi fas barggu láhkavuođustit konsultašuvnnaid ja áššemeannudannjuolggadusaid čoahkkimis geassemánu 23.b.2015. Dalle čielggai ahte Gieldda- ja ođasmahttindepartemeanta bidjá vuođđodokumeantta geassemánu 2012 rájes vuođđun viidásetfievrridit proseassa. Sámediggeráđđi viidásetfievrrida beroštumiid mat čužžot beroštupmenotáhtas skábmamánu 2012 rájes.</p>
<p>Finnmárkolága 43. § rievdadeapmi, goas oažžu gokčojuvvot áššegoluid meahcceduopmostuolu áššiin</p>
<p>Sámediggeráđđi lea bivdojuvvon konsultašuvnnaide Justiisa- ja gearggusvuođadepartemeantta rievdadusevttohusa dihte Finnmárkolága 43. §, goas oažžu gokčojuvvot áššegoluid  meahcceduopmostuolus. Maŋimus konsulterenčoahkkin lei miessemánu 4.b. dán jagi. Departemeanta lea árvvoštallan rievdadit iežas álgoárvalusa. Sámedikki posišuvdna lea ahte goluid gokčama dušše sáhttá hilgut jus leat čielga eahpegovttolaš gáibádusat, nu go áššiin gos ii leat bivdojuvvon soabahallan Finnmárkolága miel</p>
<p>Ruvkedoaimmat Nussiris ja Gumpenjunis</p>
<p>Sámediggeráđđi lea čuovvolan Sámedikki mearrádusa áššis 006/16 Ruvkedoaimmat Nussiris ja Gumpenjunis.</p>
<p>Nussir ASA Oaččui reivve bokte sáddejuvvot Sámedikki mearrádusa njukčamánu 11.b.2016, ja seammás dieđihuvvui ahte áigumuššiehtadus 01.09.2010 loahpahuvvo.</p>
<p>Sveitsa báŋku UBS, mas ledje 21.3% ossosiin Nussir ASA:s, bivdojuvvui reivve bokte beaiváduvvon njukčamánu 17.b.2016 vuovdit ossosiid, ákkastallamiin ahte eaiggádeapmi ii leat báŋku iežas ehtalaš standárddaid mielde mat leat čatnašuvvon álgoálbmogii vuoigatvuođaide. E-poastta bokte cuoŋománu 19.b.2016 vástidii USB ahte oasuspoasta lei loahpahuvvon ovdal jo go báŋku oaččui Sámediggeráđi ávžžuhusa. Sámediggeráđđi čuovvu dál dásselit eará báŋkkuid mat eaiggádit dahje main leat olbmuid ossosat Nussir ASA:s.</p>
<p>Sámediggeráđđi lea diŋgon servodatekonomalaš guorahallama ja čielggadeami Nussira ruvkeplánaid oktavuođas. Raporta ovdanbuktojuvvo semináras Oslos geassemánu 2.b.2016. Sámediggeráđis leat leamaš čoahkkimat iešguđet stuoradiggeáirasiiguin ja –bellodagaiguin, LO davviguovlolávdegotti ovddasteddjiiguin ja earáiguin, mearkkašumi birra mii lea jus ii addo lohpi ásahit ruvkedoaimma Nussirii ja Gumpenjunnái.</p>
<p>Nationála olmmošvuoigatvuođainstitušuvdna (NIM)</p>
<p>Sámediggepresideanta Aili Keskitalo searvvai čoahkkimii Nationála olmmošvuoigatvuođainstitušuvnna (NIM) direktevrrain njukčamánu 3.b.2016, mas Gáldu sisaváldin NIM:ii digaštallojuvvui. Sámedikki beroštumit vuhtiiváldojuvvot čuovvovaš áššiid bokte:</p>
<list><p type="listitem">Gáldu šaddá sierra ossodahkan mii galgá leat Guovdageainnus</p>
<p type="listitem">Gáldu bargit jotket iežaset virggis ja bargguin</p>
<p type="listitem">Golmmas geain lea earenoamáš gelbbolašvuohta sámi gažaldagain, nammaduvvojit Ráđđeaddi lávdegoddái mas leat oktiibuot 15 olbmo.</p>
<p type="listitem">Stuoradikki presideantagoddi juolluda dárbbašlaš ruđa nu ahte Gáldu sáhttá sajáiduvvat ja viidásetdoaimmahit iežas barggu.</p>
</list><p>Sámediggepresideanta doalai sáhkavuoru NIM álggahankonferánssas Oslos cuoŋománu 4.beaivvi. Sámediggeráđđi lea válmmas ovddidit jahkásaččat ášši Sámedikki dievasčoahkkimii NIM jahkedieđáhusa vuođul ja dasa gullevaš jahkegirjji vuođul. Áigumuš lea ahte dát dáhpáhuvvá vuosttaš geardde čakčamánu 2016 dievasčoahkkimii.</p>
<p>2017 Bušeahtta</p>
<p>Sámediggepresideanta ja –ráđđi ledje jahkásaš čoahkkimis ruhtadanministariin ja gielddaministariin guovvamánu 5.b.2016. Ulbmil čoahkkimiin lei buktit árvalusaid 2017 bušehttii. Váldoášši Sámediggeráđđái lei ahte dálá bušeahttaproseassat, sihke dat mii guoská Sámedikki bušehttii ja bušehttii sámi áššiide lea beare heitot. Ii ovttasge leat bajit ovddasvástádus ollislaš bušeahta ektui ja dat lea mielddisbuktán ahte doarjja jahkásaččat lea vuoliduvvon sámi ulbmiliidda, go buohtastahttá muđui stáhtabušeahtain. Dát vuolideapmi lea mielddisbuktán systemáhtalaš bonjuvuođa dáža ja sámi ulbmiliidda. Duohta váilevašvuohta váikkuheamis ja sisdoalus ja systemáhtalaš bonjuvuođas sáhttá oidnot etnalaš vealaheapmin. Sámediggeráđđi háliida sadjái ođđa bušeahttavuogádaga Sámedikki  ektui ja doarjagiid ektui sámi áššiide.</p>
<p>Byrokratiija heaittiheapmi ja beaktilvuođareforbma váldojuvvo maid áššin čoahkkimis. Dát reforbma lea čuhkcan Sámediggái earenoamáš garrasit vuogi dihte movt Sámediggi bušeterejuvvo. Jus galgá olahit eanemus lági mielde friddjavuođa juolludemiin, de lea Sámediggi ruhtaduvvon bures badjel 50 poastta bokte stáhtabušeahtas. Reforpma ulbmil lea sirdit ruđaid byrokratiijas álbmogii. Jahkásaš juolludeapmin biddjo 0,5 % buot olggosgoluin mat juolluduvvojit stáhtabušeahta bokte. Sámediggái lei vuolideapmi 2016:s 0,8 %, dat mearkkaša ahte lei 0,3 % unnit go dain eará 50 poasttain. Dát, ja dat duohtavuohta ahte dušše 33</p>
<p>Ráđđehus bargá dál čielggademiin mii guoská bušeahttapostii mii manná Sámediggái. Raporta livččii galgan válmmas juovlamánus, muhto lea maŋiduvvon. Raporta ii lea vel ge válmmas.</p>
<p>Čoahkkima loahpas geigii Sámediggepresideanta Sámedikki 2016 bušeahta ja 2017 bušeahttadárbbu.</p>
<p>Analysajoavku Sámi loguide</p>
<p>Skábmamánu 30.b.2015 geigii Oxford Research árvvoštallama Fágalaš analysajoavkkus. Ulbmil árvvoštallamiin lei oaidnit lea go ortnet mas lea fágalaš analysajoavku ja <span type="quote">“Sámi logut muitalit”</span> almmuhemiin joavkku dálá njuolggadusaid mielde.</p>
<p>Raporttas boahtá ovdan ahte raporta buori muddui olaha olahusjoavkku nu go lea jurddašuvvon, muhto lea unnán dovddus olggobealde Sámedikki ja soames Departemeantta. Dat lea beaktilis geavaheaddji ruđain ja mii oažžut ollu ruđaid ovddas. Árvvoštallamis bohtet eanet evttohusat čuovvoleapmái.</p>
<p>Lea dollojuvvon hálddahusdásis čoahkkin KMD Sámiin cuoŋománu 14.beaivvi, čuovvoleami birra evalueremis ja ođđa lahtuid nammadeamis analysajovkui. Ođđa lahtuid nammadeapmi galgá leat válmmas ovdal čakčamánu 1.b.2016.</p>
<p>E  vttohusat ja mearkkašumit  Sámediggeráđi mearrádusárvalus: Sámediggi váldá Sámediggeráđi dán áigodaga doaibmadieđáhusa.</p>
<p>Sámedikki dievasčoahkkin  -  015/16</p>
<p>Ášši meannudeapmi álggahuvvui  0  7  .06.1  6 dii. 09.20.   Jienasteapmi   39 áirasis ledje  3  9   čoahkis.  Dán áššis ii jienastuvvon.  Beavdegirjelasáhusat  Dán áššis ii ovddiduvvon beavdegirjelasáhus.</p>
<p>Sáhkavuorrolistu ja replihkat</p>
<p>Sáhkavuorru</p>
<p>Replihkka</p>
<p>1.</p>
<p>Aili Keskitalo, áššejođiheaddji</p>
<p>Vibeke Larsen</p>
<p>Mariann Wollmann Magga</p>
<p>Kåre Olli</p>
<p>Per Mathis Oskal</p>
<p>John Kappfjell</p>
<p>Aili Keskitalo</p>
<p>2..</p>
<p>Kirsti Guvsàm</p>
<p>Vibeke Larsen</p>
<p>Silja Karine Muotka</p>
<p>Mariann Wollmann Magga</p>
<p>Kirsti Guvsám</p>
<p>3.</p>
<p>Vibeke Larsen</p>
<p>Ann Mari Thomassen</p>
<p>Kirsti Guvsám</p>
<p>Vibeke Larsen</p>
<p>4.</p>
<p>Láilá Susanne Vars</p>
<p>Henrik Olsen</p>
<p>Láilá Susanne Vars</p>
<p>5.</p>
<p>Jovna Zakarias Dunfjell</p>
<p>Vibeke Larsen</p>
<p>Aili Keskitalo</p>
<p>Kirsti Guvsám</p>
<p>Jovna Zakarias Dunfjell</p>
<p>6.</p>
<p>Marit Kirsten A. Gaup</p>
<p>Henrik Olsen</p>
<p>Silje Karine Muotka</p>
<p>Rolf Anders Hansen Hætta</p>
<p>Marit Kirsten A. Gaup</p>
<p>7.</p>
<p>Mathis Nilsen Eira</p>
<p>Silje Karine Muotka</p>
<p>Mariann Wollmann Magga</p>
<p>John Kappfjell</p>
<p>Mathis Nilsen Eira</p>
<p>8.</p>
<p>Per A. Bæhr</p>
<p>Per Mathis Oskal</p>
<p>Marit Kirsten A. Gaup</p>
<p>Per A. Bæhr</p>
<p>9.</p>
<p>Mariann Wollmann Magga</p>
<p>Thomas Åhrén</p>
<p>Mariann Wollmann Magga</p>
<p>10</p>
<p>Per Mathis Oskal</p>
<p>11</p>
<p>Lars Filip Paulsen</p>
<p>12</p>
<p>Beaska Niillas</p>
<p>13</p>
<p>Rolf Anders Hansen Hætta</p>
<p>14</p>
<p>Silje Karine Muotka</p>
<p>15</p>
<p>Ann-Mari Thomassen</p>
<p>16</p>
<p>Láilá Susanne Vars</p>
<p>17</p>
<p>Christina Henriksen</p>
<p>18</p>
<p>Piera Heaika Muotka</p>
<p>19</p>
<p>Thomas Åhrén</p>
<p>20</p>
<p>Silje Karine Muotka</p>
<p>21</p>
<p>Henrik Olsen</p>
<p>22</p>
<p>Marius Nilsen</p>
<p>23</p>
<p>Aili Keskitalo</p>
<p>DC  - Mearr  ádus  :</p>
<p>Sámediggi váldá Sámediggeráđi dieđáhusa dán doaibmaáigodagas diehtun.</p>
<p>Ášši meannudeapmi loahpahuvvui 0  7  .0  6  .16 dii. 12.10.</p>
<p>Ášši  016/16</p>
<p>Sámedikki dievasčoahkkin</p>
<p>Gažaldagat Sámediggeráđđái</p>
<p>Ášše  nr.</p>
<p>16/2254</p>
<p>Gaž  aldat  1:  Áirras  Marit Kirsten A. Gaup  , BB  –  Manne ii leat Sámedikkis firpmásertifik  áhta  omd Commfides.</p>
<p>Gažaldat  2  :  Áirras John Kappfjell, BB – Rádjeáidi gaskal Ruoŧa ja Norgga</p>
<p>Gažalda  t  3:  Áirras Hartvik Hansen, Árja –  Šiehtadallamiid birra soahpamuššii gaskal Suoma ja Norgga, ođđa bivdonjuolggadusain Deanučázádagas</p>
<p>Gažaldat  4  :  Áirras Laila Susanne Vars, Árja –  Sámedikki politihkalaš organiseren - joavkojođiheddjiidforuma ásaheapmi</p>
<p>Gažaldat  5  :  Áirras  Mariann W. Magga, BB – Norgga ja Suoma gakasaš Deanučázádaga šiehtadusa ođđasis šiehtadallan</p>
<p>Gažaldat  6  :  Áirras  Per Mathis Oskal, BB – Pedagogala  š jođiheaddji mánáidgárddis</p>
<p>Sámedikki dievasčoahkkin  -  016/16</p>
<p>Ášši meannudeapmi álggahuvvui  0  7  .06.1  6 dii. 15  .  00.   Jienasteapmi  Dán áššis ii jienastuvvon.  Beavdegirjelasáhusat  Dán áššis ii ovddiduvvon beavdegirjelasáhus.  Sáhkavuorrolistu ja replihkat</p>
<p>Sáhkavuorru</p>
<p>Replihkka</p>
<p>Marit Kirsten Anti Gaup</p>
<p>Ann-Mari Thomassen</p>
<p>Mariann Wollmann Magga</p>
<p>Marit Kirsten Anti Gaup</p>
<p>Ann-Mari Thomassen</p>
<p>John Kappfjell</p>
<p>Silje Karine Muotka</p>
<p>John Kappfjell</p>
<p>Silje Karine Muotka</p>
<p>Hartvik Hansen</p>
<p>Silje Karine Muotka</p>
<p>Hartvik Hansen</p>
<p>Silje Karine Muotka</p>
<p>Láilá Susanne Vars</p>
<p>Aili Keskitalo</p>
<p>Per Andersen Bæhr</p>
<p>Láilá Susanne Vars</p>
<p>Aili Keskitalo</p>
<p>Mariann Wollmann Magga</p>
<p>Silje Karine Muotka</p>
<p>Hartvik Hansen</p>
<p>Mariann Wollmann Magga</p>
<p>Silje Karine Muotka</p>
<p>Per Mathis Oskal</p>
<p>Silje Karine Muotka</p>
<p>Rolf Anders Hansen Hætta</p>
<p>Kåre Olli</p>
<p>Per Mathis Oskal</p>
<p>Silje Karine Muotka</p>
<p>DC  - Mearr  ádus  :</p>
<p>Ášši meannudeapmi loahpahuvvui 0  7  .  06  .1  6  dii.  16.00</p>
<p>Ášši  017/16</p>
<p>Sámedikki dievasčoahkkin</p>
<p>Ođđa áššiid dieđiheapmi</p>
<p>Ášše  nr.</p>
<p>16/2254</p>
<p>Sámedikki dievasčoahkkin  -  017/16</p>
<p>Ášši álggahuvvui 09.06.16 dii.  09.00  .</p>
<list><p type="listitem">E  v  ttohus 1: Áirras Christina Henriksen, NSR – NSR/SáB</p>
<p type="listitem">Evttohus 2: Áirras Inger Elin Utsi, NSR</p>
<p type="listitem">Evttohus 3: Áirras Marit Kirsten A. Gaup, BB</p>
<p type="listitem">Evttohus 4: Áirras John Kappfjell, BB</p>
<p type="listitem">Evttohus 5: Áirras Kåre Olli, BB</p>
<p type="listitem">Evttohus 6: Áirras Marit Kirsten A. Gaup, BB</p>
<p type="listitem">Evttohus 7: Áirras Mariann Wollmann Magga, BB</p>
<p type="listitem">Evttohus 8: Áirras Laila Susanne Vars, Árja</p>
<p type="listitem">Evttohus 9: Áirras Mariann Wollmann Magga, BB</p>
</list><p>E  v  ttohus   1: Áirras Christina Henriksen, NSR – NSR/SáB</p>
<p>Sirpmá bajásšaddanguovddáš – skuvla boahtteáiggi várás</p>
<p>Sirpmá bajásšaddanguovddáš lea ovddasmanniskuvla sámi giela ja kultuvrra várás, muhto dál áitojuvvo heaittihuvvot. Das leat stuorra váikkuhusat Deanuleagi sámi mánáide, muhto bilida maiddái hárvenaš nana sámi giellabirrasa  .</p>
<p>Deanu gielda lea Sirpmá bajásšaddanguovddáža bokte máŋggaid jagiid ovttasbargan ránnjáskuvllain nuppe bealde joga, Ohcejoga skuvllain. Sámi mánát ja nuorat leat ovttas vázzán skuvlla máŋga beaivvi vahkus, ja dat mii lea áidnalunddot lea ahte sámegiella šaddá iešalddis oktasašgiellan, go mánát muđui bajásšaddet iešguđet álbmotstáhtas. Árbediehtu ja báikkálaš árbevierut leat vuođđun pedagogalaš lágideapmái ja leat deaŧalaš oassin maiddái skuvlla giellaoahpahusas. Sirpmás hálddašit eanaš ássit (davvi)sámegiela, nu go maiddái stuorra oassi ránnjágili álbmogis, vaikke vel dárogiella ja suomagiella leat álbmotstáhtaid váldogiellan. Sirpmá ja Ohcejoga gaskasaš skuvlaovttasbargu lea áidnalunddot ovdamearkan dasa mo dahkurájáid Sámis sáhttá njeaidit. Eanaš sámi mánát ja nuorat otne sáhttet dušše niegadit dakkár lunddolaš sámi giellabirrasa birra, mii lea ásahuvvon Sirpmá bajásšaddanguovddážii máŋgga jagi doaimma bokte.</p>
<p>Sámegiela dili geažil ja dan geažil go váilot ollu sámegielat oahpaheaddjit, váilu menddo ollu sámi mánáin sámi giellabiras sin ruovttubáikkis, jus sis lea lihkku oppa dan ge mađe ahte sis lea sámegieloahpus moadde diimmu vahkkui. Muhtumat sis ožžot gáiddusoahpahu</p>
<p>Nana giellabiras ja árbedieđu geavaheapmi oahpahusas dagaha Sirpmá skuvlla áidnalunddot oassálastin mas sáhttá leat stuorra ávki maiddái sámi ohppiide olggobealde dien guovtti gieldda, Deanu ja Ohcejoga. Jus buot gáiddusoahpahusa (davvi)sámegielas (maid gielda fállá) čohkkejuvvošii Sirpmá bajásšaddanguovddážii, de das sáhtášedje leat buorit váikkuhusat sihke guovllu sámi ohppiid giellaoahppamii ja olggobealde ohppiide, ja skuvla sáhtášii viiddidit hospiterenortnega vai eanet sámi oahppit oččošedje ávkki sihke giellabirrasis ja beasašedje háhkat árbedieđu oagguma, bivdima, sámi vuođđoealáhusaid ja sámi meahcásteami birra muđui. Dakkár lágideapmi sáhtášii maid fátmmastit eará sámi ohppiid ovdamearkka dihtii Nuorta-Finnmárkkus, ja nu leat mielde addimin ohppiide geain lea sámegielat oahpaheaddji olámuttus, vejolašvuođa guossin orrut dakkár nana giellabirrasis mas sámi kultuvra ja sámi árbevierut leat guovddážis. Sámi allaskuvla lea Deanu ja Ohcejoga gielddaid ovddas čielggadan rádjaskuvlaovttasbarggu (2011) ja gávnnahan čuovvovačča:</p>
<p>Samarbeidet er svært positivt for barn og unges bruk av samisk språk, og fører til at språkkunnskapene styrkes. Det er naturlig at skolene og barnehagene i Utsjok og Tana kommuner samarbeider, utvider og styrker samarbeidet, og at både finske og norske myndigheter aktivt støtter opp om dette. Et slikt samarbeid revitaliserer og styrker bruken av samisk språk og kultur, og på denne måten virkeliggjøres samenes språklige og kulturelle rettigheter. (Ovttasbargu lea hui buorre mánáid ja nuoraid sámegiela geavaheapmái, ja dagaha ahte giellamáhttu nannejuvvo. Lea lunddolaš ahte Ohcejoga ja Deanu gielddaid skuvllat ja mánáidgárddit ovttasbarget, viiddidit ja nannejit ovttasbarggu, ja ahte sihke Suoma ja Norgga eiseválddit árjjalaččat dorjot dán. Dakkár ovttasbargu revitalisere ja nannet sámegiela ja kultuvrra geavaheami, ja dan láhkai duohtandahká sámiid gielalaš ja kultuvrralaš vuoigatvuođaid.)</p>
<p>Áššis 24/15 mearridii Deanu gieldda bajásšaddan- ja kulturváldolávdegoddi ásahit bargojoavkku dainna mihttomeriin ahte ohcat ruđaid oktasaš rádjerasttideaddji skuvlla ásaheapmái. Go prošeaktaohcan lea válmmas, de lea deaŧalaš ahte skuvlaeaiggát doarju ja vuolláičállá ohcama,  nannen dihtii vejolašvuođa oažžut ohcama dohkkehuvvot Interrega áššemeannudeamis.</p>
<p>Bušeahttameannudeami oktavuođas 2015 dálvvi mearridii skuvlaeaiggát, Deanu gielda, heaittihit skuvlla, uhccán ohppiid geažil (4 báikkálaš oahppi), muhto eai Ohcejoga guosseoahppit eai ge dat 6 gáiddusoahpahusa oahppit lohkkojuvvojedje mielde. Seammás fállá seamma skuvla gáiddusoahpahusa eará skuvllaš, mii lea čoahkkebáikkis Deanušalddis, ja doppe dieđihuvvo ahte lea uhccán sadji ja návccat.</p>
<p>Sámedikki mielas lea dálá skuvlaovttasbargu hui árvvolaš ja ávžžuha oktasaččat áŋgiruššat dainna ahte gávdnat konstruktiiva čovdosiid mat sihke gáhttejit skuvlafálaldaga Sirpmá ja Ohcejoga mánáide ja mat ovddidit dálá fálaldaga ja maiddái skuvlla.</p>
<p>Sámediggi ávžžuha bisuhit Sirpmá bajásšaddanguovddáža ja bivdá Sámediggeráđi bovdet gulahallamii guoskevaš ovttasbargobeliiguin, ovdamearkka dihtii Deanu ja Ohcejoga gielddaid, Finnmárkku fylkkamánni ja Finnmárkku fylkkagieldda, árvvoštallat boahttevaš čovdosiid dainna ahte ovddidit dán áidnalunddot ovttasbarggu ja álggahit doaibmabijuid mat bohtet guovllu sámi ohppiide buorrin.   Sámediggeráđi vástádus:  S  ámediggeráđđi lea ožžon guokte ášši áirasis Laila Susanne Varsa Árjjas ja Christina Henriksen NSR/SáB:s. Goappašat áššit gusket Deanu gieldda mearrádussii heaittihit Sirpmá bajásšaddanguovddáža.   Sámediggeráđđi atná duođalažžan sámi guovlluskuvllaid heaittiheami oppalaččat. Go guoská Sirpmá bajásšaddanguovddážii, de dat lea erenoamáš duođalaš go dat ovddasta áidnalunddot rádjerasttideaddji sámi giella- ja skuvlaovttasbarggu, mii l</p>
<list><p type="listitem">Deanu gielda</p>
<p type="listitem">Ohcejoga gielda</p>
<p type="listitem">Suoma Sámediggi</p>
<p type="listitem">Finnmárkku Fylkkamánne</p>
<p type="listitem">Davvikalohttaráđđi</p>
<p type="listitem">Lapin liitto</p>
<p type="listitem">InterReg</p>
<p type="listitem">Deanu giellagáddi</p>
<p type="listitem">Earát?</p>
</list><p>Sámediggái lea deaŧalaš ahte oahppit ožžot buori sámi oahppofálaldaga ja ahte bisuhuvvo rádjerasttideaddji ovttasbargu sámi giela ja oahpahusa oktavuođas.</p>
<p>Evttohus   2: Áirras Inger Elin Utsi, NSR</p>
<p>Veahkkeortnet sámi mánáid vánhemiidda</p>
<p>Sámediggi galgá láhčit diliid nu ahte sámi mánát galget beassat ovddidit iežaset giela ja kultuvrra. Sámediggeráđđi galgá árvvoštallat movt sáhttá láhčit diliid nu ahte addit juridihkalaš veahki sámi vánhemiidda geaid mánát vásihit ahte eai oaččo rivttes sámegiela oahpahusa, sámi oahpaheami ja mánáidgárdesajiid lága mielde. Áiggiid čađa lea Sámediggi dorjon ortnegiid mat leat addán riekteveahki sápmelaččaide, sihke Riekteveahkkekantuvrra bokte ja maŋimuš sámi vuoigatvuođaoamasteddjiid bagadusortnega bokte, sin várás geat áigot ovddidit riektegáibádusa  Finnmárkkukommišuvnna guovdu..</p>
<p>Sámi vánhemat dieđihit ahte váilot mánáidgárdesajit mánáidgárdelága ektui, mas čuožžu ahte dilit láhččojuvvojit nu ahte sámi mánáide sáhttá sihkkarastit ja ovddidit sin giela ja kultuvrra. Dát guoská suohkaniidda mat leat olggobealde sámi hálddašanguovllu. Sámi vánhemat dieđihit maiddái ahte váilu oahpahus sámegielas. Dát lea leamaš jagis jahkái seamma váttisvuohta. Buohkat eai dieđe váiddavejolašvuođaid birra ja dáistalit suohkaniid vuostá. Sámedikkis lea áittargeasku sámi álbmoga guovdu ja berre gávdnat čovdosiid maid bokte vánhemat sáhttet oažžut juridihkalaš veahki jos sii oaivvildit ahte sin mánát eai oaččo dohkálaš oahpahusa dahje mánáidgárdesajiid laga mielde. Dát veahkkeortnet berre leat gaskaboddosaš dassážii go ráđđehusa giellalávdegoddi lea buktán rávvagiiddis ja dat leat čuovvoluvvon   Sámediggeráđi vástádus:   NSR várrelahttu Inger Eline Utsi, čujuha sámi mánáid dillái geat eai oaččo rievttes sámi oahpahusa, sámi oahpu ja mánáidgárdesajiid, nu go láhka geatnegahttá, ja bivdá Sámedikki ásahit veahkkeortnega sámi mánáid váhnemiidda, nu ahte sii sáhttet oažžut juridihkalaš veahki jus sii meinnejit ahte sin mánát eai oaččo heivvolaš oahpahusa dahje mánáidgárdesajiid, nu go láhka geatnegahttá.   Sámediggeráđđi mielas lea duođalaš jus buot sámi mánát eai oaččo dan maid láhka geatnegahttá mii guoská sámi sisdollui skuvllain ja mánáidgárddiin. Sámediggi oažžu čađat jearaldagaid váhnemiin makkár vuoigatvuođat sin mánáin leat mii guoská skuvlii ja mánáidgárdái. Sámediggi addá dábálaš bagadallama dakkár áššiin ja geahččala dainna lágiin deavddit bagadallandárbbu sámi váhnemiidda.   Dasa lassin bargá Sámediggi oažžut ásahit sámi mánáidáittardeaddji, mánáidáittardeaddji vuollái, geat galget várjalit sámi mánáid vuoigatvuođaid.   Sámegiela giellalávdegoddi lea maid bivdon veardidit čuovvovaš áššiid:</p>
<p><span type="quote">“Lávdegoddi galgá vel árvvoštallat lea go vejolaš čađahit giellanjuolggadusaid jos livčče buoret bagadallan, ovttasbargu ja gulahallan iešguđet ásahusaid gaskka, ja ovddidit buoridan árvalusaid, nugo áittardeaddjidoaimma dahje eará doaibmabijuid.”</span></p>
<p>Sámediggeráđđi geavaha vejolašvuođa muittuhit ahte mánáidgárdde váhnenlávdegoddi/ FUB ja vuođđoskuvlla váhnenlávdegoddi /FUG sáhttet veahkehit sámi váhnemiid ráđiiguin ja bagadallamiin.</p>
<p>Sámediggeráđi mielas lea dárbbašlaš vuordit giellalávdegotti ávžžuhusaid mat gusket evttohussii ásahit sierra veahkkeortnega mas lea juridihkalaš ráđđeaddin váhnemiidda, earenoamážit dan oasi giellalávdegotti ávžžuhusain mat gusket vejolaš ái</p>
<p>Evttohus 3: Áirras Marit Kirsten A. Gaup, BB</p>
<p>Rievssatbivdu dálvet</p>
<p>Birasdirektoráhta háliida ráfáiduhttit rievssahiid dálvebivdima vuostá miehtá riikka. Dat lea   direktoráhta okta bivdoáigeevttohusain mat gustojit jagi 2017 rájes. Evttohus lea   bohciidahttán garra vuostehágu sámi birrasiin.</p>
<p>Árbevirolaččat lea rievssahiid gárdun addán sámi guovlluid olbmuide stuorra dietnasa. Vaikke   vel dienas sállašis lea uhccon, de lea deaŧalaš gáhttet dán dološ bivdinvuogi.</p>
<p>Sámediggejoavku bivdá sámedikki váikkuhit dasa ahte rievssatgárdun sáhttá jotkojuvvot   maiddái maŋŋá 2017.   Sámediggeráđi vástádus:  S  ámedikkis lea leamaš konsultasuvdnat direktoráhtain láhkaásahusa birra. Sámedikki bealis lea celkojuvvon direktoráhtii ahte sámedikkái šáddá váttis miehtat gárduma  gárzideapmái, ja ahte lea aibbas veaddjemeahttun miehtat dakkár gárzideapmái jus ii gárziduvvo čakčabivdu maid. Sámedikki šaddá čuovvulit oainnus iežas cealkámušas áššai ja konsultašuvnnain.</p>
<p>Evttohus 4: Áirras John Kappfjell, BB</p>
<p>Davviriikkalaš sámekonvenšuvdna</p>
<p>Oktasaš lágat davviriikkain livččii ovdamunnin rádjerasttideaddji ovttasbargui.</p>
<p>Bargiidbellodat bivdá Sámedikki dan váldit ovdan Sámi Parlamentáralaš Ráđis, vai Ruoŧa ja Suoma bealde sámedikkis sáhttet dán ášši loktet EU-kommišuvdnii gos dát riikkat leat lahttun.   Áigumuššan lea oažžut dakkár lágaid mat gusket sápmelaččaide davviriikkain.   Sámediggeráđi vástádus:   Nu mo lea čilgejuvvon ráđi dieđáhusas, de leat Davviriikkalaš sámekonvenšuvdna ain šiehtadallojuvvomin. Áigumuššan dakkár konvenšuvnnain lea nannet sámeálbmoga vuoigatvuođaid vai sámi giela, kultuvrra ja servodateallima sáhttá gáhttet, geavahit ja ovddidit nu uhccán hehttehusain riikkarájáin go vejolaš. Dat mearkkaša maiddái daid njuolggadusaid harmoniseren, mat hehttejit dakkár ovttasbarggu ja mat leat vuođđun álbmotlahttuvuhtii dahje ássanbáikái. Sámedikkiid barggu buohtalastin šiehtadallamiin dahkkojuvvo gaskal sámedikkiid šiehtadansáttaolbmuid ja SPR stivrra (SPR-S) bokte. SPR-S ja sámedikkiid šiehtadallansáttagoddi leat gohččojuvvon čoahkkimii Kárášjohkii 27:06.2016 digaštallat stáhtusa ja beroštusaid buohtalastima viidásat šiehtadallamiin.   Dan ahte ferte go EU meannudit Davviriikkalaš sámekonvenšuvnna go Suopma ja Ruoŧa lea dan lahtut, lea dakkár ášši man ráđđi eaktuda ahte Suopma ja Ruoŧŧa čovdet vejolaččat konsultašuvnnaid bokte sámedikkiiguin.</p>
<p>Evttohus 5: Áirras Kåre Olli, BB</p>
<p>Boazodoalloareálaid hálddašeapmi golločoavddan gieldda sisaboahtovuogádahkii</p>
<p>Gielddaid sisaboahtovuogádagas leat máŋga golločoavdaga, earret eará dakkár   čoavdda mainna meroštallat gielddaid goluid eanadoalu hálddašeami oktavuođas.   Muhto gielddat eai oaččo maidege dan ovddas go barget boazodollui guoski áššesurggiiguin.</p>
<p>Areála- ja servodatplánemis eai leat gielddat seamma mađe geatnegahttojuvvon   fuolahit boazodoalu go eanadoalu. Ja min mielas dat lea vealaheapmin ahte   gielddain eai leat ekonomalaš rámmaeavttut dasa ahte hálddašit boazodoalloareálaid   eanadoalloareálan.</p>
<p>Goappašat vuođđoealáhusat, eanadoallu ja boazodoallu, sorjájit gielddaid jierpmálaš   areálahálddašeamis ja servodatplánemis, ja dát vealaheapmi dagaha ahte   boazodoalus lea heajut vuolggasadji gielddaid plánaid oktavuođas.</p>
<p>Gieldda hálddahusain lea dávjá váilevaš máhttu boazodoalus, ja golločoavdda   gielddaid sisaboahtovuogádagas geatnegahtášii gielddaid váldit ovddasvástádusa   das ahte háhkat dakkár máhtu, ja addit gielddahálddašeapmái ekonomalaš   vejolašvuođa fuolahit boazodoalu dárbbuid buorebut.</p>
<p>Mii bivdit sámediggeráđi árvvoštallat dakkár ášši Gieldda- ja   ođasmahttindepartementii mas dát čuolbma digaštallojuvvošii, ja mas bivdojuvvo   ahte dakkár golločoavdda ásahuvvo gielddaid sisaboahtovuogádahkii</p>
<p>Evttohus 6: Áirras Marit Kirsten A. Gaup, BB</p>
<p>Boazodoalu fágareiveortnega ruhtadeapmi</p>
<p>Boazodoalu oahpahuskantuvra oažžu juolluduvvot 2 miljon ruvnno boazodoallošiehtadusa bokte.   Bealit leat cealkán ahte dát doarjja ii gula boazodoallošiehtadussii, ja sii leat dovddahan ahte   juolludus loahpahuvvo boahttejagi boazodoallošiehtadusa rájes.</p>
<p>Boazodoallu lea dakkár fidnu mas lea sihke fágamáhttu ja árbediehtu. Buot ealáhusain lea   gelbbolašvuohta mávssolaš, nu maiddái boazodoalus. Fidnooahppiortnet addá boazodoalu   fidnoohppiide duođaštusa ahte sis lea fágagelbbolašvuohta ja dat lea mielde loktemin árbedieđu   stáhtusa. Dakkár ealáhusas mas čađat gáibiduvvo nuppástus, lea deaŧalaš ahte boazodoallofága   ovddiduvvo, ja ahte gelbbolašvuohta duođaštuvvon fágareiveortnega bokte.</p>
<p>Ealáhus lea uhcci ii ge leat dakkár mas lea stuorra badjebáhcagat. Ealáhusa ii sáhte buohtastahttit   eará surggiiguin, nu go elektrihkar-, biila-, snihkkárfágain, mas suorgeorganisašuvnnat leat mielde   ruhtadeamen fidnooahppiortnegiiddiset. Dál juo lea boazodoallu mielde addimin   doaibmadoarjaga fidnoohppiide, vai sii sáhttet čađahit fidnooahppiáiggi. Dat berrešii maid leat   ruhtaduvvon boazodoallošiehtadusa bokte.</p>
<p>Boazodoallu lea juohke láhkai fágalaš ealáhus, muhto dattetge áibbas earálágan go eará   fágaealáhusat. Uhca fágažin, ja dakkár fágan maid dušše sámi boazodoallu fuolaha, de eai leat dán   ealáhusas dat ekonomalaš resurssat ahte ieš sáhttá bidjat dan 2 miljon ruvnno mii jávká   boazodoallošiehtadusas.</p>
<p>Mii bivdit sámediggeráđi gulahallá Boazodoalu oahpahuskantuvrrain ja ovddida boazodoalu   fágareiveortnega ruhtadandárbbu ráđđehussii. Livččii lunddolaš ahte sihke Ealáhusdepartemeanta   ja Máhttodepartemeanta oččošedje dakkár gáibádusa.   Sámediggeráđi vástádus:   Sámediggi lea ovddidan boazodoalu oahpahalliortnega sihkkarastin- ja ruhtadandárbbu cealkámušain 2016/2017 boazodoallošiehtadussii. Sámediggi lea cealkán ahte ortnet ferte dahkkot bistevažžan boazodoallošiehtadusa bokte.   Oahpahalliortnet lea guovddáš ortnet mii rekrutere ja formalisere boazodoalu fágagelbbolašvuođa ja sihkkarastá ahte boahtteáiggi boazodolliin lea buorre ja kvalitatiiva fágagelbbolašvuohta boazodoallofágas. Sámediggeráđđi oaidná ortnega dehálažžan earenoamážit  guovddáš reaidun dasa ahte sihkkarastit boazodoalubearašvuđot ja kulturguoddi ealáhussan.  Maŋimuš 4-5 jagi lea  Eanandoallo- ja biebmodepartemeanta gáibidan ahte ortnet galgá váldot eret boazodoallošiehtadusas. Dát lea mielddisbuktán stuora eahpesihkarvuođa sidjiide geat leat jurddašan váldit oahpu boazodoallofágas.   Sámediggeráđđi áigu čuovvolit ášši Boazodoalu ja duoji oahpahuskantuvrrain, Máhttodepartemeanttain ja Ealáhus- ja guolástusdepartemeanttain.</p>
<p>Evttohus   7: Áirras Mariann Wollmann Magga, BB</p>
<p>Eanet ohcamat Interreg Sápmái</p>
<p>Interreg Sápmi lea rádjerasttideaddji prográmma sámi kultuvrra, dutkama, innovašuvnna,   ealáhushutkama ja barggolašvuođa várás.</p>
<p>Prográmma lea guhká doaibman, muhto leat boahtán viehka unnán ohcamat maŋimus jagiid.   Ovddeš prošeavttat čujuhit dárbbu ovttasbargoprošeavttaid ruhtadeapmái. Interreg Sápmi oažžu   erenoamáš unnán ohcamiid dutkansuorggis.</p>
<p>GiellaGáldu, mii lea áigeguovdilis prošeakta, heive erenoamáš bures Interreg Sápmái.</p>
<p>Bargiidbellodat bivdá Sámediggeráđi plánegoahtit ja čađahišgoahtit gealbudanprográmma,   prográmma mii sáhttá váikkuhit dasa ahte eanet prošeaktaohcamat alla kvalitehtain bohtet   Interreg Sápmái, ja mat sáhttet čađahuvvot buoremus ávkin sámi álbmogii.   Sámediggeráđi vástádus:   Sámi prográmmas lea sierra diehtojuohkin- ja hálddašančálli sihke Suomas, Ruoŧas ja Norggas. Váldočállingoddi lea Norrbotten  län  a  Länsstyrelsen  is ja veahkeha goappašiid oasseprográmmaid, ja oassesuorgái Sápmi lea Ruoŧa bealde Sám</p>
<p>Evttohus 8: Áirras Laila Susanne Vars, Árja</p>
<p>Sámediggi ferte leat mielde gáhttemin ja viidáseappot ovddideamen Sirpmá skuvlla</p>
<p>Árjja sámediggejoavku čujuha dasa ahte Deanu gielda lea mearridan heaittihit Sirpmá skuvlla, mas dál lea sihke mánáidgárdefálaldat ja vuođđoskuvla. Árjja mielas mearrádus lea hui šállošahtti. Seammás go Deanu gielda mearrida heaittihit Sirpmá skuvlla, de lea Árjja mielas gielda positiiva dasa ahte joatkit rádjerasttideaddji ovttasbarggu Ohcejoga gielddain mii guoská skuvlafálaldahkii Sirpmás/Ohcejogas.</p>
<p>Árja oaivvilda ahte Sámediggi ferte ságastallat Deanu ja Ohcejoga gielddaiguin, Suoma bealde Sámedikkiin, departemeanttaiguin ja váhnenjoavkkuin mii bargá skuvlla gáhttemiin gávdnan dihtii dakkár čovdosa mii sihkkarastá ahte skuvla bisuhuvvo ja ahte rádjerasttideaddji ovttasbargu ovddiduvvo viidáseappot. Lea deaŧalaš ahte Sámedikkit Norgga ja Suoma bealde veahkehit politihkalaččat ja ekonomalaččat dan barggus ahte sihkkarastit buori bajásšaddanbirrasa Sirpmá ja Ohcejoga mánáide.</p>
<p>Maŋimus jagiid leat máŋga giliskuvlla ja sámeskuvlla sámi guovlluin heaittihuvvon. Árjja sámediggejoavku čujuha maiddái dasa ahte Gaske-Nøørjen Saemienskovle Árborddis áitojuvvo heaittihuvvot go sii masset doarjaga stáhtabušeahtas. Láhpoluoppal skuvla lea juo heaittihuvvon uhccán ohppiid geažil. Skániid joatkkaskuvla lea maid heaittihuvvon. Billávuona ja Bissojoga skuvllat áitojuvvo maid heaittihuvvot. Sámediggi lea meannudan giliskuvlaášši Sámedikki dievasčoahkkimis.</p>
<p>Árja oaivvilda ahte Sámediggeráđđi ferte máhccat áššiin dievasčoahkkimii ovdal 2016 loahpa mas dát skuvlaheaittiheamit digaštallojuvvojit govddit servodatlaš perspektiivvas, ja mas ráđđi evttoha guđe doaibmabijuid sáhttá čađahit nationála ja riikkaidgaskasaš dásis sihkkarastin dihtii giliskuvllaid ja sámeskuvllaid bisuheami ja ovddideami. Rádjerasttideaddji skuvlaovttasbargu lea čoavddasátni, ja dát lea dakkár ášši mii maiddái gullá Sámi Parlamentáralaš Ráđđái.</p>
<p>Sámediggeráđi vástádus:</p>
<p>S  ámediggeráđđi lea ožžon guokte ášši áirasis Laila Susanne Varsa Árjjas ja Christina Henriksen NSR/SáB:s. Goappašat áššit gusket Deanu gieldda mearrádussii heaittihit Sirpmá bajásšaddanguovddáža.   Sámediggeráđđi atná duođalažžan sámi guovlluskuvllaid heaittiheami oppalaččat. Go guoská Sirpmá bajásšaddanguovddážii, de dat lea erenoamáš duođalaš go dat ovddasta áidnalunddot rádjerasttideaddji sámi giella- ja skuvlaovttasbarggu, mii lea ovdun sámi giellagáhttemii ja –ovddideapmái.   Sirpmá bajásšaddanguovddáža ášši lea váldojuvvon ovdan Máhttodepartemeanttain hálddahusdásis, muhto ii Máhttodepartemeanta ii ge Sámediggi sáhte stivret gieldda iešmearrideami.  S  ámediggeráđđi lea deaivvadan váhnemiiguin, rektoriiguin, oahpaheddjiiguin ja skuvlaeiseválddiid ovddasteddjiiguin goappašiid bealde rájá guovvamánus 2016, ja čađahan čoahkkimiid váhnenjoavkkuin miessemánus 2016, mas čuolmmat gieđahallojuvvojedje. Sámediggeráđđi registrere ahte Deanu gieldda váldolávdegoddi áššis 24/15 mearridii ásahit bargojoavkku dainna áigumušain ahte ohcat ruđaid oktasaš rádjerasttideaddji skuvlla vuođđudeapmái. Sámediggeráđđi áigu čuovvolit Sirpmá bajásšaddanguovddáža heaittihanášši gulahallama bokte guoskevaš oassálastiiguin, ságaškuššan dihtii vejolaš čovdosiid áššis. Čuvvovaš oassálastit bohtet bovdejuvvot čoahkkimii:</p>
<list><p type="listitem">Deanu gielda</p>
<p type="listitem">Ohcejoga gielda</p>
<p type="listitem">Suoma Sámediggi</p>
<p type="listitem">Finnmárkku Fylkkamánne</p>
<p type="listitem">Davvikalohttaráđđi</p>
<p type="listitem">Lapin liitto</p>
<p type="listitem">InterReg</p>
<p type="listitem">Deanu giellagáddi</p>
<p type="listitem">Earát?</p>
</list><p>Sámediggái lea deaŧalaš ahte oahppit ožžot buori sámi oahppofálaldaga ja ahte bisuhuvvo rádjerasttideadd</p>
<p>Evttohus 9: Áirras Mariann Wollmann Magga, BB</p>
<p>GELBBOLAŠVUOĐA, GIELA JA KULTUVRRA GÁHTTEN MEARRALUOSSABIVDDUIN</p>
<p>Mearraluossabivdu lea oassi sámi kultuvrra, giela ja servodateallima ávnnaslaš vuođđu. Sámedikki   semináras mearrasámiid vuoigatvuođadili birra deattuhuvvui ahte vuoigatvuođaid ii sáhte muddet   eret.</p>
<p>Dálá muddemat leat eanet go beallidan bivdinjándoriid máŋgga avádagas lassin ovddeš áiggiid   gáržžidemiide luossabivdosajiin ja bivdosajiid lobihis duoguštemiide. Dál dat lea uhccán go 6   jándora garraseamos muddejuvvon guovlluin.</p>
<p>Dát beaivvit eai lea doarvái dasa ahte addit dietnasa, nu ahte ealáhusperspektiiva bisuhuvvo, mii   lea hui deaŧalaš dasa ahte bisuhit vuoigatvuođaid.   Ii ge leat doarvái dasa ahte bisuhit árbedieđu mii galggašii geigejuvvot maŋit bulvii.   Dát beaivvit eai leat doarvái dasa ahte sámegiella geavahuvvo, gáhttejuvvo ja ovddiduvvo.   Vaikke vel okta sivain dán gáržžideapmái lea ahte šládja lea áitojuvvon, de ii leat   ovttamielalašvuohta dan ektui ahte dat livččii dat duohta sivva.</p>
<p>Mii bivdit Sámediggeráđi vuolggahit árvvoštallama mo sáhtášii gáhttet giela, kultuvrra, ealáhusa ja   servodateallima muđui mearraluossabivdiid gaskkas ja seammás sáhttit dan geavahit boahttevaš   bargui bivdináiggiid lasihemiin.   Sámediggeráđi vástádus:</p>
<p>Luossabivddus mearas ja jogain lea nu mo evttoheaddji ja sámediggeáirras Marianne Wollmann Magga čilge, guhkes árbevierut sámi guovlluin. Dat dagaha ahte mearraluossabivdu lunddolaččat gullá sámi ealáhusaid ja kultuvrra ávnnaslaš vuđđosii.</p>
<p>Dál lea mearraluossabivdu muddejuvvon ja ráddjejuvvon nu ahte dat illá sáhttá ollašuhttit daid beliid mat guddet ávnnaslaš vuđđosa, juoidá maid sámediggeáirras Magga válddaha bures.</p>
<p>Sámediggi lea máŋggaid jagiid bargan dainna ahte buoridit luossabivdináiggiid, vai sáhttit buori ja árbevirolaš vuogi mielde gáhttet ja viidáseappot ovddidit dan beali sámi kultuvrras masa dát bivdu guoská. Dađibahábut ii leat departemeanta ii ge direktoráhta dorjon Sámedikki gáibádusaid, ja baicce čađahan muddemiid mat čađat gáržžidit bivdináiggi mearas ja mat leat áibbas vuostálagaid sihke mearraluossabivdiid, sin organisašuvnnaid ja Sámedikki dáhtuin.</p>
<p>Almmatge olahii Sámediggi konsultašuvnnaid bokte Dálkkádat- ja birasdepartemeanttain njukčamánu dán jagi ovttamielalašvuođa das ahte maŋidit mearraluossabivddu bivddusdivada čađaheami. Lei maid ovttamielalašvuohta das ahte DBD galgá čađahit vuđolaš iskkadeami sihke johka- ja mearraluossabivdiid gaskkas, ovdalgo rievdaduvvo dálá bivdodivat ja/dahje ásahuvvojit ođđa divadat. Dán barggus áigu Sámediggi ohpit ovddidit mearraluossabivdiid ja Sámedikki oainnu das ahte oažžut ruovttoluotta dan bivdoáiggi mii lea muddejuvvon eret, vai sáhttá ealáskahttit sámi kulturdoahpaga dainna lágiin ahte gáhttet sámi ealáhusaid ja kultuvrra ávnnaslaš vuđđosa.</p>
<p>Jienasteapmi  Dán áššis ii jienastuvvon.  Beavdegirjelasáhusat  Dán áššis ii ovddiduvvon beavdegirjelasáhus.  Sáhkavuorrolistu ja replihka  t</p>
<p>Sáhkavuorru</p>
<p>Replihkka</p>
<p>Christina Henriksen</p>
<p>Silje Karine Muotka</p>
<p>Christina Henriksen</p>
<p>Silje Karine Muotka</p>
<p>Inger Elin Utsi</p>
<p>Silje Karine Muotka</p>
<p>Mariann Wollmann Magga</p>
<p>Inger Elin Utsi</p>
<p>Silje Karine Muotka</p>
<p>Marit Kirsten Anti Gaup</p>
<p>Silje Karine Muotka</p>
<p>Hartvik Hansen</p>
<p>Johan Vasara</p>
<p>Inger Elin Utsi</p>
<p>Marit Kirsten Anti Gaup</p>
<p>Silje Karine Muotka</p>
<p>John Kappfjell</p>
<p>Aili Keskitalo</p>
<p>John Kappfjell</p>
<p>Aili Keskitalo</p>
<p>Johan Vasara</p>
<p>Ann-Mari Thomassen</p>
<p>Mariann Wollmann Magga</p>
<p>Johan Vasara</p>
<p>Ann-Mari Thomassen</p>
<p>Marit Kirsten Anti Gaup</p>
<p>Silje Karine Muotka</p>
<p>John Kappfjell</p>
<p>Inger Elin Utsi</p>
<p>Per Mathis Oskal</p>
<p>Marit Kirsten Anti Gaup</p>
<p>Silje Karine Muotka</p>
<p>Mariann Wollmann Magga</p>
<p>Ann-Mari Thomassen</p>
<p>Mariann Wollmann Magga</p>
<p>Ann-Mari Thomassen</p>
<p>Láilá Susanne Vars</p>
<p>Silje Karine Muotka</p>
<p>Sandra Márjá West</p>
<p>Beaska Niillas</p>
<p>Christina Henriksen</p>
<p>Láilá Susanne Vars</p>
<p>Silje Karine Muotka</p>
<p>Mariann Wollmann Magga</p>
<p>Silje Karine Muotka</p>
<p>Ellen Kristina Saba</p>
<p>Mariann Wollmann Magga</p>
<p>Silje Karine Muotka</p>
<p>DC  - Mearr  ádus  :</p>
<p>Ođđa áššit 1-  9  sáddejuvvojit Sámediggeráđđái čuovvoleapmái.</p>
<p>Ášši meannudeapmi loahpahuvvui 0  9  .0  6  .16 dii. 11.05.</p>
<p>Ášši  018/16</p>
<p>Sámedikki dievasčoahkkin</p>
<p>Ášši  004/16</p>
<p>Ealáhus- ja kulturlávdegoddi</p>
<p>Sámediggedieđáhus sámi kulturásahusaid birra</p>
<p>Ášše  nr.</p>
<p>14/177</p>
<p>Meannudeamit</p>
<p>Politihkalaš dássi</p>
<p>Beaivi</p>
<p>Áššenr.</p>
<p>Sámediggeráđđi</p>
<p>03.05.16</p>
<p>SR</p>
<p>Ealáhus- ja kulturlávdegoddi</p>
<p>24. – 27.05.16</p>
<p>EKL</p>
<p>Sámedikki dievasčoahkkin</p>
<p>7. – 9.06.16</p>
<p>DC 18/16</p>
<p>Mildosat</p>
<p>Evttohusat ja mearkkašumit</p>
<p>Sámediggeráđi mearrádusárvalus:</p>
<p>Sámediggedieđáhus sámi kulturásahusaid birra</p>
<p>1 Álggahus</p>
<p>Dáinna dieđáhusain áigu Sámediggi ovddidit bajimus dási ja láidesteaddji politihka kulturásahusaide.</p>
<p>Váldomihttu dieđáhusain lea láhčit dili vai sámi kulturásahusat galget leat dehálaš servodataktevrrat sámi dáidaga ja kultuvrra seailluheamis ja ovdánahttimis. Sámediggi dáhttu heivehit Sámedikki politihka sámi kulturásahusaide vai dat heivešii otná beaivve ja boahtteáiggi hástalusaide ja dárbbuide. Sápmi lea girjái ja viiddis ja sámi servodat leat ain dan dásis ahte ásahusat leat huksejuvvome ja stuorrume. Servodaga sámi biras   lea ovdánan ja sturron maŋemus 10 -20 jagi. Ođđa geográfalaš guovllut leat lassanan, nugo gávpogat, čoahkkebáikkit ja mearragátte guovllut. Dat lea mielddisbuktán ahte dárbbut, vuordámušat ja bivnnuhisvuohta go guoská kulturásahusaide leat lassanan, ja maiddái fágalašásahusain nugo teáhteriin, dáidagis ja museain.   Jus Sámediggi galggaš sáhttit láhčit dili ja dustet otná ja boahttevaš hástalusaid ja dárbbuid, de fertet čielgasit buktit ovdan maid mii dáhttut, ja dat ferte geavvat ovttasráđiid stádain ja eará aktevrraiguin ja ovttasráđiid kulturásahusaiguin.</p>
<p>Dieđáhus čilge oanehaččat otná dili, guoskkaha fáttáid nugo kulturásahusaid ovdáneami, nanusmahttima ja ealáskahttima ja makkár ovddasvástádus Sámedikkis galgá leat dán barggus. Dás čilgejuvvojit čuolmmat, ja mihttomearit ja áŋgiruššansuorggit. Dás digaštallojuvvojit maiddái strategiijat boahttevaš politihkkii.</p>
<p>Sámediggi lea hábmen čuovvovaš mihttomeari áššesuorggis: <span type="quote">“Iešguđetlágan ja nanu sámi kulturásahusat mat lea mielde seailluheame, gaskkusteame, ovdánahttime ja ođasmahttime sámi servodaga ja kultureallima.”</span></p>
<p>Vai dan mihttomeari galgat olahit,de leat vuoruhan njealje áŋgiruššansuorggi. Dáid leat válljen otná ja boahtteáiggi hástalusaid ja dárbbuid vuođul. Dieđáhusa áŋgiruššansuorggit leat:</p>
<list><p type="listitem">Fágalaččat nanu sámi ásahusat</p>
<p type="listitem">Sámi kulturásahusain heivvolaš eaiggátvuohta</p>
<p type="listitem">Sámi kulturásahusat main leat buorit rámmaeavttut</p>
<p type="listitem">Sámi kulturásahusat main leat dohkálaš visttiid ja lanjat</p>
</list><p>Áŋgiruššansuorggit čilgejuvvojit vuđoleappot čihččet kápihttalis.</p>
<p>Eaktu olahit dáid mihttomeriid lea bidjat fokusa doaimmaide ja buori sisdoalu, máŋggabealat suorgi, viidát ovttasbargat, buorre jođiheapmi, beaktilis resursageavaheapmi, buorre hálddašeapmi ja eaiggáduššan, vuogas visttiid ja infrastruktuvra.</p>
<p>Sámedikki deháleamos váikkuhangaskaoamit áŋgiruššansurggiid olaheamis leat min ekonomalaš v�</p>
<p>Dieđáhus lea guovtteoasat: Vuosttaš oasis čilget sámi kulturásahusaid stáhtusa, čilget makkár rámmaid siskkobealde mii bargat ja makkárat dat leat, makkár máhttovuođđu mis lea ja eará. Nuppi oasis mii digaštallat ovdánahttima ja guhkesáiggi mihttomeriid, strategiijaid, ja áŋgiruššansurggiid boahttevaš politihkkii guoskevaš áššesuorggis.</p>
<p>2 Duogáš</p>
<p>Servodat rievdá jođánit – báikkálaččat, regionalalaččat, našunálalaččat ja globálalaččat. Sámi kulturásahusain lea dehálaš doaibma dustet servodatovdáneami surggiin nugo kultuvrras, gielas, kulturealáhusain, ja eará bargosajiin, demografiijas, báikegoddeovdáneamis  ,  demokratiijas ja earás. Odne hástalit ollu servodat, politihkalaš ja demográfalaš ovdánanvuogit Sámedikki, sámi servodagaid, ja maid kulturásahusaid. Seammás dat sáhttet bágget ja buktit vejolašvuođa ođasmahttimii ja rievdamii.</p>
<p>Sámedikki váldobargun lea hábmet váikkuhangaskaomiid ja láhčit diliid nu ahte politihkalaš mihttomeriid ja rievdan kulturpolitihkalaš rámmaeavttuid sáhttá čađahit buoremus vejolaš vuogi mielde. Dás lea fargga gávcci jagi dassái go Sámediggeráđi dieđáhus sámi kulturásahusaid birra  (2008) ovddiduvvui. Dieđáhusas válddahuvvojedje máŋgga lágan ásahusat, muhto váldoáššis kulturásahusat.</p>
<p>Sámediggi lea 26 jagis geavahan ollu resurssaid sámi kulturásahusaid huksemii. Lea leamaš fokus infrastruktuvrii, organiseremii ja struktuvrralaš gažaldagaide. Ollu návccat leat biddjon hukset sámi kulturásahusaid, ollu ođđasis organiserenproseassat leat čađahuvvon, máŋga kulturásahusa leat oažžugoahtán njuolggodoaimmahandoarjagiid Sámedikki bušeahtas, muhtun huksenproseassat leat álggahuvvon ja ollu leat vuordimin. Sámediggi lea maiddái vásihan ahte muhtun rievdadeamit sáhttet leat dárbbašlaččat.</p>
<p>Dáidda- ja kulturdieđáhusas (2013), Sámediggeráđi čilgehusas sámi museaid birra (2013) ja Sámediggeráđi čilgehusas kulturmuitosuodjaleami birra (2013) lea dovddahuvvon ahte bidjat fuomášumi baicce sámi kulturásahusaid fágagelbbolašvuhtii iešguđege surggiid siskkobealde, ja kulturásahusaid  doibmii ja sisdollui  . Deattuhuvvo maiddái kulturásahusaid rolla sámi dáidaga ja kultuvrra deaŧalaš ovddidan- ja gaskkustanaktevran, ja sámi dáidda- ja kulturbarggu infrastruktuvran.</p>
<p>Sámediggi lea árjjalaš aktevra ásahushuksema siskkobealde. Dál leat ollu festiválat, museat, kulturviesut, teáhterat ja eará dáidda- ja kulturásahusat mat ožžot njuolgga doaibmadoarjaga Sámedikki bušeahta bokte. Sámedikki ruhtadeami duogábealde leat sihke giella- ja kulturpolitihkalaš mihttomearit.</p>
<p>Sáhttá dadjat ahte máŋgga dáidda- ja fágasurggiin sámi servodagain, lea iešguđetlágan gokčandássi go guoská iešguđetlágan kategoriijaide kulturásahusain ja eará orgánain. Ain leat dárbbut ja sávaldagat mat eai leat ollašuvvan, sihke kulturásahusaid geográfalaš juogu ektui, ovttaskas ásahusa rámmaeavttuid ektui, ja dan ektui man lágan ásahusat sámi servodagas váilot vai sáhttá duhtadit ja čoavdit sierra dárbbuid, servodatrollaid ja -doaimmaid sierra fágasurggiid siskkobealde.</p>
<p>Boahtteáiggi perspektiivvas sáhttá maiddái leat ulbmillaš bajimuš dásis ja prinsihpalaččat guorahallat makkár rollat ja doaimmat dán suorggi siskkobealde leat maid sámi servodat ferte ollašuhttit ja čoavdit. Mii lea ovdamearkka dihte rájiidrasttildeaddji dimenšuvdna ja mii lea dat mas lea eanet regionála ja báikkálaš dásis ovddasvástádus. Mii sáhttá ja berrešii leat Sámedikki ovddasvástádus ja rolla earret eará politihka ovddideami ektui suorggi siskkobealde, hálddašeamis, ruhtadeamis, kapasitehta ja gelbbolašvuođa nannemis ja eaiggátvuođa ektui.</p>
<p>3 Doahpagat ja ráddjemat</p>
<p>Doahpagis kulturásahusas sáhttet leat máŋga čilgehusa ja dat sáhttá geavahuvvot iešguđetlágan arena ja aktevrra birra. Kulturásahus lea ásahus mii jođihuvvo ámmátlaččat kultuvr</p>
<p>Go geahččá sisdollui ja váldodoibmii de sáhttá das leat earenomáš čehppodat muhtun fágasurggiin. Dain lea definerejuvvon rolla kulturpolitihkas danne go dat ovddastit kultuvrralaš infrastruktuvrra ja leat veahkkeneavvun ollašuhttit sámi ja našunála kulturpolitihkalaš mihtuid, dávjá báikkálaš dásis. Dain lea dehálaš doaibma ovdánahttit kultureallima, gelbbolašvuođaguovddážin ja ovttasbargoguoibmi earáide báikkálaččat ja regionálalaččat, leaš dál doalloguoddin, fállame arena, rusttegiid, teknihkalaš čehppodaga ja máhtu doaluid lágidit, ja maid produseantan iežas čájálmasaide/ doaluide/ prošeavttaide. Sáhttá dadjat ahte kulturásahusat doibmet gaskal dáidaga/kultuvrra ja hálddahusa,  fága ja politihka. Iežaset doaimmas fertejit dat maiddái heivehit politihkalaš, ekonomalaš ja hálddahuslaš mihtuid ja rámmaid, ja vuordámušaid servodatovdáneamis, teknologalaš ovdáneami, dáidda- ja kulturfágalaš diskurssaid ja gehččiid miela ja háliidusaid.</p>
<p>Sámi giella ja kultuvra leat dávjá lahkalagaid čadnon oktii. Máŋgga sámi giellaguovddážis leat doaimmat mat guoskkahit kultursuorggi. Muhtin kulturásahusain leat maid giellaguovddážat. Dát sámediggedieđáhus ráddjejuvvo aŋkke temáhtalaččat kulturásahusaide mat jahkásaččat ožžot doaibmadoarjaga Sámedikki bušeahtas ja maidda Sámedikkis lea aktiivvalaš rolla. Sáhttet leat sámi teáhterat, museat, festiválat, kulturviesut, ja kulturgaskkustanásahusat.</p>
<p>Dát ii guoskka giellaguovddážiidda, mediai, lágádusaide, girjebussiide, girjerádjosiidda ja valáštallamiidda mat ožžot njuolggodoarjaga dahje ohcanvuđotdoarjaga.</p>
<p>Dieđáhus doalada bajimus dásis, ja danne eat mana iešguđetge ásahusa doaibmadássái. Jahkásaš vuoruheamit ja doaimmat, dieđáhusa mihttomeriid ja strategiijaid vuođul, bohtet ovdan Sámedikki bušeahtas. Muhtun dilálašvuođain veadjá leat dárbu viidáseappot čielggadit dahje dárbu prošeavttaide. Bohtosiid olaheapmi boahtá ovdan Sámedikki jahkedieđáhusas.</p>
<p>4. Proseassa</p>
<p>Sámedikki dieđáhus sámi kulturásahusaid birra lea boađus sihke siskkáldas proseassas ja proseassain mas sámi kulturásahusat leat oassálastán.</p>
<p>Čilgehus sámi kulturásahusaid birra digaštallojuvvui Sámedikki dievasčoahkkimis 2014 golggotmánu. Sámediggi lágidii oaivilbuktinseminára   2014 skábmamánu gullan dihte sámi kulturásahusaid hástalusaid ja boahtteáiggi vuordámušaid. Ođđa oaivilbuktinseminára lágiduvvui cuoŋománu 2016. Lea maid addon vejolašvuohta buktit čálalaš oaivilcealkámuša.</p>
<p>Dássidis gulahallančoahkkimiin gaskal Sámedikki ja sámi kulturásahusaid mat ožžot njuolggodoarjaga bušeahtas addo lassi diehtu ja oktan dilálašvuođa- ja dárbbuidčilgehusaiguin ja ovttaskas ásahusa hástalusat čilgejuvvojit.</p>
<p>Mearkkašumit mat lea bukton midjiide addet dehálaš oasi dieđáhusa máhttovuđđui.</p>
<p>5 Stáhtus</p>
<p>5.1 Bajitdási čilgehus rollas, doaimmas ja mearkkašumis</p>
<p>Sámi kulturásahusat leat dehálaš cakkit iežaset báikegottiin ja sámi siviila servodahkii. Dat leat dehálaččat bargoaddin: sii addet máhtu- ja kulturbargosajiid sámi báikegottiin ja guovlluin obbalohkái. Norut Alta – Álttá raporta kulturealáhusaid birra sámi guovlluin čájeha ahte bargiid sámi giella- ja kulturásahusain leat lassanan ollu maŋemus jagiid. Dás lea maid dásseárvoaspeakta go dáin  ásahusain barget ollu nissonolbmot. Ásahusat addet suohkaniidda sisaboađu vearu bokte. Dávjá deaivvadit sii turisttaiguin ja mátkkálaččaiguin ja nu oahpásnuvvet sii sámi servodahkii ja kultuvrii. Čalmmustahttit ja geavahit sámegiela lea guovddážis sin doaimmain. Dain leat máŋga rolla, doaimma ja funkšuvnna – báikkálaččat, regionalalaččat ja našunálalaččat.</p>
<p>Mii navdit ahte sámi ásahusain sáhttá muhtun dilálašvuođain eará mearkkašupmi ja deaddu go dáčča kulturásahusain lea. Ovdamearkka dihte sáhttet soapmásiin leat našunála ovddasv</p>
<p>Dieđalaš ja dutkojuvvon máhttovuođđu obbalaččat sámi kulturásahusaid birra lea veahá váilevaš ja unnán koordinerejuvvon. Muhtun relevánta dieđuid gávdnat omd dáin raporttain: Telemarkforskning, Norut ja Norsk Kulturråd – Norgga Kulturráđi. Sámediggi áigu geahččat vejolašvuođa ahte ovttasbargat Norgga Kulturráđiin, ja diŋgot bargguid eará aktevrrain.</p>
<p>5.2 Sámi servodathuksen, demokratiija ovdáneapmi, ásahusaid servodatrolla</p>
<p>Sámediggi galgá čađat ja aktiivvalaččat ovttasbargat ja gulahallat siviila sámi servodagain go guoská praktihkalaččat hábmet politihka, ortnegiid ja bálvalusaid. Sámi siviila servodahkii gullet sámi ásahusat, doaimmat, organisašuvnnat, ja ovttaskas olbmot. Sámi kulturásahusat vuolggahuvvojit sámi servodat čanus ja sámi almmolašvuođas. Buot servodagat leat huksejuvvon iešguđetlágan ásahusaiguin oktan dainna máŋggabealatvuođain maid sii ráhkadit. Sámi ásahusat leat danne áibbas dehálaččat go galgat joksat nanu, doaibmi ja ovdánahttojuvvon servodagaid mat seailluhit sámi giela, kultuvrra ja servodateallima. Hukset ja ovdánahttit sámi servodagaid gáibida dáhtu ja vejolašvuođa álggahit ja ovdánahttit iežamet ásahusaid.</p>
<p>Gávdnojit ollu stáda ja regionála ásahusat olggobeale sámi servodaga mat galget doahttalit sámi servodaga dárbbuid ja mat eai leat čadnon Sámedikki hálddahusa vuollái. Leat dehálaš servodat ásahusat, nugo dearvvuođa, /oahpahus/ dutkan, media siskkobealde. Oallugat dain ásahusain deaivvadit sámi geavaheddjiiguin ja sin ásahusa gálga váldit vuhtii sámi kulturipmárdusa ja giela. Sámi ásahusat mat ožžot doarjaga Sámedikkis lea eará duogáš ja historjá. Eatnasat leat huksejuvvon báikkálaš ja regionála fuomášumiin, ja eaktodáhtolaš sámi dáhtuin.   Sámi geavaheaddjit ja servodat ožžot sis veahki, formálalaš veahki ja sin dárbu vásihit iežaset giela ja kultuvrra iežaset eavttuid vuođul. Lea dárbu dáidda iešguđetlágan servodatásahusaide, dat dorjot ja veahkkálagaid gokčet dárbbuid sámi servodagas.</p>
<p>Sámediggi lea čađahan čielggadusa:  Suohkanođastus ja sámi beroštumit  (2015). Dat guoskkaha sámi ásahusaid dehálaš oasi mii guoská sámi almmolašvuođa ovdáneapmái ja mii lea dehálaš sámi giela ja kultuvrra ovdáneapmái. Dat guoská maid suohkaniidda gos sámit leat unnitlogus. Dás lea Sámedikkis dehálaš rolla ovdánahttinaktevran ja man sáhttá nanusmahtit ain eambbo strategalaččat geavahit ekonomalaš váikkuhangaskaomiid.</p>
<p>Iešguđet sámi kulturásahusain lea deaŧalaš árvu, rolla ja doaibma servodagas sámi servodathuksema ja demokratiija ovdáneami ektui. Dat leat maid dehálaččat demokratiija ja sátnefriddjavuođa  infrastruktuvran ja vuođđun oktagaslašvuođa dovdui.</p>
<p>Sámediggeráđi mielas lea vejolaš ovddidit dán ja viiddidit eanet, maid ferte dahkat lávga gulahallamiin ieš ásahusaiguin. Dás lea sáhka earret eará sámi ásahusaid dálá ja boahtteáiggi servodatdoaimma ja -rolla birra.</p>
<p>Lea dehálaš ahte dat lihkostuvvet nanusmahttet ja ovdánit vai sáhttet dustet otná ja boahtteáiggi hástalusaid ja dárbbuid. Min ásahusat galget buoremus lági mielde leat ráhkkanan leahkit sámi servodaga ja kultuvrra ambassadevran ja ovddasteaddjin. Ja leat mielde dokumentereme, buvttadeame, ovdánahttime ja gaskkusteame dáidaga, kultuvrra ja kulturárbbi, ja láhčime dili dáiddáriidda ja kulturbargiide. Kulturásahusat leat veahkeneavvut ja áibbaš dehálaččat vai Sámedikki kulturpolitihka álggahuvvošii ja čađahuvvošii máŋgga oasis. Seammás leat dat hástaleame, lasiheame ja oassálastime dan seamma politihkkii.</p>
<p>Dat guddet servodatjiena ja leat servodat aktevran sihke báikkálaš, regionála, ja našunála eiseválddiide, maiddái fágaserviid bokte. Jus mii galggašeimmet lihkostuvvat servodathuksemiin, de lea dehálaš ahte ásahusat maid váldet dakkár ovddasvástádusa vuojeheaddjin almmolašvuođas, dego gieskat áššis Bååstede – sá</p>
<p>Máŋga sámi kulturásahusa bohtet aktiivvalaččat oassálastit olles 2017 jagis, mii lea ávvudeapmi das ahte 100 jagi leat vássán dan rájes go vuosttaš sámi riikkačoahkkin dollojuvvui Roandimis.</p>
<p>Sámi biras servodagas viidána dađistaga. Guovlluin gos dáruiduhttin lei garraseamos, ja gos dál sámevuohta ja identitehta dohkkehuvvo ja ealáskaddojuvvo, lea hui dehálaš ahte sámi kultuvra ja giella oidno. Deaivvadanbáikkiid ja arenat kulturdoaimmaide šaddet eambbo ahte eambbo bivnnuhat. Sámediggi vásiha maid ahte gávpogiin ja stuora čoahkkebáikkiin maid ohcalit sámi deaivvadanbáikkiid. Dákkár kulturásahusat leat dehálaččat barggus viidáseappot hukset sámi servodagaid.</p>
<p><span type="quote">«Servodatdoaibma»</span> lea odne sajáiduvvon doaba kulturpolitihka siskkobealde. Doaba čujuha álkes vugiin politihkalaš ovddasvástádussii mii čuovvu go kulturásahusat ja earát ožžot almmolaš doarjaga. Vaikko doahpagis sáhttet leat iešguđetlágan dulkojumit, de dat addá dan ipmárdusa ahte kulturásahusain lea ovddasvástádus mii manná viidábut go ásahusa fágalaš ja organisatuvrralaš rájiid.</p>
<p>Čilgehusas <span type="quote">«Kulturutredningen 2014»</span> digaštallojuvvo doaba <span type="quote">”servodatdoaibma”</span> ja das ákkastallojuvvo ahte dat vuođđu stivret kulturásahusaid berre dahkot dan bokte ahte servodatdoaibma ovttaskas ásahussii šaddá eambbo čielggas. Dat gáibida ahte čielggaduvvo ahte geasa, ja makkár doaibma guđege kulturásahusas galgá leat muđui kultureallima ektui. Dát čielggadeapmi berre kulturásahus ieš dahkat, muhto ovttasráđiid guovllu berošteddjiiguin ja ruhtadeaddji eiseválddiiguin.</p>
<p>Iešguđet kulturásahusa servodatdoaibma boahtá ovdan sin ulbmilparagráfain ja doaibmaplánain; ásahusa ulbmilis, ovddasvástádusas ja bajimusdási mihttomeriin. Servodatdoaimma guovddážis lea dávjá seailluhit ja ovdánahttit sámi dáidaga ja kultuvrra. Sámediggi buktá maid oaiviliid servodatdoaimma birra jahkásaš juolludanreivviin, ja áigu maid joatkit gulahallama ásahusaiguin go guoská sin rollii ja servodatdoibmii.</p>
<p>5.3 Kulturásahusat mat ožžot njuolggodoarjaga sámedikki bušeahtas</p>
<p>Kulturásahusat mat ožžot njuolggodoarjaga sámedikki bušeahtas leat oalle máŋggabealagat ja iešguđetláganat, sihke go guoská ahte movt sii álggahuvvojedje, agis, sturrodagas, organiseremis, doaimmas oktan ulbmiliin, sisdoaluin, doaibmaguovlluin/ ulbmiljoavkkuin. Muhtumat ožžo doaibmadoarjaga Norgga Kulturdepartemeanttas ovdal go Sámediggi válddii badjelasas hálddašeami. Earát leat čađat ožžon doaibmadoarjaga Sámedikki bušeahtas. Muhtumat leat aitto ođđasit organiserejuvvon, ja muhtumat leat dál dainna bargame. Sámediggi lea álggahan ja mielde oamasteame muhtun ásahusain.</p>
<p>Seammás leat sis sullasašvuođat:</p>
<list><p type="listitem">Eatnasat ožžot váldoruhtadeami Sámedikkis.</p>
<p type="listitem">Dat barget ja doibmet sámi servodagas dahje dan ovddas ja dan badjelii ahte seailluhit, nanusmahttit, čalmmustahttit, ja ovdánahttit sámi dáidda- ja kultureallima dain guovlluin gos sii doibmet.</p>
<p type="listitem">Dat leat bivnnuhat ja álggahuvvon guovllu organisašuvnnain dahje olbmuin, eaktodáhtolaš kultureallimis.</p>
<p type="listitem">Dat eai doaimma dušše sámi álbmoga ovddas, muhto dain lea fálaldat buohkaide.</p>
</list><p>Geavaheapmi, čalmmustahttin, ovddideapmi ja gaskkusteapmi sámi gielain ja –gielaide leat dehálaš oassin doaimmaheamis eanaš kulturásahusain. Muhtin ásahusain leat sámegielat áŋgiruššansuorggit oassin doaimmaheamis. Sáhttet leat fágasuorggit main sámegiella lea fokusis ja doaimmat main lea materiála ja immateriála kulturárbi, ja main fokus sámegillii lea čielggas doaimmaid, čájálmasaid ja doaimmaheami buvttadeamis ja gaskkusteamis. Earát fas barget aktiivvalaččat ovdamearkka dihte terminologiija ovddidemiin iežaset fágasuorggis, nu go sámi museaid bargu ovddidit áhtabása Primusa sámegillii. Da</p>
<p>Kárta mas boahtá ovdan guđe sámi ásahusat ožžot njuolggodoarjaga Sámedikki bušeahtas kulturkapihttalis.</p>
<p>5.4 Kulturásahusaid kategoriseren</p>
<p>Nu movt namuhuvvon, de leat sámi kulturásahusat máŋggabealagat ja iešguđetláganat. Áŋke orro vuogas sin ráddjet kategoriijaid mielde. Daid ii soaitte vuogas geavahit eará dilálašvuođain. Go geahččá servodathuksema geahčastagas de sáhttá dat addit gova das ahte mii gávdno ja mii váilu dahje masa lea dárbu kulturásahusain.</p>
<p>Norggas dávjá geavahuvvo njealjeoasat juohku stáda kulturásahusaide: stáda ásahusat, našunála  ásahusat, regionála dahje guovllu ja guovddášásahusat   (gitta 2015). Leat vuosttažettiin <span type="quote">“stuora ásahusat”</span> nugo teáhterat, orkeastarat ja museat main lea fásta poasta stádabušeahtas.</p>
<p>Sámediggebušeahtas leat ásahusat juhkkon váldodoaimma mielde, beroškeahttá man stuorrát ásahusat leat; teáhterat, festiválat, museat, sámi kulturviesut, ja kulturgaskkustanásahusat. Čuovvovaččat addit roavva, muhto ii ollislaš gova das ahte makkár ásahusat gávdnojit Norgga bealde sámi go guoská muhtun dáidda ja fágaosiin. Muhtun osiin leat ásahusat main lea, dahje mat dáhtoše našunála doaimma, dahje doaimma olles riikkas. Sáhttet maid leat ásahusat main lea dihto máhttu juste muhtun fága dahje dáidda siskkobealde. Earát sáhttet dakkár guovddážat main leat máŋga doaimma, dahje loaiddastit máŋga iešguđetlágan doaimmat. Muhtumiin leat regionála dahje báikkálaš doaibmaguovlu. Muhtumat ovttasbarget miehtá Sámi dahje riikkaidgaskasaččat. Muhtumiin lea okta jahkásaš váldodoallu dahje meannu. Muhtumiin leat moadde fásta bargi dahje ii oktage. Muhtumat leat cakkit dahje ovdamannit iežaset dáidda- fágasuorggi siskkobealde dahje iežaset geográfalaš- ja/ dahje giellaguovllu siskkobealde. Iešguđet sivaid geažil lea hui stuora erohus man ollu doaimmat leat dain iešguđet kulturásahusain.</p>
<p>Sámediggi dovddaha ahte sáhttá leat leamaš eahpečielggas ahte mat min vuordámušat leat kulturásahusaide leat leamaš, go vuordámušat eai leat leamaš doarvái bures heivehuvvon sin dárbbuid, doaimmaid ja servodatdoaimma ektui.</p>
<p>Lávdedáidda suorgi:</p>
<p>Sámediggi addá njuolggodoarjaga guovtti sajáiduvvon teáhteriidda – našunála teáhterii ja prošeaktateáhterii, ja ovtta kulturskuvlafálaldahkii mas lea sámi mánáidteáhter. Beaivváš Sami Našunálateáhteris lea našunála rolla. Dasa lassin doarju Sámediggi doarjjaortnegiid bokte friddja lávdedáidaga, nugo dánsuma, ja iešguđet ovttasbargoprošeavttaide gaskal našunála ja guovllu teáhteriidda ja teáhterjoavkkuide.</p>
<p>Visuála dáiddasuorgi  :</p>
<p>Sámediggi addá njuolggodoarjaga Sámi Dáiddaguovddážii, mas lea našunála rolla. Sámediggi addá maid doaibmadoarjaga Savio-museai njuolggodoarjaga bokte maid Deanu ja Várjjat museasiiddat ožžot. Dan botta go vuordit ahte Sámi Dáiddamusea álggahuvvo, de láigohuvvojit gaskaboddosaččat ođđa ja vuohkkaseappo visttiid Kárášjogas dáidagii mii lea ostojuvvon oastinortnega sámi ođđaáiggi dáidagii ja dáiddaduodjái bokte. Čájáhus lanjat gávdnojit máŋgga kulturásahusas/guovddážiin maiddá Sámediggi addá njuolggodoarjaga. Visuála dáidda suorgi dorjojuvvo maiddái ohcanvuđot doarjjaortnegiid bokte.</p>
<p>Filbma suorgi:</p>
<p>Sámediggi addá njuolggodoarjaga Internašunála Sámi Filbma Instituhttii (ISFI), mas lea našunála, internašunála, ja obbasámi rolla. Sámediggi lea álggu rájes addán doaimmahandoarjaga ISFIii. Dasa lassin addá Sámediggi ohcanvuđotdoarjaga iešguđet prošeavttaide. Norgga Kulturdepartemeanta doarju ISFI lágidemiid muhto ii doaimmaheami. Davviriikkalaš ráđđi lea mearridan ahte sii dii dorjot doaimmaheami dassážii ráđđehusat Norggas, Ruoŧas ja Suomas ovttasráđiid gávdnet čovdosa doaimmahanruhtadeapmái.</p>
<p>Girjjálašvuođa suorgi  :</p>
<p>Girjjálašvuođa suorggis gávdnojit ásahusat dahje aktevrrat nugo girjerádjosat, girjebusset, lágádusat ja girjjálašvuođaviesut. Sámediggi addá njuolggodoarjaga gávcci sámi girjebussii. Dasa lassin addit  mii investerendoarjaga ođđa bussiide. Mis lea iežamet girjerájus Sámedikki visttis Kárášjogas, das lea našunála doaibma. Sámediggi addá maid njuolggodoarjaga iešguđet Sámi mediai ja čállagiidda. Gávdnojit muhtun sámi lágádusat (9) ja máŋgasat ožžot doaibmadoarjaga Sámedikkis. Sámi girjjálašvuođaguovddáš lea álggahuvvon Kárášjohkii. Dan eaiggáduššá (eanas) lágádus Čálliid Lágádus mii lea maid Kárášjogas, ja das lea maid sierra sámi ossodat Eldorado girjegávppis Oslos. Sámediggi lea addán álggahandoarjaga girjjálašvuođa guovddážii.</p>
<p>Áššesuorgi boahtá nai čilgejuvvot boahttevaš girjjálašvuođa čielggadeamis. Sámediggi áigu maid 2016:s evalueret doarjjaortnega sámi girjebussiide ja ráhkadit strategiija daid boahttevaš ovdáneapmái.</p>
<p>Juoigan/musihka suorgi, guoská maid festiválaide.</p>
<p>Sámediggi addá njuolggodoarjaga gávcci sámi festivála gos sámi ja álgoálbmotmusihka ja luohti lea guovddážis eanas festivála prográmmain, ja nie leat dat dehálaš arenat čalmmustahttit sámi musihka ja artisttaid. 2016 rájes addo maid njuolggodoarjja kulturealáhus kapihttalis Sámediggebušeahtas musihkkafeastavahkkui. Riddu Riđđu festivála lea jagis 2009 gitta 2015 rádjai leamaš dakkár ásahus mii lea ožžon doarjaga stádabušeahtas, nu gohčoduvvon guovddášásahus. Sámediggi lea Sápmi Music ohcandoarjja ortnega bokte. Sápmi Music evaluerejuvvo jagiin 2015/2016.</p>
<p>Sámediggi lea álggahan barggu man ulbmil lea nanusmahttit ja ovdánahttit rámmaeavttuid luohtái, sámi musihkkii ja sámi musihkkariidda. Bargojoavkku raporta mii gárvána vuosttaš 2016 jahkebealis sisttisdoallá árvalusaid. Bargojoavku fuomášuhttá ahte lea dárbu hukset nanu fága ja mohtorguovddáža luohtái ja sámi musihkkii.</p>
<p>Ohcandoarjaga bokte addo doarjja musihkka almmuhemiide, johttimátkkiide, ja bálkáhemiide. Ja maiddái eará festiválaide ja doaluide gos sámi musihka ja luohti leat oassin</p>
<p>Musea suorgi:</p>
<p>Sámedikkis lea hálddahuslaš ovddasvástádus ja addá doaimmahandoarjaga guđa konsoliderejuvvon sámi museai. Dasa lassin ožžot sii doarjagiid doarjjaohcamiid bokte iešguđet prošeavttaide. Sii čuvvot našunála ja internašunála museafágalaš prinsihpaid barggadettiin ja leat miellahtut našunála museafierpmádagas. Sámi museat leat iešguđet áiggi álggahuvvon ja sturrodagas, ja doibmet ovttas eará sámi kulturásahusaiguin dakkár dehálašfitnodahkan sámi servodagain. Dain leat iešguđetlágan doaibmasuorggit, muhto buohkain lea alla gelbbolašvuohta iežaset fágasuorggis.</p>
<p>Sámediggi lea ovddidan Museapolitihkalaš čilgehusa 2013:s, mii lea vuođđun dasa movt Sámediggi hálddaša suorggi ja makkár politihkka das lea suorggis.</p>
<p>Bååstede – sámi kulturárbbi ruovttoluotta fievrrideapmi</p>
<p>Jagi 2012 vuolláičállojuvvon šiehtadusas gaskal Kulturhistorjjálaš musea, Norgga álbmotmusea ja Sámedikki. Šiehtadus gieđahallá sámi kulturhistorjjálaš dávviriid ruovttoluotta fievrrideami Norgga álbmotmuseas ja Kulturhistorjjálaš museas guđa sámi museaide. Lea sáhka sámi kulttorárbbis mii fievrreduvvui eret sámi servodagas. Bargu mannat čađa arkiivamateriála ja ráhkkanahttit biergasiid konserverema lea álggahuvvon Norgga Álbmotmuseas. Odne lea Sámediggi mii doarju dán barggu 1 miljon ruvnnuin jahkásaččat. Dasa lassin juolluduvvojit unnit prošeakta doarjagat eará ásahusain. Lea ain dárbu ruhtadeapmái mii lea rehkenaston máksit 17 mill, dasa áiggošii Sámediggi ahte guovddáš  eiseválddit searvvaše.</p>
<p>Kulturguovddážat/ máŋggageavahusviesut/kulturviesut/ deaivvadanbáikkit</p>
<p>Sámediggi addá njuolggodoarjaga 16 ásahussii mat Sámedikki bušeahtas leat kategoriserejuvvon Sámi kulturviessun ja kulturgaskkus</p>
<p>Sámi servodagain lea gávdnojit iešguđet muddui ásahusat ja eará orgánat ovdalis namuhuvvon dáidda- ja fágasurggiin.   Ain gávdnojit kategoriijat ásahusain maid váilot sámi servodagain vai čoavddáše dárbbuid ja servodatdoaimmaid. Lagamus áiggi geahčastagas orro earenoamážit dárbu vuogas Sámi muhtun lágas fágabiras luohtái ja musihkkii. Boahtte áigái jáhkkit maid lassánit dáhtut eambbo sámi deaivvadan báikkiid gávpogiidda ja čoahkkebáikkiide, ja guovlluin go sámevuohta ja identitehta lea ealáskeame fas.</p>
<p>6 Bajimuš dási mihttomearit sámi kulturásahusaide</p>
<p>Sámedikki bajimus dási mihttomearri lea ealli ja girjás sámi kultureallin mas lea buorre dássi ja mii lea olámuttos buohkaide. Kultuvra maid buohkat sáhttet olahit lea buoremuddui kollektiivvalaš fálaldat.</p>
<p>Sámediggái lea dehálaš ahte sámi álbmogis leat seamma vejolašvuođat beassá vásihit kultureallima go earát ge servodagas.</p>
<p>6.1 Rámmat</p>
<p>6.1.1 Sámedikki rolla ja ovddasvástádus</p>
<p>Sámedikkis lea dehálaš rolla bargat dan badjelii ahte sámi ásahusat nanusmahttojuvvojit ja sámi servodagas leat stuorra vuordámušat Sámediggái dán ektui. Sámediggi váldá dan ovddasvástádusa sámi álbmoga ovddas Norggas ovddidit iežamet boahtteáiggis ieža, ja vuordit ahte stáhta eiseválddit láhčet diliid nu ahte dat lea vejolaš. Sámediggi háliida oažžut duohta vejolašvuođaid váikkuhit sámi servodaga rámmaeavttuide. Dat mearkkaša earret eará dan ahte beassat árjjalaččat searvat sámi ásahusaid ovddideapmái.</p>
<p>Dan mii bargat earret eará árjjalaš váikkuhangaskaomiid geavaheami bokte, ovttasbarggu bokte aktevrraiguin mat ovddidit sámi kultuvrra, ja politihkalaš ja hálddahuslaš gulahallama bokte guovddáš, regionála ja báikkálaš eiseválddiid gaskka dan ektui ahte nannet rámmaeavttuid sámi kultuvrra ovddideapmái.</p>
<p>Sámedikkis lea ovddasvástádus máŋgga hálddahuslašdoaimmain siskkobealde sámi dáidda- ja kultureallima. Mii válddiimet badjelasamet ráđđehusas hálddahuslašdoaimmaid máŋga etablerejuvvon ásahusaid ovddas birrasiid jagis 2002. Dat guoskái sámi museaide, Beaivváš Sámi Našunálteáhterii, sámi festiválaide, sámi valáštallamii ja máŋga eará ekonomalaš doarjja ortnega kultuvrii. Dat mielddisbuktá ahte Sámediggi hálddaša ja juohká stáda doarjaga dain doaimmain. Sámediggi lea dasa lassin bidjan lassi ortnegiid ja ásahusaid min kulturhálddašeapmái vai olahivččiimet iežamet ulbmiliid dán suorggis.</p>
<p>Ásahusain lea alddiineaset maid ovddasvástádus doalahit ja ovdánahttit iežaset ásahussan ja ráhkadit buriid ovttasbarggu iešguđet aktevrraiguin. Sámedikki ovddasvástádus lea láhčit dili dasa váikkuhangaskaomiid bokte, gulahallamiin ja ráhkadit arenaid gos sáhttá ovttasbargat.</p>
<p>Sámedikkis leat máŋggalágan rollat servodagas, ja kulturásahusaid ektui. Deaŧalaš lea ahte mii leat dihtomielalaččat dan ektui makkár sierra rollat Sámedikkis leat politihka hábmemis ja jođiheamis, ruhtadeaddjin, hálddašeaddjin, miel-vuođđudeaddjin, eaiggádin, stivranammadeaddjin, aktevran huksenproseassain, jna. Go galggaš sihkkarastit legitimitehta dáid rollaide, ja oažžut luohttámuša, de ferte Sámedikkis leat čielga oaivil iešguđege rollaid ektui ja movt dat hálddašuvvojit, makkár vejolašvuođaid ja gáržžidusaid dat buktet.</p>
<p>6.1.2 Ekonomiija</p>
<p>Sámedikki vejolašvuođat váldit ovddasvástádusa ruhtadeamis gáržžiduvvojit earret eará váilevaš bušeahttaprosedyraid geažil Sámedikki ja ráđđehusa gaskka. Dát čuohcá min vejolašvuođaide ruhtadit sámi kulturásahusaid doaimmaheami ja visttiid. Sámediggi galgá fievrridit ollislaš politihka, ja váldit ollislaš bušeahttaovddasvástádusa olles sámi servodaga ovddas. Rámmat biddjojuvvojit stáhtabušeahtas, ja juolludusaiguin maid Sámediggi oažžu ii sáhte ovddidit kultursuorggi nugo háliidivččii. Sámediggeráđđi geahččala oktilaččat buoridit dán doaibmamuni.</p>
<p>Ovdamearkka dihtii lea Sámedikkis hálddašanovddasvástádus sámi museain. Dattetge ii leat Sámedikkis vejolašvuohta sihkkarastit ekonomalaš rámmaid museaide dárbbalaš ovdánahttima váras. Sámediggi ii leat dán rádjai vel beassan dan posišuvdnii ahte beasašii searvat duohta bušeahttašiehtadallamiidda/prosedyraide ja bidjat ovdan duohta dárbbu mii sámi museain ja sámi kulturásahusain oppalaččat lea.</p>
<p>Lea ahte sámi servodat ii sáhte ollislaččat váldit várá iežaset kulturárbbis.</p>
<p>Beaivváš Sámi Našunálteáhter lea sámi našunála teáhter, muhto das eai leat seamma ekonomalaš eavttut dego eará teáhteriin mat lea seammá ásahus dásis, eai leat seamma eavttut go dan buot unnimus guovllu teáhteris.</p>
<p>Sámediggi ii leat dán rádjai vel beassan dan posišuvdnii ahte beasašii searvat duohta bušeahttašiehtadallamiidda/prosedyraide ja bidjat ovdan duohta dárbbu mii sámi museain ja sámi kulturásahusain oppalaččat lea.</p>
<p>Dasto lea Sámedikkis ovddasvástádus juohkimis ja vuoruheamis daid addojuvvon ekonomalaš rámmaid siskkobealde. Sámedikkis bušeahtas lea unnán ruhta kultursuorgái, muhto lea áŋke máŋga jagi válljen geavahit eanet ruđa kulturulbmiliidda Sámedikki bušeahta bokte go dan ektui maid oažžu Kulturdepartemeanttas. Dat lea čuohcan eará osiide sámi servodagas.</p>
<p>Govviduvvon dákko bokte:</p>
<p>Ain lea stuora dárbu lasihit ruđa stádabušeahtas sámi kultursuorgái. Áššis 039/15 Sámedikki bušeahtta dárbu 2017 boahtá ovdan ahte Sámediggi lea stipuleren ahte lassáneapmi sámi kulturásahusaide, oktan Bååstede, lea sullii 42 millijovnna ruvnno.</p>
<p>Sámediggi juohká jahkásaččat doaimmahandoarjaga 34   kulturásahussii maid dát dieđáhus guoskkaha Sámedikki bušeahta bokte.   Jagis 2016 gártá dát sullii 78, 3 millijovnna ru. Ja jagis 2015 lei dat sullii 72, 5 mill. ru.</p>
<p>6.2 Earát main lea ovddasvástádus</p>
<p>Stáhta eiseválddit</p>
<p>Stáhta lea geatnegahtton láhčit dili vai sápmelaččat sáhttet sihkkarastit ja ovdánahttit iežaset giela, kultuvrra ja servodat eallima, Vuođđolága 108 páragráfa vuođul. Stáhtas lea bajimuš ovddasvástádus sihkkarastit ahte sámi kultuvrras ja gielas leat buorit rámmaeavttut. Sámediggi oažžu stáhtalaš rámmadoarjaga, mii earret eará galgá mannat sámi kulturásahusaide doaimmahandoarjjan. Sámediggi lea bušeahttabarggu oktavuođas čujuhan ahte dát rámma lea menddo unni.</p>
<p>Stáhta eiseválddiin lea ovddasvástádus sámi vuoigatvuođaid ja beroštumiid goziheamis dalle go sierra stáhtalaš ođastusat, áŋgiruššamat, čielggadusat, álggahuvvojit. Sámediggi lea vásihan ahte sámi kultuvra ii inkluderejuvvo lunddolaččat go diekkárat álggahuvvojit kultursuorggis. Varas ovdamearka dasa lea go nu gohčoduvvon guovddášásahusat main lea doaimmahandoarjja stádabušeahtas sirdojuvvojedje Norgga Kulturráđđái. Dát guoskkai Riđđu Riđu festiválii. Sámediggái ii addon  vejolašvuohta konsulteret dán áššis. Sámediggi lea gulahallame Norgga kulturráđiin dán birra.</p>
<p>Go guoská huksenprošeavttaide obbalaččat, de geavahuvvo stáda viessoláigoruhtadanortnet ođđa kulturviesuide. Statsbygg lea huksenhearrá. Kulturdepartemeanta lea bargoaddi ođđa stáda kulturásahusaid huksemiidda. Departemeanta addá maid doarjaga našunála kulturvisttiide. Lea fylkasuohkan mii hálddaša desentraliserejuvvon doarjjaortnega kulturvisttiide. Muhtomin lea Kulturdepartemeanta leamaš bargoaddi sámi kulturásahusaide</p>
<p>Statsbygg lea huksenhearrá ja dat gii organisere, pláne ja čađaha huksenprošeavttaid stáda ovddas. Eanas visttiid maidda sii leat huksenhearrát, doalahuvvojit sin visttevuogádagas. Visttiid láigohuvvojit stáda oamastuvvon ásahusaide láigui mii gokčá olggosgoluid, dat nu gohčoduvvon viessoláigoruhtadanortnega bokte.</p>
<p>Ođđa sámi kulturviesuide leat Sámediggi ja Kulturdepartemeanta dohkkehan prosedyraid ahte viessoláigguin ruhtadit sámi kulturviesuid. Prosedyrat leat čuovv</p>
<list><p type="listitem">Sámediggi ovddida vuosttaš vuorus dárboárvvoštallama mas lea latnja- ja doaibmaprográmma árvalus. Dárbbu mielde dollojuvvo čoahkkin Kulturdepartemeantta ja Sámedikki gaskka. Departemeanta addá ruovttoluotta dieđu dán ávdnasis.</p>
<p type="listitem">Ruovttoluotta dieđu vuođul departemeanttas bivdá Sámediggi Stáhta huksenfitnodaga dahje muhtun eará láigoheaddji ráhkadit huksenprográmma mas leat teknihkalaš gáibádusat ja doaisttážii rehkenastojuvvon viessoláigu.</p>
<p type="listitem">Huksenprográmma viessoláigoárvvoštallamiin sáddejuvvo departementii ovttas jurddašuvvon váikkuhusain kapihttalii 320 poasta 53 jahkásaš liigegoluid gokčamii viessoláigui ja lokálaid doibmii, maiddái aktivitehtaid doibmii lokálain. Departemeanta addá ruovttoluotta dieđu Sámediggái mearkkašumiiguin huksenprográmmii ja jurddašuvvon ekonomalaš árvvoštallamiiguin.</p>
<p type="listitem">Departemeantta ruovttoluotta dieđu vuođul huksenprográmmii addá Sámediggi bargun Stáhta huksenfitnodahkii dahje eará láigoheaddjái joatkit ja čađahit ovdaprošeavtta. Departemeanta ráhkada vejolaš reive Stáhta huksenfitnodahkii prográmma/ovdaprošeavtta dahkama goluid refušuvnnaid ektui.</p>
<p type="listitem">Sámediggi sádde Kulturdepartementii ovdaprošeavtta mas lea mielde viessoláiggu árvvoštallan ja sisaboahto- ja gollobušeahta kvalitehta sihkkarastin lokálaid doibmii ja aktivitehtii lokálain. Dán ávdnasa galgá Sámediggi leat meannudan ovdal go dat sáddejuvvo. Ávdnasa meannuda departemeanta. Dán meannudeami áiggi sáhttá Kulturdepartemeanta dárbbašit lassedieđuid ja árvvoštallamiid Sámedikkis prošeavtta birra. Jos huksenprošeakta vuoruhuvvo ráđđehusa bušeahttameannudeamis, ovddiduvvo ášši Stuorradiggái loahpalaš meannudeami várás.</p>
<p type="listitem">Jos Stuorradiggi guorrasa dasa ahte evttohuvvon huksenprošeakta galgá čađahuvvot, de dahká Sámediggi, vejolaččat geavaheaddji/geavaheaddjiásahus, láigošiehtadusa Stáhta huksenfitnodagain dahje eará láigoheddjiin dan rámma vuođul maid Stuorradiggi lea addán. Stáhta huksenfitnodat dahje priváhta láigoheaddji hukse vistti dása dávistettiin.</p>
<p type="listitem">Sámediggi čuovvola ášši jahkásaš bušeahttaohcamiin Kulturdepartementii ja daid hálddahuslaš čoahkkimiin mat dollojuvvojit juohke jahkebealis Kulturdepartemeanttain.</p>
</list><p>Regionála eiseválddit – ovttasbargošiehtadusat fylkkagielddaiguin</p>
<p>Sámediggi oaidná báikkálaš, regionála ja t sámi ásahusaid dehálaš arenan mat ovdánahttet sámi servodagaid. Sámediggi oaidná maid lunddolažžan ahte fylkkagielddat válde regionála ovddasvástádusa láhčit dili ja sihkkarastit ahte sámi kulturásahusain leat buorit rámmaeavttut. Lea čájehuvvon ahte muhtumin sámi ásahusat ožžot unnit doarjaga go sullasaš dáčča ásahusat. Fylkkagielddat addet milloseappot doarjaga sámi ásahusaid ovttaskas prošeavttaide.</p>
<p>Stáhta beales biddjojuvvo gitta 70 % - 30 % juohkimii stáhta- regionála/báikkálaš doaimmahandoarjja. Álo leat  báikkálaš  sámi álgagat duogábealde sámi kulturásahusaid ásaheami, eaige álgagat láve boahtit almmolaš instánssain. Ollu dáin ásahusain leat váldoáššis ruhtaduvvon stáhta doarjagiin, mat jagi 2002 rájes leat juolluduvvon Sámedikki bokte. Dál juolluda Sámediggi máŋgga áššis gitta 90% doaibmadoarjagiin, ja dat čielgasit ii leat heivehuvvon stáhtalaš áigumušaid mielde. Oktanaga dainna go Sámediggi lea váldán stuorát ovddasvástádusa sámi servodathuksemis, lea fylkkagielddaid oassi doaibmaruđain dávjá garrasit unniduvvon dahje bisánan.</p>
<p>Sámediggi lea bidjan mihttomearrin iešguđet fylkkagielddaid ovttasbargošiehtadusaid bokte ahte nannet geatnegasvuođa ovttas ovdánahttit sámi dáidda- ja kultureallima. Dasa lassin leat ovttasbargošiehtadusat dehálaččat čalmmustahttit ahte Sámediggi ii leat akto guoddime ovddasvástádusa ovdánahttime dárbbašlaš sektorsurggiid sámi servodagas</p>
<p>Fylkkagielddat leat dávjá eaiggádat ja ruhtadeaddjit, dahje nammadit stivraláhtuid máŋgga kulturásahussii. Sámediggi áigu ávžžuhit fylkkagielddat árvalit ahte dát ásahusat eambbo láktet sámi dáidaga ja kultuvrra iežaset doaimmaid ja ahte ovttasbarget sámi kulturásahusaiguin. Nordlándda teáhtera ja fylkkagieldda, ja Nordnorsk Kunstmuseum plána bidjat sámegiel galbbaid leat positiiva ovdamearkkat dasa.</p>
<p>Davvi-Norgga kultursoahpamuš lea soahpamuš gaskal 3 davimus fylkkagieldda. Ulbmil soahpamušain lea joatkit ja viidáseappot ovdánahttit kulturovttasbarggu Davvi-Norggas. Fylkkagielddat barget ovttas ruhtademiin máŋgga davvi norgga dáidda- ja kulturásahussii main lean bargun gokčat olles davvi Norgga. Šiehtadus čilge movt regionála ruhtadeapmi juhkkojuvvo daidda ásahusaide. Šiehtadusa gos čilgejuvvo sámi dáidda ja kultuvra čuožžu earet eará: “Buot ásahusain maidda davvinorgga kulturšiehtadus guoská lea iešheanalaš ovddasvástádus čuovvolit sámi beali iežaset ovddasvástádussuorggi siskkobealde. Sámediggi lea duhtavaš dainna ahte Sámi Dáiddaguovddáš lea mielde šiehtadusas. Sámediggi mielas galggaše eambbo sámi ásahusat veardiduvvot leat oassin dan šiehtadusas-</p>
<p>Čujuhit maiddái ovttasbargošiehtadussii Tråante 2017, mas Sámediggi ovttasráđiid Lulli- Trøndelaga fylkkagielddain ja Trondheim gielddain leat soahpan fárrolagaid čalmmustahttit dehálaš dáhpáhusa sámi álbmoga historjjás ávvudemiin – Tråante  [1]  2017 – našunála ávvudeapmi ja oktasaš sámi ávvudeapmi. Guovvamánu 6. b. 1917 dollui vuosttaš sámi riikkačoahkkin dollojuvvui Roandimis, Metodist girkus. Tråante 2017 lea stuora čalmmusteapmi 100 jagi rahčamis olahit demokratiija, rievttalašvuođa ja máŋggabealatvuođa  .</p>
<p>Báikkálaš eiseválddit</p>
<p>Ollu gielddain leat sámi ásahusat mat addet sihke bargosajiid ja vearrosisaboađu unna gielddažiidda. Dávjá leat baicce gieldda doarjagat sámi kulturásahusaide viehka unnit. Muhtun gielddat eai oppa attege doaimmahandoarjaga. Báikkálaš eiseválddiid dásis lea maiddái ovddasvástádus buriid rámmaeavttuid láhčimis ja sihkkarastimis sámi ásahusaid várás.</p>
<p>Ollu suohkanat leat unnidan iežaset doarjaga sámi kulturásahusaide ja muhtumat leat oalát geassádan eret. Sámediggi báhcá de ákto ruhtadit ásahusaid ja festiválaid mat addet kulturfálaldaga  olles  suohkana álbmogii.</p>
<p>Sámediggi oaivvilda ahte gullá maid suohkaniidda ahte suohkana eará ásahusat maid bidjet sámi dáidaga ja kultuvrra iežaset doaimmaide, ja vaikko ovttasbarget sámi kulturásahusaiguin. Bådåddjo kulturviesu Stormen, Bådåddjo gávpoga 200 jagi ávvudeamis 2016, ja Romssa suohkana láhčin  Sámi Vahkkui  Romssas lea positiiva ovdamearkka dasa.</p>
<p>Dađistaga eanet sámit fárrejit gávpogiidda ja stuorát čoahkkebáikkiide. Gávpogat leat iešguđetláganat ja sámiin dáin gávpogiin leat iešguđetlágan dárbbut. Sámediggi vásiha ahte eambbogat ohcalit sámi deaivvadanbáikkiid main leat dán joavkku kultuvrralaš doaimmat. Hástalussan dás lea sihkkarastit doaimmahanruhtadeami ja gávdnat heivvolaš lanjaid. Gávpotgielddain sáhttá baicce leat muhtin háviid stuorát vejolašvuohta oažžut searvat eará aktevrraid gieldda lassin.</p>
<p>Ovttasbarggus ovttasbargošiehtadusaid bokte gávpotgielddaiguin leat vejolašvuođat. Daid bokte sáhttá nannet ja váikkuhit politihka ovddideami sámi servodatsurggiin mii dán rádjai ii leat leamaš lunddolaš suohkaniin. Kultureallima oktavuođas sáhttá dát mearkkašit dan ahte olahit eanet ja ođđa joavkkuid, ja dat addet eanet fuomášumi sámi kultuvrii.</p>
<p>Sámediggi sávvá ovttasbarggu suohkaniiguin ja láhčit dili sáme deaivvadanbáikkiide gávpogiidda. Ovttasbargošiehtadusat lea dahkkon Romssa, Bådåddjo ja Oslo gielddaiguin, ja dál leat bargame ráhkadit šiehtadusaid Álttáin.</p>
<p>7. Áŋgiruššansuorggit</p>
<list><p type="listitem">Sámediggi juohká oalle ollu ruhtadeami sámi kulturásahusaide. Ásahusat leat iešguđetláganat, sihke go guoská sturrodahkii, doaimmaide ja ahkái, muhto oktasaččat leat sámi servodagas ain stuora hástalusat ovdal go sii sáhttet doaimmahit dan maid áiggoše, ja vai sii sáhtáše doaimmahit servodatdoaimma sámi álbmogii. Sámediggi oaidná positiivvalažžan dan beroštumi mii lea sámi servodagain ja mii lea áibbas dárbbašlaš vai sámi ásahusat sáhtáše ovdánit.</p>
</list><p>Sámedikki bargu hukset ja nanusmahttit sámi ásahusaid organiserema lea leamaš dárbbašlaš máŋgga dilis. Dáinna bargguin áigu Sámediggi joatkit.. Mii galgat maid joatkit áŋgiruššama go guoská kulturásahusaid stabiila ja einnostan vejolaš doaimma ja ovddideami láhčimii, ja oppalaš ásahuslaš infrastruktuvrra nannemii. Mii diehtit ahte maiddái guhkádoaimmahuvvon ásahusat muhtun jagiid sáhttet leat hástalusat ruhtadit doaimmaheami, ja ahte máŋga ásahusa leat dan duohken ahte ožžot go prošeaktaruđaid vai sáhtaše doalahit daid doaimmaid ja bargiid maid háliidit.</p>
<p>Sámi ásahusain galgá leat dakkár fágalaš sisdoallu ja doaibmadássi maid vuođul dat vásihuvvojit deaŧalaš ja relevánta demokratiija- ja servodataktevran, deaivvadanbáikin ja geavaheaddjiarenan, sihke báikegottiid olbmuide, kulturbargiide ja mátkeealáhusaid várás. Guovddážis leat vásihusat, oahppan, searvvaheapmi ja diehtogaskkusteapmi. Doaimmat berrejit fátmmastit eanet olahusjoavkkuid ja sohkabuolvvaid.</p>
<p>Eanet sámi kulturásahusat barget ja ovttasbarget buot sámiid ovddas ja riikkaidgaskasaččat. Sámediggi áigu hástalit ásahusaid vel eanet ohcalit ovttasbarggu eará sámi ásahusaiguin ja ásahusaiguin main lea fokus sámi kultuvrii, guđe riikkas sii ihkinassii leat. Dát sáhtášii mielddisbuktit  nannet ásahusaid namuhuvvon áŋgiruššansurggiin.</p>
<p>Máŋgga ásahussii lea sávahahtti ja rehálaš gaskkustit sin doaimmaid riikkaidgaskasaš geahččanjovkui. Lea várra stuora vejolašvuohta gaskkustit sámi kultuvrra viidábut gehččiide. Dan mii oaidnit sámi filbma, teáhtera ja musihka buvttadeami ja gaskkusteami bokte, jus galgá namuhit muhtin surggiid.</p>
<p>Áŋgiruššansuorggit</p>
<p>Sámedikki dieđáhusas kulturásahusaid birra ii leat sadji digaštallat ja ovdanbuktit buot hástalusaid mat mis leat. Dieđáhusas ovdanbuktojuvvojit áŋgiruššansuorggit, hástalusaid čalmmustahttin, ja mihtut ja strategiijat maiguin buoremusat doaimmahit bargguid ja hástalusaid. Sámediggi dáhttu hábmet politihka mii lea oaván sámi álbmoga ektui ja sámi ásahusaid hástalusaid ektui. Seammás galgá dat leat jáhkehahtti ja čađahahtti realisttalaš áigumušdássi  ,  ja dássiduvvon iežamet rámma ja doaibmamuni ektui.</p>
<p>Lea hástalahtti ja viiddis bargu guhkes áiggi perspektiivvas fuobmát makkár servodatdoaimmat sámi servodagas ja makkár dárbbut sámi servodagaide bohtet čuožžilit maid ferte doahttalit. Dat guoská maiddái kultursuorgái. Mii áigut hábmet mihttomeriid ja strategiijaid daid kulturásahusaid vuođul mat odne gávdnojit.</p>
<p>Boahttevaččat mii čilget njealje áŋgiruššansuorggi mat nannejit, nanosmahttet ja ealáskahttet kulturásahusaid:</p>
<list><p type="listitem">Sihkkarastit fágalaš nana sámi kulturásahusat</p>
<p type="listitem">Sihkkarastit kulturásahusaide buorri eaiggátvuohta</p>
<p type="listitem">Sihkkarastit kulturásahusaide buriid rámmaeavttuid</p>
<p type="listitem">Sihkkarastit sámi ásahusaid main leat dohkálaš lanjat ja visti</p>
</list><p>7.1. Sihkkarastit fágalaš nana sámi kulturásahusaid</p>
<p>Sámi ásahusat leat pilárat sámi servodatorganiseremis. Ollu sámi kulturásahusain lea fágalaččat njunušgelbbolašvuohta sámi gielas, kultuvrras ja kulturárbbis man geažil dat leat áidnalunddot ásahusat. Dát gelbbolašvuohta ii lea ollásit kártejuvvon, muhto várra dain lea geavatkeahtes vejolašvuohta ja gelbbolašvuohta, ii dušše sámi servodagas muhto maiddái regi</p>
<p>Kulturásahusain lea alla gelbbolašvuohta sihke sámi gielas ja sámi giela birra, ja lea alcces huksen vásihusaid iešguđet málliin ja metodain movt geavahit ja čalmmustahttit sámi gielaid buvttadeamis, duođaštemiin ja gaskkustemiin sámi dáidagis, kultuvrras ja kulturárbbis. Lea aŋkke ain dárbu nannet dán gelbbolašvuođa ja doarvái rámmaeavttuid kulturásahusaid bargguide sámi gielaid ektui.</p>
<p>Kulturásahusain lea erenoamáš deaŧalaš doaibma sámi kultuvrra suodjaleamis ja viidáseappot gaskkusteami oktavuođas. Jagi 2012 kulturindeaksa sámi guovlluin čájeha ahte dáin ásahusain leat  ollu kulturbargosajit. Sámi ásahusat leat dávjá resursan ja infrastruktuvran sámi dáiddáriidda ja kulturbargiide, earret eará gaskkustit ja láhčet dat sin barggu ja ahtanuššama. Kulturásahusaid fágalaš nannen lea danne deaŧalaš, vai barggu sáhttá čađahit alla dásis. Danne lea deaŧalaš sihkkarastit ásahussii dan muttos buriid ekonomalaš eavttuid ahte dat sáhttet doalahit geasuheaddji fágabirrasa, ja dasto gilvonávccalaš bargiid- ja bálkápolitihka. Maiddái báikkálaš áŋgiruššama sihkkarastima dihte berrejit ásahusat árvvoštallat doallat geavaheaddjioiddot fokusa, man oktavuođas geahčadit maiddái makkár dárbbut ja sávaldagat báikegottiin ja regiovnnas gos dat doibmet leat.</p>
<p>Kulturásahusat sáhttet ovdánahttit fágalaš ja strategalaš profiilla, mii lea huksejuvvon iežaset ovdamuniid ala, ja mii lea heivehuvvon sin rollii sámi servodaga.</p>
<p>Dáin kulturásahusain leat oalle iešguđetlágan doaimmat. Dat vuolgá muhtin muddui das go daid ásaheamis lea iešguđetlágan duogáš ja muhtin muddui leat iešguđetlágan ekonomalaš rámmaeavttut. Lea datte maiddái nu ahte ásahusain leat leamaš iešguđetlágan návccat ovdánahttit iežaset doaimma ja barggu. Muhtin ásahusat leat leamaš gievrrat ovdánit ja leat doaibman<span type="quote">“čuovgadoardnan”</span> iežaset báikkálaš servodagain, ja eará ásahusain lea fas unnit doaibma, mii fas dagaha unnit ovdáneami ja stuorruma. Go leat dien meari stuora erohusat sámi kulturásahusaid gaskka, de fertejit čađahuvvot iešguđetlágan doaibmabijut vai ásahusat sáhttet dustet ja geavaheddjiid ja servodaga dárbbuid ja formálalaš gáibádusaid dustet.</p>
<p>Sámediggi lea 2013:s ásahan ođđa ortnega iežamet bušeahtas, man leat gohčodan dáidaga ja</p>
<p>kulturgaskkusteami arenat. Sámi kulturviesut ja kulturgaskkustanásahusat mat ožžot njuolggodoarjaga Sámediggi bušeahta bokte, sáhttet dán ortnegis ohcat doarjaga prošeavttaide ja doaimmaide mat guhkit áigái ovdánahttet ásahusaid ja mat dagahit ahte sámi ásahusat ođđa vugiiguin gaskkustit sámi dáidaga, kultuvrra ja kulturárbbi.</p>
<p>Sáhttá leat áigeguovdil geahččat vejolaš fágalaš ovddasvástádusjuogu sierra kulturásahusaid gaskka. Ovdamearkka dihte áššesuorggis mas ásahusas lea erenoamáš gelbbolašvuohta/eavttut gozihit ja/dahje veahkehit ásahusaid. Dađi mielde makkár ruovttoluotta dieđu ásahus lea addán, soaitá šaddat áigeguovdil vuosttažettiin go guoská eanet hálddahuslaš áššesuorggi oktiiordnemii. Jos dat šattas áigeguovdilin, de vuođđuduvvá dat fágalaš árvvoštallamiidda ja gulahallamii guoskevaš ásahusaiguin, ja jos dat ovttas sáhttet nanosmahttit ja ovddidit ásahusaid. Muhtun oktavuođain sáhttá leat áigeguovdil ahte ásahusat ožžot hálddašanovddasvástádusa ja –doaimmaid muhtun fágalaš surggiin, nugo lea namuhuvvon Sámedikki čilgehusas museaid ja kulturmuittuid birra.</p>
<p>Sáhttá leat maiddái áigeguovdil geahčadit leago dárbu ja vejolašvuođat eanet ovttasbargat, ovdamearkka dihte ásaheami dahje nannema bokte fágalaš temáhtalaš fierpmádagain/ oktasašforumiin iešguđet sturrodagas, ja eanet ovttasbargu ásahusaid gaskka stuorát prošeavttaid ektui. Vásihus čájeha maiddái ahte sáhttet leat hástalusat dán lágan fierpmádagaid oktavuođas, ja ahte jos dát galget doaibmat áigumuša mielde, de lea deaŧalaš ahte lea</p>
<p>Ásahusaid jođiheddjiin leat ollu doaimmat, lágat, njuolggadusat ja ekonomalaš rámmat, ja ollu oktavuođain unnán dahje eai oppa ge eará fásta bargit. Gelbbolašvuođa nannen jođiheamis ja hálddahusas oppalaččat sáhtášii gievrudit sámi kulturásahusaid ja beavttálmahttit resurssaid geavaheami. Sámediggi áigu geahčadit movt lea vejolaš láhčit fágalaš beaivádemiid ja arenaid vásihusaid lonuhallama várás, vuosttažettiin Sámedikki semináraid bokte kulturásahusaid várás. Dan oktavuođas sáhttá maid leat gánnáhahtti ođasmahttojuvvon kártemis ásahusaid gelbbolašvuođa dárbbuin mat gusket hálddašeapmái, ekonomiijii ja eará diliide mat gusket doaimmaheapmái. Sámediggi áigu maiddái árvvoštallat álggahit jođiheaddji-/ fierpmádatprográmma, Dáhttu-prográmma mielde. Dán lágan prográmma hábmema ferte heivehit nu ahte nu ollugiin go vejolaš lea  vejolašvuohta searvat.</p>
<p>Ásahusaide lea relevánta ráhkadit guhkes áiggi strategiijaid rekrutteren ja bisuhan dihte olbmuid geain lea relevánta fágagelbbolašvuohta. Nugo rolla mii ásahusain lea bargoaddin. Ásahusat berrejit maiddái ieža láhčit kursa- ja fágalaččat ovdánan vejolašvuođaid iežaset bargiide. Oppalaš diehtojuohkin studeanttaide dárbbuid ja vejolašvuođaid birra gelbbolašvuođa bargosajiide kulturásahusain sámi guovlluin lea maiddái relevánta. Sámedikki stipeandaortnegat ja gulahallan oahpahusásahusaiguin heivehuvvon ja relevánta oahpuid birra sáhttet leat áigeguovdilis váikkuhangaskaoamit.</p>
<p>Miellagiddevaš lea go muhtun kulturásahusat háliidit váldit rolla sámi ealáhusovddideamis, váldoáššis kulturealáhusaid ja mátkeealáhusaid siskkobealde. Buorre lea go ásahusat leat rahpasat eanet rollaide, dietnasiidda ja doibmii. Sámediggi oaidná ahte lea dárbu oktiiordnet min váikkuhangaskaomiid ásahusaid guovdu, mii maiddái searvvaha ealáhusovddidanperspektiivva. Dattetge ii leat sadji dán dieđáhusas lagabuidda guorahallat dán.</p>
<p>Mihttomearit ja strategiijat</p>
<p>Váldomihttomearri: Fágalaččat nana sámi kulturásahusat</p>
<p>Oassemihttomearit ja strategiijat</p>
<list><p type="listitem">Nannejuvvon gelbbolašvuohta fágaid, hálddahusa ja jođiheami siskkobealde</p>
</list><list><p type="listitem">Johtui bidjat jođihan- ja fierpmádatprográmma čađaheami</p>
<p type="listitem">Bargat dan ala ahte sihkkarastit rámmaid ja movttiidahttit maŋŋá- ja joatkkaoahpu váldit sierralágan relevánta fágasurggiid siskkobealde.</p>
<p type="listitem">Váikkuhit čuvgehusbargui ahte leago ásahusain dárbu fágavirggiide ja vejolašvuohta oažžut daid.</p>
</list><list><p type="listitem">Sámi buriin ovttasbargguin</p>
</list><list><p type="listitem">Láhčit fágalaš fierpmádagaid ja prošeaktaovttasbarggu</p>
<p type="listitem">Lágidit čoagganemiid kulturásahusaide</p>
<p type="listitem">Ovddidit gelbbolašvuođasirdima kulturásahusaid gaskka</p>
</list><list><p type="listitem">Fágalaš ovddasvástádusa juohkin kulturásahusaid gaskka jos dat vástida ulbmila</p>
</list><list><p type="listitem">Oainnusmahttit ásahusaid ovddasvástádussuorggi ja njunušgelbbolašvuođa/ovdamuni</p>
<p type="listitem">Čilget makkár hálddašandoaimmaide sáhttá leat áigeguovdil addit ásahusaide ovddasvástádusa</p>
</list><list><p type="listitem">Kulturásahusat mat láhčet dáiddáriidda, kulturbargiide ja kulturealáhusaktevrraide</p>
</list><list><p type="listitem">Ovddidit ohcanvuđot ortnega Arena dáidda- ja kulturgaskkusteami várás</p>
<p type="listitem">Váikkuhit lávgadet oktavuođa ealáhusovddidanprošeavttaiguin ja –váikkuhangaskaomiiguin</p>
</list><list><p type="listitem">Kulturásahusat main lea čielgaseappot servodatbargui/-rolla</p>
</list><list><p type="listitem">Gulahallan ásahusaiguin servodatbarggu, fágalaš ovdáneami ja sisdoalu birra</p>
</list><p>7.2 Sihkkarastit heivvolaš eaiggátvuođa kulturásahusaide</p>
<p>Sámediggi juolludii 2016:s badjelaš 78 miljon ru njuolggadoarjjan iešguđege kulturásahusaide, maid</p>
<p>Iešguđege sámi kulturásahusat leat iešguđetge dásiin, iešguđet sturrodagas ja bargoveagain, dat leat iešguđege láhkai organiserejuvvon ja dain lea sierralágan eaiggátstruktuvrrat, dat leat iešguđege diliin go guoská lokálaide ja visttiide. Sámediggi lea eanaš kulturásahusaid váldoruhtadeaddji mat ožžot doaibmadoarjaga sámediggebušeahta bokte. Sámediggi lea eanaš kulturásahusaid mielde vuođđudeaddji ja/dahje eaiggáduššamin. Sámediggi nammada stivralahtuid ja/dahje stivrajođiheaddji eatnašiidda dain.</p>
<p>Dasa lassin leat politihkalaš mihtut, strategiijat doaibmabijut ja vuordámušat boahtán ovdasii Sámedikki bajit dokumeanttain nu go dieđáhusain ja sámediggebušeahtain, ja Sámediggi sáhttá čuovvolit ásahusaid teorehtalaččat dadjat ain juo viđa vuogi mielde:</p>
<list><p type="listitem">Eaiggátvuohta ossosiid dahje vuođđudeaddjiosiid bokte</p>
<p type="listitem">Stivranammadeamit</p>
<p type="listitem">Juolludusreivvet dahje barggahandokumeanttat juolludemiid oktavuođas</p>
<p type="listitem">Gulahallančoahkkimat</p>
<p type="listitem">Váikkuhit gelbbolašvuođa buorideami ásahusain</p>
</list><p>Dát 5 čuoggá mat muitalit movt Sámediggi čuovvola ásahusaid, leat buot váikkuhangaskaoamit ja reaiddut maid Sámediggi sáhttá geavahit kulturásahusaid ovddideapmái ja huksemii. Dieinna lágiin sáhttet dat gozihit servodatdoaimmaid nugo ovdánahttit ja ovddidit sámi giela ja kultuvrra, fokuseret vel ain eanet sisdoalu ja aktivitehta, ásahit buriid ovttasbargooktavuođaid iešguđege aktevrraide ja leat sámi juvlaguovddážin iežaset báikegottiin. Deaŧalaš lea geavahit resurssaid árjjalaččat ja ahte barggus mii dahkkojuvvo lea alla kvalitehta.</p>
<p>Lunddolaš lea ahte Sámedikki searvan, čuovvoleapmi ja eaiggátvuohta leat iešguđege givrodagas ja hámis sorjjakeahttá das man stuoris ásahus lea, makkár servodatrolla ja –doaibma das lea, ja man ollu Sámediggi juolluda njuolggadoarjaga. Maiddái bealli nugo dohkálaš doaibma ásahusas, ja ahte ásahus sáhttá čujuhit dihto aktivitehtadássái áiggi mielde ja leat ambišuvnnat doaibmat boahtteáiggis, sáhttet leat bealit mat sáhttet leat mielde muddemin dan man ollu Sámediggi searvá ja čuovvola.</p>
<p>7.2.1.Eaiggátvuohta ossosiid dahje vuođđudusosiid bokte</p>
<p>Ođđasis organiseremiid maŋŋá <span type="quote">“  Sámediggeráđi sámi ásahusovddidandieđáhusa  ”</span> (2008) dagahii ahte ollu ásahusat ođđasis organiserejuvvojedje vuođđudussan. Earát lea organiserejuvvon oasussearvin ja lahttosearvin. Oasuseaiggádat ja vuođđudeaddjit sáhttet leat almmolaš eiseválddit – nugo Sámediggi, fylkkagielddat ja gielddat, dahje priváhta aktevrrat nugo searvvit, organisašuvnnat, j.d. Ii  leat šat vejolaš doallat Oasussearvvi organisašuvdnahápmin. Sámi kulturásahusaid ii leat geavahusas vejolaš organiseret gielddaid gaskasaš searvin, danne go dábálaččat eaiggádin eai leat dušše gielddat. Danne dat eanaš leat oasussearvin ja vuođđudussan, ja muhtun oktavuođain lahttosearvin, mat leat vejolaš ja relevánta organisašuvdnavuogit.</p>
<p>Maŋimuš jagiid vásihusat leat ahte ásahusat ieža, eará eaiggádat ja Sámediggi válljejit ovddimusat oasussearvvi. Oasussearvvis lea eanet dávgaseappot stivrenhápmi. Das lea láhkamearriduvvon rollajuohku váldočoahkkima, stivrra ja beaivválaš jođiheami gaskka. Sámediggái berre dattetge leat guoddi prinsihppan dat ahte lea ásahusaid iežaset duohken maid válljejit organisašuvdnavuohkin, dan mii lea heivvoleamos iešguđege báikkálaš dárbbuide ja eavttuide.</p>
<p>Gažaldat gieđa guhkkosaš prinsihpa goziheamis sáhttá boahtit ovdan organisašuvdnavuogi válljemis, danne go eaiggádiin leat iešguđege doaimmat ja rollat iešguđege organisašuvdnavugiin. Sámediggi ii hálit detáljadásis muddet dahje bidjat gohččosiid ásahusaid doaimmaide. Baicce háliidit gulahallat ásahusaiguin, ja ásahusat ožžot ieža guorahallat iežaset plánaid ja hástalusaid Sámedikkiin. Dalle sáht</p>
<p>Ásahusat háliidit Sámedikki árjjalaš eaiggádin. Muhtun kulturásahusat mat dál leat ásahanmuttus dahje leat ođđasis organiseremin, háliidit ieža Sámedikki eaiggádin, ja muhtun oktavuođain maiddái eanetlohkoeaiggádin. Dát sáhttá ovdamearkka dihte leat dan dihte go sii oidnet Sámedikki dego vejolaš <span type="quote">“uvssa rahppin”</span> go jurddašit eará almmolaš ruhtadeami/doarjaga, ja danne go sii atnet Sámedikki almmolaš orgánan mas lea váldi, gelbbolašvuohta jna maid ásahus dárbbaša dihto muttus. Sámedikkis leat maiddái vásihusat gieskat das ahte eará almmolaš eiseválddit sierranas sivaid geažil eai hálit mannat mielde eaiggádin. Dat sáhttet dattetge leat mielde ruhtadeamen (fásta juolludus dahje ohcanvuđot) ja nammadit stivralahtuid. Dát leat maiddái bealit mat guoskkahit gažaldaga Sámedikki searvama birra eaiggádin.</p>
<p>Eaiggátvuohta ásahusaide addá vejolašvuođa bargat ollislaš politihka, muhto das sáhttá maiddái leat riska ahte rollat álkibut seaguhuvvot. Deaŧaleamos rolla vejolaš eaiggátvuođas sáhttá dagahit dan ahte sámi ásahusat galget gozihit dihto servodatdoaimmaid, nugo ovdánahttit ja ovddidit sámi giela ja kultuvrra. Kulturásahusat eai doaimmahuvvot gávppálaččat, ii gáibiduvvo dienas. Eaiggátrolla ii berre čadnojuvvot iežas kapitálain dinemii. Sámedikki ekonomiijanjuolggadusain ja doarjjanjuolggadusain leat maiddái čanastagat mat leat mielde reguleremin dan.</p>
<p>Sámedikkis berre leat mihttomearrin ahte eaiggátvuohta galgá vuođđuduvvot báikkálaččat mas báikkálaš aktevrrat leat guovddážis. Sámedikki searvan eaiggádin berre vuolggasajis boahtit nuppi sadjái, ja veahkkin ásahusaid viidáseappot huksemii. Dasto lea deaŧalaš ahte báikkálaš ja regionála eiseválddit servet eaiggádin. Sámediggi áigu boahtteáiggis go jerret eaiggádin searvat kulturásahusaide eanet smiehttat makkár ásahusaide sáhttá leat áigeguovdil searvat. Ásahusaid servodatrolla ja doaimma árvvoštallan leat deaŧalaččat, man oktavuođas sáhttá vuoruhit eanet ásahusaid main lea riikaviidosaš ja regionála ovddasvástádus/rolla, ja unnit daid main lea báikkálaš ovddasvástádus/rolla.</p>
<p>Sámediggi áigu ráhkadit prinsihpaid Sámedikki eaiggátvuođa hálddašeapmái. Dan oktavuođas guorahallojuvvojit earret eará eaiggátosiid árvvoštallamat oasussearvvis, lagadanvugiin mas ii mearriduvvo absoluhtta prinsihppa eaiggátosiin servviid ásaheami oktavuođas, muhto ahte eaiggátvuođa sáhttá árvvoštallat sierra juohke oktavuođas. Vuolggasadjin háliidat mii unnimusat 1/3 oasi eaiggátoasi (33,3 %) eaiggátvuođa, almmá ahte mis lea oasusmajoritehta (mii mearkkaša ahte eanemusat 49 % eaiggátvuohta.</p>
<p>Dain oktavuođain goas Sámediggi lea mieleaiggát dahje mielvuođđudeaddji, háliida Sámediggi leat árjjalaš, guhkes áiggi eaiggát mii nu ollu go vejolaš váikkuha ásahusaid sihkkarastima ja ovddideami.</p>
<p>Sámediggi áigut árvvoštallat árjjaleappot geavahit eaiggátčoahkkimiid, ovdamearkka dihte váldočoahkkimiid oktavuođas.</p>
<p>7.2.2 Stivranammadeamit</p>
<p>Sámediggi háliida duohta vejolašvuođaid ovddidit rámmaeavttuid sámi servodaga várás. Dat mearkkaša earret eará dáhtu ja vejolašvuođa árjjalaččat ovddidit sámi ásahusaid. Danne lea Sámediggi háliidan stivranammadanválddi ásahusaide maidda Sámediggi addá njuolggadoarjaga, ja buot oktavuođain goas Sámediggi addá váldooasi doaibmadoarjagis. Sámediggi lea nammadan oasi stivralahtuin ásahusaide almmolaš veahki/ovddasvástádusa mielde maid Sámediggi addá. Stivrra nammadeami oktavuođas sámi museaide (vuođđudusaide) lea muddejuvvon njuolggadusain ahte Sámediggi galgá nammadit stivrajođiheaddji. Muhto gávdnojit maiddái muhtun ásahusat mat ožžot váldooasi doaibmadoarjagis Sámedikkis, maidda Sámediggi ii nammat stivralahtuid. Ovdamearkan leat dat golbma sámi festivála mat bohte Sámedikki bušehttii 2013:s  .</p>
<p>Mii áigut geahčalit lagabuidda movt min stivranammadanrolla sáhttá ovddidit. Vuolggasadjin árvvoštallojuvvo ulbmilažžan dat ahte stivrasadji vuosttažettiin galgá čuovvut eaiggátvuođa dahje stuorábuš doaibmadoarjaga.</p>
<p>Stivračoahkkádus čoagganan viiddis ja relevánta gelbbolašvuođain mii lea heivehuvvon ásahusa organisašuvdnahápmái, rollii, ulbmilii, muddui ja dillái, váikkuha ásahusaid ovddideami. Jos sámi kulturásahusat galget šaddat nannosat ja rustejuvvon deaividit hástalusaiguin ja geavahit vejolašvuođaid, de dárbbašuvvo profešunealla stivra. Stivrra doibmii sáhttá gullat bajimuš ekonomiijastivren, strategalaš válljen, virgáibidjan virgenjuolggadusat – ja beaivválaš jođiheaddji vejolaš eretcealkin, feaskárastindoaibma juolludeaddji eiseválddiid ektui, jna. Áigodagain go ásahusas leat ovddabealde stuorra hástalusat, ovdamearkka dihte organisašuvdnaovddideami, ođđa visteplánaid oktavuođas, jna., de lea relevánta fágalaš gelbbolašvuođas ja vásihusas stuorra mearkkašupmi. Deaŧalaš lea maiddái ahte dovdá ásahusa ja dan doaibmasuorggi/bargguid. Gelbbolašvuođa huksema oassin ásahusain lea Sámediggi ovdal lágidan seminára stivralahtuide maid mii leat nammadan sámi kulturásahusaide. Dán áigu Sámediggi jeavddalaččat joatkit.</p>
<p>Gáibiduvvo ahte ásahusain mat ožžot doaibmadoarjaga Sámedikki bušeahtas lea 40-60 % sohkabealdássedeaddu stivrras. Njuolggadusat gustojit vásttolaččat várrelahtuide. Mii oaidnit ahte sáhttá leat dárbu buorebut oktiiortnet eará stivranammadeaddji orgánaiguin, muhtumin ovdamearkka dihte válgalávdegottiid bokte, dainna ulbmiliin ahte juksat buoremus čoahkkegelbbolašvuođa, vásihusa ja fierpmádaga mii heivehuvvon ovttaskas ásahusa áigeguovdilis dillái, ja juksan dihte mihttomeari 40-60 % sohkabealdássedeattus stivrrain.</p>
<p>Sámediggi bargá dan ala ahte juksat vel buoret geahčastaga áigeguovdilis stivraevttohasain ja sin kvalifikašuvnnain. Áigeguovdil sáhttá maiddái leat geahčadit doaibmabijuid ođđa evttohasaid rekrutteremii.</p>
<p>7.2.3 Juolludusreive/barggahandokumeanttat juolludusa oktavuođas</p>
<p>Jahkásaš juolludusreivviin njuolggodoarjagiidda ja mielddusin biddjojuvvon njuolggadusaid mielde, bohtet ovdan Sámedikki mihttomearit dán ortnegii, ja iešguđet lágan juolludaneavttut, máksineavttut ja áigemearit. Ovttaskas kulturásahusa servodatdoaibma boahtá ovdan iežaset ulbmilparagráfas ja doaibmaplánain; ásahusa ulbmil, ovddasvástádusat ja bajit mihttomearit. Váldoášši  servodatdoaimmain lea dávjá seailluheapmi, gaskkusteapmi ja ovddideapmi sámi dáidagis ja kultuvrras. Sámediggi dadjá maid juoidá servodatdoaimmaid birra iežas jahkásaš juolludusreivviin, ja mii áigut joatkit gulahallat ásahusaiguin sin rolla birra ja servodatdoaimmaid birra.</p>
<p>Sámediggi ii hálit bienasta bitnii reguleret dahje bagadit ásahusaid doaimmaid. Lea dehálaš ahte ásahusain lea fágalaš ja dáiddalaš friddjavuohta. Muhtun ásahusaide, dahje muhtun dilálašvuođaide, sáhttá Sámediggi árvvoštallat ávžžuhit juolludusreivves čađahit dihto doaimmaid/ doaibmabijuid. Dát lea dahkkon ovdamearkka dihte Tråante 2017oktavuođas.</p>
<p>Sámediggi árvvoštallá geahččalit golmma jagáš ortnega bargodokumeanttain/ ovttasbargošiehtadusain, mas lea mielde ásahusa servodatdoaibma ja ovdánahttinplána. Jus galgat oažžut vásihusvuođu, de sáhttá min mielas geahččalanortnet heivehuvvot daidda stuorimus ásahusaide. Dákkár dokumeantta/ šiehtadusa hábmen ferte diehttelasat šiehtaduvvot juohke ásahusain sierra.</p>
<p>Oažžun dihte buoret máhttovuođu ja statistihkkamateriála ásahusaid birra áiggi badjel, áigu Sámediggi eanet juolludaneavttuid bokte ja njuolggadusaid bokte bivdit statistihka raporttaid ja iešguđet lágan fáktadieđuid, dasa gullet maid dieđut ásahusa gelbbolašvuođa dárbbu birra.</p>
<p>Doaibmadoarjaga hálddašeamis sáhttá Sámedikki mielas leat dárbu čilget buorebut ja vejolaččat dásset kulturás</p>
<p>Muhtin ásahusat leat dovddastan ahte sáhttá mielddisbuktit lassibarggu go iešguđet almmolaš eiseválddiin mat addet njuolggodoarjaga, leat iešguđet áigemearit, gáibádusat ja vuordámušat juolludusreivviin. Sámediggi oaidná ahte jus mii oktiiheivehit min áigemeriid ja gáibádusaid, de dat álkida ásahusaid bargguid. Nuppi dáfus sáhttet leat iešguđet lágan eiseválddit, ja dat sáhttá fas dagahit ahte lea váttis oažžut oktiiheiveheami buohkaiguin.</p>
<p>7.2.4 Gulahallančoahkkimat</p>
<p>Sámediggái lea dehálaš ovddidit gulahallama sámi ásahusaiguin, ja láhčit dili vai ásahusat ožžot vejolašvuođa ovdánit nanu fágalaš ásahussan. Ásahusain alddiineaset lea maiddái ovddasvástádus seailut ja ovdánit ásahussan.</p>
<p>Sámi ásahusat leat maid ohcalan lagat čuovvoleami ja gulahallama Sámedikkis, nu ahte Sámedikki vuordámušat ásahusaide bohtet ovdan vel čielgaseappot, ja vai ásahusat sáhttet čilget iežaset dárbbuid ja hástalusaid. 2014:s ja 2015:s leat čađahuvvon gulahallančoahkkimat muhtin sámi kulturásahusaiguin mat ožžot njuolggodoarjaga Sámedikki bušeahta bokte. Vásihusat dássážii leat hui buorit, ja dá lea juoga mainna háliidit joatkit. Áigumuš lea čađahit dákkár čoahkkima buot ásahusaiguin jeavddalaččat. Lassin diehtojuohkimii ja dasa ahte oahpásnuvvat buorebut, de lea oassin ulbmilis ahte ásahusat ja Sámediggi ovttas digaštallet makkár dárbbut ja hástalusat sis leat, ja makkár dárbbut ja hástalusat Sámis leat boahtteáigái.</p>
<p>Sámediggi oaidná ahte sáhttá leat ovdamunni standardiseret ja systematiseret osiid gulahallančoahkkimiin, vai dat buorebut addet ollislaš gova ásahusa dilis áiggi badjel. Sámediggi áigu maid árvvoštallat eanet ovttasbarggu ja oktiiordnema eará eaiggádiiguin/ stivranammadeddjiiguin sin  čoahkkimiin ásahusaiguin.</p>
<p>7.2.5 Váikkuhit ásahusaid gelbbolašvuođaloktemii</p>
<p>Lea dehálaš ahte sámi ásahusat stivrejuvvojit nannosit fágalaččat, ja ahte ásahuvvojit ceavzilis organisašuvdnan, dálá ja boahtteáiggi rievdademiid ja hástalusaid dihte. Sámedikki seminárat kulturásahusaid stivralahtuide ja beaivválaš jođiheddjiide mat ožžot doaibmadoarjaga Sámedikki bušeahta bokte lea okta doaibmabijuin mii lokte gelbbolašvuođa. Dán birra čuožžu maid muhtin muddui 7.1 kapihttalis Sihkkarastit fágalaččat nanu ásahusaid.</p>
<p>Mihtut ja strategiijat</p>
<p>Lea hástalussan Sámediggái bidjat mihtuid iežas váikkuhangaskaomiide ja reaidduide buotlágan kulturásahusaid ektui, ja boahtteáiggi mihtuid ektui. Seammás go dát fertejit dássejuvvot prinsihpaid ektui , ja eará almmolaš ja priváhta aktevrraid politihka ja bargovugiid ektui dán suorggis.</p>
<p>Lea dárbu geahčadit lagabui Sámedikki eaiggátvuođa prinsihpaid ja sámi kulturásahusaid hálddašeami, dása gullá maid dihtomielalašvuohta daid iešguđet rollaid birra mat Sámedikkis leat ja sáhttá oažžut dain iešguđet kulturásahusain Sámis. Dát bohtet leat bagadeaddji prinsihpat, muhto ferte aŋkke juohke áššis dahkat sierra árvvoštallama.</p>
<p>Sámedikki searvama dási ja eaiggátvuođahálddašeami ferte maid geahččat ovttas Sámedikki vejolaš resurssaid ektui ja hálddahuslaš bargonávccaid ektui. Dan oktavuođas sáhttá šaddat dárbu gelbbolašvuođaloktemii, ja doaibmabijuide mat lasihit profešunaliteahta eaiggáthálddašeamis.</p>
<p>Váldomihttomearri: Heivvolaš eaiggátvuohta kulturásahusain</p>
<p>Oassemihttomearit ja strategiijat</p>
<list><p type="listitem">Sámediggi galgá leat aktiivvalaš guhkitáiggi eaiggát mii váikkuha ásahusaid ovddideapmái</p>
</list><list><p type="listitem">Hábmet prinsihpaid Sámedikki eaiggátvuođahálddašeapmái</p>
<p type="listitem">Eanet aktiivvalaš geavaheapmi eaiggátčoahkkimiin</p>
<p type="listitem">Sihkkarastit fágalaš árvvoštallama go ođđa ásahusat bivdet mis eaiggátvuođa</p>
</list><list><p type="listitem">Organiserenmálle čielggaduvvo ovttas ásahusain</p>
</list><list><p type="listitem">Oasussearvi ávžžuhuvvo organiserenmállen boahtteáiggis</p>
</list><list><p type="listitem">Kulturásahusat mat leat aktiivvalaččat ja main lea stivra mas lea rievttes gelbbolašvuohta</p>
</list><list><p type="listitem">Čohkket stivrii olbmuid main lea viiddis fágalaš ja áigeguovdilis gelbbolašvuohta mii lea heivehuvvon ásahusa ovddidandárbbuide</p>
<p type="listitem">Govus ja rekruteren vejolaš stivralahtuin main lea fágalaš ja áigeguovdilis gelbbolašvuohta</p>
<p type="listitem">Oktiiheiveheapmi eará stivranammaduvvon orgánaiguin mihttomeriin olahit 40-60% sohkabealdási stivrraide</p>
</list><list><p type="listitem">Ovddidit Sámedikki ásahusčuovvoleami</p>
</list><list><p type="listitem">Čielgasit juolludanreivvet ásahusaide</p>
<p type="listitem">Geahččalit ortnega mas lea 3-jagá bargodokumeanta/ -šiehtadus</p>
<p type="listitem">Eanet heivehuvvon čuovvoleami ásahusain sturrodaga ja doaimmaid ektui</p>
<p type="listitem">Jeavddalaš ja systematiserejuvvon gulahallančoahkkimiid ásahusaiguin</p>
</list><p>7.3. Sihkkarastit sámi kulturásahusaide buriid rámmaeavttuid</p>
<p>Kulturpolitihkas leat organiseren ja bušeahttarámmat guovddážis ovdáneapmái ja doaibmanvejolašvuhtii kultursuorggis. Okta eavttuin jus sámi kulturásahusat galget sáhttit ovdánit, dahkkot nannoseabbon ja vuhtiiváldit iežas bargguid, lea ahte daidda addojit einnostahtti ja dohkálaš rámmaeavttut. Sámi ásahusat vásihit ain ollu váilevašvuođa ekonomalaš rámmaeavttuin go buohtastahttá dáža ásahusaiguin, mii fas mielddisbuktá stuora hástalusaid sihke doaimmaheapmái, fágalaš ovdáneapmái, áimmahuššamii ja kapasitehtii. Sámedikkis lea ipmárdus ásahusaide go lohket iežaset gierddoheapmin go galget sihkkarastit doarvái buriid rámmaeavttuid ja ovdánahttinvejolašvuođaid. Ásahusat leat čielgasat das ahte sii vásihit ahte bázahallet ovdánemiin.</p>
<p>Oppalaččat ferte ekonomalaš ovdáneami vejolašvuohta sámi kulturásahusaide unnimusat leat seamma dásis go buohtastahtti dáža ásahusat. Nu go mii diehtit, de ii leat dilli nu dál. Sámi ásahusat ja kulturdoaimmaheaddjit fertejit dasa lassin oažžut vejolašvuođa ávkkástallat iešguđet lágan prográmmain, ortnegiin ja ruhtadanvejolašvuođain, maiddái kulturealáhusaid siskkobealde. Dát lea earret eará kapasitehta- ja gelbbolašvuođahuksema birra.</p>
<p>Dat ahte Sámediggi oažžu ekonomalaš rámmaid ja doaibmanvejolašvuođa sáhttit nannet, ovddidit, buoridit ja vejolaččat hukset doarvái logu ja kategoriijaid/ sorttaid kulturásahusaid maidda sámi servodagas lea dárbu lagamus boahtteáiggis ja guhkit áigái, lea okta dain stuorimus hástalusain mat mis leat. Sámediggi áigu viidásetfievrridit barggu sihke politihkalaččat ja hálddahuslaččat guovddáš eiseválddiid ektui nannendihte Sámedikki ekonomalaš rámmaid ja doaibmanvejolašvuođa, ja dan bokte sáhttit nannet kulturásahusaid rámmaeavttuid.</p>
<p>Ovttasbargošiehtadusat fylkkasuohkaniiguin leat buoridan vejolašvuođa dihto doaimmaid ektui ja ovttasbargguid ektui. Muhto Sámedikkis leat maid hástalusat ovttasbarggu ektui regionála ja báikkálaš eiseválddiid ektui. Okta ášši lea movt sáhttit oažžut eará almmolaš orgánaid hukset ja bisuhit infrastruktuvrra sámi servodagain, dása gullet maid sámi kulturásahusat.</p>
<p>Ollu suohkanat leat dál, ja/ dahje bohtet leat maŋŋil suohkanođastusa, ruovttusuohkanat sámi kulturásahusaide. Ásahusat mat fállet kulturfálaldaga ja –vásihusaid  olles  suohkana álbmogii, lassin go dat leat bargosadjin ja vearrosisabuktin. Sámedikkis leat vuordámušat dasa ahte ruovttusuohkanat veahkehit dasa ahte ásahusain leat dohkálaš rámmaeavttut iežaset doaimmaide.</p>
<p>Eará rámmaeavttut go dat ekonomalaš eavttut, sáhttet váldot mielde fylkkasuohkaniid ja suohkaniid plánaide ja strategiijaide kultursuorggis. Sámediggi lea earret eará gulaskuddaninstánsa dákkár plánaide, ja sáhtt�</p>
<p>Dat ahte boahtit mielde njuolggodoarjja ortnegii sámedikki bušeahta bokte, lea geasuheaddjin kulturásahusaid rámmaeavttuide, go dat mielddisbuktá einnostahttima. Ráddjejuvvon ekonomalaš rámmaid dihte ferte Sámediggi álgoálggus vuoruhit buorideami ja nannema dálá ásahusain ortnegis ovdal go váldá searvái ođđa ásahusaid.</p>
<p>Sámedikkis leat vásihusat das ahte ásahusain mat váldojit njuolggodoarjjaortnegii, ferte leat organiserenmálle mii lea rabas ja oinnolaš. Ii leat ovdamearkka dihte vuogas ahte lea dušše okta olmmoš gii lea sihke stivra, beaivválaš jođiheaddji ja eaiggát.</p>
<p>Ásahusaide mat háliidit váldot mielde ortnegii, bidjá Sámediggi vuođđun ahte dain leat leamaš ollu doaimmat áiggi badjel, áinnas ahte sii vuos leat ožžon doarjaga ohcanvuđot ortnega bokte muhti jagiid, ja ahte sii sáhttet čájehit bistevaš ja dohkálaš doaimmaheami áiggi badjel, ja ahte ásahus deavdá Sámedikki eavttuid ja njuolggadusaid. Fágalaš árvvoštallan ferte leat vuođđun dasa, mas maiddái servodatávkki bealli ja mearkkašupmi leat vuođđun árvvoštallamis. Dákkár fágalaš ja formálalaš árvvoštallamat sáhttet váldit áiggi čađahit. Dan sivas árvvoštallojuvvo hábmet njuolggadusaid mas ođđa ásahus sáhttá evttohuvvot ortnegii mielde Sámedikki bušeahttašiehtadallamiid oktavuođas, muhto easkka jagi maŋŋil ásahus árvvoštallojuvvot váldot mielde bušehttii, fágalaš ja formálalaš árvvoštallamiid vuođul mat dan áiggis leat čađahuvvon.</p>
<p>Mii oaidnit ahte sáhttá leat dárbu vel buoret oktiiheiveheapmái siskkáldasat Sámedikkis, vai sáhttit buorebut čuovvolit ásahusaid. Sihke mii guoská njuolggodoarjagii ja iešguđet lágan ohcanvuđot doarjagiidda, dainna jurdagiin ahte muhtin ásahusain leat máŋgga lágan áššesuorggi ovtta dáhki vuolde, áššesuorggit maid sáhttá rátkit iešguđet ossodagaide Sámedikkis, nu go giella.</p>
<p>Mihtut ja strategiijat</p>
<p>Váldomihttomearri: Heivvolaš eaiggátvuohta kulturásahusain</p>
<p>Oassemihttomearit ja strategiijat</p>
<list><p type="listitem">Nannet bajit ekonomalaš rámmaeavttuid sámi kulturásahusaide</p>
</list><list><p type="listitem">Ráđđehusa ja Sámedikki ovddasvástádus sámi kultuvrii ja kulturásahusaide dahkko čielggasin bušeahttašiehtadallamiid bokte bealálaččaiguin.</p>
<p type="listitem">Váldit fárrui guovddáš eiseválddiid ja fágaetáhtaid oktasaš ovddidandihte sámi kulturásahusaid</p>
</list><list><p type="listitem">Regionála ja báikkálaš eiseválddit ovddidit oktasaš ovdáneami sámi kulturásahusain</p>
</list><list><p type="listitem">Váikkuhit dasa ahte ásahusat sihkkarastojuvvojit ruhtadeami olggobealde Sámedikki</p>
<p type="listitem">Čalmmustahttit regionála eiseválddiid ovddasvástádusa ovttasbargošiehtadusain fylkkasuohkaniiguin</p>
<p type="listitem">Váikkuhit dasa ahte ruovttusuohkaniin lea ovddasvástádus oktasaš ovdáneapmái sámi kulturásahusain</p>
</list><list><p type="listitem">Kulturásahusain mat ožžot njuolggodoarjaga Sámedikkis leat einnostahtti rámmaeavttut iežaset doibmii</p>
</list><list><p type="listitem">Hábmet njuolggadusaid vai bohtet njuolggodoarjjaortnega vuollái Sámedikkis</p>
<p type="listitem">Hábmet einnostahttivuođa organiserenmálles ja stivremis mii lea rabas ja oinnolaš kulturásahusain mat ožžot njuolggodoarjaga Sámedikkis</p>
<p type="listitem">Buorebut ollislaš čuovvoleapmi kulturásahusain koordinerema bokte siskkáldasat Sámedikkis</p>
</list><p>7.4. Sihkkarastit sámi kulturásahusaid dárbbuid dohkálaš lanjaide ja visttiide</p>
<p>Muhtin ásahuvvon sámi kulturásahusat eaiggádit visttiid main sii doaibmet. Máŋgga visttis lea dárbu buoridit lanjaid nu ahte sis leat dohkálaš lanjat dálá fágalaš gáibádusaid mielde dan doaimma ektui mii sis lea. Hástalus lea gávdnat ruhtadeami dákkár buoridemiide. Muhtin visttit leat maid bear unnit ja dakkár dilis ahte lea áibbas dárbbašlaš stuoridit dahje juo hukset áibbas ođđa visttiid. Eará kultur</p>
<p>Okta hástalusain mat kulturásahusain leat dál, lea ahte visttit eai leat dakkár dásis mat devdet fágalaš gáibádusaid, dahje mat leat dakkárat go gáibiduvvo nu ahte leat geasuheaddji deaivvadanbáikin, bargobáikin ja čájáhussan sámi kultuvrii. Strategiijaid ja ruhtadanvuođu hábmen divodit dálá visttiid, ja modeallaid hábmen movt ruhtadit ođđa sámi kulturvisttiid, nu go Stáhta viessoláigoruhtadanortnet, lea okta stuorimus hástalusain mat mis dál leat. Maiddái láigguid ruhtadeapmái lanjain ja visttiin doaibmadoarjaga bokte Sámedikkis sáhttet leat hástalussan Sámediggái.</p>
<p>Muhtin ásahusat leat vásihan ahte ožžot gáibádusaid priváhta láigoheddjiin go sii gáibidit ahte ásahus dahje Sámediggi fertejit dáhkidit go dahket guhkitáiggi láigošiehtadusaid. Dákkár guhkitáiggi dáhkideamit sáhttet leat váddásat go njuolggodoarjaga sturrodat ásahusaide juolluduvvo dušše jahkái hávális Sámedikki bušeahttamearrádusa bokte. Dákkár lágošiehtadusat fertejit oažžut earenoamáš árvvoštallama.</p>
<p>Lea dehálaš ahte sámi kulturásahusain leat ollu galledeaddjit ja geavahuvvojit báikkálaš olbmuin. Buorre čalmmustahttin ásahusain galbema bokte geaidnoguorain ja visttiin, sáhttá mielddisbuktit buoret heiveheami gehččiide ja geavaheddjiide.</p>
<p>Ollu kulturásahusaid visttiid hoiden lea ollu bázahallan Norggas, ovdamearkka dihte iešguđet lágan museavisttit, danin go ásahusat iešguđet lágan sivaid geažil eai leat vuoruhan rádjat ruđa dákkár doaimmaide. Dát guoská maid sámi visttiide. Boahtteáiggis bohtet leat olggosgolut dáidda.</p>
<p>Eará čuolbma – earenoamážit smávva sámi kulturásahusain mat eaiggádit visttiid muhto main eai soaitte leat fásta bargit, sáhttá leat ahte divodeamit ja hoiden visttiin dagaha doaimmaheami ovdii. Ovdamearkka dihte jus eanaš oassi doaibmadoarjagis ja olmmošlaš návccain manná dása.</p>
<p>Nappo lea ge jearaldat das ahte berre go visttiid/opmodagaid divodeapmi ja ođasmahttin gullat kulturásahusa doaibmamušaide, dahje galgá go váldodeaddu biddjojuvvot doaimmaide ja sisdollui.  Sáhttá dárbbašuvvot čielgasat earru dáid bargamušaid gaskkas.</p>
<p>Stáhta ortnega bokte  ođđa  kulturviesuid viessoláigoruhtadeami várás, de lea Sámedikkis ovddasvástádus jahkásaš doaibmadoarjagiin ja dan dáhkideamis, ja kulturásahus galgá ieš máksit viessoláiggu. Statsbygg gii oamasta vistti, fuolaha viessohoaiddárbálvalusaid ja bajásdoallá visttiid. Dát lea áigumuš plánejuvvon ođđavistti várás.</p>
<p>Prošeakta Bååstede – sámi kulturárbbi máhcaheapmi – lea čalmmustahttán hástalusaid dohkálaš čájáhuslanjaid ja magasiinnaid oktavuođas sámi museain. Prošeakta lea meroštallan 20 miljon ruvnnu uhcimus dárbun magasiinnaid divodemiide ja huksemii daidda dávviriidda mat galget máhcahuvvot sámi servodahkii. Dán dárbbu sáhttá muhtumassii gokčat dainna lágiin ahte ođđa visti huksejuvvo Saemien Sijte várás.</p>
<p>Lea maid oahpis ahte eai máŋga eará ge kulturásahusas leat sávahahtti/dohkálaš lanjat ja infrastruktuvra dasa ahte vuostáiváldit čájáhusaid ja lávdeovdanbuktimiid ja láhčit daid čađaheapmái.</p>
<p>Sámediggi lea guhká bargan muhtun huksenprošeavttaid čađahemiin, ja mii geahččalit doalahit buori gulahallama guoskevaš ásahusaiguin huksenproseassaid áiggi. Huksenproseassat galget gokčat dárbbu dohkálaš areálaide, heivvolašvuhtii, gáibádusaid bargobirrasii ja oppalaš hábmemii, energiijabeaktilvuođa ja birasgáibádusaid, ja nu viidáseappot. Dasa lassin berre visttiin leat dihto arkitektonalaš kvalitehta, vaikke vel ii dárbbaš ge</p>
<p>Beaivváš Sámi Našunálteáhter</p>
<p>Sámediggi ovttas Beaivváš Sámi Našunálteáhteriin bargaba oažžut ođđa teáhtervistti. Sámediggi lea bivdán Statsbygg plánet dan ođđa vistti. Latnja- ja doaibmaprográmma programmerenbargu lea válbmejuvvon. Meroštuvvon golut leat 130 – 200 miljovnna ruvnno. Sámediggi mearridii dievasčoahkkináššis SD 0</p>
<p>Saemien Sijte:</p>
<p>2015:s lea Kulturdepartemeantta addán Statsbyggii plánet doaimma ja prošekteret ođđa vistti Saemien Sijtii mas lea bajit goluidrámma 140 milj. ru. Ođđajagimánus 2016:s lea Statsbygg bures boahtán johtui dáinna prošeaktabargguin. Dakko bokte maid árvvoštallat eará heivvolaš viessosajiid. Prošekteren ja bietnaplánen dáhpáhuvvá eanas oasis 2016:s.</p>
<p>Nuortalaš musea:</p>
<p>Deanu- ja Várjjat museasiida ja Statsbygg leaba ođđajagemánus 2016:s Nuortalaš musea válbmenbarggu muttu loahpageahčen. Huksenproseassa lea leamaš gáibideaddji máŋga huksenteknihkalaš hástalusaiguin. Guhkit áiggi lei vistti sisáimmureguleren okta dain stuora hástalusain, danin go kulturhistorjjálaš áđaid čájáhus gáibida stáđis sisáimmu. Čoavddus dasa lei ahte geavahuvvo sisáibmoregulerejuvvon láseskábet vuosttaš jahkebeale 2016:s. Iežas čájáhusain bargojuvvo dál bures, ja rahpan lea vuordimis 2016:i áigodagas.</p>
<p>Várdobáiki:</p>
<p>Ođđasit organiseren lea loahpahuvvon ja dál lea Várdobáiki sámi guovddáš oasussearvi, mii lea eaktun leamaš álggahit prošeaktabargguin. Sámediggi lea addán 500 000 ru. merkejuvvon ruđain 2016 bušeahtas álggahit vistti prošekterema.</p>
<p>Sámi dáiddamusea:</p>
<p>Sámediggi áŋgiruššá áin duohtandahkat Sámi dáiddamusea prošeavtta viessoláigoortnega bokte, 2011 huksenprográmma vuođul maid Statsbygg lea dahkan.</p>
<p>Min ovttasbargu Statsbyggain lea vuođđuduvvon dan nala ahte geavahuvvo viessoláigoruhtadeapmi ođđa sámi kulturvisttiin. Dát mielddisbuktá ahte Sámediggi maŋŋil dohkkeheami departemeanttas, sáhttá addit barggu Statsbyggii, dahje eará láigoheaddjái, hábmet huksenprográmma mii sáhttá duohtandahkkot Statsbygga prošeaktamodealla mielde ja viessolágoortnega mielde. Dát mielddisbuktá ahte Kulturdepartemeanta dohkkeha johtui bidjama buot osiin ođđa vistehuksemis. Dán ii sáhte Sámediggi beare muddui stivret.</p>
<p>Sámi servodat lea ain ásahushuksendásis. Jus galgá sáhttit čoavdit hástalusaid sámi kulturásahusaid dárbbuin divodemiide, hoidemii, stuorideapmái ja ođđahuksemii, de lea vealtameahttun ahte maiddái Ráđđehus ja Stuoradiggi čuovvolit iežaset ovddasvástádusa.</p>
<p>Guhkitáiggi perspektiivvas sáhttá šaddat áigeguovdilin Sámediggái árvvoštallat molssaevttolaš váikkuhangaskaomiid ja čovdosiid dasa mii lea eanemus gánnáhahtti nu ahte sáhttit viiddidit iežamet doaibmanvejolašvuođa dán suorggis. Okta molssaeavttuin sáhttá leat hábmet geatnegahtti huksenprográmma ovttasbarggus Ráđđehusain. Eará molssaeaktu sáhttá leat ahte guorahallat lagabui vejolašvuođaid vuođđudit sierra huksenfitnodaga.</p>
<p>Mihtut ja strategiijat</p>
<p>Váldomihttomearri: Sámi kulturásahusat main leat dohkálaš lanjat ja visttit</p>
<p>Oassemihttomearri ja strategiijat</p>
<list><p type="listitem">Guhkitáiggi plánat ođđa visttiide/ lanjaide sámi kulturásahusaide</p>
</list><list><p type="listitem">Duohta geahčadeami ođđa visttiid/ lanjaid dárbbuin</p>
<p type="listitem">Lagas gulahallan guovddáš eiseválddiiguin vejolašvuođa birra duohtandahkat ođđa visttiid</p>
</list><list><p type="listitem">Einnostahtti ruhtadančovdosat visttiid divodeapmái dahje ođđahuksemii</p>
</list><list><p type="listitem">Čielggadit molssaevttolaš ruhtadan- ja organiserenmodeallaid ođđa visttiid huksema oktavuođas</p>
<p type="listitem">Ovttas Kulturdepartemeanttain ja Statsbyggain árvvoštallat buoridit viessoláigoruhtadanortnega</p>
</list><list><p type="listitem">Kulturásahusat main leat dohkálaš čájáhus- ja lávdereaiddut.</p>
</list><p>a) Bargat dan nala ahte kulturásahusain leat heivvolaš reaiddut láhčit vejolašvuođa čájáhusaide ja lávdečájálmasaid čađaheapmái.  Loahpaheapmi</p>
<list><p type="listitem">Sámediggi juolluda buori oasi ruđain sámi kulturásahusaide. Dát leat ásahusat mat eanaš áiggi leat ásahuvvon báikkálaš sámi áŋgiruššama bokte. Dat leat iešguđet sturrodagas, doaibmamis j</p>
</list><p>Mii leat dán dieđáhusas ovdanbuktán ja digaštallan váldohástalusaid mat sámi kulturásahusain leat. Dán vuođul leat hábmejuvvon áŋgiruššansuorggit, mihttomearit ja strategiijat Sámedikki politihkkii dán áššesuorggis.</p>
<p>8 Ekonomalaš ja hálddahuslaš váikkuhusat</p>
<p>Dieđáhus čuovvoluvvo jahkásaš bušeahtaid bokte mas doaibmabijut iešguđege mihttomeriid vuolde árvvoštallojuvvojit ja vuoruhuvvojit, maiddái ekonomalaš ja hálddahuslaš návccaid dárbu. Sámediggi árvvoštallá ráhkadit sierra doaibmaplána dieđáhusa čuovvoleapmái. Dieđáhusas lea guhkesáiggi perspektiiva, ja lea lunddolaš ođđasis geahčadit dieđáhusa golmma njealji jagi geahčen, árvvoštallan dihte lea go Sámediggi olahan daid mihttomeriid mat leat biddjojuvvon dieđáhusas.</p>
<p>Girjjálašvuohta/Gáldut</p>
<p>- Sámediggeráđi čilgehus sámi kulturásahusaid birra (2014)</p>
<p>- Sámediggedieđáhus sámi dáidaga ja kultuvrra birra (2013)</p>
<p>- Sámediggeráđi čilgehusa sámi museaid birra (2013)</p>
<p>- Sámediggeráđi čilgehusa kulturmuitosuodjaleami birra (2013)</p>
<p>- Sámediggeráđi dieđáhus sámi ásahusovddideami birra (2008)</p>
<p>- Ealáhusovddideapmi sámi servodagas – barggolašvuođa ja árvoháhkama birra davvin. Norut (2014)</p>
<p>- Norgga kulturindeaksa 2012. Bohtosat sámi guovllus. Telemarksforskning (2012)</p>
<p>-   Norgga kulturráđi čielggadus <span type="quote">“Arena, kunst og sted”</span> (2015).</p>
<p>- NOU 2013: Kulturčielggadus 2014.</p>
<p>- Norgga Kulturviessu Fierpmádat/Nettverk (NKN), interneahttasiidu.</p>
<p>- Bååstede – sámi kulturárbbi máhcaheapmi. Norgga Álbmotmusea, Sámediggi ja Kulturhistorjjálaš  musea. (2012)</p>
<p>- Kommunereformen og samiske interesser (2015). Sametinget.</p>
<p>Ealáhus- ja kulturlávdegoddi  -  004/16</p>
<p>Álgu   Sámedikki Ealáhus- ja kulturlávdegoddi lea meannudan ášši 18/16 Sámediggedieđáhus sámi kulturásahusaid birra.</p>
<p>Mearkkašumit</p>
<p>Mearkkašupmi  Mariann Wollmann Magga ja Per Mathis Oskal, B  B:</p>
<p>ICOM (International Council of Museums) mearridii čuovvovaš definišuvnna museaide 2007:s; A museum is a non-profit, permanent institution in the service of society and its development, open to the public, which acquires, conserves, researches, communicates and exhibits the tangible and intangible heritage of humanity and its environment for the purposes of education, study and enjoyment.</p>
<p>Maiddái sámi museat definerejuvvojit ICOM gáibádusa mielde bistevaš non-profit ásahussan mat galget dutkat, ođastit, hálddašit ja gaskkustit sihke ávnnaslaš ja ii-ávnnaslaš kulturárbbi, sihke oahpahusa ja návddašeami várás. Sámi museain lea viiddis servodatdoaibma muhto beare heajos ekonomalaš rámmat vuordámušaid ektui. Sámi museat leat dehálaš ásahusat mat doibmet dego lokomotiivat iežaset kulturárbbi čalmmustahttimii ja dutkamii, ja dego ofelažžan iežaset báikkálaš servodahkii. Museaid rámmaeavttut leat guhkit áiggi leamaš dohkketmeahttun unnit ja museaiskkadeapmi 2012:s duođašta ahte sámi museaid ja stuoraservodaga museaid gaskkas lea stuora erohus.</p>
<p>Lea dárbu sierra dieđáhussii sámi museaid stáhtusa birra ja vejolašvuođa birra buoridit dáid dehálaš kulturásahusaid dili. Dát láhttuguovttos oaivvildeaba ahte Kulturásahusdieđáhusa lunddolaš čuovvoleapmin ferte leat sierra dieđáhus sámi museaid várás  .</p>
<p>Mearkkašupmi Arthur Tørfoss:s, Ovddádusbellodat:</p>
<p>Sámediggi lea mearridan čuovvovaš bajimuš mihttomeari:</p>
<p><span type="quote">“Iešguđetlágan ja nanu sámi kulturásahusat mat lea mielde seailluheame, ovdánahttime ja ođasmahttime sámi servodaga ja kultureallima.”</span></p>
<p>Dán miellahtus lea čuovvovaš árvalus buoridit bajimuš mihttomeari dán áššesuorggis:</p>
<p><span type="quote">“  Nanu kulturásahusat mat váikkuhit seailluhit ja gaskkustit sámi dáidaga ja kultuvrra  ”</span></p>
<p>Duogáš dása lea ahte áimmahuššat kulturmuittuid gáibida nanu fágabirrasa ja gelbbolašvuođa. Ovdalii go ruovttoluotta máhcahit sámi kulturárbbi norgga álbmotmuseas dien guđa sámi museai, ferte baicca jearrat leat go dat rievttes váikkuhangaskaoapmi ahte diet guhtta smávva sámi musea galget gozihit dán kulturárbbi.</p>
<p>Mihttomearri ferte leat ahte sámi kulturárbi áimmahuššo buori ja dohkálaš vugiin boahttevaš buolvvaide, čájáhusaid bokte mat buktet máhtu ja áddejumi álbmogii, eaige čihkkojuvvo boaittobeale báikkiide. Ii leat maid makkárge vuođđu dasa ahte sámi dáiddárat ja sámi dáidda dárbbaša sierra, giddejuvvon arenaid.</p>
<p>Kulturviesut ja eará arenat mat doaimmahit ja čájehit filmmaid, visuála dáidaga, teáhtera, ja girjjálašvuođa, šaddet nannoseappot go leat seammá arenas gos árbevirolaš dáža ja olgoriika dáidda,  kultuvra ja girjjálašvuohta.</p>
<p>Dát miellahttu oaivvilda danne ahte ráđđi ferte máhccat ruovttoluotta ođđa dieđáhusain man vuođđu lea stuorat searvegeavaheapmi ja nannosit ovttasbargu kulturgaskosteddjiiguin ja kulturseailluheaddji ásahusaiguin mat gávdnojit, ja dasto vel oktiisajustuvvon museadoaibma.</p>
<p>Evttohusat</p>
<p>Evttohus Norgga Sámiid Riikkasearvvi (NSR) lahtuin  Mathis N. Eira, Nora Bransfjell ja Tor Gunnar Nystad  ,   Norgga Sámiid Riikkasearvvi  /Sámeálbmot bellodaga (NSR/SáB) lahtus Christina Henriksen, bargiidbellodaga (BB  ) lahtuin  Mariann Wollmann Magga, Per Mathis Oskal  ,  Nordkalottfolket lahtus Kjetil Romsdal,  Johttisápmelaččaid listtu lahtus  Per A. Bæhr ja  Dáloniid listtu lahtus  Nils Anders Rasmus:</p>
<p>Evttohus 1</p>
<p>6. Bajimuš dási mihttomearit sámi kulturásahusaide</p>
<p>6.2 Earát main lea ovddasvástádus</p>
<p>Stáhta eiseválddit 4. teakstaoasis rievdaduvvo čállinmeattáhus 3. cealkagis: <span type="quote">«Visttit láigohuvvojit…»</span></p>
<p>Evttohus  Bargiidbellodaga (BB  ) lahtuin  Mariann Wollmann Magga, Per Mathis Oskal  ,   Norgga Sámiid Riikkasearvvi (NSR) lahtuin  Mathis N. Eira, Nora Bransfjell ja Tor Gunnar Nystad  ,   Norgga Sámiid Riikkasearvvi  /Sámeálbmot bellodaga (NSR/SáB) lahtus Christina Henriksen,  Johttisápmelaččaid listtu lahtus  Per A. Bæhr ja  Dáloniid listtu lahtus  Nils Anders Rasmus:</p>
<p>Evttohus 2</p>
<p>Ođđa 1. – 3. cealkkaoassi, boahtá ráđi evttohusa sadjái</p>
<p>1 Álggahus</p>
<p>Dáinna dieđáhusain áigu Sámediggi ovddidit bajimus dási ja láidesteaddji politihka sámi kulturásahusaide  .</p>
<p>Váldomihttomearri dieđáhusain lea addit láidestemiid ja háhkat einnostahttivuođa sámi kulturásahusaide, vai dat sáhttet vuhtiiváldit sin rolla dehálaš servodataktevran sámi dáidaga ja kultuvrra seailluheamis ja ovddideamis. Sámediggi bidjá fokusa sámi kulturásahusaid rámmaeavttuide, ovdánanmuniid ja servodatrolla. go geahččá dálá stáhtusa, de sáhttit mii dustet hástalusaid ja dárbbuid mat bohtet boahtteáiggis. Sápmi lea girjái ja viiddis, ja sámi servodat lea ain hukseme ásahusaid. Sámi servodat lea ain ovdáneame ja sámi giela ja kultuvrra ealáskahttin leat olahan ođđa geográfalaš guovlluide. Dát lea mielddisbuktán ahte dárbbut, vuordámušat ja jearahallan kulturásahusaide lea lassánan gávpogiin ja mearrasámi guovlluin  .</p>
<p>Dát guoská maid fágalaš ásahusaid spesialiseremii, nu go teáhteriin, dáidagis ja museain, Jus Sámediggi galgá sáhttit láhčit dili vuostáiváldit dálá ja boahtteáiggi hástalusaid ja dárbbuid, de áigut mii čielggasindahkat maid mii háliidit. Čađaheapmi galgá doaibmat ovttas stáhtalaš, regionála ja suohkanlaš eiseválddiiguin ja ovttasráđiid kulturásahusaiguin  .</p>
<p>Ođđa 3. cealkkaoassi, boahtá ráđi evttohusa sadjái</p>
<p>Sámedikki bajit mihttomearri áššesuorgái lea <span type="quote">“Iešguđetlágan nanu sámi kulturásahusat mat lea mielde seailluheame, duođašteame, dutkame, gaskkusteame, ovdánahttime ja ođasmahttime sámi  servodaga, dan giela ja ealáhus- ja kul</span>.</p>
<p>Ođđa 5. cealkkaoassi, boahtá ráđi evttohusa sadjái</p>
<p>Eaktu olahit dáid mihttomeriid lea bidjat fokusa fágalaččat nanu ásahusaide, main leat buorit doaimmat main lea kvalitehta, viidát ovttasbargat, buorre stivren ja jođiheapmi, beaktilis resursageavaheapmi, buorre hálddašeapmi ja eaiggáduššan, vuogas visttit ja infrastruktuvra  .</p>
<p>Ođđa 6. cealkkaoassi, boahtá ráđi evttohusa sadjái</p>
<p>Sámedikki deháleamos váikkuhangaskaoamit áŋgiruššansurggiid olaheamis leat min ekonomalaš váikkuhangaskoamit, eaiggáduššan ja gulahallan ja ovttasbargu eará almmolaš eiseválddiiguin ja guoskevaš ásahusaiguin. Sámediggi áigu hábmet strategiijaid ja eanet doaimmaid čuovvolandihte áŋgiruššansurggiid ja viiddidit min doaibmanvejolašvuođa boahtteáiggis  .</p>
<p>Evttohus 3</p>
<p>4. Proseassa</p>
<p>Maŋimus teakstaoassái lasihuvvo ođđa nubbimaŋimus cealkka:</p>
<p>Maiddái lea mearkkašupmi dain jahkásaš bušeahttadárbbuin maid kulturásahusat árvalit, čájehit dárbbuid já hástalusaid ásahusaide  .</p>
<p>Evttohus 4</p>
<p>Musea suorgi:</p>
<p>Cealkka rievdaduvvo nu ahte dat šaddá ná:</p>
<p>Sámi museat leat iešguđet áiggi álggahuvvon ja sturrodagas, ja doibmet ovttas eará sámi kulturásahusaiguin geađgejuolgin sámi servodagain.</p>
<p>Bååstede - sámi kulturárbbi ruovttoluotta fievrrideapmi.</p>
<p>Cealkka mii álgá ná: Odne lea Sámediggi mii doarju ….,</p>
<p>rievdaduvvo dánin</p>
<p>Sámediggi doarju barggu 1 miljon ruvnnuin jahkásaččat. Dasa lassin ahte juolluduvvojit unnit prošeaktadoarjagat eará ásahusain.</p>
<p>Lasáhus maŋimus cealkágii:</p>
<p>Dát guoská sihke vurkensajiid huksemii ja ieš sirdinprosessii.</p>
<p>Evttohus 5</p>
<p>Čk. 5.1 Bajitdási čilgehus rollas, doaimmas ja mearkkašumis</p>
<p>Vuosttaš teakstaaoassi:</p>
<p>Ođđa 2. ja 3. cealkka</p>
<p><span type="quote">«Dat leat deaŧalaččat dasa ahte čájehit sámi leahkima ja gaskkustit olggosguvlui oktasaš árvvuid ja guottuid. Dat mii vuolgá dakkár doaimmain ja sisdoalus mii čatnasa sámi gulvlui ja kultuvrii, lea dat mii vuosttažettiin gaskkusta dáid árvvuid ja guottuid»</span></p>
<p>2. cealkka (ođđa 4. cealkka) rievdaduvvo dánin:</p>
<p><span type="quote">«Nu dat leat dasto deaŧalaš barggaheaddjit …………..»</span></p>
<p>Evttohus 6</p>
<p>5.2 Sámi servodathuk  s  en, demoktatiija ovdáneapmi, ásahusaid servodatrolla.</p>
<p>5. teakstaaossi</p>
<p>Ođđa 2. cealkka:</p>
<p>Sámi ásahusat galget leat buoremusat ráhkkanuvvon dasa ahte doaibmat sámi servodaga ja sámi kultuvrra ambassadevren ja áirrasin. Sii leat mielde duođašteamen, buvttadeamen, ovddidamen ja gaskkusteamen dáidaga, kultuvrra ja kulturárbbi, ja láhčimin dáiddáriidda ja kulturdoaimmaheddjiide.</p>
<p>Evttohus 7</p>
<p>5.3 Kulturásahusat mat ožžot njuolggadoarjaga sámedikki bušeahtas</p>
<p>Riddu Riđđu festivála ja Davvi álbmogiid guovddáš váldojuvvojit mielde kártii mii čájeha daid sámi kulturásahusaid mat ožžot njuolggadoarjaga sámediggebušeahta kulturkapihttalis.</p>
<p>Evttohus 8</p>
<p>Kulturguovddážat/máŋggageavahusviesut/kulturviesut/deaivvadanbáikkit</p>
<p>2. teakstaaossi rievdaduvvo dánin:</p>
<p>Sámi servodagas leat máŋggalágan ásahusat ja eará orgánat namuhuvvon dáidda- ja fágasuorggis, muhto gokčan dihtii dárbbu ja oažžut álggahuvvot servodatdoaimmaid, de váilot ain ásahusat muhtun surggiin. Oanehisáiggi perspektiivvas mii árvvoštallat ahte darbbašuvvo našunálalaččat heivvolaš Sámei dáiddamusea ja sámi fágabiras juoigama ja musihka várás.</p>
<p>Eanet ja eanet sápmelaččat válljejit ássat gávpogiidda, gos maiddái sámi studeanttat ásset. Dál leat juo vuordámušat oažžut eanet sámi deaivvadanbáikkiid ja kulturarenaid čoahkkebáikkiin ja gávpogiin, ja guovlluin gos sámi leahkin ja identitehta ealáskahttojuvvo.</p>
<p>Evttohus 9</p>
<p>Čuokkis 7.1, 2. teakstaoassái lasáhusa maŋŋá 1. cealkaga šaddá ná</p>
<p>Giella lea deaŧalaš oassi sámi kultuvrras ja Sámedikki mihttomearri ealli sámi gielaid ektui galgá dávistuvvot sámi kulturásahusain. Sámegiela geavaheapmi kulturásahusain lea mielde dahkamin sámi giellagelbbolašvuođa ovdun ja bajideamen sámegiela  .</p>
<p>Ođđa maŋimus cealkka:</p>
<p>Ii ovttage kulturásahusas leat lulli- ja julevsámegiella bargogiellan, ja Sámediggi ferte vuoruhit rámmaeavttuid dasa ahte loktet lulli- ja julevsámegiela bargogiela lulli- ja julevsámi kulturásahusain  .</p>
<p>4. teakstaaossi, lasáhus maŋŋá maŋimus cealkaga</p>
<p>Dakkár erohus dáiddášii maid leat mielde háhkamin ovdánahttingelbbolašvuođa ásahusaide. Vaikke vel Sámedikkis ii leat ge váldi dahje ii háliit stivret ásahusaid bargiidpolitihka, de dat lea bealli maid galggašii atnit muittus  .</p>
<p>Oađđa oassemihttomearri maŋŋá oassemihttomeari 1:</p>
<p>2.  Sámegiella kulturásahusaid bargogiellan</p>
<p>a)  Lulli- ja julevsámi kulturásahusat vuoruhuvvojit dan mihttomeari vuođul ahte kulturáshusain galgá lulli- ja julevsámegiella leat bargogiellan  .</p>
<p>Gč 5. Kulturásahusat main lea čielgaseappot servodatbargu/-rolla Ođđa čuokkis b) <span type="quote">«Gulahallat báikkálaš ja regionála eiseválddiiguin áshit ja ovddidit deaivvadanbáikkiid čoahkkebáikkiin ja gávpogiin, ja dakkár guovlluin gos sámi leahkin ja identitehta ealáskahttojuvvo»</span></p>
<p>Ođđa oa  s  semihttomearri lo  a  hpas</p>
<p>7.1 Sihkkarastit fágalaččat nana sámi kulturásahusaid</p>
<p>Oassemihttomearit ja strategiijat</p>
<p type="listitem">Sámi kulturásahusat main lea guorre gulahallan ja návccat gaskkusti sámi árvvuid ja guottuid</p>
<p>a) Ráhkadit strategiijaid buori geavaheaddjimielváikkuheapmái ja geavaheaddjioktavuhtii</p>
<p>b) Ráhkadit strategiijaid doaimmaid ja sisdoalu gaskkusteapmái</p>
<p>c) Ráhkadit strategiijaid buori gulahallamii ja gaskkusteapmái sosiála mediaid bokte</p>
<p>Rievdadus čuoggás 7.2 – eaiggátvuođa čuoggálisttas</p>
<p>Bustávat c ja d sihkkojuvvojit</p>
<p>Čuoggát 7.2.3 ja 7.2.4 sirdojuvvojit kapihttalii 7.3 (ođđa 7.3.1 ja 7.3.2)</p>
<p>Ri  e  vdadus: 7.2.5 Mihtut ja strategiijat</p>
<p>Čuokkis 3 c) rievdaduvvo dánin:</p>
<p>Oktiiheiveheapmi eará stivranammaduvvon orgánaiguin  nu ahte  40-60% sohkabealdás  s  i stivrrai  n ollašuhttojuvvo</p>
<p>7.3 Ođđa maŋimus cealkka maŋimus teakstaoasis</p>
<p>Sámedikki ás  a  husčuovvoleapmi sáhttá ovdamearkkadihtii dahkojuvvot</p>
<p>a) Juolludusreivviin dahje bargamušdokumeanttaiguin juolludeami oktavuođas</p>
<p>b) Gulahallančoahkkimiiguin</p>
<p>Čuokkis 4 sirdojuvvo 7.3 čuoggái.</p>
<p>Ri  e  vdadus 7.3 lea ná:</p>
<p>Oassemihttomearri 4</p>
<p>1. Sámi kulturásahusaid bajimus ekonomalaš rámmaeavttuid nannen</p>
<p>a) Sámediggi bargá strategalaččat beassat bušeahttašiehtadallanposišuvdnii Ráđđehusain</p>
<p>Ođđa čuokkis</p>
<p>3 d) Ráhkadit njuolggadusaid mihttomearreraporterema várás</p>
<p>7.4 Sihkkarastit sámi kulturásahusid dárbbu dohkálaš lanjaide ja visttiide</p>
<p>12. teakstaaossi</p>
<p>Ođđa 3. cealkka: <span type="quote">«Dakkár prográmmas evttoha Sámediggi ahte 20 % jahkásaš juolludemiin stáhtabušeahta bokte kulturviesuid huksemii, merkejuvvo sámi kultuviesuid čuovvoleapmái »</span>.</p>
<p>3. oassemihttomearri rievdaduvvo dánin:</p>
<p>3. Kulturásahusat dohkálaš čájáhus- ja lávdevejolašvuođaiguin ja geasuheaddji deaivvadanbáikkiiguin</p>
<p>Ođđa oassečuokkis b) Bargat dan ala ahte ovddiduvvojit sámi deaivvadanbáikkit gávpogiin main leat heivvolaš lanjat, ja dakkár guovlluin gos sámi leahkin ja identitehta ealáskahttojuvvo.</p>
<p>NSR, NS  R/SÁB, BB ja J  L evttohus:</p>
<p>Evttohus 10</p>
<p>6. Bajimuš dási mihttomearit sámi kulturásahusaide</p>
<p>6.2 Earát main lea ovddasvástádus</p>
<p>Báikkálaš eiseválddit</p>
<p>5. teakstaaossi: Ođđa 3. cealkka:</p>
<p><span type="quote">«Gaskkusteapmi ja diehtojuohkin sámi giela ja kultuvrra birra majoritehtaservodahkii lea maid dea�</span></p>
<p>Evttohus 11</p>
<p>9. Ekonomalaš ja hálddahuslaš váikkuhusat</p>
<p>Nubbi cealkka rievdaduvvo dánin: Sámediggi áigu čuovvolit doaibmaplánaiguin daid iešguđetgelágan ásahusaid dieđáhusa čuovvolemiin.</p>
<p>NSR ja Johttisápmelaččaid listtu evttohus:</p>
<p>Evttohus 12</p>
<p>5.4 Kulturásahusaid kategoriseren</p>
<p>4. teakstaoassi sihkkojuvvo.</p>
<p>BB ja Dáloniid listta evttohus:</p>
<p>Evttohus 13</p>
<p>5 Stáhtus</p>
<p>5.4 Kulturásahusaid kategoriseren. Girjjálašvuođasuorgi 6. cealkka:</p>
<p>Sáni doaibmadoarjaga sadjái biddjojuvvo sátni gelbbolašvuođadoarj  aga</p>
<p>2 maŋimus cealkaga sihkkojuvvojit</p>
<p>BB evttohus:</p>
<p>Evttohus 14</p>
<p>Boahtá 1 Álggahusa sadjái</p>
<p>Dáinna dieđáhusain áigu Sámediggi ovddidit bajimus dási ja láidesteaddji politihka kulturásahusaide  .</p>
<p>Váldomihttomearri dieđáhusain lea addit láidestemiid ja háhkat einnostahttivuođa sámi kulturásahusaide, vai dat sáhttet vuhtiiváldit sin rolla dehálaš servodataktevran sámi dáidaga ja kultuvrra seailluheamis ja ovddideamis. Sámediggi bidjá fokusa sámi kulturásahusaid rámmaeavttuide, ovdánanmuniid ja servodatrolla. go geahččá dálá stáhtusa, de sáhttit mii dustet hástalusaid ja dárbbuid mat bohtet boahtteáiggis. Sápmi lea girjái ja viiddis, ja sámi servodat lea ain hukseme ásahusaid. Sámi servodat lea ain ovdáneame ja sámi giela ja kultuvrra ealáskahttin leat olahan ođđa geográfalaš guovlluide. Dát lea mielddisbuktán ahte dárbbut, vuordámušat ja jearahallan kulturásahusaide lea lassánan gávpogiin ja mearrasámi guovlluin  .  Dát guoská maid fágalaš ásahusaid spesialiseremii, nu go teáhteriin, dáidagis ja museain, Jus Sámediggi galgá sáhttit láhčit dili vuostáiváldit dálá ja boahtteáiggi hástalusaid ja dárbbuid, de áigut mii čielggasindahkat maid mii háliidit. Čađaheapmi galgá doaibmat ovttas stáhtalaš, regionála ja suohkanlaš eiseválddiiguin ja ovttasráđiid kulturásahusaiguin  .</p>
<p>Dieđáhus čilge oanehaččat otná dili, guoskkaha fáttáid nugo kulturásahusaid ovdáneami, nanusmahttima ja ealáskahttima ja makkár ovddasvástádus Sámedikkis galgá leat dán barggus. Dás čilgejuvvojit čuolmmat, ja mihttomearit ja áŋgiruššansuorggit. Dás digaštallojuvvojit maiddái strategiijat boahttevaš politihkkii  .</p>
<p>Sámedikki bajit mihttomearri áššesuorgái lea <span type="quote">“Iešguđetlágan nanu sámi kulturásahusat mat lea mielde seailluheame, duođašteame, dutkame, gaskkusteame, ovdánahttime ja ođasmahttime sámi servodaga, dan giela ja ealáhus- ja kultureallima.”</span></p>
<p>Vai dan mihttomeari galgat olahit,de leat vuoruhan vihtta áŋgiruššansuorggi. Dáid leat válljen otná ja boahtteáiggi hástalusaid ja dárbbuid vuođul. Dieđáhusa áŋgiruššansuorggit leat  :</p>
<p>Viđát teakstaoassái lasihuvvo áŋgiruššansuorgi: ovddideapmi ja hutkka sámi kulturásahusain. Teaksta de šaddá ná:</p>
<list><p type="listitem">Sámi kulturásahusat main leat buorit rámmaeavttut</p>
<p type="listitem">Sámi kulturásahusain heivvolaš eaiggátvuohta</p>
<p type="listitem">Fágalaččat nanu sámi ásahusat</p>
<p type="listitem">Ovddideapmi ja hutkka sámi kulturásahusain</p>
<p type="listitem">Sámi kulturásahusat main leat dohkálaš visttiid ja lanjat</p>
</list><p>Eaktu olahit dáid mihttomeriid lea bidjat fokusa fágalaččat nanu ásahusaide, main leat buorit doaimmat main lea kvalitehta, viidát ovttasbargat, buorre stivren ja jođiheapmi, beaktilis resursageavaheapmi, buorre hálddašeapmi ja eaiggáduššan, vuogas visttit ja infrastruktuvra.</p>
<p>Sámedikki deháleamos váikkuhangaskaoamit áŋgiruššansurggiid olaheamis leat min ekonomalaš váikkuhangaskoamit, eaiggáduššan ja gulahallan ja ovttasbargu eará almmolaš eiseválddiiguin ja guoskevaš ásahusaiguin. Sámediggi áigu hábmet strategiijaid ja eanet doaimmaid čuovvolan dihte áŋgiruššansurggiid ja viiddidit min doaibmanvejolašvuođa boahtteáiggis  .</p>
<p>Dieđáhus lea guovtteoasat: Vuosttaš oasis čilget sámi kulturásahusaid stáhtusa, čilget makkár rámmaid siskkobealde mii bargat ja makkárat dat leat, makkár máhttovuođđu mis lea ja eará. Nuppi oasis mii digaštallat ovdánahttima ja guhkesáiggi mihttomeriid, strategiijaid, ja áŋgiruššansurggiid boahttevaš politihkkii guoskevaš áššesuorggis</p>
<p>Evttohus 15</p>
<p>Juoigan/musihka suorgi, guoská maid festiválaide:</p>
<p>Čuovvovaš cealkagat sihkkojuvvojit: Ohcanvuđotdoarjagiid bokte addo doarjja musihkka almmuhemiide, johttimátkkiide, ja bálkáhemiide. Ja maiddái eará festiválaide ja doaluide gos sámi musihka ja luohti leat oassin.</p>
<p>Evttohus 16</p>
<p>Rievdadus  7.2.1 3.  tekstaoassi šaddá ná</p>
<p>Gažaldat gieđa guhkkosaš prinsihpa goziheamis sáhttá boahtit ovdan organisašuvdnavuogi válljemis, danne go eaiggádiin leat iešguđege doaimmat ja rollat iešguđege organisašuvdnavugiin. Sámediggi ii hálit detáljadásis muddet dahje bidjat gohččosiid ásahusaid doaimmaide. Iešeaiggátvuođđusas lea vuođđudeddjiin hui uhccán váikkuhanfápmu earret njuolggadusain mearriduvvon stivranammadanválddi, ja lea dalle dakkár organisašuvdnamálle mii fuolaha bures dan prinsihpa ahte gaska galgá leat gieđaguhkkosaš. Háliidit gulahallat ásahusaiguin, ja ásahusat ožžot ieža guorahallat iežaset plánaid ja hástalusaid Sámedikkiin. Dalle sáhttit oažžut ovdan muddejuvvon mihttomeriid ja rámmaid mat maiddái dávistit daid áigumušaide mat Sámedikki politihkas leat suorggis.</p>
<p>Evttohus 17</p>
<p>Ođđa áŋgiruššansuorgi (4)</p>
<p>Sámi kulturásahusaid ovddideapmi ja ođđaháhkan</p>
<p>Dán dieđáhusa barggu bokte leat mii ožžon diehtit dárbbuid ovddideapmái ja ođđaháhkamiid vejolašvuođaid birra sámi kulturásahusain maid birra dieđáhus lea. Sámediggi lea maid dovddastan dárbbu bidjat fokusa doaimmaide ja sisdollui, ja dat eaktuda ahte lassin kulturásahusaid mearriduvvon doaimmaide, de ferte daidda maid addot vejolašvuohta ovdánit ja ođđahuksemii iežaset fágasurggiid siskkobealde.</p>
<p>Ásahusaid fágasuorggit bidjet eavttuid ovddideapmái, vejolašvuođaide ja makkár surggiin ođđaháhkan sáhttá čađahuvvot.</p>
<p>Stáhtalaš, regionála ja suohkanlaš ovttasbargu</p>
<p>Jus dát galgá leat vejolaš, de fertejit buot eiseválddit geahččat iežaset rolla ja makkár ortnegat dasa sáhttet váikkuhit. Dát sáhttet leat dálá prográmmat maidda váldo sámi perspektiiva sisa dahje ekonomalaš ortnegat mat smávva rievdademiin fátmmastit sámi kulturásahusaid hástalusaid maid dat leat gaskkustan gulahallančoahkkimiid, gulaskuddancealkámuščoahkkimiid dahje bušeahttadárbbuid oktavuođain. Eanet fokus dása ovttasbargošiehtadusaid bokte suohkaniiguin leat čovdosat addit sámi kulturásahusaide buriid ovdánanvejolašvuođaid go váldá vuhtii sihke ásahusaid gelbbolašvuođa ja návccaid, seammás go ásahusa doaimmaheapmi sáhttá dahkkot stuorit oassin suohkana fálaldagain.  Sámi kulturváldobáikkit, gos jahkásaččat nammaduvvo okta kulturoaivegávpot, lea vuogádat mii čalmmustahttá viidát sámi kultuvrralaš girjáivuođa, ja gos sámi kulturásahusat sáhttet plánet, ovddidit ja čađahit ođđahutkkus jurdagiid. Dása ferte láhččojuvvot dakkár málle mii čielggada vuordámušaid sihke Sámedikkis ja suohkanis/ gávpogis dan birra mii galgá čađahuvvot ja ruhtadeapmi osiin doaibmabijuin. Galgá maid láhččojuvvot dilli máhttoháddjemii vai beavttálmahttá doaibmabijuid.</p>
<p>Riikkaidgaskasaš barggut</p>
<p>Kulturovttasbargu riikkarájáid rastá lea okta deháleamos doaimmain álbmogis- álbmogii ovttasbarggus. Ollu kultuvrralaš ilbmanemiin nu go musihkka, teáhter, filbma ja museaid gaskkusteapmi historjjás, lea máilmmiviidosaš mearkkašupmi ja lea mielde hukseme oktavuođa riikkarájáid rastá. Riikkaidgaskasaš Sámi Filbmainstituhtas lea juo dákkár rolla, ja dán rollii sáhttá addot eanet ovdánanvejolašvuohta dihto áŋgiruššamiid bokte ovttasbarggus sihke</p>
<p>Mihtut ja strategiijat</p>
<p>Váldomihttomearri: Eanet sámi kulturásahusat leat oidnosis nationálalaččat ja riikkaidgaskasaččat</p>
<p>Oassemihttomearri 1: Sámi kulturásahusat leat oidnosis sihke regionála ja nationála dásis</p>
<p>Strategiijat:</p>
<p>Divodit ovttasbargošiehtadusaid suohkaniiguin ja fylkkasuohkaniiguin</p>
<list><p type="listitem">Dovdát kultursurggiid maid sáhttá váldit mielde šiehtadusaide</p>
<p type="listitem">Ovttasbargat dihto kulturprošeavttaiguin</p>
</list><p>Bidjat johtui pilohtaprošeavttaid main lea jahkásaš <span type="quote">“sámi kulturoaivegávpot”</span></p>
<list><p type="listitem">Doarjut doaimmaid mat leat oaivvilduvvon sámi kulturoaivegávpogiidda</p>
<p type="listitem">movttiidahttit suohkaniid, gávpogiid ja báikkiid šaddat sámi kulturoaivegávpogin.</p>
</list><p>N  annet gelbbolašvuođa ja bargonávccaid sámi kulturásahusain vai nákcejit čađahit ovttasbargoprošeavttaid nationála dásis</p>
<list><p type="listitem">Prošeaktaruhtadeapmi</p>
<p type="listitem">Ovttasbargu kultur- ja oahpahusásahusaid rájáid rastá.</p>
</list><p>Váikkuhit eanet ovttasbargui eará ásahusaiguin čájehit ja gaskkustit dáidaga ja kultuvrra.</p>
<list><p type="listitem">Rájáid nanosmahttit gaskal dábálaš doaimma ja ohcanvuđot ortnegiin.</p>
<p type="listitem">Fágarasttildeaddji prošeavttat</p>
</list><p>Oassemihttomearri 2: Lassi interregionála/riikkaidgaskasaš ovttasbargu</p>
<p>Strategiijat:</p>
<p>Aktiivvalaččat bargat oažžut eanet ovttasbargo- ja ovttasdoaibmanarenaid</p>
<p type="listitem">Álggahit interregionála ja riikkaidgaskasaš fágalaš daidda- ja kulturarenaid</p>
<p type="listitem">Váikkuhit kulturásahusfierpmádagaid álggaheapmái</p>
<p>Váikkuhit čađahit nationála ja riikkaidgaskasaš ovttasbargoprošeavttaid</p>
<p type="listitem">Leat láidesteaddji hukset gelbbolašvuođa sámi kulturásahusaid ja olgguldas ovttasbargoguimmiid siskkáldas čađaheapmái</p>
<p type="listitem">Rahkadit doaibmaplána nannen dihte riikkaidgaskasaš ipmárdusa kulturásahusaid barggus</p>
<p>Váikkuhit fágalaš huksemii oaidnin dihte eará relevánta álgoálbmogiid ásahusovdáneami mii guoská fierpmádathuksemii ja gealbolonohallamii</p>
<p type="listitem">Čuovvolit guoskevaš doaimmaid ja prošeavttaid</p>
<p>Oassemihttomearri 3: Lassi ođđahutkantákta sámi kulturásahusaid ásahusain</p>
<p>Strategiijat:</p>
<p>Váikkuhit ahte eanet sámi kulturásahusain leat doarvái fágalaš ja hálddahuslaš resursat.</p>
<p type="listitem">gelbbolašvuođa nannet jođihangottis, ekonomiijas, kvalitehtavuogádagas ja prošeaktastivrenvugiin.</p>
<p type="listitem">Láhčit dili lasi fágalaš gealbolasiheapmái.</p>
<p>Álggahit gealbolasihandoaimmaid riikkaidgaskasaš prošeavttaid oassálastimis ja čađaheamis</p>
<p type="listitem">Váikkuhit gealbolasiheapmái gaskal sámi ja eará álgoálbmotásahusaid ja –joavkkuid.</p>
<p>Láhčit dili fierpmádathuksemii ovttas eará relevánta álgoálbmotásahusaiguin</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat:</p>
<p>Sámediggi doarju muđui sámediggeráđi mearrádusárvalusa</p>
<p>EKL  - Mearr  ádus  :</p>
<p>Sámedikki dievasčoahkkin  -  018/16</p>
<p>Mearkkašupmi - Ovddádusbellodat - Áirras Arthur Tørfoss bokte</p>
<p>Sámedikki dieđáhus sámi kulturinstitušuvnnaid birra</p>
<p>Sámediggi lea mearridan čuovvovaš bajit mihttomeari:</p>
<p><span type="quote">“Iešguđetlágan ja nanu sámi kulturásahusat mat leat mielde seailluheame, gaskkusteame, ovdánahttime ja ođasmahttime sámi servodaga ja kultureallima.”</span></p>
<p>Ovddádusbellodagas lea čuovvovaš buoridanevttohus bajit mihttomearis dán áššesuorggis:</p>
<p><span type="quote">«Nanu kulturásahusat mat leat mielde seailluheame ja gaskkusteame sámi dáidaga ja kultuvrra»</span></p>
<p>Duogážin dása lea go kulturmuittuid seailluheapmi gáibida nanu fágabirrasiid ja gelbbolašvuođa. Dan sadjái go</p>
<p>Mihtton ferte leat ahte sámi kulturmuittut seailluhuvvojit buori ja dohkálaš málliin boahtte buolvvaide, čájáhusaid bokte mat mielddisbuktet máhtu ja ipmárdusa álbmogis, eai ge čihkkojuvvot boaittobealbáikkiide. Ii ge leat ágga dasa ahte sámi dáiddárat ja sámi dáidda dárbbaša sierra giddejuvvon arenaid.</p>
<p>Kulturvisttit ja eará arenat gos sáhttá doaimmahit ja čájehit filmmaid, oinnolaš dáidaga, teáhtera ja girjjálašvuođa, šaddet nannoseappot go leat máŋggageavahusarenain  .</p>
<p>Merkkašupmi - Nordkalottfolket - Áirras Toril Bakken Kåven bokte</p>
<p>Olu sámi kulturásahusat leat huksejuvvon iešguđet regiovnnaide gos lea sámi álbmot. Muhto muhtun regiovnnain lea dattetge leamaš unnán sáhka hukset nanu kulturásahusaid, mat sáhtáše veahkkin bisuhit ja ovdánahttit guovllu gullevaš kultuvrra. Earenoamážit mii oaidnit dán Davit válgabires ja muhtun muddui riddoguovlluin Romssas, gos mearrasámi kultuvra lea heajos dilis. Doppe leat stuora dárbbut mat eai leat gokčojuvvon go guoská mearrasámi kultuvrra nannemii ja ovdánahttimii. Dasa gullet maid iešguđetlágan doaimmat ja prográmmat daidda sápmelaččaide geain lea dárogiella eatnigiellan, ja doaimmat mánáid ja nuoraid sámi identitehta hárrái.</p>
<p>Stuora osiin dan geográfalaš guovllus gos sápmelaččat orrot, doppe orru maid kveana álbmot. Sii leat maid unnitlogus dan guovllus, ja sin kultuvra lea maid garrasit áitojuvvon, nugo sámi kultuvra. Mii berret geahčadit čovdosiid mat sáhttet hukset sámi kulturorganisašuvnnaid lagas ovttasbargguin kveana ásahusaiguin, go sii han leat eallán ovttas ja ovdánahttán fárrolaga, earenoamážit Romssa ja Finnmárkku riddoguovlluin. Oktasaš kulturásahusat livčče doarjjan goappašat kultuvrraide, dain livččii vejolaš bisuhit ja nannet sihke sámi ja kveana kultuvrra dievaslaččat.</p>
<p>Sámi kulturásahusat leat jagiid badjel ožžon unnit ekonomalaš doarjaga go vástideaddji dáčča ásahusat leat ožžon. Ovdamearkka dihte leat mii oaidnán dan go guoská teáhteriidda ja museaide, gos dáčča teáhterat ja museat leat ožžon arvat eanet lasáhusaid go sámi ásahusat. Nordkalottfolket oaivvildit ahte Sámediggi berre árvvoštallat sirdit ovddasvástádusa ásahusaide stáhtii, vai dat besset nationála bušeahtaide. Dalle boađášii čielgasit ovdan jus sámi ásahusaide unniduvvo doarjja, ja dalle šaddet nationála politihkkárat čilget dan unnideami. Sámi servodat ii vuoitte das go Sámediggi doaibmá  d  ušše dego sáhkadoalvun stáhta heajos politihka birra sámi kulturásahusaid ektui.</p>
<p>Nordkalottfolket Toril Bakke Kåven bokte</p>
<p>Doarju Bargiidbellodaga mearkkašumi.</p>
<p>Ášši meannudeapmi álggahuvvui  08.06.1  6 dii.  09:00.   Jienasteapmi   39 áirasis ledje  3  7   čoahkis. Jienasteapmi čađahuvvui čuovvovaš vuogi mielde:</p>
<list><p type="listitem">Evttohus 14 mearriduvvui 22 jienain 15   jiena vuostá.</p>
<p type="listitem">Evttohus 15 mearriduvvui 22 jienain 15   jiena vuostá.</p>
<p type="listitem">Evttohu 16 mearriduvvui 22 jienain 15 jiena vuostá.</p>
<p type="listitem">Evttohus 17 mearriduvvui 22 jienain 15 jiena vuostá.</p>
<p type="listitem">Evttohus 13 mearriduvvui 35 jienain 2 jiena vuostá.</p>
<p type="listitem">Evttohus 12 hilgojuvvui 23 jienain 14 jiena vuostá.</p>
<p type="listitem">Evttohus 10 mearriduvvui 36 jienain 1 jiena vuostá.</p>
<p type="listitem">Evttohus 11 mearriduvvui 36 jienain 1 jiena vuostá.</p>
<p type="listitem">Evttohus 2 mearriduvvui 36 jienain 1 jiena vuostá.</p>
<p type="listitem">Evttohus 1 mearriduvvui 36 jienain 1 jiena vuostá.</p>
<p type="listitem">Evttohus 3 mearriduvvui 36 jienain 1 jiena vuostá.</p>
<p type="listitem">Evttohus 4 mearriduvvui 36 jienain 1 jiena vuostá.</p>
<p type="listitem">Evttohus 5 mearriduvvui 36 jienain 1 jiena vuostá</p>
<p type="listitem">Evttohus 6 mearriduvvui 36 jienain 1 jiena vuostá</p>
<p type="listitem">Evttohus 7 mearriduvvui 36 jienain 1 jiena vuostá</p>
<p type="listitem">Evttohus 8 mearriduvvui 36 jienain 1 jiena vuostá</p>
<p type="listitem">Evttohus 9 mearriduvvui 36 jienain 1 jiena vuostá</p>
<p type="listitem">Ealáhus-  ja  kulturlávdegotti ráva mearriduvvui 36 jienain 1 jiena vuostá.</p>
</list><p>Beavdegirjelasáhusat  Dán áššis ii ovddiduvvon beavdegirjelasáhus.  Sáhkavuorrolistu ja replihkat</p>
<p>Sáhkavuorru</p>
<p>Replihkka</p>
<p>1.</p>
<p>Tor Gunnar Nystad, áššejođiheaddji</p>
<p>2.</p>
<p>Mariann Wollmann Magga</p>
<p>3.</p>
<p>Toril Bakken Kåven</p>
<p>Mariann Wollmann Magga</p>
<p>Inger Elin Utsi</p>
<p>Christina Henriksen</p>
<p>Toril Bakken Kåven</p>
<p>4.</p>
<p>Vibeke Larsen</p>
<p>Viktor Inge Paulsen</p>
<p>Vibeke Larsen</p>
<p>5.</p>
<p>Arthur Johan Tørfoss</p>
<p>6.</p>
<p>Kirsti Guvsám</p>
<p>Mariann Wollmann Magga</p>
<p>Vibeke Larsen</p>
<p>Kirsti Guvsám</p>
<p>7.</p>
<p>Láilá Susanne Vars</p>
<p>Vibeke Larsen</p>
<p>Inger Elin Utsi</p>
<p>Kirsti Guvsám</p>
<p>Láilá Susanne Vars</p>
<p>8.</p>
<p>Nora Marie Bransfjell</p>
<p>9.</p>
<p>Mariann Wollmann Magga</p>
<p>10</p>
<p>Inger Elin Utsi</p>
<p>11</p>
<p>Per Mathis Oskal</p>
<p>Láilá Susanne Vars</p>
<p>Klemet Erland Hætta</p>
<p>12</p>
<p>Klemet Erland Hætta</p>
<p>Mariann Wollmann Magga</p>
<p>Láilá Susanne Vars</p>
<p>Klemet Erland Hætta</p>
<p>13</p>
<p>Kjetil Romsdal</p>
<p>14</p>
<p>Christina Henriksen</p>
<p>Mariann Wollmann Magga</p>
<p>Láilá Susanne Vars</p>
<p>Vibeke Larsen</p>
<p>Christina Henriksen</p>
<p>15</p>
<p>Lars Filip Paulsen</p>
<p>16</p>
<p>Per A. Bæhr</p>
<p>17</p>
<p>Jovna Zakarias Dunfjell</p>
<p>18</p>
<p>Láilá Susanne Vars</p>
<p>19</p>
<p>Henrik Olsen</p>
<p>20</p>
<p>Tor Gunnar Nystad, áššejođiheaddji</p>
<p>Mariann Wollmann Magga, čoahkkinortnegii</p>
<p>Kirsti Guvsám, čoahkkinortnegii</p>
<p>Mariann Wollmann Magga, čoahkkinortnegii</p>
<p>DC  - Mearr  ádus  :</p>
<p>1 Álggahus</p>
<p>Dáinna dieđáhusain áigu Sámediggi ovddidit bajimus dási ja láidesteaddji politihka kulturásahusaide  .</p>
<p>Váldomihttomearri dieđáhusain lea addit láidestemiid ja háhkat einnostahttivuođa sámi kulturásahusaide, vai dat sáhttet vuhtiiváldit sin rolla dehálaš servodataktevran sámi dáidaga ja kultuvrra seailluheamis ja ovddideamis. Sámediggi bidjá fokusa sámi kulturásahusaid rámmaeavttuide, ovdánanmuniid ja servodatrolla. go geahččá dálá stáhtusa, de sáhttit mii dustet hástalusaid ja dárbbuid mat bohtet boahtteáiggis. Sápmi lea girjái ja viiddis, ja sámi servodat lea ain hukseme ásahusaid. Sámi servodat lea ain ovdáneame ja sámi giela ja kultuvrra ealáskahttin leat olahan ođđa geográfalaš guovlluide. Dát lea mielddisbuktán ahte dárbbut, vuordámušat ja jearahallan kulturásahusaide lea lassánan gávpogiin ja mearrasámi guovlluin. Dát guoská maid fágalaš ásahusaid spesialiseremii, nu go teáhteriin, dáidagis ja museain. Jus Sámediggi galgá sáhttit láhčit dili vuostáiváldit dálá ja boahtteáiggi hástalusaid ja dárbbuid, de áigut mii čielggasindahkat maid mii háliidit. Čađaheapmi galgá doaibmat ovttas stáhtalaš, regionála ja suohkanlaš eiseválddiiguin ja ovttasráđiid kulturásahusaiguin.</p>
<p>Dieđáhus čilge oanehaččat otná dili, guoskkaha fáttáid nugo kulturásahusaid ovdáneami, nanusmahttima ja ealáskahttima ja makkár ovddasvástádus Sámedikkis galgá leat dán barggus. Dás čilgejuvvojit čuolmmat, ja mihttomearit ja áŋgiruššansuorggit. Dás digaštallojuvvojit maiddái strategiijat boahttevaš politihkkii.</p>
<p>Sámedikki bajit mihttomearri áššesuorgái lea <span type="quote">“Girjás nanu sámi kulturásahusat mat leat mielde seailluheame, duođašteame, dutkame, gaskkusteame, ovdánahttime ja ođasmahttime sámi servodaga, dan giela ja ealáhus- ja kultureallima.”</span></p>
<p>Vai dan mihttomeari galgat olahit, de leat vuoruhan vihtta áŋgiruššansuorggi. Dáid leat válljen otná ja boahtteáiggi hástalusaid ja dárbbuid vuođul. Dieđáhusa áŋgiruššansuorggit leat:</p>
<list><p type="listitem">Sámi kulturásahusat main leat buorit rámmaeavttut</p>
<p type="listitem">Sámi kulturásahusain heivvolaš eaiggátvuohta</p>
<p type="listitem">Fágalaččat nanu sámi ásahusat</p>
<p type="listitem">Ovddideapmi ja hutkka sámi kulturásahusain</p>
<p type="listitem">Sámi kulturásahusat main leat dohkálaš visttit ja lanjat</p>
</list><p>Eaktu olahit dáid mihttomeriid lea bidjat fokusa fágalaččat nanu ásahusaide, main leat buorit doaimmat main lea kvalitehta, viidát ovttasbargat, buorre stivren ja jođiheapmi, beaktilis resursageavaheapmi, buorre hálddašeapmi ja eaiggáduššan, vuogas visttit ja infrastruktuvra.</p>
<p>Sámedikki deháleamos váikkuhangaskaoamit áŋgiruššansurggiid olaheamis leat min ekonomalaš váikkuhangaskoamit, eaiggáduššan ja gulahallan ja ovttasbargu eará almmolaš eiseválddiiguin ja guoskevaš ásahusaiguin. Sámediggi áigu hábmet strategiijaid ja eanet doaimmaid čuovvolan dihte áŋgiruššansurggiid ja viiddidit min doaibmanvejolašvuođa boahtteáiggis.</p>
<p>Dieđáhus lea guovtteoasat: Vuosttaš oasis čilget sámi kulturásahusaid stáhtusa, čilget makkár rámmaid siskkobealde mii bargat ja makkárat dat leat, makkár máhttovuođđu mis lea ja eará. Nuppi oasis mii digaštallat ovdánahttima ja guhkesáiggi mihttomeriid, strategiijaid, ja áŋgiruššansurggiid boahttevaš politihkkii guoskevaš áššesuorggis.</p>
<p>2. Duogáš</p>
<p>Servodat rievdá jođánit – báikkálaččat, regionalalaččat, našunálalaččat ja globálalaččat. Sámi kulturásahusain lea dehálaš doaibma dustet servodatovdáneami surggiin nugo kultuvrras, gielas, kulturealáhusain, ja eará bargosajiin, demografiijas, báikegoddeovdáneamis  ,  demokratiijas ja earás. Odne hástalit ollu servodat, politihkalaš ja demográfalaš ovdánanvuogit Sámedikki, sámi servodagaid, ja maid kulturásahusaid. Seammás dat sáhttet bágget ja buktit vejolašvuođa ođasmahttimii ja rievdamii.</p>
<p>Sámedikki váldobargun lea hábmet váikkuhangaskaomiid ja láhčit diliid nu ahte politihkalaš mihttomeriid ja rievdan kulturpolitihkalaš rámmaeavttuid sáhttá čađahit buoremus vejolaš vuogi mielde. Das lea fargga gávcci jagi dassái go Sámediggeráđi dieđáhus sámi kulturásahusaid birra (2008) ovddiduvvui. Dieđáhusas válddahuvvojedje máŋgga lágan ásahusat, muhto váldoáššis kulturásahusat. Sámediggi lea 26 jagis geavahan ollu resurssaid sámi kulturásahusaid huksemii. Lea leamaš fokus infrastruktuvrii, organiseremii ja struktuvrralaš gažaldagaide. Ollu návccat leat biddjon hukset sámi kulturásahusaid, ollu ođđasis organiserenproseassat leat čađahuvvon, máŋga kulturásahusa leat oažžugoahtán njuolggodoaibmadoarjagiid Sámedikki bušeahtas, muhtun huksenproseassat leat álggahuvvon ja ollu leat vuordimin. Sámediggi lea maiddái vásihan ahte muhtun rievdadeamit sáhttet leat dárbbašlaččat.</p>
<p>Dáidda- ja kulturdieđáhusas (2013), Sámediggeráđi čilgehusas sámi museaid birra (2013) ja Sámediggeráđi čilgehusas kulturmuitosuodjaleami birra (2013) lea dovddahuvvon ahte bidjat fuomášumi baicce sámi kulturásahusaid fágagelbbolašvuhtii iešguđege surggiid siskkobealde, ja kulturásahusaid doibmii ja sisdollui. Deattuhuvvo maiddái kulturásahusaid rolla sámi dáidaga ja kultuvrra deaŧalaš ovddidan- ja gaskkustanaktevran, ja sámi dáidda- ja kulturbarggu infrastruktuvran.</p>
<p>Sámediggi lea árjjalaš aktevra ásahushuksema siskkobealde. Dál leat ollu festiválat, museat, kulturviesut, teáhterat ja eará dáidda- ja kulturásahusat mat ožžot njuolgga doaibmadoarjaga Sámedikki bušeahta bokte. Sámedikki ruhtadeami duogábealde leat sihke giella- ja kulturpolitihkalaš ja eará servodatguoski mihttomearit.</p>
<p>Sáhttá dadjat ahte máŋgga dáidda- ja fágasurggiin sámi servodagain, lea iešguđetlágan gokčandássi go guoská iešguđetlágan kategoriijaide kulturásahusain ja eará orgánain. Ain leat dárbbut ja sávaldagat mat eai leat ollašuvvan, sihke kulturásahusaid geográfa</p>
<p>3 Doahpagat ja ráddjemat</p>
<p>Doahpagis kulturásahusas sáhttet leat máŋga čilgehusa ja dat sáhttá geavahuvvot iešguđetlágan arena ja aktevrra birra. Kulturásahus lea ásahus mii jođihuvvo ámmátlaččat kultuvrra gaskkusteamis, seailluheamis ja hutkamis. Dat leat dehálaš caggi báikkálaš ja regionála kultureallimis, lea báikkálaš ja regionála deaivvadanbáiki, ja lea arena sihke ámmát ja ii-ámmát dáidda- ja kulturbargiide. Go geahččá  sisdollui ja váldodoibmii de sáhttá das leat earenomáš čehppodat muhtun fágasurggiin. Dain lea definerejuvvon rolla kulturpolitihkas danne go dat ovddastit kultuvrralaš infrastruktuvrra ja leat veahkkeneavvun ollašuhttit sámi ja našunála kulturpolitihkalaš mihtuid, dávjá báikkálaš dásis. Dain lea dehálaš doaibma ovdánahttit kultureallima, gelbbolašvuođaguovddážin ja ovttasbargoguoibmi earáide báikkálaččat ja regionálalaččat, leaš dál doalloguoddin, fállame arena, rusttegiid, teknihkalaš čehppodaga ja máhtu doaluid lágidit, ja maid produseantan iežas čájálmasaide/ doaluide/ prošeavttaide.</p>
<p>Sáhttá dadjat ahte kulturásahusat doibmet gaskal dáidaga/kultuvrra ja hálddahusa, fága ja politihka. Iežaset doaimmas fertejit dat maiddái heivehit politihkalaš, ekonomalaš ja hálddahuslaš mihtuid ja rámmaid, ja vuordámušaid servodatovdáneamis, teknologalaš ovdáneami, dáidda- ja kulturfágalaš diskurssaid ja gehččiid miela ja háliidusaid.</p>
<p>Sámi giella ja kultuvra leat dávjá lávga čadnon oktii. Máŋgga sámi giellaguovddážis leat doaimmat mat guoskkahit kultursuorggi. Muhtin kulturásahusain leat maid giellaguovddážat. Dát sámediggedieđáhus ráddjejuvvo aŋkke temáhtalaččat kulturásahusaide mat jahkásaččat ožžot doaibmadoarjaga Sámedikki bušeahtas ja maidda Sámedikkis lea aktiivvalaš rolla. Sáhttet leat sámi teáhterat, museat, festiválat, kulturviesut, ja kulturgaskkustanásahusat.</p>
<p>Dát ii guoskka giellaguovddážiidda, mediai, lágádusaide, girjebussiide, girjerádjosiidda ja valáštallamiidda mat ožžot njuolggodoarjaga dahje ohcanvuđotdoarjaga.</p>
<p>Dieđáhus doalada bajimus dásis, ja danne eat mana iešguđetge ásahusa doaibmadássái. Jahkásaš vuoruheamit ja doaimmat, dieđáhusa mihttomeriid ja strategiijaid vuođul, bohtet ovdan Sámedikki bušeahtas. Muhtun dilálašvuođain veadjá leat dárbu viidáseappot čielggadit dahje dárbu prošeavttaide. Bohtosiid olaheapmi boahtá ovdan Sámedikki jahkedieđáhusas.</p>
<p>4. Proseassa</p>
<p>Sámedikki dieđáhus sámi kulturásahusaid birra lea boađus sihke siskkáldas proseassas ja proseassain mas sámi kulturásahusat leat oassálastán.</p>
<p>Čilgehus sámi kulturásahusaid birra digaštallojuvvui Sámedikki dievasčoahkkimis 2014 golggotmánu. Sámediggi lágidii oaivilbuktinseminára   2014 skábmamánu gullan dihte sámi kulturásahusaid hástalusaid ja boahtteáiggi vuordámušaid. Ođđa oaivilbuktinseminára lágiduvvui cuoŋománu 2016. Lea maid addon vejolašvuohta buktit čálalaš oaivilcealkámuša.</p>
<p>Jeavddalaš gulahallančoahkkimiin gaskal Sámedikki ja sámi kulturásahusaid mat ožžot njuolggodoarjaga bušeahtas addo lassi diehtu ja oktan dilálašvuođa- ja dárbbuidčilgehusaiguin ja ovttaskas ásahusa hástalusat čilgejuvvojit. Maiddái lea mearkkašupmi dain jahkásaš bušeahttadárbbuin maid kulturásahusat árvalit, čájehit dárbbuid já hástalusaid ásahusaide. Mearkkašumit mat leat bukton midjiide addet dehálaš oasi dieđáhusa máhttovuđđui.</p>
<p>5. Stáhtus</p>
<p>5.1 Bajitdási čilgehus rollas, doaimmas ja mearkkašumis</p>
<p>Sámi kulturásahusat leat dehálaččat iežaset báikegottiin ja sámi siviila servodahkii. Dat leat deaŧalaččat dasa ahte čájehit sámi leahkima ja gaskkustit olggosguvlui oktasaš árvvuid ja guottuid. Dat mii vuolgá dakkár doaimmain ja sisdoalus mat čatnasit sámi guvlui ja kultuvrii, lea dat mii vuosttažettiin gaskkusta dáid árvvuid ja guottuid. Nu dat leat dasto deaŧalaš barggaheaddejit; da</p>
<p>Mii navdit ahte sámi ásahusain sáhttá muhtun dilálašvuođain eará mearkkašupmi ja deaddu go dáčča kulturásahusain lea. Ovdamearkka dihte sáhttet soapmásiin leat našunála ovddasvástádus vaikko leat huksejuvvon boaittobealbáikái. Leat ovdamearkkat dasa ahte guovlluin gos sámevuohta ii leat nu oidnosis muđui, de leat sámi museat hui dehálaččat čalmmustahttima sámi leahkima. Dain lea maid dehálaš giellapolitihkalaš rolla, ja máŋgga sámi kulturguovddážis leat máŋga doaimma, barggu ja láigoheaddji. Ii leat dahkkon ollislaš analiisa sámi kulturásahusaid mearkkašumis iežaset guovlluin. Dan birra dárbbahit lassi dieđuid.</p>
<p>Dieđalaš ja dutkojuvvon máhttovuođđu obbalaččat sámi kulturásahusaid birra lea veahá váilevaš ja unnán koordinerejuvvon. Muhtun relevánta dieđuid gávdnat omd dáin raporttain: Telemarkforskning, Norut ja Norsk Kulturråd – Norgga Kulturráđđi. Sámediggi áigu geahččat vejolašvuođa ahte ovttasbargat Norgga Kulturráđiin, ja diŋgot bargguid eará aktevrrain.</p>
<p>5.2 Sámi servodathuksen, demokratiija ovdáneapmi, ásahusaid servodatrolla</p>
<p>Sámediggi galgá čađat ja aktiivvalaččat ovttasbargat ja gulahallat siviila sámi servodagain go guoská praktihkalaččat hábmet politihka, ortnegiid ja bálvalusaid. Sámi siviila servodahkii gullet sámi ásahusat, doaimmat, organisašuvnnat, ja ovttaskas olbmot. Sámi kulturásahusat vuolggahuvvojit sámi servodat čanus ja sámi almmolašvuođas. Buot servodagat leat huksejuvvon iešguđetlágan ásahusaiguin oktan dainna máŋggabealatvuođain maid dat leat. Sámi ásahusat leat danne áibbas dehálaččat go galgat joksat nanu, doaibmi ja ovdánahttojuvvon servodagaid mat seailluhit sámi giela, kultuvrra ja servodateallima. Hukset ja ovdánahttit sámi servodagaid gáibida dáhtu ja vejolašvuođa álggahit ja ovdánahttit iežamet ásahusaid.</p>
<p>Gávdnojit ollu stáhta ja regionála ásahusat olggobeale sámi servodaga mat galget gozihit sámi servodaga dárbbuid ja mat eai leat čadnon Sámedikki hálddašeapmái. Leat dehálaš servodat ásahusat, nugo dearvvasvuođa /oahpahus/ dutkan, media siskkobealde  jna  . Oallugat dain ásahusain deaivvadit sámi geavaheddjiiguin ja sin ásahus gálga váldit vuhtii sámi kulturipmárdusa ja giela. Sámi ásahusa  in  mat ožžot doarjaga Sámedikkis lea eará duogáš ja historjá. Eatnasat leat huksejuvvon báikkálaš ja regionála fuomášumiin, ja eaktodáhtolaš sámi dáhtuin.   Sámi geavaheaddjit ja servodat ožžot sis formálalaš veahki ja ollašuhttet sin dárbbu vásihit iežaset giela ja kultuvrra iežaset eavttuid vuođul. Lea dárbu dáidda iešguđetlágan servodatásahusaide, dat dorjot ja veahkkálagaid gokčet dárbbuid sámi servodagas.</p>
<p>Sámediggi lea čađahan čielggadusa  Suohkanođastus ja sámi beroštumit  (2015). Dat guoskkaha sámi ásahusaid dehálaš rolla sámi almmolašvuođa ovdáneamis ja mii lea dehálaš sámi giela ja kultuvrra ovdáneapmái. Dat guoská maid suohkaniidda gos sámit leat unnitlogus. Dás lea Sámedikkis dehálaš rolla ovdánahttinaktevran ja man sáhttá nanusmahtit ain eambbo strategalaččat geavahit ekonomalaš váikkuhangaskaomiid.</p>
<p>Iešguđet sámi kulturásahusain lea deaŧalaš árvu, rolla ja doaibma servodagas sámi servodathuksema ja demokratiija ovdáneami ektui. Dat leat maid dehálaččat demokratiija ja sátnefriddjavuođa infrastruktuvran ja vuođđun oktasašvuođa dovdui. Sámedikki mielas lea vejolaš ovddidit dán ja viiddidit eanet, maid ferte dahkat lávga gulahallamiin  guoskevaš  ásahusaiguin. Dás lea sáhka earret eará sámi ásahusaid dálá ja boahtteáiggi servodatdoaimma ja -rolla birra.</p>
<p>Dehálaš l  ea ahte dat lihkostuvvet nanusmahttet ja ovdánit vai sáhttet dustet otná ja boahtteáiggi hástalusaid ja dárbbuid. Sámi ásahusat galget leat buoremusat ráhkkanan dasa ahte doaibmat sámi servodaga ja kultuvrra ambassadevran ja  ovddasteaddjin  . Sii leat mielde duođašteamen, buvttadeamen, ovddideamen ja gaskkus</p>
<p>Dat guddet servodatjiena ja leat servodataktevran sihke báikkálaš, regionála, ja našunála eiseválddiide, maiddái fágaserviid bokte. Jus mii galggašeimmet lihkostuvvat servodathuksemiin, de lea dehálaš ahte ásahusat maid váldet dakkár ovddasvástádusa vuojeheaddjin almmolašvuođas, dego gieskat áššis Bååstede – sámi kulturárbbi ruovttoluotta fievrrideamis.</p>
<p>Máŋga sámi kulturásahusa bohtet aktiivvalaččat oassálastit olles 2017 jagis, mii lea ávvudeapmi das go 100 jagi leat vássán dan rájes go vuosttaš sámi riikkačoahkkin dollojuvvui Troandimis.</p>
<p>Sámi biras servodagas viidána dađistaga. Guovlluin gos dáruiduhttin lei garraseamos, ja gos dál sámevuohta ja identitehta dohkkehuvvo ja ealáskaddojuvvo, lea hui dehálaš ahte sámi kultuvra ja giella oidno. Deaivvadanbáikkit ja arenat kulturdoaimmaide šaddet eambbo ja eambbo bivnnuhat. Sámediggi vásiha maid ahte gávpogiin ja stuora čoahkkebáikkiin maid ohcalit sámi deaivvadanbáikkiid. Dákkár kulturásahusat leat dehálaččat barggus viidáseappot hukset sámi servodagaid.</p>
<p><span type="quote">«Servodatdoaibma»</span> lea odne sajáiduvvon doaba kulturpolitihka siskkobealde. Doaba čujuha álkes vugiin politihkalaš ovddasvástádussii mii čuovvu go kulturásahusat ja earát ožžot almmolaš doarjaga. Vaikko doahpagis sáhttet leat iešguđetlágan dulkojumit, de dat addá dan ipmárdusa ahte kulturásahusain lea ovddasvástádus mii manná viidábut go ásahusa fágalaš ja organisatuvrralaš rájit. Čilgehusas <span type="quote">«Kulturutredningen 2014»</span> digaštallojuvvo doaba <span type="quote">”servodatdoaibma”</span> ja das ákkastallojuvvo ahte dat vuođđu stivret kulturásahusaid berre dahkkot dan bokte ahte servodatdoaibma ovttaskas ásahussii šaddá eambbo čielggas. Dat gáibida ahte čielggaduvvo ahte geas, ja makkár doaibma guđege kulturásahusas galgá leat muđui kultureallima ektui. Dán čielggadeami berre kulturásahus ieš dahkat, muhto ovttasráđiid guovllu berošteddjiiguin ja ruhtadeaddji eiseválddiiguin.</p>
<p>Iešguđet kulturásahusa servodatdoaibma boahtá ovdan sin ulbmilparagráfain ja doaibmaplánain; ásahusa ulbmilis, ovddasvástádusas ja bajimusdási mihttomeriin. Servodatdoaimma guovddážis lea dávjá seailluhit ja ovdánahttit sámi dáidaga ja kultuvrra. Sámediggi buktá maid oaiviliid servodatdoaimma birra jahkásaš juolludanreivviin, ja áigu maid joatkit gulahallama ásahusaiguin go guoská sin rollii ja servodatdoibmii.  5.3 Kulturásahusat mat ožžot njuolggodoarjaga sámedikki bušeahtas</p>
<p>Kulturásahusat mat ožžot njuolggodoarjaga sámedikki bušeahtas leat oalle máŋggabealagat ja iešguđetláganat, sihke go guoská movt dat álggahuvvojedje, agis, sturrodagas, organiseremis, doaimmas oktan ulbmiliin, sisdoaluin, doaibmaguovlluin/ ulbmiljoavkkuin. Muhtumat ožžo doaibmadoarjaga Norgga Kulturdepartemeanttas ovdal go Sámediggi válddii badjelasas hálddašeami. Earát leat čađat ožžon doaibmadoarjaga Sámedikki bušeahtas. Muhtumat leat aitto ođđasit organiserejuvvon, ja muhtumat leat dál dainna bargame. Sámediggi lea álggahan ja mielde oamasteame muhtun ásahusaid.</p>
<p>Seammás leat sis oktasaš dovdomearkkat ja sullasašvuođat:</p>
<list><p type="listitem">Eatnasat ožžot váldooasi doaibmadoarjagis Sámedikkis.</p>
<p type="listitem">Dat barget ja doibmet sámi servodagas dahje dan ovddas ja dan badjelii ahte seailluhit, nanusmahttit, čalmmustahttit, ja ovdánahttit sámi dáidda- ja kultureallima dain guovlluin gos sii doibmet. Dat leat bivnnuhat ja daid leat álggahan guovllu organisašuvnnat dahje olbmot, eaktodáhtolaš kultureallimis.</p>
<p type="listitem">Dat eai doaimma dušše sámi álbmoga ovddas, muhto dain lea fálaldat buohkaide.</p>
</list><p>Geavaheapmi, čalmmustahttin, ovddideapmi ja gaskkusteapmi sámi gielain ja –gielaide leat dehálaš oassin doaimmasteaset eanaš kulturásahusain. Muhtin ásahusain leat sámegielat áŋgiruššansuorggit oassin doaimmasteaset. Sáhttet leat f�</p>
<p>Kárta mas boahtá ovdan guđet sámi ásahusat ožžot njuolggodoarjaga Sámedikki bušeahta kulturkapihttala bokte  .  5.4 Kulturásahusaid kategoriseren</p>
<p>Nu movt namuhuvvon, de leat sámi kulturásahusat máŋggabealagat ja iešguđetláganat. Árvvoštallojuvvo liikká dán dieđáhusas sirret sierra kategoriijaide. Dát eai leat dievaslaččat dahje vealtameahttumit ulbmillaččat eará oktavuođain. Servodathuksejeaddji perspektiivvas sáhttá dat addit gova das ahte mii gávdno ja mii váilu dahje masa lea dárbu kulturásahusain.</p>
<p>Norggas dávjá geavahuvvo njealjeoasat juohku stáda kulturásahusaide: stáda ásahusat, našunála ásahusat, regionála dahje guovllu ja guovddášásahusat   (gitta 2015) rádjai. Leat vuosttažettiin <span type="quote">“stuora ásahusat”</span> nugo teáhterat, orkeastarat ja museat main lea fásta poasta stádabušeahtas.</p>
<p>Sámediggebušeahtas leat ásahusat juhkkon váldodoaimma mielde, beroškeahttá man stuorrát ásahusat leat; teáhterat, festiválat, museat, sámi kulturviesut, ja kulturgaskkustanásahusat. Čuovvovaččat addit roavva, muhto ii ollislaš gova das ahte makkár ásahusat gávdnojit Norgga bealde sámi go guoská muhtun dáidda- ja fágaosiide. Muhtun osiin leat ásahusat main lea, dahje mat dáhtoše našunála doaimma, dahje doaimma olles riikkas. Sáhttet maid leat ásahusat main lea dihto máhttu juste muhtun fága dahje dáidaga siskkobealde. Earát sáhttet dakkár guovddážat main leat máŋga doaimma, dahje main leat máŋggalágan doaimmat. Muhtumiin leat regionála dahje báikkálaš doaibmaguovlu. Muhtumat ovttasbarget miehtá Sámi dahje riikkaidgaskasaččat. Muhtumiin lea okta jahkásaš váldodoallu dahje meannu. Muhtumiin leat moadde fásta bargi dahje ii oktage. Muhtumat leat cakkit dahje ovdamannit iežaset dáidda- fágasuorggi siskkobealde dahje iežaset geográfalaš- ja/ dahje giellaguovllu siskkobealde. Iešguđet sivaid geažil lea hui stuora erohus man ollu doaimmat leat dain iešguđet kulturásahusain.</p>
<p>Sámediggi dovddaha ahte sáhttá leat leamaš eahpečielggas ahte mat min vuordámušat leat kulturásahusaide leat leamaš, go vuordámušat eai leat leamaš doarvái bures heivehuvvon sin dárbbuid, doaimmaid ja servodatdoaimma ektui.  Lávdedáiddasuorgi:  Sámediggi addá njuolggodoarjaga guovtti sajáiduvvon teáhterii – našunála teáhterii ja prošeaktateáhterii, ja ovtta kulturskuvlafálaldahkii mas lea sámi mánáidteáhter. Beaivváš Sami Našunálateáhteris lea našunála rolla. Dasa lassin doarju Sámediggi doarjjaortnegiid bokte friddja lávdedáidaga, nugo dánsuma, ja iešguđet ovttasbargoprošeavttaide gaskal našunála ja guovllu teáhteriidda ja teáhterjoavkkuide.  Visuála dáiddasuorgi  : Sámediggi addá njuolggodoarjaga Sámi Dáiddaguovddážii, mas lea našunála rolla. Sámediggi addá maid doaibmadoarjaga Savio-museai njuolggodoarjaga bokte maid Deanu ja Várjjat museasiiddat ožžot. Dan botta go vuordit ahte Sámi Dáiddamusea álggahuvvo, de láigohuvvojit gaskaboddosaččat ođđa ja vuohkkaseappo visttit Kárášjogas dáidagii mii lea ostojuvvon oastinortnega sámi ođđaáiggi dáidagii ja dáiddaduodjái bokte. Čájáhuslanjat gávdnojit máŋgga kulturásahusas/guovddážiin maiddá Sámediggi addá njuolggodoarjaga. Visuála dáidda suorgi dorjojuvvo maiddái ohcanvuđot doarjjaortnegiid bokte.  Filbmasuorgi:  Sámediggi addá njuolggodoarjaga Internašunála Sámi Filbma Instituhttii (ISFI), mas lea našunála, internašunála, ja obbasámi rolla. Sámediggi lea álggu rájes addán doaibmadoarjaga ISFI:ii. Dasa lassin addojuvvo doarjja ohcanvuđot ortnegiin sierra prošeavttaide. Kulturdepartemeanta juolluda ISFI:ii doarjaga lágidemiide muhto ii doibmii. Davviriikkaid ráđđi lea mearridan ahte sii dii dorjot doaimma dassážii go ráđđehusat Norggas, Ruoŧas ja Suomas ovttasráđiid gávdnet čovdosa doaibmaruhtadeapmái.  Girjjálašvuođa suorgi  : Girjjálašvuođa suorggis gávdnojit ásahusat dahje aktevrrat nugo girjerádjosat, girjebuss</p>
<p>Áššesuorgi boahtá nai čilgejuvvot boahttevaš girjjálašvuođa čilgehusas. Sámediggi áigu maid 2016:s evalueret doarjjaortnega sámi girjebussiide ja ráhkadit strategiija daid boahttevaš ovdáneapmái.  Juoigan/luohti/musihka suorgi, guoská maid festiválaide.  Sámediggi addá njuolggodoarjaga gávcci sámi festiválii gos sámi ja álgoálbmotmusihka ja luohti leat guovddážis eanas festivála prográmmain, ja nie leat dat dehálaš arenat čalmmustahttit sámi musihka ja artisttaid. 2016 rájes addo maid njuolggodoarjja kulturealáhus kapihttalis Sámediggebušeahtas musihkkafeastavahkkui. Riddu Riđđu festivála lea jagis 2009 gitta 2015 rádjai leamaš dakkár ásahus mii lea ožžon doarjaga stádabušeahtas, nu gohčoduvvon guovddášásahus. Sámediggi lea ollu jagiid addán doarjaga ohcanvuđot ortnega bokte Sápmi Music:ii. Sápmi Music evaluerejuvvo jagiin 2015/2016.</p>
<p>Sámediggi lea álggahan barggu man ulbmil lea nanusmahttit ja ovdánahttit rámmaeavttuid luohtái, sámi musihkkii ja sámi musihkkariidda. Bargojoavkku raporta mii gárvána vuosttaš 2016 jahkebealis sisttisdoallá árvalusaid. Bargojoavku fuomášuhttá ahte lea dárbu hukset nanu fága ja gelbbolašvuođaguovddáža luohtái ja sámi musihkkii.</p>
<p>Museasuorgi:  Sámedikkis lea hálddahuslaš ovddasvástádus ja addá doaibmadoarjaga guđa konsoliderejuvvon sámi museai. Dasa lassin ožžot dat doarjagiid doarjjaohcamiid bokte iešguđet prošeavttaide. Sii čuvvot našunála ja internašunála museafágalaš prinsihpaid barggadettiin ja leat miellahtut našunála museafierpmádagas. Dasa lassin lea dain ovttasbargu Sámi museafierpmádaga bokte. Sámi museat leat iešguđet áiggi álggahuvvon ja sturrodagas, ja doibmet ovttas eará sámi kulturásahusaiguin dakkár dehálašfitnodahkan sámi servodagain. Dain leat iešguđetlágan doaibmasuorggit, muhto buohkain lea alla gelbbolašvuohta iežaset fágasuorggis. Sámediggi lea ovddidan museapolitihkalaš čielggadusa 2013:s, mii lea vuođđun Sámedikki hálddašeapmái ja politihkkii dán suorggis.</p>
<p>Bååstede – sámi kulturárbbi ruovttoluotta fievrrideapmi  Jagi 2012 vuolláičállojuvvon šiehtadusas gaskal Kulturhistorjjálaš musea, Norgga álbmotmusea ja Sámedikki. Šiehtadus gieđahallá sámi kulturhistorjjálaš dávviriid ruovttoluotta fievrrideami Norgga álbmotmuseas ja Kulturhistorjjálaš museas sámi museaide. Lea sáhka sámi kulturárbbis mii fievrreduvvui eret sámi servodagas. Bargu mannat čađa arkiivamateriála ja ráhkkanahttit biergasiid konserverema lea álggahuvvon Norgga Álbmotmuseas. Sámediggi doarju barggu 1 miljon ruvnnuin jahkásaččat, dasa lassin go juolluduvvojit unnit prošeaktadoarjagat eará ásahusain. Lea ain dárbu ruhtadeapmái mii lea rehkenaston máksit 17 miljon ru., dasa áiggošii Sámediggi ahte guovddáš eiseválddit searvvaše. Dát guoská sihke vurkensajiid huksemii ja ieš sirdinprosessii.</p>
<p>Kulturguovddážat/máŋggageavahusviesut/kulturviesut/ deaivvadanbáikkit  Sámediggi addá njuolggodoarjaga 16 ásahussii mat Sámedikki bušeahtas leat kategoriserejuvvon Sámi kulturviessun ja kulturgaskkustaninstitušuvdnan. Iešguđetlágan prošeavttaide sáhttá maid juolluduvvot doarjja Sámedikki doarjjaohcamiid bokte. Dát ásahusat ovddastit máŋggabealatvuođa sihke sisdoalus ja doaimmas. Ásahusaid sturrodat sihke doaimmaid, bargiid ja guovlluid viidodagaid rievddada. Máŋgga ásahusas lea našunála dahje regionála ovddasvástádus ja dain leat máŋggalágan doaimmat. Máŋga kulturviesu leat unnit ja dain lea báikkálaš doaibma, ja dávjá leat bargiid haga. Muhtun ásahusain lea dáiddafágalaš doaibma/erenoamáš doaibma, ja dat doaibma sáhttá maid leat rájiid haga.</p>
<p>Sámi servodagas leat máŋggalágan ásahusat ja eará orgánat namuhuvvon dáidda- ja fágasuorggis, muhto gokčan dihtii dárbbu ja oažžut álggahuvvot servodatdoaimmaid, de váilot ain ásahusat muhtun surggiin. Oanehisáiggi perspektiivvas mii árvvoštallat ahte dárbbašuvvo našunálalaččat he</p>
<p>Eanet ja eanet sápmelaččat válljejit ássat gávpogiidda, gos maiddái sámi studeanttat ásset. Dál leat juo vuordámušat oažžut eanet sámi deaivvadanbáikkiid ja kulturarenaid čoahkkebáikkiide ja gávpogiidda, ja guovlluin gos sámi leahkin ja identitehta ealáskahttojuvvo.</p>
<p>6. Bajimuš dási mihttomearit sámi kulturásahusaide</p>
<p>Sámedikki bajimus dási mihttomearri lea ealli ja girjás sámi kultureallin mas lea buorre dássi ja mii lea olámuttos buohkaide. Kultuvra maid buohkat sáhttet olahit lea buoremuddui kollektiivvalaš fálaldat.</p>
<p>Sámediggái lea dehálaš ahte sámi álbmogis leat seamma vejolašvuođat beassat vásihit kultureallima go earát ge servodagas.  6.1 Rámmat 6.1.1 Sámedikki rolla ja ovddasvástádus</p>
<p>Sámedikkis lea dehálaš rolla bargat dan badjelii ahte sámi ásahusat nanusmahttojuvvojit ja sámi servodagas leat stuorra vuordámušat Sámediggái dán ektui. Sámediggi váldá dan ovddasvástádusa  sámi álbmoga ovddas Norggas ovddidit iežamet boahtteáiggis ieža, ja vuordit ahte stáhta eiseválddit láhčet diliid nu ahte dat lea vejolaš. Sámediggi háliida oažžut duohta vejolašvuođaid váikkuhit sámi servodaga rámmaeavttuide. Dat mearkkaša earret eará dan ahte beassat árjjalaččat searvat sámi ásahusaid ovddideapmái. Dan mii bargat earret eará árjjalaš váikkuhangaskaomiid geavaheami bokte, ovttasbarggu bokte aktevrraiguin mat ovddidit sámi kultuvrra, ja politihkalaš ja hálddahuslaš gulahallama bokte guovddáš, regionála ja báikkálaš eiseválddiid gaskka dan ektui ahte nannet rámmaeavttuid sámi kultuvrra ovddideapmái.</p>
<p>Sámedikkis lea ovddasvástádus máŋgga hálddahuslašdoaimma siskkobealde sámi dáidda- ja kultureallimis. Mii válddiimet badjelasamet ráđđehusas hálddahuslašdoaimmaid máŋga etablerejuvvon ásahusaid ovddas birrasiid jagis 2002. Dat guoskái sámi museaide, Beaivváš Sámi Našunálteáhterii, sámi festiválaide, sámi valáštallamii ja máŋga eará ekonomalaš doarjjaortnega kultuvrii. Dat mielddisbuktá ahte Sámediggi hálddaša ja juohká stáda doarjaga dain doaimmain. Sámediggi lea dasa lassin bidjan lassi ortnegiid ja ásahusaid min kulturhálddašeapmái vai olahivččiimet iežamet ulbmiliid dán suorggis.</p>
<p>Ásahusain alddiineaset lea maid ovddasvástádus doalahit ja ovdánahttit iežaset ásahussan ja ráhkadit buriid ovttasbargooktavuođaid iešguđet aktevrraiguin. Sámedikki ovddasvástádus lea láhčit dili dasa váikkuhangaskaomiid bokte, gulahallamiin ja ráhkadit arenaid gos sáhttá ovttasbargat.</p>
<p>Deaŧalaš lea ahte mii leat dihtomielalaččat dan ektui makkár sierra rollat Sámedikkis leat politihka hábmemis ja jođiheamis, ruhtadeaddjin, hálddašeaddjin, miel-vuođđudeaddjin, eaiggádin, stivranammadeaddjin, aktevran huksenproseassain, jna. Go galggaš sihkkarastit legitimitehta dáid rollaide, ja oažžut luohttámuša, de ferte Sámedikkis leat čielga oaivil iešguđege rollaid ektui ja movt dat hálddašuvvojit, makkár vejolašvuođaid ja gáržžidusaid dat buktet.  6.1.2 Ekonomiija</p>
<p>Sámedikki vejolašvuođat váldit ovddasvástádusa ruhtadeamis gáržžiduvvojit earret eará váilevaš bušeahttaprosedyraid geažil Sámedikki ja ráđđehusa gaskka. Dát čuohcá min vejolašvuođaide ruhtadit sámi kulturásahusaid doaimmaheami ja visttiid. Sámediggi galgá fievrridit ollislaš politihka, ja váldit ollislaš bušeahttaovddasvástádusa olles sámi servodaga ovddas. Rámmat biddjojuvvojit stáhtabušeahtas, ja juolludusaiguin maid Sámediggi oažžu ii sáhte ovddidit kultursuorggi nugo háliidivččii. Sámediggeráđđi geahččala oktilaččat buoridit dán doaibmamuni.</p>
<p>Ovdamearkka dihtii lea Sámedikkis hálddašanovddasvástádus sámi museain. Dattetge ii leat Sámedikkis vejolašvuohta sihkkarastit ekonomalaš rámmaid museaide dárbbašlaš ovdánahttima váras. Ii leat dohkálaš go sámi servodat ii ollásit sáhte váldit vára iežas kulturárbbis. Beaivváš Sámi Našunálteáhter lea sámi našu</p>
<p>Dasto lea Sámedikkis ovddasvástádus juohkimis ja vuoruheamis daid addojuvvon ekonomalaš rámmaid siskkobealde. Sámedikki bušeahtas lea unnán ruhta kultursuorgái, muhto lea áŋke máŋga jagi válljen geavahit eanet ruđa kulturulbmiliidda Sámedikki bušeahta bokte go dan ektui maid oažžu Kulturdepartemeanttas. Dat lea čuohcan eará osiide sámi servodagas. Govviduvvon dákko bokte:</p>
<p>Ain lea stuora dárbu lasihit ruđa stádabušeahtas sámi kultursuorgái. Áššis 039/15 Sámedikki bušeahtta dárbu 2017 boahtá ovdan ahte Sámediggi lea stipuleren ahte lassáneapmi sámi kulturásahusaide, oktan Bååstede, lea sullii 42 miljon ru.</p>
<p>Sámediggi juohká jahkásaččat doaibmadoarjaga 34   kulturásahussii maid dát dieđáhus guoskkaha Sámedikki bušeahta bokte.   Jagis 2016 gártá dát sullii 78,3 miljon ru. Ja jagis 2015 lei dat sullii 72, 5 miljon ru.  6.2 Earát main lea ovddasvástádus  Stáhta eiseválddit</p>
<p>Stáhta lea geatnegahtton láhčit dili vai sápmelaččat sáhttet sihkkarastit ja ovdánahttit iežaset giela, kultuvrra ja servodat eallima, Vuođđolága 108 páragráfa vuođul. Stáhtas lea bajimuš ovddasvástádus sihkkarastit ahte sámi kultuvrras ja gielas leat buorit rámmaeavttut. Sámediggi oažžu stáhtalaš rámmadoarjaga, mii earret eará galgá mannat sámi kulturásahusaide doaibmadoarjjan. Sámediggi lea bušeahttabarggu oktavuođas čujuhan ahte dát rámma lea menddo unni.</p>
<p>Stáhta eiseválddiin lea ovddasvástádus sámi vuoigatvuođaid ja beroštumiid goziheamis dalle go sierra stáhtalaš ođastusat, áŋgiruššamat, čielggadusat, álggahuvvojit. Sámediggi lea vásihan ahte sámi kultuvra ii inkluderejuvvo lunddolaččat go diekkárat álggahuvvojit kultursuorggis. Varas ovdamearka dasa lea go nu gohčoduvvon guovddášásahusat main lea doaibmadoarjja stádabušeahtas sirdojuvvojedje Norgga Kulturráđđái. Dát guoskkai Riddu Riđđu festiválii. Sámediggái ii addon vejolašvuohta konsulteret dán áššis. Sámediggi lea gulahallame Norgga kulturráđiin dán birra.</p>
<p>Go guoská huksenprošeavttaide oppalaččat, de geavahuvvo stáda viessoláigoruhtadanortnet ođđa kulturviesuide. Stáhta huksenfitnodat lea hukseheaddji. Kulturdepartemeanta lea bargoaddi ođđa stáhtalaš kulturásahusaid huksemiidda. Departemeanta addá maid doarjaga našunála kulturvisttiide. Lea fylkasuohkan mii hálddaša lávdaduvvon doarjjaortnega kulturvisttiide. Muhtomin lea Kulturdepartemeanta leamaš bargoaddi sámi kulturásahusaide  .</p>
<p>Statsbygg lea huksenhearrá ja dat gii organisere, pláne ja čađaha huksenprošeavttaid stáhta ovddas. Eanas visttiid maidda sii leat huksenhearrát, doalahuvvojit sin visttevuogádagas. Visttit láigohuvvojit stáhtaoamastan ásahusaide láigui mii gokčá olggosgoluid, dan nu gohčoduvvon viessoláigoruhtadanortnega bokte.  Ođđa sámi kulturviesuide leat Sámediggi ja Kulturdepartemeanta dohkkehan prosedyraid ahte viessoláigguin ruhtadit sámi kulturviesuid.  Prosedyrat leat čuovvovaččat:</p>
<list><p type="listitem">Sámediggi ovddida vuosttaš vuorus dárboárvvoštallama mas lea latnja- ja doaibmaprográmma árvalus. Dárbbu mielde dollojuvvo čoahkkin Kulturdepartemeantta ja Sámedikki gaskka. Departemeanta addá ruovttoluotta dieđu dán ávdnasis.</p>
<p type="listitem">Ruovttoluotta dieđu vuođul departemeanttas bivdá Sámediggi Stáhta huksenfitnodaga dahje muhtun eará láigoheaddji ráhkadit huksenprográmma mas leat teknihkalaš gáibádusat ja doaisttážii rehkenastojuvvon viessoláigu.</p>
<p type="listitem">Huksenprográmma viessoláigoárvvoštallamiin sáddejuvvo departementii ovttas jurddašuvvon váikkuhusain kapihttalii 320 poasta 53 jahkásaš liigegoluid gokčamii viessoláigui ja lanjaid áimmahuššamii, maiddái aktivitehtaid doaimmaide lanjain. Departemeanta addá ruovttoluotta dieđu Sámediggái mearkkašumiiguin huksenprográmmii ja jurddašuvvon ekonomalaš árvvoštallamiiguin.</p>
<p type="listitem">Departemeantta ruovttoluotta dieđu vuođul huksenprográmmii addá Sámediggi bargun Stáhta huksenfitnodahkii dahje eará láigoheaddjái joatkit ja čađahit ovdaprošeavtta. Departemeanta ráhkada vejolaš reive Stáhta huksenfitnodahkii prográmma/ovdaprošeavtta dahkama goluid refušuvnnaid ektui.</p>
<p type="listitem">Sámediggi sádde Kulturdepartementii ovdaprošeavtta mas lea mielde viessoláiggu árvvoštallan ja sisaboahto- ja gollobušeahta kvalitehta sihkkarastit lanjaid áimmahuššama ja aktivitehtaid lanjain. Dán ávdnasa galgá Sámediggi leat meannudan ovdal go dat sáddejuvvo. Ávdnasa meannuda departemeanta. Dán meannudeami áiggi sáhttá Kulturdepartemeanta dárbbašit lassedieđuid ja árvvoštallamiid Sámedikkis prošeavtta birra. Jos huksenprošeakta vuoruhuvvo ráđđehusa bušeahttameannudeamis, ovddiduvvo ášši Stuorradiggái loahpalaš meannudeami várás.</p>
<p type="listitem">Jos Stuorradiggi guorrasa dasa ahte evttohuvvon huksenprošeakta galgá čađahuvvot, de dahká Sámediggi, vejolaččat geavaheaddji/geavaheaddjiásahus, láigošiehtadusa Stáhta huksenfitnodagain dahje eará láigoheddjiin dan rámma vuođul maid Stuorradiggi lea addán. Stáhta huksenfitnodat dahje priváhta láigoheaddji hukse vistti dása dávistettiin.</p>
<p type="listitem">Sámediggi čuovvola ášši jahkásaš bušeahttaohcamiin Kulturdepartementii ja daid hálddahuslaš čoahkkimiin mat dollojuvvojit juohke jahkebealis Kulturdepartemeanttain.</p>
</list><p>Regionála eiseválddit – ovttasbargošiehtadusat fylkkagielddaiguin</p>
<p>Sámediggi oaidná báikkálaš, regionála ja sámi ásahusaid dehálaš arenan mat ovdánahttet sámi servodagaid. Sámediggi oaidná maid lunddolažžan ahte fylkkagielddat váldet regionála ovddasvástádusa láhčit dili ja sihkkarastit ahte sámi kulturásahusain leat buorit rámmaeavttut. Lea čájehuvvon ahte muhtumin sámi ásahusat ožžot unnit doarjaga go sullasaš dáčča ásahusat. Fylkkagielddat addet milloseappot doarjaga sámi ásahusaid ovttaskas prošeavttaide.</p>
<p>Stáhta beales addojuvvo gitta 70 % - 30 % stáhta- regionála/báikkálaš doaibmadoarjjan. Measta álo leat  báikkálaš  sámi álgagat duogábealde sámi kulturásahusaid ásaheami. Ollu dáin ásahusain leat váldoáššis ruhtaduvvon stáhta doarjagiin, mat jagi 2002 rájes leat juolluduvvon Sámedikki bokte. Dál juolluda Sámediggi máŋgga áššis gitta 90% doaibmadoarjagiin, ja dat čielgasit ii leat heivehuvvon stáhtalaš áigumušaid mielde. Oktanaga dainna go Sámediggi lea váldán stuorát ovddasvástádusa sámi servodathuksemis, lea fylkkagielddaid oassi doaibmaruđain dávjá garrasit unniduvvon dahje bisánan.</p>
<p>Sámediggi lea bidjan mihttomearrin iešguđet fylkkagielddaid ovttasbargošiehtadusaid bokte ahte nannet geatnegasvuođa ovttas ovdánahttit sámi dáidda- ja kultureallima. Dasa lassin leat ovttasbargošiehtadusat dehálaččat čalmmustahttit ahte Sámediggi ii leat akto guoddime  ovddasvástádusa ovdánahttime dárbbašlaš sektorsurggiid sámi servodagas. Dat mielddisbuktá maid ahte sámi ásahusaid eavttuid sáhttá nannet ovttasbargošiehtadusaid bokte.</p>
<p>Fylkkagielddat leat dávjá eaiggádat ja ruhtadeaddjit, dahje nammadit stivralahtuid máŋgga kulturásahussii. Sámediggi áigu ávžžuhit fylkkagielddat árvalit ahte dát ásahusat eambbo laktet sámi dáidaga ja kultuvrra iežaset doaimmaid ja ahte ovttasbarget sámi kulturásahusaiguin. Nordlándda teáhtera ja fylkkagieldda, ja Nordnorsk Kunstmuseum plána bidjat sámegiel galbbaid leat positiiva ovdamearkkat dasa.</p>
<p>Davvi-Norgga kultursoahpamuš lea soahpamuš gaskal golmma davimus fylkkagieldda. Ulbmil soahpamušain lea joatkit ja viidáseappot ovdánahttit kulturovttasbarggu Davvi-Norggas. Fylkkagielddat barget ovttas ruhtademiin máŋgga davvi norgga dáidda- ja kulturásahussii main lean bargun gokčat olles davvi Norgga. Šiehtadus čilge movt regionála ruhtadeapmi juhkkojuvvo daidda ásahusaide. Šiehtadusa gos čilgejuvvo sámi dáidda ja ku<span type="quote">“Buot ásahusain maidda davvinorgga kulturšiehtadus guoská lea iešheanalaš ovddasvástádus čuovvolit sámi beali iežaset ovddasvástádussuorggi siskkobealde”</span>. Sámediggi lea duhtavaš dainna ahte Sámi Dáiddaguovddáš lea mielde šiehtadusas. Sámedikki mielas galggaše eambbo sámi ásahusat veardiduvvot leat oassin dan šiehtadusas. Čujuhit maiddái ovttasbargošiehtadussii Tråante 2017, mas Sámediggi ovttasráđiid Lulli- Trøndelaga fylkkagielddain ja Trondheim gielddain leat soahpan fárrolagaid čalmmustahttit dehálaš dáhpáhusa sámi álbmoga historjjás ávvudemiin – Tråante[1] 2017 – našunála ávvudeapmi ja oktasaš sámi ávvudeapmi. Guovvamánu 6. b. 1917 dollui vuosttaš sámi riikkačoahkkin Troandimis, Metodist girkus. Tråante 2017 lea stuora čalmmusteapmi 100 jagi rahčamis olahit demokratiija, rievttalašvuođa ja máŋggabealatvuođa  .  Báikkálaš eiseválddit</p>
<p>Ollu gielddain leat sámi ásahusat mat addet sihke bargosajiid ja vearrosisaboađu unna gielddaide. Dávjá leat baicce gieldda doarjagat sámi kulturásahusaide viehka unnit. Muhtun gielddat eai oppa attege doaibmadoarjaga. Báikkálaš eiseválddii lea maiddái ovddasvástádus buriid rámmaeavttuid láhčimis ja sihkkarastimis sámi ásahusaid várás.</p>
<p>Ollu suohkanat leat unnidan iežaset doarjaga sámi kulturásahusaide ja muhtumat leat oalát geassádan eret. Sámediggi báhcá de ákto ruhtadit ásahusaid ja festiválaid mat addet kulturfálaldaga  olles  suohkana álbmogii. Sámediggi oaivvilda ahte gullá maid suohkaniidda ahte suohkana eará ásahusat maid bidjet sámi dáidaga ja kultuvrra iežaset doaimmaide, ja vaikko ovttasbarget sámi kulturásahusaiguin. Bådåddjo kulturviesu Stormen, Bådåddjo gávpoga 200 jagi ávvudeamis 2016, ja Romssa suohkana láhčin  Sámi Vahkkui  Romssas lea positiiva ovdamearkka dasa.</p>
<p>Dađistaga eanet sámit fárrejit gávpogiidda ja stuorát čoahkkebáikkiide. Gávpogat leat iešguđetláganat ja sámiin dáin gávpogiin leat iešguđetlágan dárbbut. Sámediggi vásiha ahte eambbogat ohcalit sámi deaivvadanbáikkiid main leat dán joavkku kultuvrralaš doaimmat. Hástalussan dás lea sihkkarastit doaibmaruhtadeami ja gávdnat heivvolaš lanjaid. Gávpotgielddain sáhttá baicce leat muhtin háviid stuorát vejolašvuohta oažžut searvat eará aktevrraid gieldda lassin.</p>
<p>Ovttasbarggus ovttasbargošiehtadusaid bokte gávpotgielddaiguin leat vejolašvuođat. Daid bokte sáhttá nannet ja váikkuhit politihka ovddideami sámi servodatsurggiin mii dán rádjai ii leat leamaš lunddolaš suohkaniin. Gaskkusteapmi ja diehtojuohkin sámi giela ja kultuvrra birra majoritehtaservodahkii lea maid deaŧalaš, ja gielddat leat deaŧalat ovttasbargit. Kultureallima oktavuođas sáhttá dát mearkkašit dan ahte olahit eanet ja ođđa joavkkuid, ja dat addet eanet fuomášumi sámi kultuvrii. Sámediggi sávvá ovttasbarggu suohkaniiguin ja láhčit dili sámi deaivvadanbáikkiide gávpogiin. Ovttasbargošiehtadusat lea dahkkon Romssa, Bådåddjo ja Oslo gielddaiguin, ja dál leat bargame ráhkadit šiehtadusaid Álttáin.</p>
<p>7. Áŋgiruššansuorggit</p>
<p>Sámediggi juohká oalle ollu ru  đa  sámi kulturásahusaide. Ásahusat leat iešguđetláganat, sihke go guoská sturrodahkii, doaimmaide ja ahkái, muhto oktasaččat leat sámi servodagas ain stuora hástalusat ovdal go sii sáhttet doaimmahit dan maid áiggoše, ja vai sii sáhtáše doaimmahit servodatdoaimma ávkin sámi álbmogii. Sámediggi oaidná positiivvalažžan dan beroštumi mii lea sámi servodagain ja mii lea áibbas dárbbašlaš vai sámi ásahusat sáhtáše ovdánit. Sámedikki bargu hukset ja nanusmahttit sámi ásahusaid organiserema lea leamaš dárbbašlaš máŋgga dilis. Dáinna bargguin áigu Sámediggi joatkit. Mii galgat maid joatkit áŋgiruššama go guoská kulturásahusaid stabiila ja einnostan vejolaš doaimma ja ovddideami láhčimii, ja oppalaš ásahuslaš infrastruktuvrra nannemii. Mii diehtit ahte maiddái guhkádoaimmahuvvon á</p>
<p>Sámi ásahusain galgá leat dakkár fágalaš sisdoallu ja doaibmadássi maid vuođul dat vásihuvvojit deaŧalaš ja relevánta demokratiija- ja servodataktevran, deaivvadanbáikin ja geavaheaddjiarenan, sihke báikegottiid olbmuide, kulturbargiide ja mátkeealáhusaid várás. Guovddážis leat vásihusat, oahppan, searvvaheapmi ja diehtogaskkusteapmi. Doaimmat berrejit fátmmastit eanet olahusjoavkkuid ja sohkabuolvvaid.</p>
<p>Eanet sámi kulturásahusat barget ja ovttasbarget buot sámiid ovddas ja riikkaidgaskasaččat. Sámediggi áigu hástalit ásahusaid vel eanet ohcalit ovttasbarggu eará sámi ásahusaiguin ja ásahusaiguin main lea fokus sámi kultuvrii, guđe riikkas sii ihkinassii leat. Dát sáhtášii mielddisbuktit ásahusaid nannema namuhuvvon áŋgiruššansurggiin.</p>
<p>Máŋga ásahusa sávvet ja s  áhtášeddje  gaskkustit sin doaimmaid riikkaidgaskasaš geahččanjovkui. Lea várra stuora vejolašvuohta gaskkustit sámi kultuvrra viidábut gehččiide. Dan mii oaidnit sámi filbma, teáhtera ja musihka buvttadeami ja gaskkusteami bokte, jus galgá namuhit muhtin surggiid.  Áŋgiruššansuorggit</p>
<p>Sámedikki dieđáhusas kulturásahusaid birra ii leat sadji digaštallat ja ovdanbuktit buot hástalusaid mat mis leat. Dieđáhusas ovdanbuktojuvvojit áŋgiruššansuorggit, hástalusaid čalmmustahttin, ja mihtut ja strategiijat maiguin buoremusat doaimmahit bargguid ja hástalusaid. Sámediggi dáhttu hábmet politihka mii lea oaván sámi álbmoga ektui ja sámi ásahusaid hástalusaid ektui. Seammás galgá dat leat jáhkehahtti ja čađahahtti realisttalaš áigumušdássi  ,  ja dássiduvvon iežamet rámma ja doaibmamuni ektui.</p>
<p>Lea hástalahtti ja viiddis bargu guhkes áiggi perspektiivvas fuobmát makkár servodatdoaimmat sámi servodagas ja makkár dárbbut sámi servodagaide bohtet čuožžilit maid ferte doahttalit. Dat guoská maiddái kultursuorgái. Mii áigut hábmet mihttomeriid ja strategiijaid daid kulturásahusaid vuođul mat odne gávdnojit.</p>
<p>Boahttevaččat mii čilget vihtta áŋgiruššansuorggi mat nannejit, nanosmahttet ja ealáskahttet kulturásahusaid:</p>
<list><p type="listitem">Sihkkarastit kulturásahusaide buriid rámmaeavttuid</p>
<p type="listitem">Sihkkarastit kulturásahusaide buori eaiggátvuo  đ  a</p>
<p type="listitem">Sihkkarastit fágalaš nana sámi kulturásahusa  id</p>
<p type="listitem">Sihkkarasit Sámi ásahusaide ovddideami ja ođđaháhkama</p>
<p type="listitem">Sihkkarastit s  ámi  kultur  ásahusaid  main leat dohkálaš lanjat ja visttit</p>
</list><p>7.1 Sihkkarastit sámi kulturásahusaide buriid rámmaeavttuid</p>
<p>Kulturpolitihkas leat organiseren ja bušeahttarámmat guovddážis ovdáneapmái ja doaibmanvejolašvuhtii kultursuorggis. Okta eavttuin jus sámi kulturásahusat galget sáhttit ovdánit, dahkkot nannoseabbon ja vuhtiiváldit iežas bargguid, lea ahte daidda addojit einnostahtti ja dohkálaš rámmaeavttut. Sámi ásahusat vásihit ain ollu váilevašvuođa ekonomalaš rámmaeavttuin go buohtastahttá dáža ásahusaiguin, mii fas mielddisbuktá stuora hástalusaid sihke doibmii, fágalaš  ovdáneapmái, áimmahuššamii ja kapasitehtii. Sámedikkis lea ipmárdus ásahusaide go lohket iežaset gierddoheapmin go galget sihkkarastit doarvái buriid rámmaeavttuid ja ovdánahttinvejolašvuođaid. Ásahusat leat čielgasat das ahte sii vásihit ahte bázahallet ovdánemiin.</p>
<p>Oppalaččat ferte ekonomalaš ovdáneami vejolašvuohta sámi kulturásahusaide unnimusat leat seamma dásis go buohtastahtti dáža ásahusat. Nu go mii diehtit, de ii leat dilli nu dál. Sámi ásahusat ja kulturdoaimmaheaddjit fertejit dasa lassin oažžut vejolašvuođa ávkkástallat iešguđet lágan prográmmain, ortnegiin ja ruhtadanvejolašvuođain, maiddái kulturealáhusaid siskkobealde. Dát lea earret eará kapasitehta- ja gelbbolašvuođahuksema birra.</p>
<p>Dat ahte Sámediggi oažžu ekonomalaš rámmaid ja doaibmanvejolašvuođa sáhttit nannet, ovddidit, buoridit ja vejolaččat hukset doarvái logu ja k</p>
<p>Ovttasbargošiehtadusat fylkkasuohkaniiguin leat buoridan vejolašvuođa dihto doaimmaid ektui ja ovttasbargguid ektui. Muhto Sámedikkis leat maid hástalusat ovttasbarggu ektui regionála ja báikkálaš eiseválddiid ektui. Okta ášši lea movt sáhttit oažžut eará almmolaš orgánaid hukset ja bisuhit infrastruktuvrra sámi servodagain, dása gullet maid sámi kulturásahusat.</p>
<p>Ollu suohkanat leat dál, ja/ dahje bohtet leat maŋŋil suohkanođastusa, ruovttusuohkanat sámi kulturásahusaide. Ásahusat mat fállet kulturfálaldaga ja –vásihusaid  olles  suohkana álbmogii, lassin go dat leat bargosadjin ja vearrosisabuktin. Sámedikkis leat vuordámušat dasa ahte ruovttusuohkanat veahkehit dasa ahte ásahusain leat dohkálaš rámmaeavttut iežaset doaimmaide.</p>
<p>Eará rámmaeavttut go dat ekonomalaš eavttut, sáhttet váldot mielde fylkkasuohkaniid ja suohkaniid plánaide ja strategiijaide kultursuorggis. Sámediggi lea earret eará gulaskuddaninstánsa dákkár plánaide, ja sáhttá gulaskuddancealkámuša bokte deattuhit dárbbuid ja čalmmustahttit sámi kulturásahusaid guoskevaš ruovttusuohkanis dahje –fylkkas.</p>
<p>Dat ahte boahtit mielde njuolggodoarjja ortnegii sámedikki bušeahta bokte, lea geasuheaddjin kulturásahusaid rámmaeavttuide, go dat mielddisbuktá einnostahttima. Ráddjejuvvon ekonomalaš rámmaid dihte ferte Sámediggi álgoálggus vuoruhit buorideami ja nannema dálá ásahusain ortnegis ovdal go váldá searvái ođđa ásahusaid.</p>
<p>Sámedikkis leat vásihusat das ahte ásahusain mat váldojit njuolggodoarjjaortnegii, ferte leat organiserenmálle mii lea rabas ja oinnolaš. Ii leat ovdamearkka dihte vuogas ahte lea dušše okta olmmoš gii lea sihke stivra, beaivválaš jođiheaddji ja eaiggát.</p>
<p>Ásahusaide mat háliidit váldot mielde ortnegii, bidjá Sámediggi vuođđun ahte dain leat leamaš ollu doaimmat áiggi badjel, áinnas ahte sii vuos leat ožžon doarjaga ohcanvuđot ortnega bokte muhti jagiid, ja ahte sii sáhttet čájehit bistevaš ja dohkálaš doaimmaheami áiggi badjel, ja ahte ásahus deavdá Sámedikki eavttuid ja njuolggadusaid. Fágalaš árvvoštallan ferte leat vuođđun dasa, mas maiddái servodatávkki bealli ja mearkkašupmi leat vuođđun árvvoštallamis. Dákkár fágalaš ja formálalaš árvvoštallamat sáhttet váldit áiggi čađahit. Dan sivas árvvoštallojuvvo hábmet njuolggadusaid mas ođđa ásahus sáhttá evttohuvvot ortnegii mielde Sámedikki bušeahttašiehtadallamiid oktavuođas, muhto easkka jagi maŋŋil ásahus árvvoštallojuvvot váldot mielde bušehttii, fágalaš ja formálalaš árvvoštallamiid vuođul mat dan áiggis leat čađahuvvon.</p>
<p>Mii oaidnit ahte sáhttá leat dárbu vel buoret oktiiheiveheapmái siskkáldasat Sámedikkis, vai sáhttit buorebut čuovvolit ásahusaid. Sihke mii guoská njuolggodoarjagii ja iešguđet lágan ohcanvuđot doarjagiidda, dainna jurdagiin ahte muhtin ásahusain leat máŋgga lágan áššesuorggi ovtta dáhki vuolde, áššesuorggit maid sáhttá rátkit iešguđet ossodagaide Sámedikkis, nu go giella. Sámediggi sáhttá čuovvolit ásahusaid ovdamearkka dihte: a) juolludusreivviiguin dahje barggahandokumeanttaiguin, juolludusa oktavuođas, b) gulahallančoahkkimiid bokte.</p>
<p>7.1.1 Juolludusreive/barggahandokumeanttat juolludusa oktavuođas</p>
<p>Jahkásaš juolludusreivviin njuolggodoarjagiidda ja mielddusin biddjojuvvon njuolggadusaid mielde, bohtet ovdan Sámedikki mihttomearit dán ortnegii, ja iešguđet lágan juolludaneavttut, máksineavttut ja áigemearit. Ovttaskas kulturásahusa servodatdoaibma boahtá ovdan iežaset ulbmilparagráfas ja doaibmaplánain; ásahusa ulbmil, ovddasvástádusat ja bajit mihttomearit. Váldoášši servodatdoaimmain lea dávjá seailluheapmi, gaskkusteapmi ja ovddideapmi sámi dáidagis ja kultuvrras. Sámediggi dadjá maid juoidá servodatdoaimmaid birra iežas jahkásaš juolludusreivviin, ja mii áigut joatkit gulahallat ásahusaiguin sin rolla birra ja servodatdoaimmaid birra.</p>
<p>Sámediggi ii hálit bienasta bitnii reguleret dahje bagadit ásahusaid doaimmaid. Lea dehálaš ahte ásahusain lea fágalaš ja dáiddalaš friddjavuohta. Muhtun ásahusaide, dahje muhtun dilálašvuođaide, sáhttá Sámediggi árvvoštallat ávžžuhit juolludusreivves čađahit dihto doaimmaid/ doaibmabijuid. Dát lea dahkkon ovdamearkka dihte Tråante 2017oktavuođas.</p>
<p>Sámediggi árvvoštallá geahččalit golmma jagáš ortnega bargodokumeanttain/ ovttasbargošiehtadusain, mas lea mielde ásahusa servodatdoaibma ja ovdánahttinplána. Jus galgat oažžut vásihusvuođu, de sáhttá min mielas geahččalanortnet heivehuvvot daidda stuorimus ásahusaide. Dákkár dokumeantta/ šiehtadusa hábmen ferte diehttelasat šiehtaduvvot juohke ásahusain sierra.</p>
<p>Oažžun dihte buoret máhttovuođu ja statistihkkamateriála ásahusaid birra áiggi badjel, áigu Sámediggi eanet juolludaneavttuid bokte ja njuolggadusaid bokte bivdit statistihka raporttaid ja iešguđet lágan fáktadieđuid, dasa gullet maid dieđut ásahusa gelbbolašvuođa dárbbu birra.</p>
<p>Doaibmadoarjaga hálddašeamis sáhttá Sámedikki mielas leat dárbu čilget buorebut ja vejolaččat dásset kulturásahusaid iešguđet kategoriijaid mielde, sihke ulbmilhábmema ja ulbmilolahusaid eavttuid ja raporterengáibádusaid unnimusstandárddaid defineremiid meaddel. Sámedikki mielas maid sáhttá dárbu čilget juolludusreivves masa Sámediggi oaivvilda doaibma-/ njuolggodoarjagat galget adnot, juoga mii sáhttá šaddat áigeguovdilin dalle go ásahusat mat ožžot njuolggodoarjaga, ohcet Sámedikkis doarjagiid ohcanvuđot ortnegiid bokte.</p>
<p>Muhtin ásahusat leat dovddastan ahte sáhttá mielddisbuktit lassibarggu go iešguđet almmolaš eiseválddiin mat addet njuolggodoarjaga, leat iešguđet áigemearit, gáibádusat ja vuordámušat juolludusreivviin. Sámediggi oaidná ahte jus mii oktiiheivehit min áigemeriid ja gáibádusaid, de dat álkida ásahusaid bargguid. Nuppi dáfus sáhttet leat iešguđet lágan eiseválddit, ja dat sáhttá fas dagahit ahte lea váttis oažžut oktiiheiveheami buohkaiguin.</p>
<p>7.1.2 Gulahallančoahkkimat</p>
<p>Sámediggái lea dehálaš ovddidit gulahallama sámi ásahusaiguin, ja láhčit dili vai ásahusat ožžot vejolašvuođa ovdánit nanu fágalaš ásahussan. Ásahusain alddiineaset lea maiddái ovddasvástádus seailut ja ovdánit ásahussan.</p>
<p>Sámi ásahusat leat maid ohcalan lagat čuovvoleami ja gulahallama Sámedikkis, nu ahte Sámedikki vuordámušat ásahusaide bohtet ovdan vel čielgaseappot, ja vai ásahusat sáhttet čilget iežaset dárbbuid ja hástalusaid. 2014:s ja 2015:s leat čađahuvvon gulahallančoahkkimat muhtin sámi kulturásahusaiguin mat ožžot njuolggodoarjaga Sámedikki bušeahta bokte. Vásihusat dássážii leat hui buorit, ja dá lea juoga mainna háliidit joatkit. Áigumuš lea čađahit dákkár čoahkkima buot ásahusaiguin jeavddalaččat. Lassin diehtojuohkimii ja dasa ahte oahpásnuvvat buorebut, de lea oassin ulbmilis ahte ásahusat ja Sámediggi ovttas digaštallet makkár dárbbut ja hástalusat sis leat, ja makkár dárbbut ja hástalusat Sámis leat boahtteáigái.</p>
<p>Sámediggi oaidná ahte sáhttá leat ovdamunni standardiseret ja systematiseret osiid gulahallančoahkkimiin, vai dat buorebut addet ollislaš gova ásahusa dilis áiggi badjel. Sámediggi áigu maid árvvoštallat eanet ovttasbarggu ja oktiiordnema eará eaiggádiiguin/ stivranammadeddjiiguin sin čoahkkimiin ásahusaiguin.</p>
<p>Mihtut ja strategiijat</p>
<p>Váldomihttomearri: Sámi ásahusaide buorit rámmaeavttut.</p>
<p>Oassemihttomearit ja strategiijat  1.  Nannet bajit ekonomalaš rámmaeavttuid sámi kulturásahusaide</p>
<list><p type="listitem">Ráđđehusa ja Sámedikki ovddasvástádus sámi kultuvrii ja kulturásahusaide dahkko čielggasin bušeahttašiehtadallamiid bokte bealálaččaiguin.</p>
<p type="listitem">Váldit fárrui guovddáš eiseválddiid ja fágaetáhtaid oktasaš ovddidandihte sámi kulturásahusaid</p>
</list><p>2.  Regionála ja báikkálaš eiseválddit ovddidit oktasaš ovdáneami sámi kulturásahusain</p>
<list><p type="listitem">Váikkuhit dasa ahte ásahusat sihkkarastojuvvojit ruhtadeami olggobealde Sámedikki</p>
<p type="listitem">Čalmmustahttit regionála eiseválddiid ovddasvástádusa ovttasbargošiehtadusain fylkkasuohkaniiguin</p>
<p type="listitem">Váikkuhit dasa ahte ruovttusuohkaniin lea ovddasvástádus oktasaš ovdáneapmái sámi kulturásahusain</p>
</list><p>3.  Kulturásahusain mat ožžot njuolggodoarjaga Sámedikkis leat einnostahtti rámmaeavttut iežaset doibmii</p>
<list><p type="listitem">Hábmet njuolggadusaid vai bohtet njuolggodoarjjaortnega vuollái Sámedikkis</p>
<p type="listitem">Hábmet einnostahttivuođa organiserenmálles ja stivremis mii lea rabas ja oinnolaš kulturásahusain mat ožžot njuolggodoarjaga Sámedikkis</p>
<p type="listitem">Buorebut ollislaš čuovvoleapmi kulturásahusain koordinerema bokte siskkáldasat Sámedikkis</p>
<p type="listitem">Ráhkadit njuolggadusaid mihttomearreraporterema várás</p>
</list><p>4  .  Sámi kulturásahusaid bajimus ekonomalaš rámmaeavttuid nannen</p>
<p>a. Sámediggi bargá strategalaččat beassat bušeahttašiehtadallanposišuvdnii Ráđđehusain</p>
<p>7.2 Sihkkarastit heivvolaš eaiggátvuođa kulturásahusaide</p>
<p>Sámediggi juolludii 2016s badjelaš 78 miljon ru njuolggadoarjjan iešguđege kulturásahusaide, maid birra dán dieđáhusas válddahuvvo, ja juolludusaid sturrodat lei loge mat duhát rájes ja gitta 20 miljon ru rádjai. Lea sihke lunddolaš ja vurdojuvvo ahte Sámedikkis lea árjjalaš rolla, hukse legitimitehta ja váldá ovddasvástádusa sin ektui geat ožžot njuolggadoarjaga Sámedikki bušeahta bokte.</p>
<p>Iešguđege sámi kulturásahusat leat iešguđetge dásiin, iešguđet sturrodagas ja bargoveagain, dat leat iešguđege láhkai organiserejuvvon ja dain lea sierralágan eaiggátstruktuvrrat, dat leat iešguđege diliin go guoská lokálaide ja visttiide. Sámediggi lea eanaš kulturásahusaid váldoruhtadeaddji mat ožžot doaibmadoarjaga sámediggebušeahta bokte. Sámediggi lea eanaš kulturásahusaid mielde vuođđudeaddji ja/dahje eaiggáduššamin. Sámediggi nammada stivralahtuid ja/dahje stivrajođiheaddji eatnašiidda dain.</p>
<p>Dasa lassin leat politihkalaš mihtut, strategiijat doaibmabijut ja vuordámušat boahtán ovdasii Sámedikki bajit dokumeanttain nu go dieđáhusain ja sámediggebušeahtain, ja Sámediggi sáhttá čuovvolit ásahusaid teorehtalaččat dadjat ain juo  golmma  vuogi mielde:</p>
<list><p type="listitem">Eaiggátvuohta ossosiid dahje vuođđudeaddjiosiid bokte</p>
<p type="listitem">Stivranammadeamit</p>
<p type="listitem">Váikkuhit gelbbolašvuođa buorideami ásahusain</p>
</list><p>Dát  3  čuoggá mat muitalit movt Sámediggi čuovvola ásahusaid, leat buot váikkuhangaskaoamit ja reaiddut maid Sámediggi sáhttá geavahit kulturásahusaid ovddideapmái ja huksemii. Dieinna lágiin sáhttet dat gozihit servodatdoaimmaid nugo ovdánahttit ja ovddidit sámi giela ja kultuvrra, fokuseret vel ain eanet sisdoalu ja aktivitehta, ásahit buriid ovttasbargooktavuođaid iešguđege aktevrraide ja leat sámi juvlaguovddážin iežaset báikegottiin. Deaŧalaš lea geavahit resurssaid árjjalaččat ja ahte barggus mii dahkkojuvvo lea alla kvalitehta.</p>
<p>Lunddolaš lea ahte Sámedikki searvan, čuovvoleapmi ja eaiggátvuohta leat iešguđege givrodagas ja hámis sorjjakeahttá das man stuoris ásahus lea, makkár servodatrolla ja –doaibma das lea, ja man ollu Sámediggi juolluda njuolggadoarjaga. Maiddái bealli nugo dohkálaš doaibma ásahusas, ja ahte ásahus sáhttá čujuhit dihto aktivitehtadássái áiggi mielde ja leat ambišuvnnat doaibmat boahtteáiggis, sáhttet leat bealit mat sáhttet leat mielde muddemin dan man ollu Sámediggi searvá ja čuovvola.</p>
<p>7.2.1.Eaiggátvuohta ossosiid dahje vuođđudusosiid bokte</p>
<p>Ođđasis organiseremiid maŋŋá <span type="quote">“  Sámediggeráđi sámi ásahusovddidandieđáhusa  ”</span> (2008) dagahii ahte ollu ásahusat ođđasis organiserejuvvojedje vuođđudussan. Earát lea organiserejuvvon oasussearvin ja lahttosearvin. Oasuseaiggádat ja vuođđudeaddjit sáhttet leat almmolaš eiseválddit – nugo Sámediggi, fylkkagielddat ja gielddat, dahje priváhta aktevrrat nugo searvvit, organisašuvnnat, j.d. Ii leat šat vejolaš doallat Oasussearvvi organisašuvdnahápmin. Sámi kulturásahusaid ii leat geavahusas vejolaš organiseret gielddaid gaskasaš searvin, danne go dábálaččat eaiggádin eai leat dušše gielddat. Danne dat eanaš leat oasussearvin ja vuođđudussan, ja muhtun oktavuođain lahttosearvin, mat leat vejolaš ja relevánta organisašuvdnavuogit.</p>
<p>Maŋimuš jagiid vásihusat leat ahte ásahusat ieža, eará eaiggádat ja Sámediggi válljejit ovddimusat oasussearvvi. Oasussearvvis lea eanet dávgaseappot stivrenhápmi. Das lea láhkamearriduvvon rollajuohku váldočoahkkima, stivrra ja beaivválaš jođiheami gaskka. Sámediggái berre dattetge leat guoddi prinsihppan dat ahte lea ásahusaid iežaset duohken maid válljejit organisašuvdnavuohkin, dan mii lea heivvoleamos iešguđege báikkálaš dárbbuide ja eavttuide.</p>
<p>Gažaldat gieđa guhkkosaš prinsihpa goziheamis sáhttá boahtit ovdan organisašuvdnavuogi válljemis, danne go eaiggádiin leat iešguđege doaimmat ja rollat iešguđege organisašuvdnavugiin. Sámediggi ii hálit detáljadásis muddet dahje bidjat gohččosiid ásahusaid doaimmaide. Iešeaiggátvuođđusas lea vuođđudeddjiin hui uhccán váikkuhanfápmu earret njuolggadusain mearriduvvon stivranammadanválddi, ja lea dalle dakkár organisašuvdnamálle mii fuolaha bures dan prinsihpa ahte gaska galgá leat gieđaguhkkosaš. Háliidit gulahallat ásahusaiguin, ja ásahusat ožžot ieža guorahallat iežaset plánaid ja hástalusaid Sámedikkiin. Dalle sáhttit oažžut ovdan muddejuvvon mihttomeriid ja rámmaid mat maiddái dávistit daid áigumušaide mat Sámedikki politihkas leat suorggis.</p>
<p>Ásahusat háliidit Sámedikki árjjalaš eaiggádin. Muhtun kulturásahusat mat dál leat ásahanmuttus dahje leat ođđasis organiseremin, háliidit ieža Sámedikki eaiggádin, ja muhtun oktavuođain maiddái eanetlohkoeaiggádin. Dát sáhttá ovdamearkka dihte leat dan dihte go sii oidnet Sámedikki dego vejolaš <span type="quote">“uvssa rahppin”</span> go jurddašit eará almmolaš ruhtadeami/doarjaga, ja danne go sii atnet Sámedikki almmolaš orgánan mas lea váldi, gelbbolašvuohta jna maid ásahus dárbbaša dihto muttus. Sámedikkis leat maiddái vásihusat gieskat das ahte eará almmolaš eiseválddit sierranas sivaid geažil eai hálit mannat mielde eaiggádin. Dat sáhttet dattetge leat mielde ruhtadeamen (fásta juolludus dahje ohcanvuđot) ja nammadit stivralahtuid. Dát leat maiddái bealit mat guoskkahit gažaldaga Sámedikki searvama birra eaiggádin.</p>
<p>Eaiggátvuohta ásahusaide addá vejolašvuođa bargat ollislaš politihka, muhto das sáhttá maiddái leat riska ahte rollat álkibut seaguhuvvot. Deaŧaleamos rolla vejolaš eaiggátvuođas sáhttá dagahit dan ahte sámi ásahusat galget gozihit dihto servodatdoaimmaid, nugo ovdánahttit ja ovddidit sámi giela ja kultuvrra. Kulturásahusat eai doaimmahuvvot gávppálaččat, ii gáibiduvvo dienas. Eaiggátrolla ii berre čadnojuvvot iežas kapitálain dinemii. Sámedikki ekonomiijanjuolggadusain ja doarjjanjuolggadusain  leat maiddái čanastagat mat leat mielde reguleremin dan.</p>
<p>Sámedikkis berre leat mihttomearrin ahte eaiggátvuohta galgá vuođđuduvvot báikkálaččat mas báikkálaš aktevrrat leat guovddážis. Sámedikki searvan eaiggádin berre vuolggasajis boahtit nuppi sadjái, ja veahkkin ásahusaid viidáseappot huksemii. Dasto lea deaŧalaš ahte báikkálaš ja regionála eiseválddit servet eaiggádin. Sámediggi áigu boahtteáiggis go jerret eaiggádin searvat kulturásahusaide eanet smiehttat makkár ásahusaide sáhttá leat áigeguovdil searvat. Ásahusai</p>
<p>Sámediggi áigu ráhkadit prinsihpaid Sámedikki eaiggátvuođa hálddašeapmái. Dan oktavuođas guorahallojuvvojit earret eará eaiggátosiid árvvoštallamat oasussearvvis, lagadanvugiin mas ii mearriduvvo absoluhtta prinsihppa eaiggátosiin servviid ásaheami oktavuođas, muhto ahte eaiggátvuođa sáhttá árvvoštallat sierra juohke oktavuođas. Vuolggasadjin háliidat mii unnimusat 1/3 oasi eaiggátoasi (33,3 %) eaiggátvuođa, almmá ahte mis lea oasusmajoritehta (mii mearkkaša ahte eanemusat 49 % eaiggátvuohta.</p>
<p>Dain oktavuođain goas Sámediggi lea mieleaiggát dahje mielvuođđudeaddji, háliida Sámediggi leat árjjalaš, guhkes áiggi eaiggát mii nu ollu go vejolaš váikkuha ásahusaid sihkkarastima ja ovddideami.</p>
<p>Sámediggi áigut árvvoštallat árjjaleappot geavahit eaiggátčoahkkimiid, ovdamearkka dihte váldočoahkkimiid oktavuođas.</p>
<p>7.2.2 Stivranammadeamit</p>
<p>Sámediggi háliida duohta vejolašvuođaid ovddidit rámmaeavttuid sámi servodaga várás. Dat mearkkaša earret eará dáhtu ja vejolašvuođa árjjalaččat ovddidit sámi ásahusaid. Danne lea Sámediggi háliidan stivranammadanválddi ásahusaide maidda Sámediggi addá njuolggadoarjaga, ja buot oktavuođain goas Sámediggi addá váldooasi doaibmadoarjagis. Sámediggi lea nammadan oasi stivralahtuin ásahusaide almmolaš veahki/ovddasvástádusa mielde maid Sámediggi addá. Stivrra nammadeami oktavuođas sámi museaide (vuođđudusaide) lea muddejuvvon njuolggadusain ahte Sámediggi galgá nammadit stivrajođiheaddji. Muhto gávdnojit maiddái muhtun ásahusat mat ožžot váldooasi doaibmadoarjagis Sámedikkis, maidda Sámediggi ii nammat stivralahtuid. Ovdamearkan leat dat golbma sámi festivála mat bohte Sámedikki bušehttii 2013:s  .</p>
<p>Mii áigut geahčalit lagabuidda movt min stivranammadanrolla sáhttá ovddidit. Vuolggasadjin árvvoštallojuvvo ulbmilažžan dat ahte stivrasadji vuosttažettiin galgá čuovvut eaiggátvuođa dahje stuorábuš doaibmadoarjaga.</p>
<p>Stivračoahkkádus čoagganan viiddis ja relevánta gelbbolašvuođain mii lea heivehuvvon ásahusa organisašuvdnahápmái, rollii, ulbmilii, muddui ja dillái, váikkuha ásahusaid ovddideami. Jos sámi kulturásahusat galget šaddat nannosat ja rustejuvvon deaividit hástalusaiguin ja geavahit vejolašvuođaid, de dárbbašuvvo profešunealla stivra. Stivrra doibmii sáhttá gullat bajimuš ekonomiijastivren, strategalaš válljen, virgáibidjan virgenjuolggadusat – ja beaivválaš jođiheaddji vejolaš eretcealkin, feaskárastindoaibma juolludeaddji eiseválddiid ektui, jna. Áigodagain go ásahusas leat ovddabealde stuorra hástalusat, ovdamearkka dihte organisašuvdnaovddideami, ođđa visteplánaid oktavuođas, jna., de lea relevánta fágalaš gelbbolašvuođas ja vásihusas stuorra mearkkašupmi. Deaŧalaš lea maiddái ahte dovdá ásahusa ja dan doaibmasuorggi/bargguid. Gelbbolašvuođa huksema oassin ásahusain lea Sámediggi ovdal lágidan seminára stivralahtuide maid mii leat nammadan sámi kulturásahusaide. Dán áigu Sámediggi jeavddalaččat joatkit.</p>
<p>Gáibiduvvo ahte ásahusain mat ožžot doaibmadoarjaga Sámedikki bušeahtas lea 40-60 % sohkabealdássedeaddu stivrras. Njuolggadusat gustojit vásttolaččat várrelahtuide. Mii oaidnit ahte sáhttá leat dárbu buorebut oktiiortnet eará stivranammadeaddji orgánaiguin, muhtumin ovdamearkka dihte válgalávdegottiid bokte, dainna ulbmiliin ahte juksat buoremus čoahkkegelbbolašvuođa, vásihusa ja fierpmádaga mii heivehuvvon ovttaskas ásahusa áigeguovdilis dillái, ja juksan dihte  mihttomeari 40-60 % sohkabealdássedeattus stivrrain.</p>
<p>Sámediggi bargá dan ala ahte juksat vel buoret geahčastaga áigeguovdilis stivraevttohasain ja sin kvalifikašuvnnain. Áigeguovdil sáhttá maiddái leat geahčadit doaibmabijuid ođđa evttohasaid rekrutteremii.</p>
<p>7.2.3 Váikkuhit ásahusaid gelbbolašvuođaloktemii</p>
<p>Lea dehálaš ahte sámi ásahusat stivrejuvvojit nannosit fágalaččat, ja ahte ásahuvvojit ceavzilis organisašuvdnan, d�</p>
<p>Mihtut ja strategiijat</p>
<p>Lea hástalussan Sámediggái bidjat mihtuid iežas váikkuhangaskaomiide ja reaidduide buotlágan kulturásahusaid ektui, ja boahtteáiggi mihtuid ektui. Seammás go dát fertejit dássejuvvot prinsihpaid ektui , ja eará almmolaš ja priváhta aktevrraid politihka ja bargovugiid ektui dán suorggis.</p>
<p>Lea dárbu geahčadit lagabui Sámedikki eaiggátvuođa prinsihpaid ja sámi kulturásahusaid hálddašeami, dása gullá maid dihtomielalašvuohta daid iešguđet rollaid birra mat Sámedikkis leat ja sáhttá oažžut dain iešguđet kulturásahusain Sámis. Dát bohtet leat bagadeaddji prinsihpat, muhto ferte aŋkke juohke áššis dahkat sierra árvvoštallama.</p>
<p>Sámedikki searvama dási ja eaiggátvuođahálddašeami ferte maid geahččat ovttas Sámedikki vejolaš resurssaid ektui ja hálddahuslaš bargonávccaid ektui. Dan oktavuođas sáhttá šaddat dárbu gelbbolašvuođaloktemii, ja doaibmabijuide mat lasihit profešunaliteahta eaiggáthálddašeamis.</p>
<p>Váldomihttomearri: Heivvolaš eaiggátvuohta kulturásahusain</p>
<p>Oassemihttomearit ja strategiijat 1. Sámediggi galgá leat aktiivvalaš guhkitáiggi eaiggát mii váikkuha ásahusaid ovddideami</p>
<list><p type="listitem">Hábmet prinsihpaid Sámedikki eaiggátvuođahálddašeapmái</p>
<p type="listitem">Eanet aktiivvalaš geavaheapmi eaiggátčoahkkimiin</p>
<p type="listitem">Sihkkarastit fágalaš árvvoštallama go ođđa ásahusat bivdet mis eaiggátvuođa</p>
</list><p>2.  Organiserenmálle čielggaduvvo ovttas ásahusain</p>
<list><p type="listitem">Oasussearvi ávžžuhuvvo organiserenmállen boahtteáiggis</p>
</list><p>3.  Kulturásahusat mat leat aktiivvalaččat ja main lea stivra mas lea rievttes gelbbolašvuohta</p>
<list><p type="listitem">Čohkket stivrii olbmuid main lea viiddis fágalaš ja áigeguovdilis gelbbolašvuohta mii lea heivehuvvon ásahusa ovddidandárbbuide</p>
<p type="listitem">Govus ja rekruteren vejolaš stivralahtuin main lea fágalaš ja áigeguovdilis gelbbolašvuohta</p>
<p type="listitem">Oktiiheiveheapmi eará stivranammaduvvon orgánaiguin  nu ahte  40-60% sohkabealdási stivrrai  n ollašuhttojuvvo.</p>
</list><p>4.  Ovddidit Sámedikki ásahusčuovvoleami</p>
<list><p type="listitem">Čielgasit juolludanreivvet ásahusaide</p>
<p type="listitem">Geahččalit ortnega mas lea 3-jagá bargodokumeanta/ -šiehtadus</p>
<p type="listitem">Eanet heivehuvvon čuovvoleami ásahusain sturrodaga ja doaimmaid ektui</p>
<p type="listitem">Jeavddalaš ja systematiserejuvvon gulahallančoahkkimiid ásahusaiguin</p>
</list><p>7.3 Sihkkarastit fágalaš nana sámi kulturásahusaid</p>
<p>Sámi ásahusat leat pilárat sámi servodatorganiseremis. Ollu sámi kulturásahusain lea fágalaččat njunušgelbbolašvuohta sámi gielas, kultuvrras ja kulturárbbis man geažil dat leat áidnalunddot ásahusat. Dát gelbbolašvuohta ii leat ollásit kártejuvvon, muhto várra dain lea geavatkeahtes vejolašvuohta ja gelbbolašvuohta, ii dušše sámi servodagas muhto maiddái regiovnnas gos doibmet. Dát lea válddahuvvon maiddái Sámediggeráđi čilgehusas kulturmuitosuodjaleami birra (2013) ja Sámediggeráđi museapolitihkalaš čilgehusas (2013). Čalmmustahttit ja márkanfievrridit ásahusa oktan gelbbolašvuođain, sihke našunálalaččat, regionalalaččat ja báikkálaččat sáhttá leat hástalus, muhto máŋga ásahusa sáhttet dasa šaddat eambbo dihtomielalaččat.</p>
<p>Kulturásahusain lea alla gelbbolašvuohta sihke sámi gielas ja sámi giela birra, ja leat alcceseaset huksen vásihusaid iešguđet vugiin ja metodain movt geavahit ja čalmmustahttit sámi gielaid buvttadeamis, duođaštemiin ja gaskkustemiin sámi dáidagis, kultuvrras ja kulturárbbis. Giella lea deaŧalaš oasis sámi kultuvrras ja Sámedikki mihttomearri ealli sámi gielaid ektui galgá dávistuvvot sámi kulturásahusain. Sámegiela geavaheapmi kulturásahusain lea mielde dahkamin sámi giellagelbbolašvuođa ovdun ja bajideamen sámegiela. Lea aŋkke ain dárbu nannet dán gelbbolašvuođa ja</p>
<p>Kulturásahusain lea erenoamáš deaŧalaš doaibma sámi kultuvrra suodjaleamis ja viidáseappot gaskkusteami oktavuođas. Jagi 2012 kulturindeaksa sámi guovlluin čájeha ahte dáin ásahusain leat ollu kulturbargosajit. Sámi ásahusat leat dávjá resursan ja infrastruktuvran sámi dáiddáriidda ja kulturbargiide, earret eará gaskkustit ja láhčet dat sin barggu ja ahtanuššama. Kulturásahusaid fágalaš nannen lea danne deaŧalaš, vai barggu sáhttá čađahit alla dásis. Danne lea deaŧalaš sihkkarastit ásahussii dan muttos buriid ekonomalaš eavttuid ahte dat sáhttet doalahit geasuheaddji fágabirrasa, ja dasto gilvonávccalaš bargiid- ja bálkápolitihka. Maiddái báikkálaš áŋgiruššama sihkkarastima dihte berrejit ásahusat árvvoštallat doallat geavaheaddjioiddot fokusa, man oktavuođas geahčadit maiddái makkár dárbbut ja sávaldagat báikegottiin ja regiovnnas gos dat doibmet leat. Kulturásahusat sáhttet ovdánahttit fágalaš ja strategalaš profiilla, mii lea huksejuvvon iežaset ovdamuniid ala, ja mii lea heivehuvvon sin rollii sámi servodagas. Dáin kulturásahusain leat oalle iešguđetlágan doaimmat. Dat vuolgá muhtin muddui das go daid ásaheamis lea iešguđetlágan duogáš ja muhtin muddui leat iešguđetlágan ekonomalaš rámmaeavttut. Lea datte maiddái nu ahte ásahusain leat leamaš iešguđetlágan návccat ovdánahttit iežaset doaimma ja barggu. Muhtin ásahusat leat leamaš gievrrat ovdánit ja leat doaibman<span type="quote">“čuovgadoardnan”</span> iežaset báikkálaš servodagain, ja eará ásahusain lea fas unnit doaibma, mii fas dagaha unnit ovdáneami ja stuorruma. Go leat dien meari stuora erohusat sámi kulturásahusaid gaskka, de fertejit čađahuvvot iešguđetlágan doaibmabijut vai ásahusat sáhttet dustet ja geavaheddjiid ja servodaga dárbbuid ja formálalaš gáibádusaid dustet. Dakkár erohus dáiddášii maid leat mielde háhkamin ovdánahttingelbbolašvuođa ásahusaide. Vaikke vel Sámedikkis ii leat ge váldi dahje ii háliit stivret ásahusaid bargiidpolitihka, de dat lea bealli maid galggašii atnit muittus.</p>
<p>Sámediggi lea 2013:s ásahan ođđa ortnega iežamet bušeahtas, man leat gohčodan dáidaga ja kulturgaskkusteami arenat. Sámi kulturviesut ja kulturgaskkustanásahusat mat ožžot njuolggodoarjaga Sámediggi bušeahta bokte, sáhttet dán ortnegis ohcat doarjaga prošeavttaide ja doaimmaide mat guhkit áigái ovdánahttet ásahusaid ja mat dagahit ahte sámi ásahusat ođđa vugiiguin gaskkustit sámi dáidaga, kultuvrra ja kulturárbbi.</p>
<p>Sáhttá leat áigeguovdil geahččat vejolaš fágalaš ovddasvástádusjuogu sierra kulturásahusaid gaskka. Ovdamearkka dihte áššesuorggis mas ásahusas lea erenoamáš gelbbolašvuohta/eavttut gozihit ja/dahje veahkehit ásahusaid. Dađi mielde makkár ruovttoluotta dieđu ásahus lea addán, soaitá šaddat áigeguovdil vuosttažettiin go guoská eanet hálddahuslaš áššesuorggi oktiiordnemii. Jos dat šattas áigeguovdilin, de vuođđuduvvá dat fágalaš árvvoštallamiidda ja gulahallamii guoskevaš ásahusaiguin, ja jos dat ovttas sáhttet nanosmahttit ja ovddidit ásahusaid. Muhtun oktavuođain sáhttá leat áigeguovdil ahte ásahusat ožžot hálddašanovddasvástádusa ja –doaimmaid muhtun fágalaš  surggiin, nugo lea namuhuvvon Sámedikki čilgehusas museaid ja kulturmuittuid birra.</p>
<p>Sáhttá leat maiddái áigeguovdil geahčadit leago dárbu ja vejolašvuođat eanet ovttasbargat, ovdamearkka dihte ásaheami dahje nannema bokte fágalaš temáhtalaš fierpmádagain/ oktasašforumiin iešguđet sturrodagas, ja eanet ovttasbargu ásahusaid gaskka stuorát prošeavttaid ektui. Vásihus čájeha maiddái ahte sáhttet leat hástalusat dán lágan fierpmádagaid oktavuođas, ja ahte jos dát galget doaibmat áigumuša mielde, de lea deaŧalaš ahte lea dohkálaš ruhtadeapmi ja čielga šiehtadusat organiserema, ovddasvástádusaid ja nu ain, ektui.</p>
<p>Ásahusaid jođiheddjiin leat ollu doaimmat, lágat, njuolggadusat ja ekonomalaš rámmat, ja ollu oktavuođain unnán dahje eai oppa ge eará fásta bargit. Gelbbolašvuođa nannen jođiheamis ja hálddahusas oppalaččat sáhtášii gievrudit sámi kulturásahusaid ja beavttálmahttit resurssaid geavaheami. Sámediggi áigu geahčadit movt lea vejolaš láhčit fágalaš beaivádemiid ja arenaid vásihusaid lonuhallama várás, vuosttažettiin Sámedikki semináraid bokte kulturásahusaid várás. Dan oktavuođas sáhttá maid leat gánnáhahtti ođđasis kártet ásahusaid gelbbolašvuođa dárbbuin mat gusket hálddašeapmái, ekonomiijii ja eará diliide mat gusket doibmii. Sámediggi áigu maiddái árvvoštallat álggahit jođiheaddji-/ fierpmádatprográmma, Dáhttu-prográmma mielde. Dán lágan prográmma hábmema ferte heivehit nu ahte nu ollugiin go vejolaš lea vejolašvuohta searvat.</p>
<p>Ásahusaide lea relevánta ráhkadit guhkes áiggi strategiijaid rekrutteren ja bisuhan dihte olbmuid geain lea relevánta fágagelbbolašvuohta. Nugo rolla mii ásahusain lea bargoaddin. Ásahusat berrejit maiddái ieža láhčit kursa- ja fágalaččat ovdánan vejolašvuođaid iežaset bargiide. Oppalaš diehtojuohkin studeanttaide dárbbuid ja vejolašvuođaid birra gelbbolašvuođa bargosajiide kulturásahusain sámi guovlluin lea maiddái relevánta. Sámedikki stipeandaortnegat ja gulahallan oahpahusásahusaiguin heivehuvvon ja relevánta oahpuid birra sáhttet leat áigeguovdilis váikkuhangaskaoamit.</p>
<p>Miellagiddevaš lea go muhtun kulturásahusat háliidit váldit rolla sámi ealáhusovddideamis, váldoáššis kulturealáhusaid ja mátkeealáhusaid siskkobealde. Buorre lea go ásahusat leat rahpasat eanet rollaide, dietnasiidda ja doibmii. Sámediggi oaidná ahte lea dárbu oktiiordnet min váikkuhangaskaomiid ásahusaid guovdu, mii maiddái searvvaha ealáhusovddidanperspektiivva. Dattetge ii leat sadji dán dieđáhusas lagabuidda guorahallat dán.</p>
<p>Mihttomearit ja strategiijat</p>
<p>Váldomihttomearri: Fágalaččat nana sámi kulturásahusat</p>
<p>Oassemihttomearit ja strategiijat 1. Nannejuvvon gelbbolašvuohta fágaid, hálddahusa ja jođiheami siskkobealde</p>
<list><p type="listitem">Johtui bidjat jođihan- ja fierpmádatprográmma čađaheami</p>
<p type="listitem">Bargat dan ala ahte sihkkarastit rámmaid ja movttiidahttit maŋŋá- ja joatkkaoahpu váldit sierralágan relevánta fágasurggiid siskkobealde.</p>
<p type="listitem">Váikkuhit čuvgehusbargui ahte leago ásahusain dárbu fágavirggiide ja vejolašvuohta oažžut daid.</p>
</list><p>2. Sámegiella kulturásahusaid bargogiellan</p>
<p>a) Lulli- ja julevsámi kulturásahusat vuoruhuvvojit dan mihttomeari vuođul ahte kulturáshusain galgá lulli- ja julevsámegiella leat bargogiellan.</p>
<p>3. Sámi kulturásahusat buriin ovttasbargguin</p>
<list><p type="listitem">Láhčit fágalaš fierpmádagaid ja prošeaktaovttasbarggu</p>
<p type="listitem">Lágidit čoagganemiid kulturásahusaide</p>
<p type="listitem">Ovddidit gelbbolašvuođasirdima kulturásahusaid gaskka</p>
</list><p>4. Fágalaš ovddasvástádusa juohkin kulturásahusaid gaskka jos dat vástida ulbmila</p>
<list><p type="listitem">Oainnusmahttit ásahusaid ovddasvástádussuorggi ja njunušgelbbolašvuođa/ovdamuni</p>
<p type="listitem">Čilget makkár hálddašandoaimmaide sáhttá leat áigeguovdil addit ásahusaide ovddasvástádusa</p>
</list><p>5. Kulturásahusat mat láhčet dáiddáriidda, kulturbargiide ja kulturealáhusaktevrraide</p>
<list><p type="listitem">Ovddidit ohcanvuđot ortnega Arena dáidda- ja kulturgaskkusteami várás</p>
<p type="listitem">Váikkuhit lávgadet oktavuođa ealáhusovddidanprošeavttaiguin ja –váikkuhangaskaomiiguin</p>
</list><p>6. Kulturásahusat main lea čielgaseappot servodatbargui/-rolla</p>
<p>a) Gulahallan ásahusaiguin servodatbarggu, fágalaš ovdáneami ja sisdoalu birra.  b) Gulahallat báikkálaš ja regionála eiseválddiiguin ásahit ja ovddidit deaivvadanbáikkiid čoahkkebáikkiin ja gávpogiin, ja dak</p>
<p>7. Sámi kulturásahusat main lea buorre gulahallan ja návccat gaskkustit sámi árvvuid ja guottuid. a)Ráhkadit strategiijaid buori geavaheaddjimielváikkuheapmái ja geavaheaddjioktavuhtii. b)Ráhkadit strategiijaid doaimmaid ja sisdoalu gaskkusteapmái. c)Ráhkadit strategiijaid buori gulahallamii ja gaskkusteapmái sosiála mediaid bokte.</p>
<p>7.4 S  ihkkarastit s  ámi kulturásahusaid ovddideami ja ođđaháhka  ma</p>
<p>Dán dieđáhusa barggu bokte leat mii ožžon diehtit dárbbuid ovddideapmái ja ođđaháhkamiid vejolašvuođaid birra sámi kulturásahusain maid birra dieđáhus lea. Sámediggi lea maid dovddastan dárbbu bidjat fokusa doaimmaide ja sisdollui, ja dat eaktuda ahte lassin kulturásahusaid mearriduvvon doaimmaide, de ferte daidda maid addot vejolašvuohta ovdánit ja ođđahuksemii iežaset fágasurggiid siskkobealde.</p>
<p>Ásahusaid fágasuorggit bidjet eavttuid ovddideapmái, vejolašvuođaide ja makkár surggiin ođđaháhkan sáhttá čađahuvvot.</p>
<p>Stáhtalaš, regionála ja suohkanlaš ovttasbargu</p>
<p>Jus dát galgá leat vejolaš, de fertejit buot eiseválddit geahččat iežaset rolla ja makkár ortnegat dasa sáhttet váikkuhit. Dát sáhttet leat dálá prográmmat maidda váldo sámi perspektiiva sisa dahje ekonomalaš ortnegat mat smávva rievdademiin fátmmastit sámi kulturásahusaid hástalusaid maid dat leat gaskkustan gulahallančoahkkimiid, gulaskuddancealkámuščoahkkimiid dahje bušeahttadárbbuid oktavuođain. Eanet fokus dása ovttasbargošiehtadusaid bokte suohkaniiguin leat čovdosat addit sámi kulturásahusaide buriid ovdánanvejolašvuođaid go váldá vuhtii sihke ásahusaid gelbbolašvuođa ja návccaid, seammás go ásahusa doaibma sáhttá dahkkot stuorit oassin suohkana fálaldagain. Sámi kulturváldobáikkit, gos jahkásaččat nammaduvvo okta kulturoaivegávpot, lea vuogádat mii čalmmustahttá viidát sámi kultuvrralaš girjáivuođa, ja gos sámi kulturásahusat sáhttet plánet, ovddidit ja čađahit ođđahutkkus jurdagiid. Dása ferte láhččojuvvot dakkár málle mii čielggada vuordámušaid sihke Sámedikkis ja suohkanis/ gávpogis dan birra mii galgá čađahuvvot ja ruhtadeapmi osiin doaibmabijuin. Galgá maid láhččojuvvot dilli máhttoháddjemii vai beavttálmahttá doaibmabijuid.</p>
<p>Riikkaidgaskasaš barggut</p>
<p>Kulturovttasbargu riikkarájáid rastá lea okta deháleamos doaimmain álbmogis- álbmogii ovttasbarggus. Ollu kultuvrralaš ilbmanemiin nu go musihkka, teáhter, filbma ja museaid gaskkusteapmi historjjás, lea máilmmiviidosaš mearkkašupmi ja lea mielde hukseme oktavuođa riikkarájáid rastá.  Riikkaidgaskasaš Sámi Filbmainstituhtas lea juo dákkár rolla, ja dán rollii sáhttá addot eanet ovdánanvejolašvuohta dihto áŋgiruššamiid bokte ovttasbarggus sihke Sámedikkiin, Norgga nationála ja stáhtalaš eiseválddiid váikkuhangaskaomiiguin. Sámedikkis lea rolla leat ovttasbargoguoibmi kulturásahusaiguin, nu ahte eambbogat sáhttet oažžut ávkki ortnegiin mat movttiidahttet eanet ovttasbargui. Dás bohtet vejolašvuođat ođđaháhkamii leat buorebut go deaivvadit eará kultuvrraiguin ja ođđa konstellašuvnnaid bokte ovttasbargoguimmiiguin. Earenoamážit deaivvademiin eará álgoálbmotásahusaiguin ja -doaimmaiguin oažžu innovašuvdna buriid stuorruneavttuid. Movttiidahttit riikkaidgaskasaš álgoálbmotovttasbargguide leat doaibmabijut maid Sámediggi áigu vuoruhit. Ollu nationála ja riikkaidgaskasaš ovdánahttinprográmmain váilu sámi dimenšuvdna, ja sámi ásahusat báhcet dasto maŋábeallai. Dehálaš bargun šaddá dasto čielggasindahkat dán gulahallančoahkkimiin ja ovttasbargošiehtadusaid bargguid bokte. Okta hástalusain sámi kulturásahusain lea go gelbbolašvuohta váilu ja bargonávccat čađahit stuorit ovttasbargoprošeavttaid. Danin fertejit biddjot johtui doaibmabijut vai ásahusat nákcejit searvat prošeavttaide, juogo iežaset gelbbolašvuođaloktema bokte dahje máhttovuođu huksema bokte i sáhttá veahkehit ásahusaid ovttasbargoprošeavttaid plán</p>
<p>Mihtut ja strategiijat</p>
<p>Váldomihttomearri: Eanet sámi kulturásahusat leat oidnosis nationálalaččat ja riikkaidgaskasaččat</p>
<p>Oassemihttomearri 1: Sámi kulturásahusat leat oidnosis sihke regionála ja ndásis</p>
<p>Strategiijat:</p>
<p>Divodit ovttasbargošiehtadusaid suohkaniiguin ja fylkkasuohkaniiguin</p>
<list><p type="listitem">Dovdát kultursurggiid maid sáhttá váldit mielde šiehtadusaide</p>
<p type="listitem">Ovttasbargat dihto kulturprošeavttaiguin</p>
</list><p>Bidjat johtui pilohtaprošeavttaid main lea jahkásaš <span type="quote">“sámi kulturoaivegávpot”</span></p>
<list><p type="listitem">Doarjut doaimmaid mat leat oaivvilduvvon sámi kulturoaivegávpogiidda</p>
<p type="listitem">movttiidahttit suohkaniid, gávpogiid ja báikkiid šaddat sámi kulturoaivegávpogin.</p>
</list><p>N  annet gelbbolašvuođa ja bargonávccaid sámi kulturásahusain vai nákcejit čađahit ovttasbargoprošeavttaid nationála dásis</p>
<list><p type="listitem">Prošeaktaruhtadeapmi</p>
<p type="listitem">Ovttasbargu kultur- ja oahpahusásahusaid rájáid rastá.</p>
</list><p>Váikkuhit eanet ovttasbargui eará ásahusaiguin čájehit ja gaskkustit dáidaga ja kultuvrra.</p>
<list><p type="listitem">Rájáid nanosmahttit gaskal dábálaš doaimma ja ohcanvuđot ortnegiin.</p>
<p type="listitem">Fágarasttildeaddji prošeavttat</p>
</list><p>Oassemihttomearri 2: Lassi interregionála/riikkaidgaskasaš ovttasbargu</p>
<p>Strategiijat:</p>
<p>Aktiivvalaččat bargat oažžut eanet ovttasbargo- ja ovttasdoaibmanarenaid</p>
<p type="listitem">Álggahit interregionála ja riikkaidgaskasaš fágalaš daidda- ja kulturarenaid</p>
<p type="listitem">Váikkuhit kulturásahusfierpmádagaid álggaheapmái</p>
<p>Váikkuhit čađahit nationála ja riikkaidgaskasaš ovttasbargoprošeavttaid</p>
<p type="listitem">Leat láidesteaddji hukset gelbbolašvuođa sámi kulturásahusaid ja olgguldas ovttasbargoguimmiid siskkáldas čađaheapmái</p>
<p type="listitem">Ráhkadit doaibmaplána nannen dihte riikkaidgaskasaš ipmárdusa kulturásahusaid barggus</p>
<p>Váikkuhit fágalaš huksemii oaidnin dihte eará relevánta álgoálbmogiid ásahusovdáneami mii guoská fierpmádathuksemii ja gealbolonohallamii</p>
<p type="listitem">Čuovvolit guoskevaš doaimmaid ja prošeavttaid</p>
<p>Oassemihttomearri 3: Lassi ođđahutkantákta sámi kulturásahusaid  e</p>
<p>Strategiijat:</p>
<p>Váikkuhit ahte eanet sámi kulturásahusain leat doarvái fágalaš ja hálddahuslaš resursat.</p>
<p type="listitem">gelbbolašvuođa nannet jođihangottis, ekonomiijas, kvalitehtavuogádagas ja prošeaktastivrenvugiin.</p>
<p type="listitem">Láhčit dili lasi fágalaš gealbolasiheapmái.</p>
<p>Álggahit gealbolasihandoaimmaid riikkaidgaskasaš prošeavttaid oassálastimis ja čađaheamis</p>
<p type="listitem">Váikkuhit gealbolasiheapmái gaskal sámi ja eará álgoálbmotásahusaid ja –joavkkuid.</p>
<p>Láhčit dili fierpmádathuksemii ovttas eará relevánta álgoálbmotásahusaiguin</p>
<p>7.5 Sihkkarastit sámi kulturásahusaid dárbbuid oažžut dohkálaš lanjaid ja visttiid</p>
<p>Muhtin ásahuvvon sámi kulturásahusat eaiggádit visttiid main sii doibmet. Máŋgga visttis lea dárbu buoridit lanjaid nu ahte sis leat dohkálaš lanjat dálá fágalaš gáibádusaid mielde dan doaimma ektui mii sis lea. Hástalus lea gávdnat ruhtadeami dákkár buoridemiide. Muhtin visttit leat maid bear unnit ja dakkár dilis ahte lea áibbas dárbbašlaš stuoridit dahje juo hukset áibbas ođđa visttiid. Eará kulturásahusat láigohit lanjaid iežaset doibmii. Muhtumiin lea dál nu stuora doaibma ahte gáibiduvvojit stuorit ja eanet dohkálaš lanjat.</p>
<p>Okta hástalusain mat kulturásahusain leat dál, lea ahte visttit eai leat dakkár dásis mat devdet fágalaš gáibádusaid, dahje mat leat dakkárat go gáibiduvvo nu ahte leat geasuheaddji deaivvadanbáikin, bargobáikin ja čájáhussan sámi kultuvrii. Strategiijaid ja ruhtadanvuođu hábmen divodit dálá visttiid, ja modeallaid hábmen movt ruhtadit ođđa s�</p>
<p>Muhtin ásahusat leat vásihan ahte ožžot gáibádusaid priváhta láigoheddjiin go sii gáibidit ahte ásahus dahje Sámediggi fertejit dáhkidit go dahket guhkitáiggi láigošiehtadusaid. Dákkár guhkitáiggi dáhkideamit sáhttet leat váddásat go njuolggodoarjaga sturrodat ásahusaide juolluduvvo dušše jahkái hávális Sámedikki bušeahttamearrádusa bokte. Dákkár lágošiehtadusat fertejit oažžut earenoamáš árvvoštallama.</p>
<p>Lea dehálaš ahte sámi kulturásahusain leat ollu galledeaddjit ja geavahuvvojit báikkálaš olbmuin. Buorre čalmmustahttin ásahusain galbema bokte geaidnoguorain ja visttiin, sáhttá mielddisbuktit buoret heiveheami gehččiide ja geavaheddjiide.</p>
<p>Ollu kulturásahusaid visttiid hoiden lea ollu bázahallan Norggas, ovdamearkka dihte iešguđet lágan museavisttit, danin go ásahusat iešguđet lágan sivaid geažil eai leat vuoruhan rádjat ruđa dákkár doaimmaide. Dát guoská maid sámi visttiide. Boahtteáiggis bohtet leat olggosgolut dáidda.</p>
<p>Eará čuolbma – earenoamážit smávva sámi kulturásahusain mat eaiggádit visttiid muhto main eai soaitte leat fásta bargit, sáhttá leat ahte divodeamit ja hoiden visttiin dagaha doaimma ovdii. Ovdamearkka dihte jus eanaš oassi doaibmadoarjagis ja olmmošlaš návccain manná dása.</p>
<p>Nappo lea ge jearaldat das ahte berre go visttiid/opmodagaid divodeapmi ja ođasmahttin gullat kulturásahusa doaibmamušaide, dahje galgá go váldodeaddu biddjojuvvot doaimmaide ja sisdollui. Sáhttá dárbbašuvvot čielgasat earru dáid bargamušaid gaskkas.</p>
<p>Stáhta ortnega bokte  ođđa  kulturviesuid viessoláigoruhtadeami várás, de lea Sámedikkis ovddasvástádus jahkásaš doaibmadoarjagiin ja dan dáhkideamis, ja kulturásahus galgá ieš máksit viessoláiggu. Statsbygg gii oamasta vistti, fuolaha viessohoaiddárbálvalusaid ja bajásdoallá visttiid. Dát lea áigumuš plánejuvvon ođđavistti várás.</p>
<p>Prošeakta Bååstede – sámi kulturárbbi máhcaheapmi – lea čalmmustahttán hástalusaid dohkálaš čájáhuslanjaid ja magasiinnaid oktavuođas sámi museain. Prošeakta lea meroštallan 20 miljon ruvnnu uhcimus dárbun magasiinnaid divodemiide ja huksemii daidda dávviriidda mat galget máhcahuvvot sámi servodahkii. Dán dárbbu sáhttá muhtumassii gokčat dainna lágiin ahte ođđa visti huksejuvvo Saemien Sijte várás.</p>
<p>Lea maid oahpis ahte eai máŋga eará ge kulturásahusas leat sávahahtti/dohkálaš lanjat ja infrastruktuvra dasa ahte vuostáiváldit čájáhusaid ja lávdeovdanbuktimiid ja láhčit daid čađaheapmái.</p>
<p>Sámediggi lea guhká bargan muhtun huksenprošeavttaid čađahemiin, ja mii geahččalit doalahit buori gulahallama guoskevaš ásahusaiguin huksenproseassaid áiggi. Huksenproseassat galget gokčat dárbbu dohkálaš areálaide, heivvolašvuhtii, gáibádusaid bargobirrasii ja oppalaš hábmemii, energiijabeaktilvuođa ja birasgáibádusaid, ja nu viidáseappot. Dasa lassin berre visttiin leat dihto arkitektonalaš kvalitehta, vaikke vel ii dárbbaš ge.  Beaivváš Sámi Našunálteáhter</p>
<p>Sámediggi ovttas Beaivváš Sámi Našunálteáhteriin bargaba oažžut ođđa teáhtervistti. Sámediggi lea bivdán Statsbygg plánet dan ođđa vistti. Latnja- ja doaibmaprográmma programmerenbargu lea válbmejuvvon. Meroštuvvon golut leat 130 – 200 miljovnna ruvnno. Sámediggi mearridii dievasčoahkkináššis SD 08/14 ahte ovdaprošeakta čađahuvvo 2011:i huksenprográmma vuođul. Áššejohtu viidásit prošeavttain čuovvu viessoláigoruhtadanortnega čađahanvuogi mielde. Otnáš dilálašvuohta lea čilgetkeahtes, ja mii vuordit Kulturdepartemeantta mearrádusa prošeavtta álggaheami birra.  Saemien Sijte:</p>
<p>2015:s lea Kulturdepartemeantta addán Statsbyggii plánet doaimma ja prošekteret ođđa vistti Saemien Sijtii mas lea bajit goluidrámma 140 milj. ru. Ođđajagimánus 2016:s lea Statsbygg bures boahtán johtui dáinna prošeaktabargguin. Dakko bokte maid árvvoštallat eará heivvolaš viessosajiid.  Prošektere</p>
<p>Deanu- ja Várjjat museasiida ja Statsbygg leaba ođđajagemánus 2016:s Nuortalaš musea válbmenbarggu muttu loahpageahčen. Huksenproseassa lea leamaš gáibideaddji máŋga huksenteknihkalaš hástalusaiguin. Guhkit áiggi lei vistti sisáimmureguleren okta dain stuora hástalusain, danin go kulturhistorjjálaš áđaid čájáhus gáibida stáđis sisáimmu. Čoavddus dasa lei ahte geavahuvvo sisáibmoregulerejuvvon láseskábet vuosttaš jahkebeale 2016:s. Iežas čájáhusain bargojuvvo dál bures, ja rahpan lea vuordimis 2016:i áigodagas.  Várdobáiki:</p>
<p>Ođđasit organiseren lea loahpahuvvon ja dál lea Várdobáiki sámi guovddáš oasussearvi, mii lea eaktun leamaš álggahit prošeaktabargguin. Sámediggi lea addán 500 000 ru. merkejuvvon ruđain 2016 bušeahtas álggahit vistti prošekterema.</p>
<p>Sámi dáiddamusea:</p>
<p>Sámediggi áŋgiruššá áin duohtandahkat Sámi dáiddamusea prošeavtta viessoláigoortnega bokte, 2011 huksenprográmma vuođul maid Statsbygg lea dahkan.</p>
<p>Min ovttasbargu Statsbyggain lea vuođđuduvvon dan nala ahte geavahuvvo viessoláigoruhtadeapmi ođđa sámi kulturvisttiin. Dát mielddisbuktá ahte Sámediggi maŋŋil dohkkeheami departemeanttas, sáhttá addit barggu Statsbyggii, dahje eará láigoheaddjái, hábmet huksenprográmma mii sáhttá duohtandahkkot Statsbygga prošeaktamodealla mielde ja viessolágoortnega mielde. Dát mielddisbuktá ahte golut máksojuvvojit boahtteáiggi viessoláigoortnega badjel. Stáhta huksenfitnodaga prošeaktamálle ja viessoláigoortnet váldá ollu áiggi. Dat lea sorjavaš das ahte Kulturdepartemeanta dohkkeha johtui bidjama buot osiin ođđa vistehuksemis. Dán ii sáhte Sámediggi beare muddui stivret.</p>
<p>Sámi servodat lea ain ásahushuksendásis. Jus galgá sáhttit čoavdit hástalusaid sámi kulturásahusaid dárbbuin divodemiide, hoidemii, stuorideapmái ja ođđahuksemii, de lea vealtameahttun ahte maiddái Ráđđehus ja Stuoradiggi čuovvolit iežaset ovddasvástádusa.</p>
<p>Guhkitáiggi perspektiivvas sáhttá šaddat áigeguovdilin Sámediggái árvvoštallat molssaevttolaš váikkuhangaskaomiid ja čovdosiid dasa mii lea eanemus gánnáhahtti nu ahte sáhttit viiddidit iežamet doaibmanvejolašvuođa dán suorggis. Okta molssaeavttuin sáhttá leat hábmet geatnegahtti huksenprográmma ovttasbarggus Ráđđehusain. Eará molssaeaktu sáhttá leat ahte guorahallat lagabui vejolašvuođaid vuođđudit sierra huksenfitnodaga. Mihtut ja strategiijat</p>
<p>Váldomihttomearri: Sámi kulturásahusat main leat dohkálaš lanjat ja visttit</p>
<p>Oassemihttomearri ja strategiijat</p>
<list><p type="listitem">Guhkitáiggi plánat ođđa visttiide/ lanjaide sámi kulturásahusaide</p>
</list><list><p type="listitem">Duohta geahčadeami ođđa visttiid/ lanjaid dárbbuin</p>
<p type="listitem">Lagas gulahallan guovddáš eiseválddiiguin vejolašvuođa birra duohtandahkat ođđa visttiid</p>
</list><list><p type="listitem">Einnostahtti ruhtadančovdosat visttiid divodeapmái dahje ođđahuksemii</p>
</list><list><p type="listitem">Čielggadit molssaevttolaš ruhtadan- ja organiserenmodeallaid ođđa visttiid huksema oktavuođas</p>
<p type="listitem">Ovttas Kulturdepartemeanttain ja Statsbyggain árvvoštallat buoridit viessoláigoruhtadanortnega</p>
</list><p>3. Kulturásahusat dohkálaš čájáhus- ja lávde  vejolašvuođaiguin ja geasuheaddji deaivvadanbáikkiiguin  . a  .  Bargat dan nala ahte kulturásahusain leat heivvolaš reaiddut láhčit vejolašvuođa čájáhusaide ja lávdečájálmasaid čađaheapmái. b  .  Bargat dan ala ahte ovddiduvvojit sámi deaivvadanbáikkit gávpogiin main leat heivvolaš lanjat, ja dakkár guovlluin gos sámi leahkin ja identitehta ealáskahttojuvvo.</p>
<p>8. Loahpaheapmi</p>
<p>Sámediggi juolluda buori oasi ruđain sámi kulturásahusaide. Dát leat ásahusat mat eanaš áiggi leat ásahuvvon báikkálaš sámi áŋgiruššama bokte. Dat leat iešguđet sturrodagas, doaibmamis ja agis, muhto oktasaš sis lea ahte leat ain stuora hástalusat sámi servodahkii </p>
<p>9. Ekonomalaš ja hálddahuslaš váikkuhusat</p>
<p>Dieđáhus čuovvoluvvo jahkásaš bušeahtaid bokte mas doaibmabijut iešguđege mihttomeriid vuolde árvvoštallojuvvojit ja vuoruhuvvojit, maiddái ekonomalaš ja hálddahuslaš návccaid dárbu. Sámediggi áigu čuovvolit doaibmaplánaiguin daid iešguđetlágan ásahusaid dieđáhusa čuovvolemiin. Dieđáhusas lea guhkesáiggi perspektiiva, ja lea lunddolaš ođđasis geahčadit dieđáhusa golmma njealji jagi geahčen, árvvoštallan dihte lea go Sámediggi olahan daid mihttomeriid mat leat biddjojuvvon dieđáhusas.</p>
<p>Girjjálašvuohta/Gáldut</p>
<list><p type="listitem">Sámediggeráđi čilgehus sámi kulturásahusaid birra (2014)</p>
<p type="listitem">Sámediggedieđáhus sámi dáidaga ja kultuvrra birra (2013)</p>
<p type="listitem">Sámediggeráđi čilgehusa sámi museaid birra (2013)</p>
<p type="listitem">Sámediggeráđi čilgehusa kulturmuitosuodjaleami birra (2013)</p>
<p type="listitem">Sámediggeráđi dieđáhus sámi ásahusovddideami birra (2008)</p>
<p type="listitem">Ealáhusovddideapmi sámi servodagas – barggolašvuođa ja árvoháhkama birra davvin. Norut (2014)</p>
<p type="listitem">Norgga kulturindeaksa 2012. Bohtosat sámi guovllus. Telemarksforskning (2012)</p>
<p type="listitem">Norgga kulturráđi čielggadus <span type="quote">“Arena, kunst og sted”</span> (2015).</p>
<p type="listitem">NOU 2013: Kulturčielggadus 2014.</p>
<p type="listitem">Norgga Kulturviessu Fierpmádat/Nettverk (NKN), interneahttasiidu.</p>
<p type="listitem">Bååstede – sámi kulturárbbi máhcaheapmi. Norgga Álbmotmusea, Sámediggi ja Kulturhistorjjálaš musea. (2012)</p>
<p type="listitem">Gieldaođastus ja sámi beroštumit (2015). Sámediggi.</p>
</list><p>Ášši meannudeapmi loahpahuvvui 08.06.16 dii.11.30.</p>
<p>Ášši  019/16</p>
<p>Sámedikki dievasčoahkkin</p>
<p>Ášši  003/16</p>
<p>Bajásšaddan- fuolahus- ja oahppolávdegoddi</p>
<p>Sámi báikenamat almmolaš geavahusas</p>
<p>Ášše  nr.</p>
<p>16/1852</p>
<p>Meannudeamit</p>
<p>Politihkalaš dássi</p>
<p>Beaivi</p>
<p>Áššenr.</p>
<p>Sámediggeráđđi</p>
<p>19.04.16</p>
<p>SR 065/16</p>
<p>Bajášsaddan-, fuolahus ja oahppolávdegoddi</p>
<p>24. – 27.05.16</p>
<p>BFOL</p>
<p>Sámedikki dievasčoahkkin</p>
<p>7. – 9.06.16</p>
<p>DC 19/16</p>
<p>Mildosat</p>
<p>Evttohusat ja mearkkašumit</p>
<p>Sámediggeráđi mearrádusárvalus:</p>
<p>Sámi báikenamat leat oassin min oktasaš giella- ja kulturárbbis, dat muitalit gos mii leat ássan ja johttán ja movt guovllut leat geavahuvvon. Sámediggi bargá dan ala ahte sámi báikenamat galget leat almmolaš geavahusas. Báikenammaláhka gullá sámi báikenamaide maid, ja Sámedikkis lea iežas báikenammabálvalus, liikká leat ollu guovllut gos eai leat vuos sámi báikenamat čohkkejuvvon ja registrerejuvvon, ja guovllut gos báikenamat eai leat váldon geavahussii kárttain, galbbain ja almmolaš hálddašeamis.</p>
<list><p type="listitem">Sámediggi áigu nannet min iežamet báikenammabálvalusa nu ahte leat eanet návccat bargat báikenammaáššiin.</p>
<p type="listitem">Sámedikkis leat váikkuhangaskaoamit báikenammaprošeavttaide, ja áigu vuoruhit guovlluid gos leat unnán registrerejuvvon sámi báikenamat. Sámediggi áigu árvvoštallat doaibmabijuid váikkuhan dihte ahte álggahuvvojit eanet báikenammaprošeavttat.</p>
<p type="listitem">Sámediggi áigu vuoruhit ovttasbarggu oahpahusinstitušuvnnaiguin sihkkarastin dihte ahte gávdnojit kurssat báikenammačoaggimis ja registreremis. Lea dehálaš sihkakrastit fágalaš kvalitehta dán barggus.</p>
<p type="listitem">Sámediggi dáhttu Stáhta Kártadoaimmahaga nannet báikenammabarggu Davvi-Norggas, vai báikenammaáššit mannet njuovžilit ja jođáneabbo.</p>
</list><list><p type="listitem">Sámediggi vuordá ahte gielddat čuvvot báikenammalága, vai sámi báikenamat leat dohkkehuvvon hámis ja sáhttet boahtit almmolaš geavahussii. Lágain ja láhkaásahusain berrejit leat áigemearit mat sihkkarastet ahte namat váldojit atnu</p>
<p type="listitem">Sámediggi vuordá ahte Geaidnodoaimmahat aktiivvalaččat váldá dohkkehuvvon sámi báikenamaid geavahussii galbbain.</p>
<p type="listitem">Sámediggi oaivvilda ahte berre ásahuvvot bearráigeahččan- dahje áittardanortnet mii sihkkarastá ahte báikenammaláhka čuvvojuvvo almmolaš eiseválddiiguin.</p>
<p type="listitem">Sámediggi oaivvilda ahte lea dárbbašlaš ásahit oktasaš davviriikkalaš báikenammaarkiivva, ja áigu oassálastit dán ovdabargui. Sámediggi vuordá ahte davviriikka stáhtat dorjot dán ásaheami rámmaeavttuid.</p>
<p type="listitem">Dat mii guoská báikenammalága láhkaásahusa § 7 rievdadeapmái, guhte giella boahtá vuosttažiin galbbas, de doarju Sámediggi Kulturdepartemeantta vuosttaš evttohusa, mii lea seammá go odne lea sámegiela hálddašanguovllus, ja ahte gielddat olggobeale hálddašanguovllu besset ieža mearridit guhte giella galgá vuosttažin galbbas, muhto ahte ferte váldit vuhtii guhte giella lea geavahusas dan guovllus.</p>
<p type="listitem">Sámediggi čujuha matrikkelahki mii dulkojuvvo iešguđet láhkai máŋggagielat namaid ektui. Sámediggi oaivvilda ahte čujuhusnamat galget sáhttit leat máŋgga gillii, ja áigu bargat dan ala ahte láhka ođasmahttojuvvo jos ii leat vejolašvuohta geavahit máŋga giela.</p>
</list><p>Bajásšaddan- fuolahus- ja oahppolávdegoddi  -  003/16</p>
<p>BFOL  - Mearr  ádus  :</p>
<p>Álggahus  S  ámedikki bajásšaddan-, fuolahus- ja oahppolávdegoddi lea meannudan ášši 19/16 Sámi báikenamat almmolaš geavahusas. Sámi báikenamat gullet min kulturárbái ja dat oainnusindahket sihke min kultuvrra ja min leahkima, ja danne lea deaŧalaš ahte eanet sámi báikenamat registrerejuvvojit ja váldojuvvojit atnui almmolaččat.    Mearkkašumit   Mearkkašupmi Norgga Sámiid Riikkasearvvi (NSR) lahtuin Beaska Niillas, Inger Elin Utsi, Cecilie Grape ja Olof Anders Kuhmunen, Bargiidbellodaga sámediggejoavkku lahtuin Vibeke Larsen, Jørn Are Gaski, John Kappfjell ja Kåre Ivar Olli, Árja lahtuin Hartvik Hansen ja Torbjørg Haldis Leirbakken, Åarjel-Saemiej Gielh lahtus Eva Maria Fjellheim, Nordkalottfolket lahtus Ståle Nilsen ja Olgešbellodaga lahtus Lars Filip Paulsen:   Sámi báikenamain lea láhkasuodjalus ja eiseválddiin ja almmolaš ásahusain leat čielga ovddasvástádusat. Sámi báikenamat dávjá aŋkke eai vuoruhuvvo ja go iešguđet ásahusain ii oro dáhttu čuovvolit geatnegasvuođaideaset. Lea mearkkašahtti ahte sámediggi 1992:s jo čujuhii raportii mas celkojuvvui ahte gielddain leat váilevaš giellapolitihkalaš strategiijat ja giellaovdáneapmi ii vuoruhuvvo ja duohtandahkkojuvvo. Dál lea 2016, ja 24 jagis ii oro dilli olu buorránan sámi báikenamaid ektui. Ovdamearkka dihtii gielddat ja Stáhta geaidnodoaimmahat dávjá, iešguđet sivaid dihtii, eai vuorut ja badjelgehččet sámi báikenamaid.</p>
<p>Dát leat ovdamearkkat mo struktuvrralaš vealaheapmi ja joatkašuvvon dáruiduhttin ain doaibmá vaikko eiseválddit leat cealkán ahte dáruiduhttináigi lea almmolaččat nohkan. Dát iešguđet ásahusat fertejit čuovvut njuolggadusaid ja lágaid, buoridit dábiideaset ja vuoruhit báikenammabargguid ovdáneami. Lávdegoddi vuordá ahte gielddat čuvvot báikenammalága, vai sámi báikenamat leat dohkkehuvvon hámis ja sáhttet boahtit almmolaš geavahussii. Lávdegoddi vuordá maid ahte stáhta geaidnodoaimmahat galbe sáme báikenamaiguin doppe gos sámegiella geavahuvvo.</p>
<p>Leat gal aŋkke buorit ovdamearkkat. Ovdamearkka dihtii Omasvuona gielda lea galben sámegillii vaikko eai leat sámi giellahálddašanguovllus. Dát čájeha ahte jus lea dáhttu ja áigumuš de ii galggašii leat váttis vuoruhit dáid bargguid. Omasvuona suohkan, dieđusge eará gielddaid gaskkas,  s  áhttá leat ovdagovvan gielddaide mat atnet sámi báikenamaid noađđin.   Evttohusat   Evttohus Norgga Sámiid Riikkasearvi (NSR) lahtuin, Bargiidbellodaga sámediggejoavkku lahtuin, Árja, Åarjel-Saemiej Gielh, Nordkalottfolket ja Olgešbellodaga lahtuin:   Evttohus  1   Ođđa te</p>
<p>Lasáhus 2. kuvlačuoggái maŋŋá maŋimus cealkaga: Ferte doapmat kártet sámi báikenamaid go dat buolva mii dovdá namaid, lea jávkamin.   Lasáhus 3. kuvlačuoggái maŋŋá maŋimus cealkaga  : S  ámediggi áigu maid bargat dan ala ahte čađahuvvo nannoset dutkanbargu sihke sámegielat ja dárogielat báikenamaid identifiserema ja hápmašuvvama oktavuođas  .  Rievdadusat 4. kuvlačuoggás: Sihkkut sáni <span type="quote">“Davvi-Norggas”</span> ja dan sadjái bidjat <span type="quote">“sámi guovlluin”</span>.  Rievdadus sátnehámis 5. kuvlačuoggá vuosttaš cealkagis: Sámediggi eaktuda ahte gielddat čuvvot báikenammalága, vai... Rievdadus sátnehámis 6.kuvlačuoggá vuosttaš cealkagis:  S  ámediggi eaktuda ahte geaidnodoaimmahat aktiivvalaččat váldá... Lasáhus 8. kuvlačuoggái maŋŋá maŋimus cealkaga: Kártejuvvon namat mat leat sierra sámi báikenammaarkiivvas, sáhttet geavahuvvot ja deattuhuvvot guovlluid hálddašeami ja geavaheami oktavuođas, ja historjjálaš duođašteami oktavuođas. Sámi báikenamaid ferte váldit mielde nationála kárttaide. Ođđa kuvlačuokkis: S  ám  ediggi áigu bargat dan ala ahte doppe gos leat sámi namat iešguđet gillii, galget buot báikenamat meannuduvvot ovttaárvosaččat sihke dokumeanttain ja galbbain. Ođđa kuvlačuokkis: Sámediggi vuordá ahte buot almmolaš bálvalusat galget geavahit sámi báikenamaid doppe gos dat gávdnojit, ja dát guoská erenoamážit heahtebálvalussii.   Ođđa kuvlačuokkis:   Dábálaččat lea dat dárogielat báikenamma, máŋggagielat guovlluin, mii lea geavahuvvon almmolaččat. Sámi namas ii leat leamaš stáhtus ja danne lea váttis ákkastit sámi nama bealis lágalaš oktavuođas. Lea deaŧalaš ahte addojuvvo vejolašvuohta geavahit sihke sámegiela ja dárogiela – sihke báikenamain ja geaidno-/gáhtanamain. Danne áigu Sámediggi bargat dan ala ahte njulgejuvvojit vejolaš hehttehusat Matrikkellágas máŋga nama matrikkelčáliheamis, vai sáhttá láhččojuvvot dasa ahte sihke sámegielat ja dárogielat namat sáhttet matrikkelčálihuvvot.   Evttohus  Nordkalottfolket:   Evttohus 2   Kuvlačuokkis 7:  <span type="quote">«  Sámediggi oaivvilda ahte berre ásahuvvot bearráigeahččan- dahje áittardanortnet mii sihkkarastá ahte báikenammaláhka čuvvojuvvo almmolaš eiseválddiiguin.»</span> - sihkkojuvvo.   Lávdegotti ráva   Lávdegottis eai leat šat eanet mearkkašumit dahje evttohusat ja rávve Sámedikki mearridit čuovvovaččat:   Sámediggi doarju Sámediggeráđi árvalusa.</p>
<p>Sámedikki dievasčoahkkin  -  019/16</p>
<p>Mearkkšupmi - Ovddádusbellodat - Arthur Tørfoss bokte</p>
<p>Sámi báikenamat almmolaš geavaheames</p>
<p>Sámi báikenamat leat oassin min oktasaš giella- ja kulturárbbis, ja muitalit gos sápmelaččat leat orron ja mátkkoštan, ja movt sámi guovllut leat geavahuvvon. Báikenammaláhka siskkilda sámi báikenamaid, ja báikenamat almmolaš geavaheamis leat lunddolaččat báikkiin nugo kárttáin ja galbbain gos sápmelaččat leat eanetlogus. Ovddádusbellodat vuordá ahte báikkálaš eiseválddit ja luoddadoaimmahat bidjet sámegiel galbbaid dohko gos lea lunddolaš.</p>
<p>Okta deháleamos ulbmiliin Sámedikkis lea seailluhit ja nannet sámegiela. Dát guoská maid sámi báikenamaide. Seammás oaivvilda Ovddádusbellodat ahte beroštupmi sihkarvuhtii, heggii ja dearvvašvuhtii lea deháleamos, ja Ovddádusbellodaga mielas lea riekta ahte buot eatnamiin leat dárogiel namat almmolaš registariin. Ii leat dušše nu ahte politiijat, buollinčáskadeaddjit ja ambulánsa bohte jođánit, muhto lea álkit droššefievrredeapmái ja gálvobuktimii go buot eatnamiin lea dušše okta almmolaš namma almmolaš registariin.</p>
<p>Eanaeaiggátláhka (matrikkelláhka) dadjá ahte láhka galgá dulkojuvvot nu ahte dušše okta namma ja okta giella sáhttá geavahuvvot čujuhusnamman. Ovddádusbellodat doarju dasto dán dulkoma.</p>
<p>Eatnamat ja čujuhusat berrejit galbejuvvot sámegillii doppe gos dat lea lunddolaš ja eaiggádat/almm</p>
<p>Ášši meannudeapmi álggahuvvui  0  8  .0  6  .1  6 dii. 11.30.   Jienasteapmi   39 áirasis ledje  3  7   čoahkis. Jienasteapmi čađahuvvui čuovvovaš vuogi mielde:</p>
<list><p type="listitem">Evttohus 2 hilgojuvvui 33 jienain 4   jiena vuostá.</p>
<p type="listitem">Evttohus  1  mearriduvvui 36 jienain 1   jiena vuostá.</p>
<p type="listitem">Bajásšaddan-, fuolahus- ja oahppolávdegotti ráva mearriduvvui mearriduvvui 33 jienain 4   jiena vuostá.</p>
</list><p>Beavdegirjelasáhusat   Nordkalottfolket lea mielas áššái ja árvalusa váldosisdollui, ja lea maiddái guorrasan lávdegotti oktasaš evttohussii. Go evttohus mii prinsihpalaččat lei deaŧalaš Nordkalottfolket:ii hilgojuvvui, de mii fertet jienastit vuostá lávdegottiárvalusa.   Sáhkavuorrolistu ja replihkat</p>
<p>Sáhkavuorru</p>
<p>Replihkka</p>
<p>1.</p>
<p>Jørn Are Gaski. áššejođiheaddji</p>
<p>Hartvik Hansen</p>
<p>2.</p>
<p>Inger Elin Utsi</p>
<p>Rolf Anders Hansen Hætta</p>
<p>Ellen Kristina Saba</p>
<p>Inger Elin Utsi</p>
<p>3.</p>
<p>Arthur Johan Tørfoss</p>
<p>Jørn Are Gaski</p>
<p>Sandra Márjá West</p>
<p>John Kappfjell</p>
<p>Arthur Johan Tørfoss</p>
<p>4.</p>
<p>John Kappfjell</p>
<p>Ellen Kristina Saba</p>
<p>Kirsti Guvsám</p>
<p>John Kappfjell</p>
<p>5.</p>
<p>Ståle Nilsen</p>
<p>6.</p>
<p>Lars Filip Paulsen</p>
<p>7.</p>
<p>Sandra Márjá West</p>
<p>8.</p>
<p>Kirsti Guvsám</p>
<p>9.</p>
<p>Nora Marie Bransfjell</p>
<p>10</p>
<p>Láilá Susanne Vars</p>
<p>Lars Filip Paulsen</p>
<p>Ellen Kristina Saba</p>
<p>Toril Bakken Kåven</p>
<p>Láilá Susanne Vars</p>
<p>11</p>
<p>Marit Kirsten A. Gaup</p>
<p>Beaska Niillas</p>
<p>Marit Kirsten A. Gaup</p>
<p>12</p>
<p>Johan Vasara</p>
<p>Rolf Anders Hansen Hætta</p>
<p>Johan Vasara</p>
<p>13</p>
<p>Beaska Niillas</p>
<p>Mariann Wollmann Magga</p>
<p>Ellen Kristina Saba</p>
<p>Láilá Susanne Vars</p>
<p>Beaska Niillas</p>
<p>14</p>
<p>Aili Keskitalo</p>
<p>15</p>
<p>Vibeke Larsen</p>
<p>16</p>
<p>John Kappfjell</p>
<p>17</p>
<p>Piera Heaika Muotka</p>
<p>18</p>
<p>Hartvik Hansen</p>
<p>19</p>
<p>Per A. Bæhr</p>
<p>20</p>
<p>Jørn Are Gaski, áššejođiheaddji</p>
<p>Toril Bakken Kåven, čoahkkinortnegii</p>
<p>DC  - Mearr  ádus  :</p>
<p>Sámi báikenamat leat oassin min oktasaš giella- ja kulturárbbis, dat muitalit gos mii leat ássan ja johttán ja movt guovllut leat geavahuvvon. Sámediggi bargá dan ala ahte sámi báikenamat galget leat almmolaš geavahusas. Báikenammaláhka gullá sámi báikenamaide maid, ja Sámedikkis lea iežas báikenammabálvalus, liikká leat ollu guovllut gos eai leat vuos sámi báikenamat čohkkejuvvon ja registrerejuvvon, ja guovllut gos báikenamat eai leat váldon geavahussii kárttain, galbbain ja almmolaš hálddašeamis.  Dál eai kárte eiseválddit olus sámi báikenamaid, vaikke vel báikenamat adnojuvvojit kulturmuitun. Kulturmuittut duođaštit ovddeš buolvvaid eallima ja eallinvugiid. Sámi báike- ja guovlonamat duođaštit ja nannejit min geavaheami ja leahkima. Báikenamat leat deaŧalaš dádjadanvuođđun ja muitalit masa guovllut leat geavahuvvon, mo dat leat hálddašuvvon, gii daid lea geavahan, dat muitalit historjjáid báikkiid birra ja gos berre ja gos ii berre jođašit. Nie leat báikenamat mielde viidásat gaskkusteamen deaŧalaš osiid sámi kultuvrras, gielas ja historjjás. Lea deaŧalaš dahkat dan diehtomielalažžan mo sámiid eana- ja mearraguovllut guddet giela ja kultuvrra. Sápmi lea sámiid leahkima vuođđu. Sámiid kultuvrralaš ja gielalaš čatnaseapmi iežaset eana- ja mearraguovlluide ovttas dološ áiggi rájes geavahemiin lea vuođđun sámi eana- ja čáhcevuoigatvuođaide sámi guovlluin. Dáin guovlluin leat namat ja sámi báikenamat gullet sámi vuoiŋŋalaš kulturárbái. Dáruiduhttináiggi geažil leat ollu báikenamat mat eai leat duođaštuvvon čálalaččat, dál ferte doapmat duođaštit dáid amas sámi báikenamat jávkat.</p>
<list><p type="listitem">Sámediggi áigu nannet min iežamet báikenammabálvalusa nu ahte leat eanet návccat bargat báikenammaá�</p>
<p type="listitem">Sámedikkis leat váikkuhangaskaoamit báikenammaprošeavttaide, ja áigu vuoruhit guovlluid gos leat unnán registrerejuvvon sámi báikenamat. Sámediggi áigu árvvoštallat doaibmabijuid váikkuhan dihte ahte álggahuvvojit eanet báikenammaprošeavttat.  Ferte doapmat kártet sámi báikenamaid go dat buolva mii dovdá namaid, lea jávkamin.</p>
<p type="listitem">Sámediggi áigu vuoruhit ovttasbarggu oahpahusinstitušuvnnaiguin sihkkarastin dihte ahte gávdnojit kurssat báikenammačoaggimis ja registreremis. Lea dehálaš sihkakrastit fágalaš kvalitehta dán barggus.  Sámediggi áigu maid bargat dan ala ahte čađahuvvo nannoset dutkanbargu sihke sámegielat ja dárogielat báikenamaid identifiserema ja hápmašuvvama oktavuođas.</p>
<p type="listitem">Sámediggi dáhttu Stáhta Kártadoaimmahaga nannet báikenammabarggu s  á  mi  guovlluin  , vai báikenammaáššit mannet njuovžilit ja jođáneabbo  .</p>
<p type="listitem">Sámediggi  eaktuda  ahte gielddat čuvvot báikenammalága, vai sámi báikenamat leat dohkkehuvvon hámis ja sáhttet boahtit almmolaš geavahussii. Lágain ja láhkaásahusain berrejit leat áigemearit mat sihkkarastet ahte namat váldojit atnui dihto áiggi siste maŋŋel go leat dohkkehuvvon.</p>
<p type="listitem">Sámediggi  eaktuda  ahte Geaidnodoaimmahat aktiivvalaččat váldá dohkkehuvvon sámi báikenamaid geavahussii galbbain.</p>
<p type="listitem">Sámediggi oaivvilda ahte berre ásahuvvot bearráigeahččan- dahje áittardanortnet mii sihkkarastá ahte báikenammaláhka čuvvojuvvo almmolaš eiseválddiiguin.</p>
<p type="listitem">Sámediggi oaivvilda ahte lea dárbbašlaš ásahit oktasaš davviriikkalaš báikenammaarkiivva, ja áigu oassálastit dán ovdabargui. Sámediggi vuordá ahte davviriikka stáhtat dorjot dán ásaheami rámmaeavttuid.  Kártejuvvon namat mat leat sierra sámi báikenammaarkiivvas, sáhttet geavahuvvot ja deattuhuvvot guovlluid hálddašeami ja geavaheami oktavuođas, ja historjjálaš duođašteami oktavuođas. Sámi báikenamaid ferte váldit mielde nationála kárttaide.</p>
<p type="listitem">Dat mii guoská báikenammalága láhkaásahusa § 7 rievdadeapmái, guhte giella boahtá vuosttažiin galbbas, de doarju Sámediggi Kulturdepartemeantta vuosttaš evttohusa, mii lea seammá go odne lea sámegiela hálddašanguovllus, ja ahte gielddat olggobeale  hálddašanguovllu besset ieža mearridit guhte giella galgá vuosttažin galbbas, muhto ahte ferte váldit vuhtii guhte giella lea geavahusas dan guovllus.</p>
<p type="listitem">Sámediggi čujuha matrikkel  á  hki  i  mii dulkojuvvo iešguđet láhkai máŋggagielat namaid ektui. Sámediggi oaivvilda ahte čujuhusnamat galget sáhttit leat máŋgga gillii, ja áigu bargat dan ala ahte láhka ođasmahttojuvvo jos ii leat vejolašvuohta geavahit máŋga giela.</p>
<p type="listitem">Sámediggi áigu bargat dan ala ahte doppe gos leat sámi namat iešguđege gillii, galget buot báikenamat meannuduvvot ovttaárvosaččat sihke dokumeanttain ja galbbain.</p>
<p type="listitem">Sámediggi vuordá ahte buot almmolaš bálvalusat geavahit sámi báikenamaid doppe gos dat gávdnojit, ja dát guoská erenoamážit heahtebálvalussii.</p>
<p type="listitem">Dábálaččat lea dat dárogielat báikenamma, máŋggagielat guovlluin, mii lea geavahuvvon almmolaččat. Sámi namas ii leat leamaš stáhtus ja danne lea váttis ákkastit sámi nama bealis lágalaš oktavuođas. Lea deaŧalaš ahte addojuvvo vejolašvuohta geavahit sihke sámegiela ja dárogiela – sihke báikenamain ja geaidno-/gáhtanamain. Danne áigu Sámediggi bargat dan ala ahte njulgejuvvojit vejolaš hehttehusat Matrikkellágas máŋga nama matrikkelčáliheamis, vai sáhttá láhččojuvvot nu ahte sihke sámegielat ja dárogielat namat sáhttet čálihuvvot matrikkelii.</p>
</list><p>Ášši meannudeapmi loahpahuvvui 08.06.16 dii. 16.10.</p>
<p>Ášši  020/16</p>
<p>Sámedikki dievasčoahkkin</p>
<p>Ášši  004/16</p>
<p>Bajásšaddan- fuolahus- ja oahppolávdegoddi</p>
<p>Sámediggi sámegiela geavaheami ofelažžan</p>
<p>Ášše  nr.</p>
<p>16/366</p>
<p>Meannudeamit</p>
<p>Politihkalaš dássi</p>
<p>Beaivi</p>
<p>Áššenr.</p>
<p>Sámediggeráđđi</p>
<p>27.01.16</p>
<p>SR 018/16</p>
<p>Bajášsaddan-, fuolahus- ja oahppolávdegoddi</p>
<p>24. – 27.05.16</p>
<p>BFOL</p>
<p>Sámedikki dievasčoahkkin</p>
<p>7. – 9.06.16</p>
<p>DC 20/16</p>
<p>Mildosat</p>
<p>Evttohusat ja mearkkašumit</p>
<p>Sámediggeráđi mearrádusárvalus:</p>
<p>Sámediggi lea ásahus gos sámegiella geavahuvvo hupman- ja čállingiellan. Sámediggi lea ovdagovvan giellageavaheamis eará ásahusaide.</p>
<p>Gulahallan olggosguvlui</p>
<p>Sámediggi ovddida sámegiela geavaheami olggosguvlui gulahallanoktavuođain. Sámegiella lea oidnosis sihke neahttasiidduin, sosiála mediain ja muđui gulahallamis.</p>
<list><p type="listitem">Gulahallan olggosguvlui geavvá maiddái sámegillii. Sámediggi čállá maiddái sámegillii go váldá oktavuođa geavaheddjiiguin dahje ásahusaiguin.</p>
<p type="listitem">Sámediggi láhčá buot oktavuođain dili nu ahte sámegiella sáhttá geavahuvvot njálmmálaš giellan.</p>
<p type="listitem">Sámedikki sámegielat neahttasiiddut leat dássálagaid dárogielat neahttasiidduin, ja sámegielat čállosat almmuhuvvojit ovdal dárogiela.</p>
<p type="listitem">Sámedikki diehtojuohkimis sosiála mediain nannejuvvo sámegiela geavaheapmi.</p>
</list><p>Dievasčoahkkingiella</p>
<p>Sámedikki čoahkkimat leat lunddolaš arenan sámegillii. Sámegiella gullo ja oidnot Sámedikki dievasčoahkkimis ja eará čoahkkimiin.</p>
<list><p type="listitem">Sámediggi láhčá dili ja movttiidahttá čoahkkinoasseváldiid sámástit. Sámediggi fállá giellafágalaš doarjaga dievasčoahkkinvahku sidjiide geat háliidit geavahit sámegiela. Jus áirras dan háliida, de sáhttá árabut oažžut jorgaluvvon teavstta vai beassá ráhkkanit doallat sáhkavuoru sámegillii.</p>
<p type="listitem">Válggaid maŋŋel fállojuvvo sámegielkursa áirasiidda.</p>
<p type="listitem">Sii geat čuvvot dievasčoahkkimiid neahtta-TV bokte galget ollislaččat beassat čuovvut čoahkkimiid davvi-, julev- ja máttasámegillii.</p>
</list><p>Nænnoestimmie:</p>
<p>Saemiedigkie akte institusjovne gusnie saemien soptsestimmie- jïh tjaelemegïeline åtnasåvva. Saemiedigkie akte åvteguvvie jeatjah institusjovnide guktie saemiengïele åtnasåvva.</p>
<p>Byjngetje govlesadteme</p>
<p>Saemiedigkie åtnoem saemiengïeleste dåarjohte byjngetje govlesadtemisnie. Saemien lea våajnoes dovne nedtesæjrojne, sosijaale meedijinie jïh jeatjah byjngetje govlesadtemisnie.</p>
<list><p type="listitem">Byjngetje govlesadteme lea aaj saemiengïelesne. Saemiedigkie aaj saemiengïelesne tjaala gosse utnijigujmie jallh jeatjah institusjovnigujmie govlesadta.</p>
<p type="listitem">Saemiedigkie njaalmeldh åtnose saemiengïeleste sjïehteladta gaajhkine daltesinie.</p>
<p type="listitem">Saemiedigkien saemiengïelen nedtesæjroeh mïrrestellieh dej nöörjengïelen nedtesæjroejgujmie, gusnie tjaalegh j.n.v. voestegh saemiengïelesne bæjhkoehtamme sjidtieh.</p>
<p type="listitem">Saemien gïele læssene Saemiedigkien bïevnesinie sosijaale meedijinie.</p>
</list><p>Stoerretjåanghkoegïele</p>
<p>Saemiedigkien tjåanghkoeh leah iemie sijjieh saemien gïelese. Saemien gïele govloe jïh vååjnoe Saemiedigkien stoerretjåanghkojne jïh jeatjah tjåanghkojne.</p>
<list><p type="listitem">Saemiedigkie sjïehteladta jïh skreejrehte saemien nuhtjedh tjåanghkojne. Saemiedigkie gïelefaageles dåarjoem faalehte stoerretjåanghkoevåhkoen dejtie mah sijhtieh saemien nuhtjedh. Dastegh tjirkije dam sæjhta, satne maahta teekstem jarkoestamme åadtjodh juktie maahta ryöjredidh håaledh saemiengïelesne.</p>
<p type="listitem">Veeljemi mænngan saemienkuvsje tjirkijidie faalasåvva.</p>
<p type="listitem">Dah mah stoerretjåanghkojde nedte-TV:sne vuartasjieh, edtjieh maehtedh tjåanghkojde ellieslaakan govledh noerhte-, julev- jïh åarjelsaemien.</p>
</list><p>Bajásšaddan- fuolahus- ja oahppolávdegoddi  -  004/16</p>
<p>BFOL  - Mearr  ádus  :</p>
<p>Álggahus   Sámedikki bajásšaddan-, fuolahus- ja oahppolávdegoddi lea meannudan ášši  20/16 S  ámediggi sámegiela geavaheami ofelažžan  .  Sámediggi lea ásahus gos sámegiella geavahuvvo hállan- ja čállingiellan  .  Sámediggi galgá doaibmat ovdagovvan eará ásahusaide sámegielaid geavaheamis  .  Mearkkašumit</p>
<p>Mearkkašupmi Norgga Sámiid Riikkasearvvi (NSR) lahtuin Beaska Niillas, Inger Elin Utsi, Cecilie Grape ja Olof Anders Kuhmunen, Bargiidbellodaga sámediggejoavkku lahtuin Vibeke Larsen, Jørn Are Gaski, John Kappfjell ja Kåre Ivar Olli, Árja lahtuin Hartvik Hansen ja Torbjørg Haldis Leirbakken, Åarjel-Saemiej Gielh lahtus Eva Maria Fjellheim, Nordkalottfolket lahtus Ståle Nilsen ja Olgešbellodaga lahtus Lars Filip Paulsen:   Vejolašvuohta sámástit guovddáš eiseválddiiguin   Sámiin lea vuoigatvuohta beassat gulahallat almmolaš eiseválddiin iežaset gillii, maiddái guovddáš eiseválddiiguin. Ovdamearkka dihtii ii leat stuorradikkis otná dilis vejolaš njálmmálaččat gulahallat sámegillii.  Sámediggi ferte váldit oktavuođa Stuorradikki čoahkkinjođihangotti  i  n ja ráđđehusain ja bivdit ahte dát njulgejuvvo ja ahte l  á  hččojuvvo vejolašvuohta sápmelaččaide beassat sámegiela geavahit gulahaladettiin singuin buot dásiin. Vai sámegielat gullojit servodagas ja vai árvu loktejuvvo de ávžžuha  lávdegoddi  buohkaid geavahit vejolašvuođaset sámástit eisevál  d  dii  gui  n, maiddái Sámedikki iežaset njunno  š  iid ja ovddasteddjiid.  Evttohus   Evttohus   Norgga Sámiid Riikkasearvvi (NSR), Bargiidbellodaga sámediggejoavkku,   Árja  , Åarjel-Saemiej Gielh, Nordkalottfolket  ja Olgešbellodaga lahtuin:    Evttohus  1:   Sámediggeráđi árvalusa sadjái  :  Okta Sámedikki váldomihttomeriin lea suodjalit ja nannet sámegielaid maiddái almmolaš organisašuvnnain. Dalle go mii dán áššis namuhit sámegielaid, de oaivvildit sihke davvi-, julev- ja máttasámegiela. Jos galgat juksat dán mihttomeari, de lea Sámedikki dievasčoahkkin mearridan earret eará ahte sámegielkurssat ja giellaarenat galget vuoruhuvvot doarjagiin sámi giellaguovddážiidda (ášši 025/16 Sámedikki strategiijat sámi giellaguovddážiidda). Sámegiella lea fokusis Sámedikkis, ja sihke davvi-, julev- ja máttasámegielagiin lea vuoigatvuohta ja galgá leat vejolašvuohta geavahit sin eatnigiela. Sámegiella lea sámi kultuvrra vuođđogeađgi, ja giella lea maiddái okta dain eavttuin ahte sámi álbmot oppanassiige sáhttá meroštallojuvvot oktan álbmogin. Dieinna lágiin addet gielat álgoálbmotvuoigatvuođaid sihke nationála ja riikkaidgaskasaš dásis.</p>
<p>Sámegielaid stáhtus lea ahtanuššan, ovdal giella lei vealahuvvon ja gildojuvvon, dál dasa lea gierdavašvuohta ja dat muhtun muddui dohkkehuvvo. Jos giellageavaheami ja giellageavaheddjiid logu galggaš eanedit, de ferte gielaid stáhtus buoriduvvot vel eanet. Fertet eanet olbmuid movttiidahttit geavahit giela ja váldit oahpahusa sámegielas. Sámegielaid stáhtus ja dárbu ii leat ovttalágan. Sámediggi ferte seamma láhkai vuoruhit gielaid ja ulbmilin ferte leat ahte buot sámegielat galget leat ovttaárvosaččat. Sámedikki mihttomearrin ferte leat ahte ovdal jagi 2022 leat buot áššebáhpirat davvi-, julev- ja máttasámegillii.  Siskkáldas gulahallan  Siskkáldas giellapolitihkka Sámedikkis galgá addit vejolašvuođa ovttaskas olbmuide hállat ja čállit iežas sámegillii. Áirasat ja politihkkarat leat almmolaš olbmot servodagas, ja nie leat maiddái ovdagovvan sámi álbmogii. Danne berre Sámediggi láhčit eanet giela geavaheami, ja movttiidahttit ja fállat sámegieloahpahusa buohkaide geat háliidit. Deaŧalaš lávki dan mihttomeari juksamii ahte oažžut eanet giellageavaheddjiid ja eanet geavahit gielaid, lea ahte gielat geavahuvvojit Sámedikkis. Dieinna lágiin šaddá Sámediggi ovdagovvan servodahkii. Buriin giellaambišuvnnain ja –mihttomeriin ii lea</p>
<list><p type="listitem">Sámediggi láhčá sámegielaid geavaheami čoahkkimiin ja movttiidahttá daid geavahit.</p>
<p type="listitem">Sámediggi fállá giellafágalaš doarjaga dievasčoahkkinvahkus sidjiide geat háliidit geavahit sámegiela. Jos áirasat háliidit, de sáhttet sii ovdagihtii jorgalahttit teavstta vai sáhttet ráhkkanit doallat sáhkavuoru sámegillii.</p>
<p type="listitem">Sámedikki bargiide fállojuvvo sámegielkursa</p>
<p type="listitem">S  ámediggi lea guovddážis láhčimin sámegielkurssaid miehtá Sámi.</p>
<p type="listitem">Sámedikki áirasiidda fállojuvvo sámegielkursa</p>
<p type="listitem">Sámediggi ferte gávdnat buriid, movttiidahtti doaibmabijuid dasa vai áirasat válljejit sámegiela čoahkkingiellan.</p>
</list><p>Olggos guvlui gulahallan   Olggos guvlui gulahallan Sámedikkis galgá dáhpáhuvvat sámegillii. Doaibmi guovttegielat servodat gáibida ahte sámegielagat dihtomielalaččat válljejit sámegiela, ja sii geat eai máhte sámegiela fertejit čájehit giellagierdavašvuođa vai sámegielagiin lea vejolašvuohta hállat sámegiela nu dávjá go vejolaš.  Ođđaset áiggis leat neahttasiiddut ja sosiála mediat stuorra oassi Sámedikki gulahallamis álbmogiin ja geavaheddjiiguin. Sámedikki neahttasiiddut berrejit leat seamma dievaslaččat sihke davvi-, julev- ja máttasámegillii. Neahttasiidduid ja sosiála mediaid bokte juksá álkidit álbmoga, erenoamážit nuoraid. Go geavahit sámegiela dán lágan ođđaáigásaš gulahallan kanálaid bokte, de sihke oainnusmahttit ja nannet gielaid stáhtusa. Sámedikki neahttasiidduid geavaheaddjit eai galgga dárbbašit lonuhallat gielaid go leat ohcamiin áigeguovdilis dieđuid dahje dokumeanttaid. Sámedikki áirasat ja politihkkarat leat almmolaš olbmot, maiddái dalle go sii čállet sosiála mediain. Sii jukset ollu olbmuid ja ávžžuhuvvojit čájehit ahte sámegiella vuoruhuvvo.</p>
<list><p type="listitem">Olggos guvlui gulahallan galgá vuosttažettiin leat sámegiella. Sámediggi geavaha sámegiela gulahallangiellan geavaheddjiiguin ja eará ásahusaiguin.</p>
<p type="listitem">Sámediggi láhčá vejolašvuođa geavahit sámegiela njálmmálaččat buot arenain.</p>
<p type="listitem">Publikašuvnnat Sámedikki neahttasiidduin galget leat sihke davvi-, julev- ja máttasámegillii. Dát guoská maiddái Sámedikki diehtojuohkimii sosiála mediaid bokte.</p>
<p type="listitem">Buot Sámedikki čoahkkimiid mat fállojuvvojit interneahta bokte, galgá sáhttit čuovvut ollásit davvi-, julev- ja máttasámegillii.</p>
</list><p>Evttohus   Norgga Sámiid Riikkasearvvi (NSR) ja Árja lahtuin:</p>
<p>Evttohus  2:</p>
<p>Ođđa kuvlačuokkis mearrádusa lohppii  :  OIlu sámegielat áirasat geavahit guhkit áiggi hállat sámegiela sárdnestuolus. Buorrin váikkuhangaskaoapmin movttiidahttit válljet sámegiela livčče guhkit sárdnunáigi.</p>
<p>Sámedikki dievasčoahkkin  -  020/16</p>
<p>Doarju lávdegotti mearkkašumi</p>
<p>Per Andersen Bæhr</p>
<p>Johtti  sámi lista Per A. Bær bokte, doarju lávdegotti mearkkašumi.</p>
<p>Ášši meannudeapmi álggahuvvui  08.06.1  6 dii. 16.10  .  Jienasteapmi   39 áirasis ledje  3  6   čoahkis. Jienasteapmi čađahuvvui čuovvovaš vuogi mielde:</p>
<list><p type="listitem">Evttohus 2  mearrid  uvvui 19 jienain 17   jiena vuostá.</p>
<p type="listitem">Evttohus  1  mearriduvvui ovttajienalaččat.</p>
</list><p>Beavdegirjelasáhusat  Dán áššis ii ovddiduvvon beavdegirjelasáhus.  Sáhkavuorrolistu ja replihkat</p>
<p>1.</p>
<p>Beaska Niillas, áššejođiheaddji</p>
<p>Ingar Eira</p>
<p>Beaska Niillas</p>
<p>2.</p>
<p>Johan Vasara</p>
<p>Beaska Niillas</p>
<p>Sandra Márjá West</p>
<p>Johan Vasara</p>
<p>3.</p>
<p>Viktor Inge Paulsen</p>
<p>Johan Vasara</p>
<p>Rolf Anders Hansen Hætta</p>
<p>Viktor Inge Paulsen</p>
<p>4.</p>
<p>Nora Marie Bransfjell</p>
<p>John Kappfjell</p>
<p>5.</p>
<p>Marit Kirsten A. Gaup</p>
<p>Beaska Niillas</p>
<p>6.</p>
<p>Mariann Wollmann Magga</p>
<p>7.</p>
<p>Sandra Márjá West</p>
<p>8.</p>
<p>Hartvik Hansen</p>
<p>Sandra Márjá West</p>
<p>Vibeke Larsen</p>
<p>Hartvik Hansen</p>
<p>9.</p>
<p>Christina Henriksen</p>
<p>Ellen Kristina Saba</p>
<p>Hartvik Hansen</p>
<p>Christina Henriksen</p>
<p>10</p>
<p>Lars Filip Paulsen</p>
<p>Beaska Niillas</p>
<p>11</p>
<p>Per A. Bæhr</p>
<p>Sandra Márjá West</p>
<p>12</p>
<p>Inger Elin Utsi</p>
<p>Marit Kirsten A. Gaup</p>
<p>Ellen Kristina Saba</p>
<p>Mariann Wollmann Magga</p>
<p>13</p>
<p>Aili Keskitalo</p>
<p>14</p>
<p>John Kappfjell</p>
<p>15</p>
<p>Beaska Niillas, áššejođiheaddji</p>
<p>DC  - Mearr  ádus  :</p>
<p>Okta Sámedikki váldomihttomeriin lea suodjalit ja nannet sámegielaid maiddái almmolaš organisašuvnnain. Dalle go mii dán áššis namuhit sámegielaid, de oaivvildit sihke davvi-, julev- ja máttasámegiela. Jos galgat juksat dán mihttomeari, de lea Sámedikki dievasčoahkkin mearridan earret eará ahte sámegielkurssat ja giellaarenat galget vuoruhuvvot doarjagiin sámi giellaguovddážiidda (ášši 025/16 Sámedikki strategiijat sámi giellaguovddážiidda). Sámegiella lea fokusis Sámedikkis, ja sihke davvi-, julev- ja máttasámegielagiin lea vuoigatvuohta ja galgá leat vejolašvuohta geavahit sin eatnigiela. Sámegiella lea sámi kultuvrra vuođđogeađgi, ja giella lea maiddái okta dain eavttuin ahte sámi álbmot oppanassiige sáhttá meroštallojuvvot oktan álbmogin. Dieinna lágiin addet gielat álgoálbmotvuoigatvuođaid sihke nationála ja riikkaidgaskasaš dásis.</p>
<p>Sámegielaid stáhtus lea ahtanuššan, ovdal giella lei vealahuvvon ja gildojuvvon, dál dasa lea gierdavašvuohta ja dat muhtun muddui dohkkehuvvo. Jos giellageavaheami ja giellageavaheddjiid logu galggaš eanedit, de ferte gielaid stáhtus buoriduvvot vel eanet. Fertet eanet olbmuid movttiidahttit geavahit giela ja váldit oahpahusa sámegielas. Sámegielaid stáhtus ja dárbu ii leat ovttalágan. Sámediggi ferte seamma láhkai vuoruhit gielaid ja ulbmilin ferte leat ahte buot sámegielat galget leat ovttaárvosaččat. Sámedikki mihttomearrin ferte leat ahte ovdal jagi 2022 leat buot áššebáhpirat davvi-, julev- ja máttasámegillii.  Siskkáldas gulahallan  Siskkáldas giellapolitihkka Sámedikkis galgá addit vejolašvuođa ovttaskas olbmuide hállat ja čállit iežas sámegillii. Áirasat ja politihkkarat leat almmolaš olbmot servodagas, ja nie leat maiddái ovdagovvan sámi álbmogii. Danne berre Sámediggi láhčit eanet giela geavaheami, ja movttiidahttit ja fállat sámegieloahpahusa buohkaide geat háliidit. Deaŧalaš lávki dan mihttomeari juksamii ahte oažžut eanet giellageavaheddjiid ja eanet geavahit gielaid, lea ahte gielat geavahuvvojit Sámedikkis. Dieinna lágiin šaddá Sámediggi ovdagovvan servodahkii. Buriin giellaambišuvnnain ja –mihttomeriin ii leat makkár ge árvu jos dat eai buvttit buriid gielladoaimmaid. Giela suodjaleami ja ahtanuššama dihte lea deaŧalaš lasihit sámegiela geavaheami Sámedikki dievasčoahkkimiin. Eanaš sámegielagiin leat guokte giela. Dán geažil guldalit eatnašat láhttegiela, go čuvvot dievasčoahkkimiid neahtas. Sámegiela suodjaleami ja ovddideami dihte lea deaŧalaš ahte áirasat geavahit sámegiela árjjalaččat. Sámegielat galget leat fokusis Sámedikkis. Politihkkarat geat válljejuvvojit Sámediggái galget oažžut sámegielas kursafálaldaga. Politihkkarat berrejit maiddái  oažžut veahkkefálaldaga dárbbu mielde geavahit sámegiela Sámedikki dievasčoahkkimiin, erenoamážit sii geat leat oahppamin sámegiela.</p>
<list><p type="listitem">Sámediggi láhčá sámegielaid geavaheami čoahkkimiin ja movttiidahttá daid geavahit.</p>
<p type="listitem">Sámediggi fállá giellafágalaš doarjaga dievasčoahkkinvahkus sidjiide geat háliidit geavahit sámegiela. Jos áirasat háliidit, de sáhttet sii ovdagihtii jorgalahttit teavstta vai sáhttet ráhkkanit doallat sáhkavuoru sámegillii.</p>
<p type="listitem">Sámedikki bargiide fállojuvvo sámegielkursa</p>
<p type="listitem">S  ámediggi lea guovddážis láhčimin sámegielkurssaid miehtá Sámi.</p>
<p type="listitem">Sámedikki áirasiidda fállojuvvo sámegielkursa</p>
<p type="listitem">Sámediggi ferte gávdnat buriid, movttiidahtti doaibmabijuid dasa vai áirasat válljejit sámegiela čoahkkingiellan.</p>
</list><p>Olggos guvlui gulahallan       Olggos guvlui gulahallan Sámedikkis galgá dáhpáhuvvat sámegillii. Doaibmi guovttegielat servodat gáibida ahte sámegielagat dihtomielalaččat válljejit sámegiela, ja sii geat eai máhte sámegiela fertejit čájehit giellagierdavašvuođa vai sámegielagiin lea vejolašvuohta hállat sámegiela nu dávjá go vejolaš. Ođđaset áiggis leat neahttasiiddut ja sosiála mediat stuorra oassi Sámedikki gulahallamis álbmogiin ja geavaheddjiiguin. Sámedikki neahttasiiddut berrejit leat seamma dievaslaččat sihke davvi-, julev- ja máttasámegillii. Neahttasiidduid ja sosiála mediaid bokte juksá álkidit álbmoga, erenoamážit nuoraid. Go geavahit sámegiela dán lágan ođđaáigásaš gulahallan kanálaid bokte, de sihke oainnusmahttit ja nannet gielaid stáhtusa. Sámedikki neahttasiidduid geavaheaddjit eai galgga dárbbašit lonuhallat gielaid go leat ohcamiin áigeguovdilis dieđuid dahje dokumeanttaid. Sámedikki áirasat ja politihkkarat leat almmolaš olbmot, maiddái dalle go sii čállet sosiála mediain. Sii jukset ollu olbmuid ja ávžžuhuvvojit čájehit ahte sámegiella vuoruhuvvo.</p>
<list><p type="listitem">Olggos guvlui gulahallan galgá vuosttažettiin leat sámegiella. Sámediggi geavaha sámegiela gulahallangiellan geavaheddjiiguin ja eará ásahusaiguin.</p>
<p type="listitem">Sámediggi láhčá vejolašvuođa geavahit sámegiela njálmmálaččat buot arenain.</p>
<p type="listitem">Publikašuvnnat Sámedikki neahttasiidduin galget leat sihke davvi-, julev- ja máttasámegillii. Dát guoská maiddái Sámedikki diehtojuohkimii sosiála mediaid bokte.</p>
<p type="listitem">Buot Sámedikki čoahkkimiid mat fállojuvvojit interneahta bokte, galgá sáhttit čuovvut ollásit davvi-, julev- ja máttasámegillii.</p>
<p type="listitem">Ollu sámegielat áirasat geavahit guhkit áiggi hállat sámegiela sárdnestuolus. Buorrin váikkuhangaskaoapmin movttiidahttit válljet sámegiela livčče guhkit sárdnunáigi.</p>
</list><p>Ášši meannudeapmi loahpahuvvui 08.06.16 dii. 18.00.</p>
<p>Ášši  021/16</p>
<p>Sámedikki dievasčoahkkin</p>
<p>Ášši  004/16</p>
<p>Plána ja finansalávdegoddi</p>
<p>Sámedikki 2016 reviderejuvvon bušeahtta</p>
<p>Ášše  nr.</p>
<p>16/1367</p>
<p>Bealála  š</p>
<p>Várrelahttu</p>
<p>Jovna Zakarias Dunfjell</p>
<p>Ingen vara kunne møte.</p>
<p>Meannudeamit</p>
<p>Politihkalaš dássi</p>
<p>Beaivi</p>
<p>Áššenr.</p>
<p>Sámediggeráđđi</p>
<p>19.04.16</p>
<p>SR 067/16</p>
<p>Plána- ja finánsalávdegoddi</p>
<p>24. – 27.05.16</p>
<p>PFL</p>
<p>Sámedikki dievasčoahkkin</p>
<p>7. – 9.06.16</p>
<p>DC 21/16</p>
<p>Mildosat</p>
<p>Evttohusat ja mearkkašumit</p>
<p>Sámediggeráđi mearrádusárvalus:</p>
<p>Sámediggi lea netto bušeahtta doaibma ja geavaha vejolaš positiivvalaš jahkebohtosa ieš ja das lea ovddasvástádus vejolaš negatiivvalaš jahkebohtosis. Vejolaš vuolláibáza váldojuvvo čuovvovaš jagi bušeahtas. Sámediggi láve revideret bušeahta juohke jagi geassemánu dievasčoahkkimis, jahkedieđáhusa mearrádusa vuođul njukčamánus mas lea mielde maiddái jahkerehketdoallu.</p>
<p>Sámediggi sáhttá hálddašit departemeantta addán poastta 50 ruđaid friija. Dát ii guoskka várrejuvvon ruđaide mat bohtet eará poasttain departemeanttain, nugo poasttain 22 ja 72. Lassejuolludusat váldojuvvojit dattetge mielde reviderejuvvon bušeahtas.</p>
<p>Muđui čujuhit Sámedikki jahkerehketdollui ja Sámedikki 2015 jahkedieđáhussii, áššis 005/16.</p>
<p>Njuolgga doarjagat eai leat unniduvvon. Sámediggi lea sádden juolludusreivve buot njuolgga doarjaga oažžuide ja lea geatnegas bisuhit dáid doarjagiid 2016:s. Poasttain mat gusket dahkkojuvvon šiehtadusaide ii leat</p>
<p>Jagi 2016 ođđasis juogadeapmi oidno tabeallain vuolábealde ja guoskevaš ovttaskas poasttat leat válddahuvvon.</p>
<p>Sámedikki sisaboađut ja golut oktiibuot</p>
<p>Juolludusat departemeanttain</p>
<p>Giella</p>
<p>Ovdalis juolluduvvon doarjagiin giellaprošeavttaide lea gessojuvvon ruovttoluotta. Poasta unniduvvo 732 005 ruvnnuin.</p>
<p>Kultuvra</p>
<p>Dárbu lea lávdadet čuovvolit prošeavtta Tråante 2017 sihkkarastin dihte doaluid čađaheami. Várrejuvvo 800 000 ru 2016 reviderejuvvon bušeahtas Tråante 2017 prošektii.</p>
<p>Beaivváš Sámi Našunálateáhteris lea váldoovddasvástádus feastačájáhusas <span type="quote">«The Yoik Concert: Eallin mokta - Jielemen aavoe»</span> Tråante 2017 doaluin. Danne lea dárbu lasihit doarjaga Beaivváš Sámi Našunálateáhterii 2016:s, ovtta gearddi juolludussan. Liige juolludus galgá geavahuvvot dušše dán ulbmilii. Várrejevvo 1 200 000 ru reviderejuvvon 2016 bušeahtas Beaivváš Sámi Našunálateáhterii.</p>
<p>Savio-museas leat 389 John Savio dáiddadahkosa. Musea jođiha Deanu ja Várjjaga museasiida. Čoahkkádusa eaiggáda Mátta-Várjjaga gielda. Ollu Savio dáidagis lea gártan Mátta-Norgii. Ollu dáidagis mii lei Davvi-Norggas láhppui nuppi máilmmisoađi áiggi. Stuorámus oassi Savio-dáidagis lea priváhta oamastusas. Niels Christian Bang čoahkkádusas leat badjel 400 barggu. Dán čoahkkádusa leat dál vuovdimin, ja Mátta-Várjjaga gielda lea ovddeš šiehtadusa mielde vuoruhuvvon vuosttamužžii vuovdima oktavuođas.</p>
<p>Bang čoahkkádusa oastima bokte oččošii Savio-musea measta ollislaš čoahkkádusa Savio gráfalaš dahkosiin, lassin stuorát ja ovddastuslaš mearrái oljomálagovaide ja akvareallaide.</p>
<p>Danne lea dárbu oažžut eanet doarjaga Deanu ja Várjjaga museasiidii 2016:s, ovtta gearddi juolludussan. Liigejuolludus galgá mannat dušše dán ulbmilii. Várrejuvvo 2 000 000 ru 2016 reviderejuvvon bušeahtas Deanu ja Várjjaga museasiidii.</p>
<p>Ovdalis juolluduvvon doarjagiin dáidda- ja kulturgaskkustanarenaide leat gessojuvvon ruovttoluotta. Poasta unniduvvo 300 000 ruvnnuin.</p>
<p>Julev Film OS lea reastaluvvan. Várrejuvvon ruđat leat gessojuvvon ruovttoluotta. Poasta unniduvvo 743 000 ruvnnuin. Álgga mii joatká doaibmabiju mas NuorajTV sáhttá ohcat doarjaga ortnegis doarjja giellaprošeavttaide.  Mánáidgárdi</p>
<p>Ovdalis juolluduvvon doarjagiin giellaprošeavttaide lea gessojuvvon ruovttoluotta. Poasta lea unniduvvon 120 000 ruvnnuin.</p>
<p>Vuođđooahpahus</p>
<p>Ovdalis juolluduvvon doarjagiin oahpponeavvuid ráhkadeapmái lea gessojuvvon ruovttoluotta. Poasta unniduvvo 450 000 ruvnnuin.</p>
<p>Dearvvašvuohta ja sosiála</p>
<p>Ovdalis juolluduvvon doarjagiin dearvvašvuođa- ja sosiálaprošeavttain lea gessojuvvon ruovttoluotta.  Poasta unniduvvo 400 000 ruvnnuin.</p>
<p>Ealáhusat</p>
<p>Eará doaibmabijut</p>
<p>Ovdalis juolluduvvon doarjagiin dásseárvodoaibmabijuide lea gessojuvvon ruovttoluotta vásttolaččat 150 000 ru.</p>
<p>Plána ja finansalávdegoddi  -  004/16</p>
<p>PFL  - Mearr  ádus  :</p>
<p>Álggahus:</p>
<p>Sámediggi plána- ja finánsalávdegoddi lea meannudan sámediggeráđi evttohusa reviderejuvvon bušeahttan jahkái 2016. Sámediggi lea nettobušeahtta doaibma ja hálddaša vejolaš positiivvalaš jahkebohtosa ja das lea ovddasvástádus vejolaš negatiivvalaš jahkebohtosa gokčamis.</p>
<p>Mearkkašupmi:</p>
<p>Lávdegotti eanelohku, lahtut Norgga sámiid riikasearvvis (NSR) Kirsti Guvsám, Anita P. Ravna, Laila Nystad, Piera Heika Muotka ja Viktor Inge Paulsen  ,  Bargiidbellodaga sámediggejoavkkus (BB) Marit Kirsten A. Gaup, Marius Johnsen Støme ja Ronny Wilhelmsen,  Árjja lahttu Árjá Laila Susanne Vars   ja Olgeš lahttu  Ellen Kristine Saba   ovddidedje čuovvovaš mearkkašumi:</p>
<p>NuorajTV</p>
<p>Dát lahtut oaivvildit ahte lea deaŧalaš ahte gávdno mediafálaldat julevsámi mánáide ja nuoraide ja lea bivnnuhis fálaldat maid ollugat gehččet. NuorajTV:s lea leamaš fásta doaibmadoarjja sámedikki bušeahtas máŋga jagi. Dan</p>
<p type="listitem">Evttohusat:Evttohus Norgga Sámiid Riikasearvvi (NSR), Bargiidbellodaga sámediggejoavkku, Árja, Olgešbellodaga ja Nordkalottfolk lahtuin:Evttohus 1Rievdadusat bušeahtas 2016, kap 13.2 Vuođđoealáhusat (Rievdadus kursiivvas/vuolláisárgojuvvon) Oassemihttomearri 2</p>
<p type="listitem">Bisuhit dáláš barggolašvuođa ja doallostruktuvrra eanadoalus.  Strategiijat dasa gullevaš doaibmabijuiguin:</p>
<p type="listitem">Sihkkarastit Sámedikki váikkuhanfámu sámi guovlluid eanadoalu ovddideamis.</p>
<p type="listitem">Lávgadet gulahallan guovddáš eanadoalloeiseválddiiguin.</p>
<p type="listitem">Ovttasbargu ja gulahallan eanadoalloorganisašuvnnaiguin.</p>
<p type="listitem">Sihkkarastit áigeguovdilastojuvvon máhtu ja oktiiortnet politihka hábmema ealáhusa siskkobealde.</p>
<p type="listitem">Vuoruhit lihtorguođohanealáhusa. Investeremat eanadoallovisttiin lihtordoalus.</p>
<p type="listitem">Ovttasbargoprošeavttat ovddideami ja rekrutterema ektui eanadoalu STN-guovllus.  Vuoruheamit jahkái 2016:</p>
<p type="listitem">Stuorát divodeamit, viiddideamit ja ođđavisttit lihtorealáhusas.</p>
<p type="listitem">Prošeavttat eanadoalu ovddideami siskkobealde ja rekrutteren eanadollui.  Galgá váikkuhit:</p>
<p type="listitem">Ahte barggolašvuohta lihtorealáhusas bisuhuvvo.</p>
<p type="listitem">Gánnáhahtti eanadoalu.</p>
<p type="listitem">Ođasmahttojuvvon doaibmaapparáhtaEvttohus Norgga Sámiid Riikasearvvi (NSR) ja Bargiidbellodaga sámediggejoavkku lahtuin Evttohus 2 6.3.10 Poasta 86501 Tråante  2017 unniduvvo 800 000 ruvnnuin. Rievdadus nuppi cealkagis tabealla vuolde: <span type="quote">“Várrejuvvo 4 000 000 ru dán ulbmilii”</span>. 7.2.1 Doarjja sámi mánáidgárddiide ja mánáidgárddiide main lea sámi ossodat – ohcanvuđot doarjja, postii 21200 lasihuvvo 120 000 ru. 8.4.1 Doarjja oahpponeavvuid ráhkadeapmái – ohcanvuđot doarjja, oahpponeavvuid ráhkadeapmi, postii 21000 lasihuvvo 450 000 ru. 13.2.1 Doarjja vuođđoealáhusaide – ohcanvuđot doarjja, doarjja vuođđoealáhusaide, postii 40000 lasihuvvo 230 000 ru. Evttohus Árjá lahtus Laila Susanne Vars:Evttohus 3Rievdadusevttohus ráđi árvalusas: Poasta 6.4.3 Njuolgga doarjja museaide: Lassi teaksta ráđi árvalussii:  Eaktuduvvo ahte áššiin RiddoDuottarMusea barggu duođaštanguovddáža ásahemiin Álttá/Guovdageainnu várás Mázes jotkojuvvo. Tabealla 8.4, poasta 21000 Oahpponeavvuid ráhkadeapmi. 450.000 ru<span type="quote">”oahpponeavvuid ráhkadeamis”</span> sirdojuvvo oahpponeavvoportála Ovttas-Aktan-Aktesne ovddideapmái ja doibmii. Ealáhusat Tabealla 13.1.1: Áŋgiruššansuorggit ealáhusas Rievdadus ráđi árvalusas: Ii geahpeduvvo ruhta 405.000 Juohkelágan ealáhusat vuolde. Teakstaevttohus: Sámediggi oaidná ahte lea dárbu nannet sámi ealáhusbarggu, meahcceealáhusdolliid ja vuoigatvuođaoamasteddjiid searvama sierralágan suodjalanguovlluid hálddašeamis Sámis, ja buoridit gelbbolašvuođa relevánta riikkaidgaskasaš álgoálbmotrievttis vuođđun suodjalanguovlluid sámi hálddašeapmái. Geahpeduvvo poasttas 86501 Tråante 2017 -405.000 ru. Evttohus Nordkalottfolket lahtus Toril Bakken Kåven:Evttohus 4Rievdadusat reviderejuvvon oasi ektui.</p>
<p>Po  a  st  a</p>
<p>Revider  ejuvvon</p>
<p>Ođđa juohkin  NORD</p>
<p>NORD  evttohus</p>
<p>Politihkalaš dási doaibma</p>
<p>30 600 000</p>
<p>-700000</p>
<p>29 900 000</p>
<p>Hálddahusa doaibma</p>
<p>111438000</p>
<p>-300 000</p>
<p>111 138 000</p>
<p>40000  Doarjja vuođđoealáhusaide</p>
<p>5 600 000</p>
<p>595 000</p>
<p>6 195 000</p>
<p>40510  Juohkelágan ealáhusat</p>
<p>5 995 000</p>
<p>405 000</p>
<p>6 400 000</p>
<p>Lávdegoddečoahkkin skábmamánus sihkkojuvvo, ja šaddá baicce lávdegodde/ dievasčoahkkin juovlamánus.</p>
<p>Hálddahusa doaimmas unniduvvo 300 000 ru  .   Geahpádus vuođđoealáhusain váldojuvvo eret  ,  lasáhus  400 000,  ja liigelasáhus  195 000  ru  ,  oktiibuot  595 000  ru  .  Geahpádus juohkelágan ealáhusain váldojuvvo eret, lasáhus.</p>
<p>Evttohus  Ovddádusbellodaga lahtus Aud Marthinsen:  Evttohus  5  Lassin unnit geavaheami juohkimii  300 000  ru dahkkojuvvojit čuovvovaš rievdadusat  :</p>
<p>Poasta</p>
<p>Teaksta</p>
<p>Lasáhus/geahpedeapmi</p>
<p>Oktiibuot</p>
<p>16.1 1010 Politihkalaš dási doaibmagolut</p>
<p>Lávdegoddečoahkkin skábmamánus sihkkojuvvo</p>
<p>-  1 200 000</p>
<p>10 300 000</p>
<p>8.4.1  Doarjja oahpponeavvuid ráhkadeapmái  –  ohcanvuđot doarjja</p>
<p>Dan maid ráđđi lea sihkkon  450 000  ru ja lasihan  550 000  ru</p>
<p>1 000 000</p>
<p>21 275 000</p>
<p>16.1 1120  Bearráigeahččan-lávdegoddi</p>
<p>Nannen</p>
<p>500 000</p>
<p>1 412 000</p>
<p>Evttohus  Olgešbellodaga lahtus Ellen Kristine Saba:  Evttohus  6  Evttohus rievdadit sámediggeráđi evttohusas  :   16.1 S  ámediggeráđđi  (1510) - 200 000.  Evttohuvvo ahte doarjjastivra máhcahuvvo geahpedit Sámediggeráđi barggu doarjjaohcamiid meannudeamis. 6.3.10 Tråante 2017 – prošeakta - 800 000 ru.  16.1  Doarjjastivra  (1940) –  ođđa poasta  400 000  ru  .   6.4  Doarjja  Vuonnam  á  rkan  iidda  –  ođđa poasta  200 000  ru  .  Bivnnuhis sámi gávpemárkan Unjárgga gielddas, mii lea mielde márkanfievrrideamen ja vuovdimin sámi buktagiid, giehtadujiid, dáidagiid ja kulturbuktagiid. Dain lea stuorra dárbu oažžut doarjaga, danne go Várjjaga sámi museas leat unnán resurssat dáid doaluid lágideapmái.  11.2.2  Sámi vuoigatvuođaid, areálaid ja resurssaid eará čuovvoleapmi  . 150 000  ru  .  Bidjat  AD-hoc  lávdegotti árvvoštallagoahtit dárbbu revideret Finnmárkkulága  .   Kap 17  Hálddahus  .  Ođđa poasta Kantiidnadoallu  250 000  ru  .  Sámediggi lea almmolaš visti mas lea guovddášhálddahus, ja dál ii leat ollenge kantiidnadoaibma lávdegodde- ja dievasčoahkkimiid áigge. Háliidit duohtan dahkat rabas kantiinna gos vuvdet lunšša bargiide ja gussiide 01.08.2016 rájes.</p>
<p>Lávdegotti evttohus:</p>
<p>Lávdegottis eai leat eanet mearkkašumit dahje evttohusat ja ávžžuha Sámedikki mearridit čuovvovaččat: Sámediggi doarju muđui Sámediggeráđi mearrádusárvalusa.</p>
<p>Sámedikki dievasčoahkkin  -  021/16</p>
<p>Evttohus 7 - Árja, áirras Laila Susanne Vars, Olgešbellodat, áirras Ellen Kristine Saba bokte</p>
<p>1.   evttohus:</p>
<p>6.3.10 Tråante 2017- Prošeakta - 800 000.-</p>
<p>6.4 Doarjja Vuonnamárkaniidda – ođđa poasta 150. 000.-</p>
<p>11.2.2 Eará čuovvoleapmi sámi vuoigatvuođain, areálain ja resurssain. 150.000.-</p>
<p>Sámediggi vuođđuda politihkarasttildeaddji lávdegotti man ámmát lea árvvoštallat Finnmárkolága ja árvvoštallat reviderendárbbu Finnmárkolágas.</p>
<p>Tabealla 8.4, poasta 21000 Oahpponeavvuid buvttadeapmi  .</p>
<p>Ovdánahttit ja doaimmahit oahpponeavvoportála Ovttas-Aktan-Aktesne 500.000.-</p>
<p>2.   evttohus:</p>
<p>Kapihtal 16.1 Doaibmagolut politihkalaš dásis</p>
<p>Poasta 1510 Sámediggeráđđi -500.000</p>
<p>Ođđa poasta 8.1.1</p>
<p>Ovdaprošeakta rádjeskuvlaovttasbargui Sirbmá/Ohcejohka (Ovttas 3) 500.000,-</p>
<p>3.   evttohus:</p>
<p>Kapihtal 7.1</p>
<p>Strategiijat ja daid doaibmabijut vuollái:</p>
<p>Mihttomearri:</p>
<p>-   <span type="quote">«Sámedikkis lea doarjjaortnet ođđaálggaheapmái priváhta sámi mánáidgárddiin»</span></p>
<p>4.   evttohus:</p>
<p>16.1   Sámediggeráđđi (1510)</p>
<p>Sámediggeráđđi bidjá johtui barggu ođđasit vuođđudit Sámedikki doarjjastivrra. Sámediggeráđđi hábme politihkalaš ja fágalaš vuođu mas leat mielde árvvoštallamat makkár doarjjasorttaid badjel galgá boahtteáiggi doarjjastivrras leat ámmát hálddašit ja makkár rámmaid siskkobealde.</p>
<p>5.   evttohus:</p>
<p>Poasta 6.4.3 Njuolggodoarjja museaide:</p>
<p>RiddoDuottarMusea bargu ásahit duođaštanguovddáža Áltá/Guovdageainnu- ášši birra Mázes eaktuduvvo jotkojuvvot.</p>
<p>6.   evttohus:</p>
<p>Tabealla 13.1.1 Ealáhusaid áŋgiruššansuorggit:</p>
<p><span type="quote">«Sámediggi oaidná dárbbu nannet sámi ealáhusdoaimmaheddjiid, meahcásteddjiid ja vuoigatvuođaeaiggá</span></p>
<p>Ášši meannudeapmi álggahuvvui  08.06.1  6 dii. 18.00.   Jienasteapmi   39 áirasis ledje  3  5   čoahkis. Jienasteapmi čađahuvvui čuovvovaš vuogi mielde:</p>
<list><p type="listitem">Evttohus 6 gessojuvvui.</p>
<p type="listitem">Evttohus 3 gessojuvvui.</p>
<p type="listitem">Evttohus 5 hilgojuvvui 34 jienain 1 jiena vuostá.</p>
<p type="listitem">Evttohus 4 hilgojuvvui 30 jienain 5 jiena vuostá.</p>
<p type="listitem">Evttohus 7 oassi 1 hilgojuvvui 25 jienain 10 jiena vuostá.</p>
<p type="listitem">Evttohus 7 oassi 2 hilgojuvvui 25 jienain 10 jiena vuostá.</p>
<p type="listitem">Evttohus 7 oassi 3 hilgojuvvui 25 jienain 10 jiena vustá.</p>
<p type="listitem">Evttohus 7 oassi 4 hilgojuvvui 24 jienain 11 jiena vuostá.</p>
<p type="listitem">Evttohus 7 oassi 5 hilgojuvvui 23 jienain 12 jiena vuostá.</p>
<p type="listitem">Evttohus 7 oassi 6 hilgojuvvui 25 jienain 10 jiena vuostá.</p>
<p type="listitem">Evttohus 2   mearriduvvui 29 jienain 6   jiena vuostá.</p>
<p type="listitem">Evttohus 1 mearriduvvui 33 jienain 2 jiena vuostá.</p>
<p type="listitem">Plána- ja finánsalávdegotti ráva mearriduvvui 31 jienain 4   jiena vuostá.</p>
</list><p>Beavdegirjelasáhusat  Dán áššis ii ovddiduvvon beavdegirjelasáhus.  Sáhkavuorrolistu ja replihkat</p>
<p>Sáhkavuorru</p>
<p>Replihkka</p>
<p>1.</p>
<p>Kirsti Guvsám, áššejođiheaddji</p>
<p>2.</p>
<p>Toril Bakken Kåven</p>
<p>Piera Heaika Muotka</p>
<p>Kirsti Guvsám</p>
<p>Toril Bakken Kåven</p>
<p>3.</p>
<p>Elle Kristina Saba</p>
<p>4.</p>
<p>Marit Kirsten A. Gaup</p>
<p>Kirsti Guvsám</p>
<p>5.</p>
<p>Arthur Tørfoss</p>
<p>Vibeke Larsen</p>
<p>6.</p>
<p>Mariann Wollmann Magga</p>
<p>7.</p>
<p>Láilá Susanne Vars</p>
<p>Kirsti Guvsám</p>
<p>Vibeke Larsen</p>
<p>Marit Kirsten A. Gaup</p>
<p>Láilá Susanne Vars</p>
<p>8.</p>
<p>Vibeke Larsen</p>
<p>9.</p>
<p>Laila Nystad</p>
<p>Ellen Kristina Saba</p>
<p>Laila Nystad</p>
<p>10</p>
<p>Viktor Inge Paulsen</p>
<p>Mariann Wollmann Magga</p>
<p>Viktor Inge Paulsen</p>
<p>11</p>
<p>Ellen Kristina Saba</p>
<p>Christina Henriksen</p>
<p>Mariann Wollmann Magga</p>
<p>Piera Heaika Muotka</p>
<p>Ellen Kristina Saba</p>
<p>12</p>
<p>Láilá Susanne Vars</p>
<p>Christina Henriksen</p>
<p>Marit Kirsten A. Gaup</p>
<p>Kirsti Guvsám</p>
<p>Láilá Susanne Vars</p>
<p>13</p>
<p>Mariann Wollmann Magga</p>
<p>14</p>
<p>Silje Karine Muotka</p>
<p>15</p>
<p>Ann-Mari Thomassen</p>
<p>16</p>
<p>Piera Heaika Muotka</p>
<p>17</p>
<p>Vibeke Larsen</p>
<p>Ellen Kristina Saba</p>
<p>Láilá Susanne Vars</p>
<p>Hartvik Hansen</p>
<p>Vibeke Larsen</p>
<p>18</p>
<p>Kirsti Guvsám, áššejođiheaddji</p>
<p>Láilá Susanne Vars, čoahkkinortnegii</p>
<p>Toril Bakken Kåven, čoahkkinortnegii</p>
<p>DC  - Mearr  ádus  :</p>
<p>Sámediggi lea netto bušeahtta doaibma ja geavaha vejolaš positiivvalaš jahkebohtosa ieš ja das lea ovddasvástádus vejolaš negatiivvalaš jahkebohtosis. Vejolaš vuolláibáza váldojuvvo čuovvovaš jagi bušeahtas. Sámediggi láve revideret bušeahta juohke jagi geassemánu dievasčoahkkimis, jahkedieđáhusa mearrádusa vuođul njukčamánus mas lea mielde maiddái jahkerehketdoallu. Sámediggi sáhttá hálddašit departemeantta addán poastta 50 ruđaid friija. Dát ii guoskka várrejuvvon ruđaide mat bohtet eará poasttain departemeanttain, nugo poasttain 22 ja 72. Lassejuolludusat váldojuvvojit dattetge mielde reviderejuvvon bušeahtas.   Muđui čujuhit Sámedikki jahkerehketdollui ja Sámedikki 2015 jahkedieđáhussii, áššis 005/16. Njuolgga doarjagat eai leat unniduvvon. Sámediggi lea sádden juolludusreivve buot njuolgga doarjaga oažžuide ja lea geatnegas bisuhit dáid doarjagiid 2016:s. Poasttain mat gusket dahkkojuvvon šiehtadusaide ii leat maid geahpeduvvon ruhta.  Ráđđehus evttoha reviderejuvvon bušeahtas lasihit ruhtadoarjaga 4 miljovnnain Sámediggái ráhkkanahttit ja čađahit Tråante 2017 doaluid.  Jagi 2016 ođđasis juogadeapmi oidno tabeallain vuolábealde ja guoskevaš ovttaskas poasttat leat válddahuvvon.  Sámedikki sisaboađut ja golut okt</p>
<p>Juolludusat departemeanttain</p>
<p>Giella</p>
<p>Ovdalis juolluduvvon doarjagiin giellaprošeavttaide lea gessojuvvon ruovttoluotta. Poasta unniduvvo 732 005 ruvnnuin.</p>
<p>Kultuvra</p>
<p>Dárbu lea lávdadet čuovvolit prošeavtta Tråante 2017 sihkkarastin dihte doaluid čađaheami. Lea várrejuvvon 4</p>
<p>0</p>
<p>00 000 ru 2016 reviderejuvvon bušeahtas Tråante 2017 prošekti ja eará prošeavttaide mat leat gullevaččat Tråante doaluide.</p>
<p>Beaivváš Sámi Našunálateáhteris lea váldoovddasvástádus feastačájáhusas <span type="quote">«The Yoik Concert: Eallin mokta - Jielemen aavoe»</span> Tråante 2017 doaluin. Danne lea dárbu lasihit doarjaga Beaivváš Sámi Našunálateáhterii 2016:s, ovtta gearddi juolludussan. Liige juolludus galgá geavahuvvot dušše dán ulbmilii. Várrejevvo 1 200 000 ru reviderejuvvon 2016 bušeahtas Beaivváš Sámi Našunálateáhterii.</p>
<p>Savio-museas leat 389 John Savio dáiddadahkosa. Musea jođiha Deanu ja Várjjaga museasiida. Čoahkkádusa eaiggáda Mátta-Várjjaga gielda. Ollu Savio dáidagis lea gártan Mátta-Norgii. Ollu dáidagis mii lei Davvi-Norggas láhppui nuppi máilmmisoađi áiggi. Stuorámus oassi Savio-dáidagis lea priváhta oamastusas. Niels Christian Bang čoahkkádusas leat badjel 400 barggu. Dán čoahkkádusa leat dál vuovdimin, ja Mátta-Várjjaga gielda lea ovddeš šiehtadusa mielde vuoruhuvvon vuosttamužžii vuovdima oktavuođas. Bang čoahkkádusa oastima bokte oččošii Savio-musea measta ollislaš čoahkkádusa Savio gráfalaš dahkosiin, lassin stuorát ja ovddastuslaš mearrái oljomálagovaide ja akvareallaide. Danne lea dárbu oažžut eanet doarjaga Deanu ja Várjjaga museasiidii 2016:s, ovtta gearddi juolludussan. Liigejuolludus galgá mannat dušše dán ulbmilii. Várrejuvvo 2 000 000 ru 2016 reviderejuvvon bušeahtas Deanu ja Várjjaga museasiidii.</p>
<p>Ovdalis juolluduvvon doarjagiin dáidda- ja kulturgaskkustanarenaide leat gessojuvvon ruovttoluotta. Poasta unniduvvo 300 000 ruvnnuin.</p>
<p>Julev Film OS lea reastaluvvan. Várrejuvvon ruđat leat gessojuvvon ruovttoluotta. Poasta unniduvvo 743 000 ruvnnuin. Álgga mii joatká doaibmabiju mas NuorajTV sáhttá ohcat doarjaga ortnegis doarjja giellaprošeavttaide.</p>
<p>Dearvvašvuohta ja sosiála</p>
<p>Ovdalis juolluduvvon doarjagiin dearvvašvuođa- ja sosiálaprošeavttain lea gessojuvvon ruovttoluotta. Poasta unniduvvo 400 000 ruvnnuin.</p>
<p>Ealáhusat</p>
<p>Oassemihttomearri 2 • Bisuhit dáláš barggolašvuođa ja doallostruktuvrra eanadoalus. Strategiijat dasa gullevaš doaibmabijuiguin: • Sihkkarastit Sámedikki váikkuhanfámu sámi guovlluid eanadoalu ovddideamis. • Lávgadet gulahallan guovddáš eanadoalloeiseválddiiguin. • Ovttasbargu ja gulahallan eanadoalloorganisašuvnnaiguin. • Sihkkarastit áigeguovdilastojuvvon máhtu ja oktiiortnet politihka hábmema ealáhusa siskkobealde. • Vuoruhit</p>
<p>lihtor</p>
<p>guođohanealáhusa. Investeremat eanadoallovisttiin</p>
<p>lihtor</p>
<p>doalus. • Ovttasbargoprošeavttat ovddideami ja rekrutterema ektui eanadoalu STN-guovllus. Vuoruheamit jahkái 2016: • Stuorát divodeamit, viiddideamit ja ođđavisttit</p>
<p>lihtor</p>
<p>ealáhusas. • Prošeavttat eanadoalu ovddideami siskkobealde ja rekrutteren eanadollui. Galgá váikkuhit: • Ahte barggolašvuohta</p>
<p>lihtor</p>
<p>ealáhusas bisuhuvvo. • Gánnáhahtti eanadoalu. • Ođasmahttojuvvon doaibmaapparáhta</p>
<p>Eará doaibmabijut</p>
<p>Ovdalis juolluduvvon doarjagiin dásseárvodoaibmabijuide lea gessojuvvon ruovttoluotta vásttolaččat 150 000 ru.</p>
<p>Ášši meannudeapmi loahpahuvvui 08.06.16 dii. 19.30.</p>
<p>Ášši  022/16</p>
<p>Sámedikki dievasčoahkkin</p>
<p>Ášši  005/16</p>
<p>Ealáhus- ja kulturlávdegoddi</p>
<p>Nu guhká go mis leat eatnamat - Samediggidieđahus areala ja birrasa birra</p>
<p>Ášše  nr.</p>
<p>15/1927</p>
<p>Meannudeamit</p>
<p>Politihkalaš dássi</p>
<p>Beaivi</p>
<p>Áššenr.</p>
<p>Sámediggeráđđi</p>
<p>19.04.16</p>
<p>SR 066/16</p>
<p>Ealáhus- ja kulturlávdegoddi</p>
<p>24. – 27.05.16</p>
<p>EKL</p>
<p>Sámedikki dievasčoahkkin</p>
<p>7. – 9.06.16</p>
<p>DC 22/16</p>
<p>Mildosat</p>
<p>Evttohusat ja mearkkašumit</p>
<p>Sámediggeráđi mearrádusárvalus:</p>
<p>Nu guhká go mis leat eatnamat - Samediggidieđahus areala ja birrasa birra</p>
<p>1 Álggahus</p>
<p>“Nu guhká go mis lea čáhci, gos guolli vuodjá</p>
<p>Nu guhká go mis leat eatnamat, gos bohccot guhtot ja bálget</p>
<p>Nu guhká go mis leat meahcit, gos ealibat čiehkádallet</p>
<p>De mis lea doaivu dán eatnan alde</p>
<p>Go min ruovttut eai šat gávdno ja min eanan lea billánan</p>
<p>- gos mii galgat de orrut?”</p>
<p>Paulus Utsi</p>
<p>1.1   Bajimus mihttomearri</p>
<p>Sámedikki mihttomearri lea ahte luonddu- ja resursavuođđu sámi guovlluin hálddašuvvo dainna áigumušain ahte sihkkarastit min boahtte buolvvaide birgenlági ja vejolašvuođa ovddidit sámi kultuvrra. Hálddašeapmi galgá váikkuhit sámi kultuvrra, ealáhusdoaimmaheami ja servodateallima nannemii. Areálageavaheami rievdama, luondduresursaávkkástallama ja energiijabuvttadandoaibmabijuid galgá sáhttit čađahit dakkár ollislašvuođa plánema vuođul, mii fuolaha sámi kultuvrra ja sámi ealáhusaid.</p>
<p>Dakkár areála- ja resursahálddašeapmi mii lea vuođđuduvvon sámi geavadii ja máhttui, lea buorre biras- ja dálkkádatpolitihkka. Árbevirolaš ávkkástallan lea leamaš dássedeattus daid areálaiguin ja resurssaiguin mat ledje olámuttus. Buot eanaareálaid ja riddoguovlluid areálaid ávkkástallan, ja buot resursaávkkástallan sámi guovlluin, galgá čađahuvvot Sámedikki ja sámi vuoigatvuođalaččaid mieđiheami vuođul. Sámi berošteddjiin báikkálaččat galgá leat vejolašvuohta konsulterejuvvot dakkár mearrádusaid oktavuođas, mat gusket sin doaimmaid luondduvuđđosii. Sámediggi háliida ahte dát vuoigatvuohta mearriduvvo lága bokte.</p>
<p>1.2   Areálaid ja resurssaid geavaheapmi ja suodjaleapmi</p>
<p>Areálaid ja resurssaid hálddašeapmi lea viiddes proseassa mii sáhttá váikkuhit boahttevaš buolvvaid eallineavttuide. Sámedikki mielas lea mearrideaddjin ahte mearrádusat dakkár proseassain leat vuođđuduvvon nana máhttovuđđui. Dárbu lea nannet plánejeddjiid ja čielggadeddjiid máhtu sámi kultuvrra ja ealáhusaid birra.</p>
<p>Árbediehtu  galgá leat dássálagaid dutkanvuđot máhtuin mearrádusproseassain eatnamiid ja resurssaid geavaheami ja suodjaleami oktavuođas. Sámediggi áigu váikkuhit dasa ahte árbediehtu oahpásmahtto, dohkkehuvvo ja váldojuvvo atnui sámi guovlluid areálaid ja resurssaid hálddašeami oktavuođas. Váikkuhusčielggadusat galget addit mearridanrelevánta máhtu sámi areálageavaheami ja dasa guoski árbedieđu birra. Dasa lassin háliida Sámediggi ahte stáhta bealis ráhkaduvvojit njuolggadusat dasa mo guoskevaš orohagat galget váldojuvvot mielde bargui vai áššit čielggaduvvojit dohkálaččat.</p>
<p>Sámediggi áigu sihkkarastit boazodoalu guohtunareálaid, ja dan láhkai addit vejolašvuođa nannet ja ovddidit boazodoalu sihke ealáhussan ja deaŧalaš sámi kulturguoddin. Sámediggi háliida ahte sámi báikegottiin galgá leat beassanvejolašvuohta buhtes riddo- ja mearraguovlluide mat sáhttet leat vuođđun eallinfámolaš vuotna- ja riddoguolásteapmái, ja guolásteapmái sihke borramuša háhkama ja vuoiŋŋasteami várás. Gilvvohalli areálagáibideaddji doaimmat ii galgga duvdit eret árbevirolaš guolásteami ja bivddu. Sámediggi áigu bargat dan ala ahte gilvojuvvon eatnamiid oassi bisuhuvvo sámi guovlluin, vuođđun boahttevaš borramušbuvttadeapmái. Sámediggi áigu geavahit dan vuosttaldanvejolašvuođa maid plána- ja huksenláhka addá, sihkkarastin dihtii sámi kultuvrra ja ealáhusdoaimmaheami luondduvuđđosa.</p>
<p>Mihttomearrin dakkár areálaid suodjaleamis sámi guovlluin nu go luonddumehciid, álbmotmehciid ja suodjemehciid, galgá leat dat ahte sihkkarastit sámi kultuvrra ja ealáhusdoaimmaheami</p>
<p>M  eahcásteapmi  lea deaŧalaš sámi kulturguoddi. Beassan meahccái ja vejolašvuohta geavahit meahci lea mielde sihkkarastimin boahttevaš ássama ja eallineavttuid sámi guovlluin. Sámediggi áigu oainnusin dahkat árbevirolaš ávkkástallama mearkkašumi, ja áigu gieđahallat dan mo rámmaeavttuid sáhttá buoridit vai dán ávkkástallanárbevieru sáhttá áimmahuššat ja ovddidit.</p>
<p>1.3   Dieđáhusproseassa ja mielváikkuheapmi</p>
<p>Sámedikki jagi 2009 biras- ja areáladieđáhusa,  Eatnamis eatnama láhkái,  váldomihttomearri lei sihkkarastit ceavzilis ovddideami árbevirolaš sámi ássanguovlluin. Dieđáhusa vuolggasadjin lei ahte areálat ja resurssat adde vuođu ássamii ja ealáhusdoaimmaheapmái sámi giliin, ja lea eaktun dasa ahte ovddidit iežas kultuvrra ja servodateallima. Dieđáhus háliidii čalmmustahttit ahte beassan ja vuoigatvuođat iežas ássanguovlluide ja vejolašvuohta beassat hálddašit dáid iežas árbevieruid ja árvvuid vuođul lea mearrideaddjin sámi kultuvrra ja eallinvuogi viidáseappot fievrrideapmái. Ovddit dieđáhusa árvovuođđu lea fievrriduvvon viidáseappot dán barggus.</p>
<p>Stuorra oasit sámi servodagas leat leamaš mielde váikkuheamen dán dieđáhusa ráhkadeami. Sámi ealáhusorganisašuvnnat, joavkkut ja searvvit, ja sámi guovlluidgielddat bovdejuvvojedje čoahkkimiidda Plassjii, Guovdageidnui, Evenáššái ja Vuonnabahtii buktit árvalusaid. Dasa lassin deattuhii sámediggeráđđi garrasit láhčit máhttovuđot digaštallamii. Guhtta fágaartihkkala iešguđet fáttáiguin areála- ja resursaávkkástallamis diŋgojuvvojedje deaŧalaš dutkiin geain lei máhttu sámi dilálašvuođaid birra. Dat biddjojuvvojedje ovdan fágasemináras skábmamánus 2015. Artihkkalat lea almmuhuvvon prentosis  Perspektiver for fremtidig areal- og miljøpolitikk i Sápmi  (perspektiivvat boahttevaš areála- ja biraspolitihkkii Sámis)  .  2015 čavčča nammadii Sámediggeráđđi resursajoavkku mii galgga geahčadit mo dálá meahcceresurssaid hálddašeapmi lea heivehuvvon meahcásteddjiid dárbbuide. Joavkku bargu lea almmuhuvvon raporttas  Meahcci – vuođđun identitehtii, kultuvrii ja birgejupmái – Raporta maid Sámedikki bargojoavku meahci várás lea čállán.</p>
<p>Sámedikki dievasčoahkkin meannudii 2015 juovlamánus  Sámediggeráđi čilgehusa areála ja birrasa birra  mii lei dán dieđáhusa ovddasmanni. Čilgehus čalmmustahtii áigeguovdilis gažaldagaid areálahálddašeamis eatnama ja meara alde, suodjeguovlluid hálddašeami, luondduresursaávkkástallama, meahccegeavaheami ja árbedieđu hálddašeamis. Dát dieđáhus čiekŋudahttá ja konkretisere namahuvvon fáttáid.</p>
<p>1.4   Dieđáhusa guovddáš fáttát</p>
<p>Golbma fáttá leat leamaš erenoamáš deaŧalaččat dán dieđáhusbarggus. Vuosttaš fáddá lea dárbu nannet vejolašvuođaid duohta mielváikkuheapmái sámi servodaga ja vuoigatvuođalaččaid bealis mearridit areálaid ja resurssaid geavaheami ja hálddašeami. 4. kapihttalis dát gieđahallojuvvo ja strategiijat Sámedikki viidásat bargui biddjojuvvojit ovdan.</p>
<p>Árbevirolaš ealáhusaid luondduvuđđosa sihkkarastin lea nubbi guovddáš fáddá. Sámediggi lea fuolastuvvan dan geažil go gilvu sámi guovlluid areálaid ektui lea lassánan. Árbevirolaš sámi geavaheaddjit fertejit dávjá čáhkket saji dakkár ođđa ealáhusaide go ruvkedoaibma, energiijaindustriija dahje mearradoalloealáhusat. Sámedikki mihttomearit ja strategiijat dasa mo sámi kultuvrra ja ealáhusdoaimmaheami luondduvuođus galgá sihkkarastojuvvot, gieđahallojuvvojit 5., 6. ja 7. kapihttaliin.</p>
<p>Goalmmát guovddáš fáddá barggus lea árbevirolaš sámi meahcásteami čalmmustahttin. Sámediggi áigu sihkkarastit vejolašvuođa joatkit oahpes ávkkástallanvieruid ja resursageavaheami. 8. kapihtal válddaha čuolbma čilgehusaid ja bidjá strategiijaid dasa ahte bisuhit ja nannet meahcásteami.</p>
<p>Sámediggedieđáhus areála ja birrasa birra bidjá mihttomeriid ja strategiijaid dasa ahte sihkkaras</p>
<p>2   Sámedikki areála- ja biraspolitihka vuođđu</p>
<p>Sámedikki areála- ja biraspolitihka vuođđun leat sámi árvvut ja dat áddejupmi ahte olmmoš lea oassi luonddus. Sápmelaččat leat geavahan ja hálddašan sin árbevirolaš guovlluid luondduriggodagaid iežaset máhtu ja árvvuid vuođul buolvvaid čađa. Riikkaidgaskasaš šiehtadusat ja konvenšuvnnat álgoálbmogiid birra leat nannen sápmelaččaid stáhtusa álgoálbmogin ja dát lea ásahuvvon riikka lágaide muhtumassii. Dát ja Sámedikki iežas mearrádusat ovdalaččas leat dán dieđáhusa vuođđun.  Dás duohko mii čujuhit guovddáš dokumeanttaide main lea mearkkašupmi boahtteáiggi politihka hábmemii.</p>
<p>2.1   Riikkaidgaskasaš álgoálbmotvuoigatvuođat</p>
<p>ON sviila- ja politihkalaš vuoigatvuođaid konvenšuvnna (SP) 27. artihkkala vuođul ii sáhte stáhta čađahit dahje suovvat dakkár sisabahkkemiid ávnnaslaš kulturvuđđosii mat mielddisbuktet sámi kultuvrra doaimmaheami gieldima dahje stuorra gutnehuhttima. Man muddui doaibmabidju mielddisbuktá kulturdoaimmaheami gieldima dahje gutnehuhttima, árvvoštallojuvvon dáid eavttuid vuođul: 1) man muddui váikkuhusat leat čielggaduvvon birrasa, ealáhusaid, kultuvrra ja servodaga ektui, 2) man stuorrát leat váikkuhusat oktiibuot ovddeš ja plánejuvvon sisabahkkemiin, 3) man ollu duohta ja beaktilis váidudeaddji doaibmabijut, 4) doaibmabiju almmolaš ulbmila dárbu dan ektui maid vuoigatvuođagáržžideapmi mielddisbuktá ealáhusaide, kultuvrii, opmodahkii, birrasii jna., ja 5) man muddui lea láhččojuvvon konsultašuvnnaide juksan dihtii mieđiheami ovddalgihtii dieđiheami vuođul. Go ollislaččat árvvoštallet dáid eavttuid, de galget sii geaidda doaibmabidju čuohcá njuolgga, ain sáhttit doaimmahit ja ovddidit iežaset kultuvrra ja bisuhit gánnáhahttivuođa iežaset árbevirolaš ealáhusas amas doaibmabidju njuolgga rihkkut SP 27. artihkkala.</p>
<p>Dat geatnegasvuođat mat čuvvot SP 27. artihkkalis čuvvot maiddái viehka muddui ILO konvenšuvnnas nr. 169 álgoálbmogiid ja čearddalaš álbmogiid birra iehčanas stáhtain (ILO 169), erenoamážit 15. artihkkalis nr. 1. ILO 169 bidjá maid dan geatnegasvuođa stáhtaide ahte konsulteret guoskevaš álgoálbmogiid, ja erenoamážit sin ovddasvástideaddji ásahusaid bokte dakkár lágaid ja hálddahuslaš doaibmabijuid birra mat sáhttet guoskat sidjiide. Nappo dat fátmmasta buot lágan areálasisabahkkemiidda ja areálageavaheami almmolaš muddemiidda.</p>
<p>ON julggaštus álgoálbmotvuoigatvuođaid birra maid ON Váldočoahkkin dohkkehii 207:s, galgá áddejuvvon riikkaidgaskasaš álbmotrievttálaš virolašvuohtan. Julggaštus deattasta álgoálbmogiid vuoigatvuođa iešmearrideapmái sihke iešstivrejupmin dakkár áššiin mat gusket siskkáldasat ja báikkálaččat ja dakko bokte ahte konsulterejuvvot juksan dihtii friija mieđáhusa ovddalgihtii dieđiheami vuođul.</p>
<p>2.2   Biologalaš šláddjiivuođakonvenšuvdna</p>
<p>Biologalaš šláddjiivuođakonvenšuvdna lea riikkaidgaskasaš birasrievtti deaŧalaš dokumeanta. Konvenšuvnna váldomihttomearri lea gáhttet máilmmi biologalaš šláddjivuođa, ovddidit ceavzilis resursageavaheami ja juogadit genehtalaš resurssaid buriid vuoiggalaččat. Álgoálbmogiidda lea konvenšuvnna artihkal 8j deaŧalaš. Dat dadjá:  ”Hver kontraherende Part skal så langt det er mulig og hensiktsmessig … under hensyntagen til sin nasjonale lovgivning, respektere, bevare og opprettholde urbefolknings- og lokalsamfunnenes kunnskaper, innovasjoner og praksis, som representerer tradisjonelle livsstiler av betydning for bevaring og bærekraftig bruk av biologisk mangfold, og fremme en bredere anvendelse av disse, med samtykke og medvirkning fra innehaverne av slike kunnskaper, innovasjoner og praksis, samt oppfordre til en rimelig fordeling av fordelene som følger av utnyttelsen av slike kunnskaper, innovasjoner og praksis;  ”</p>
<p>Dát artihkal attášii viehka stuorra iešmearrideami álgoálbmogiidda iežaset máhtu, geavada, eallinvuog</p>
<p>2.3   Nationála lágat main lea mearkkašupmi areálaid ja birrasiid hálddašeapmái</p>
<p>Plána- ja huksenláhka galgá fuolahit sámi beroštusaid eatnamiid ja resurssaid hálddašeami oktavuođas. Paragráfa 3-1 mii čujuha bargamušaid ja vuhtiiváldimiid plánemis, dadjá ahte láhka galgá sihkkarastit sámi kultuvrra, ealáhusdoaimmaheami ja servodateallima luondduvuđđosa. Viidáseappot lea Sámediggái addojuvvon vuoigatvuohta ovddidit vuostecealkámuša gielddaplána areálaoassái ja muddenplánaide dakkár áššiin, main lea stuorra mearkkašupmi sámi kultuvrii dahje ealáhusdoaimmaheapmái.</p>
<p>Luonddušláddjivuođalága ulbmilparagráfa dadjá ahte sámi kultuvrra vuođđu galgá sihkkarastojuvvot.  Láhka galgá dohkkehit ja deattuhit sámi árbedieđu oassin máhttovuođus dakkár almmolaš mearrádusaid oktavuođas mat gusket luonddušláddjivuhtii.</p>
<p>Dasa lassin lea earret eará kulturmuitolágas, boazodoallolágas, 1982 mannosaš mohtorjohtolatlágas oktan meahccejohtolaga láhkaásahusas, minerálalágas, energiijalágas, mearraresursalágas ja akvakultuvralágas mearkkašupmi árbevirolaš sámi guovlluid areálaid ja resurssaid hálddašeapmái. Finnmárkkuláhka ja Sámedikki njuolggadusat rievdaduvvon meahcceareálaid geavaheami várás addet maid vuođu sápmelaččaid ávnnaslaš kulturvuđđosa sihkkarastimii.</p>
<p>2.4   Sámi vuoigatvuođalávdegoddi</p>
<p>Sámi vuoigatvuođalávdegoddi bijai ovdan čielggadusas NOU 2007:13 mas evttohuvvui konsultašuvdnaláhka, stivren- ja hálddašanláhka daid eatnamiid várás maid Statskog hálddaša sámi árbevirolaš guovlluin olggobealde Finnmárkku. Dasa lassin evttohuvvojedje rievdadusat plána- ja huksenláhkii, luonddugáhttenláhkii, boazodoalloláhkii ja bákteláhkii. Dat rievdadusat mat leat dahkkojuvvon 2009 mannosaš plána- ja huksenlágas ja 2009 mannosaš ođđa luonddušláddjivuođalágas leat árvvoštallojuvvon Sámi vuoigatvuođalávdegotti čielggadusa vuođul. Dat ii leat dahkkojuvvon dan ođđa minerálalága ektui mii dohkkehuvvui 2010:s. Ii ge leat ráđđehus čađahan konsultašuvnnaid ii ge ovddidan láhkaevttohusa mii čatnasa konsultašuvnnaide, kártemii ja árbevirolaš sámi guovlluid eana- ja resursastivremii olggobealde Finnmárkku.</p>
<p>Sámi vuoigatvuođalávdegotti evttohusa čuovvoleamis lea mearkkašupmi sámi kultuvrra luondduvuđđosa govddit ja buoret gáhttemii olles árbevirolaš sámi guovllus. Danne lea Sámediggái deaŧalaš ahte Sámi vuoigatvuođalávdegotti čielggadeapmi čuovvoluvvo johtileappot.</p>
<p>2.5   Sámedikki iežas mearrádusat</p>
<p>Sámedikki plánaveahkki mii mearriduvvui 2010:s lea leamaš láidesteaddji dokumeantan Sámedikki oassálastimii plánemii plána- ja huksenlága vuođul ja lea ain áigeguovdil.</p>
<p>Sámediggi lea maid mearridan  Strategiija sámi kultuvrra sihkkarastimii ja ovddideapmái energiijahuksemiid oktavuođas,  maŋŋá gohčoduvvon Sámedikki energiijastrategiija. Dasa lassin lea Sámediggeráđđi ovddidan čilgehusa boazodoalu birra ja mearrasámi guovlluid ovddideami birra, mat leat vuođđun dán bargui.</p>
<p>Sámediggeráđđi ovddidii čilgehusa boraspirepolitihka birra 2013:s. Sámedikki mihttomearri boraspirepolitihkain lea uhcidit sakka vahágiid boraspiriid geažil vai boazodoallu ja eanadoallu sáhttet geavahit árbevirolaš guohtunguovlluid guohtumii. Sámediggi galgá deattuhit álbmotrievtti boraspirepolitihka ja dan hálddašeami ektui, ja bargat dan ala ahte báikkálaš mielváikkuheapmi lassána boraspirehálddašeami ektui. Dat čilgehus lea ain gustojeaddjin ja biddjojuvvo vuođđun maiddái areála- ja birasdieđáhussii vaikke vel boraspirefáddá ii gieđahallojuvvo lagabui.</p>
<p>Maiddái Sámedikki oassálastin areála- ja birashálddašeapmái eaŋkiláššiin mielváikkuheami ja konsultašuvnnaid bokte lea leamaš mielde hábmemin Sámedikki areála- ja biraspolitihka. Vásáhusat eaŋkiláššiin leat mielde loktemin dakkár deaŧalaš čuolbmačilgehusaid, maid maiddái ferte árvvoštallat politih</p>
<p>3   Ovdánansárgosat mat váikkuhit sámi servodagaide</p>
<p>Dálkkádatrievdamat, lassánan beroštupmi ávkkástallat luondduriggodagaiguin, demográfalaš rievdamat ja vejolaš rievdamat fylkka- ja gielddastruktuvrras váikkuhit garrasit sámi servodagaid ovdáneami. Sámedikki bargu areála- ja birasgažaldagaiguin bidjá dán vuođđun.</p>
<p>3.1   Resurssat davviguovlluin – buorrin sámi servodahkii</p>
<p>Árbevirolaš sámi guovlluin lea ain ollu luondu mas eai leat sisabahkkemat ja vástideaddji ollu buhtes  biras, maid sápmelaččat leat hálddašan buolvvaid čađa várrugasat. Beroštupmi ávkkástallat dáid resurssaiguin lea lassáneamen. Petroleumresurssat stuorra osiin Barentsábis eai leat vel dutkojuvvon. Deaddu suovvat oljo- ja gássaohcamiid davvi mearraguovlluin stuorru boahttevaš jagiin. Minerálaealáhus dárbbaša ođđa ávkkástallanveara gávdnoštumiid stuorruma dihtii boahtteáiggis. Áŋgiruššan birasseasti energiijain dagaha ahte dáhtošedje várret stuorra várreguovlluid bieggafápmobuvttadeapmái. Seammás áiggošedje lasihit mearradoalloealáhusa. Dálkkádatrievdamiid geažil šaddet davvi mearraguovllut eanet ja eanet geasuheaddjin galbmasat liekkasdilli geažil mearas ja boasttooinnolaš geavatkeahtes riddoareála geažil.</p>
<p>Okta dain deaŧaleamos rámmaeavttuin resursaávkkástallamii davvin lea ahte čielggaduvvojit vuoigatvuođat daidda. Álgoálbmogin lea mis sápmelaččain lea vuoigatvuohta oažžut dohkkehuvvot iežamet vuoigatvuođaid eatnamiidda ja resurssaide, ja vuoigatvuohta oažžut čađahuvvot konsultašuvnnaid juksan dihtii friija mieđiheami ovddalgihtii dieđiheami vuođul go lea sáhka almmolaš lobiin ávkkástallat min guovlluid resurssaiguin ja daid hálddašit. Sámi vuoigatvuođalávdegotti čielggadusa NOU 2007:13 čuovvoleami, mas vuosttažettiin gieđahallojuvvojit sámi eana- ja resursavuoigatvuođat olggobealde Finnmárkku, ii leat ráđđehus dán rádjai čuovvolan.</p>
<p>Sámedikki jagi 2013 mannosaš energiijastrategiija deattasta ahte buot energiijaávkkástallan galgá nannet sámi báikegottiid. Dat lea maid deaŧalaš prinsihppan Sámediggái boahttevaš jagiin. Luondduriggodatávkkástallama strategiijaid ja doaibmabijuid ferte hábmet ja čađahit lagaš gulahallamis eiseválddiiguin, ealáhusdoaimmaheddjiiguin, Sámedikkiin ja sámi vuoigatvuođalaččaiguin. Sámediggi háliida searvevuođa sihke eiseválddiiguin ja ealáhuseallimiin, vai mii ovttas sáhttit ovddidit regiovnna buoremussan kultuvrraide ja álbmogiidda davvin.</p>
<p>3.2   Dálkkádatrievdamat váikkuhit lundui ja servodagaide davvin</p>
<p>Dálkkádagat rivdet duppal geardde nu johtilit Árktisis go muđui máilmmis. Navdojuvvo ahte sáhttá šaddat gaskal 4 ja 6 ceahki lieggasat Davvi-Norggas ovdal jagi 2050. Liegganeapmi ja dálkkádatrievdamat váikkuhit sihke ekovuogádagaide ja servodagaide davvin. Sidjiide geain lea stuorámus sorjjasvuohta lundui, čuhcet rievdadusat garrasepmosit. Dálkkádatrievdamat váikkuhit dieđusge maiddái sámi kultuvrii ja sámi ealáhusaide, ja danne dárbbašuvvo dálkkádatheiveheapmi vai sámi servodat ii leat nu rašši dálkkádatrievdamiidda.</p>
<p>Dálkkádatrievdamiidda váikkuhit ollu, ovttastuvvon ja máŋggasuorat sivat. Lea váttis meroštallat dárkilit ja ollislaččat buot váikkuhusaid mat čuvvot dálkkádatrievdamis. Muhto dutkit leat ovttaoaivilis das ahte njuoskkadat lassána, ja ahte ekstremadálkkit lassánit. Áhpi lieggana, ja deaŧalaš guollešlájat nu go dorski ja šákša sáhttá leavvat davvelebbui ja nuortalebbui. Seammás levvet liekkaseahcci šlájat Barentsáhpái ja sáhttet ádjit eret daid šlájaid mat doppe leat dál. Vuovdi leavvá davvelebbui ja badjelebbui váriin ja duoddariin.</p>
<p>Luondduvuđot ealáhusat ožžot sihke ođđa vejolašvuođaid ja ođđa hástalusaid. Dálkkádatrievdamat Árktisis addá vuođu lassi eanadoallobuvttadeapmái. Davvi-Norgga eanadoallu sáhttá oažžut ávkki dálkkádatrievdamiin jus dat nagoda heivehit iežas ođđa hástalusaide. Guhkit</p>
<p>Guhkit šaddo- ja bievlaáigodagas sáhttet maid leat ovddut boazodollui. Muhto mii oaidnit maiddái ahte temperatuvramolsumat 0 º C birra dálvet, dagaha váttisin bohccui ávkašuvvat guohtumiin jieŋa geažil, ja temperatuvralassáneapmi geasset dagaha ahte bohccot giksašuvvet eanet dávddaid ja parasihtaid geažil. Go árrat suddá ja go jogat ja jávrrit jikŋot maŋŋit, de dat lea hástalussan sajáiduvvan johtinmálliide boazodoalus. Oanehat muohtaáigodat buvttiha maid hástalusaid boazoguođoheapmái. Váikkuhusat oktiibuot boazodollui sáhttá dagahit ahte sihke areálageavaheami ja eallostruktuvrra ferte rievdadit.</p>
<p>Vai sámi ealáhusat ja báikegottit galget sáhttit heivehit iežaset dálkkádatrievdamiidda, de ferte hálddašeapmi vuhtiiváldit dálkkádatváikkuhusaid daidda ekovuogádagaide, mat leat vuođđu  árbevirolaš sámi ealáhusaide. Dat mearkkaša ahte ferte geavahit dakkár várrugasvuođa, mii addá stuorát vejolašvuođa dustet vuorddekeahtes hástalusaid. Norgga stáhta ferte dohkkehit sápmelaččaid árbedieđu, innovašuvnnaid ja geavada, jáhkehahtti reaidun barggus dálkkádatrievdamiiguin. Stáhta ferte maid váikkuhit dasa ahte sámi báikegottiin lea vejolaš dustet daid hástalusaid mat čuožžilit.</p>
<p>3.3   Areálahálddašeapmi maŋŋá gielddaođastusa</p>
<p>Solberg ráđđehus háliida geahpedit gielddaid logu vai šaddet stuorát gielddat ja lea dan bidjan vuođđun Stuorradiggedieđáhussii gielddaođastusa birra (Dieđ. St.14 (2014-2015)). Stuorradiggedieđáhusa vuođul ja doarjun dihtii sámi gielddaid lea Sámediggi iežas čielggadanbarggus identifiseren hástalusaid ja vejolašvuođaid dan areála- ja resursahálddašeapmái mii sáhttá šaddat gielddaođastusas.</p>
<p>Loahppajurdda raporttas  Gielddaođastus ja sámi beroštusat  lea ahte boađusin das go šaddet stuorát gielddat, sáhttá leat ahte árbevirolaš sámi ealáhusaid dilli rievdá. Boazodollui sáhtte areála dáfus stuorát gielddat nuppi bealis leat buorre go šaddá vejolaš oažžut ollislaš areálaplánen boazodoalu várás. Šaddet logu dáfus uhcit gielddat ja bajitdási areálaplánaid maid ferte vuhtiiváldit, mii sáhttá álkidit orohagaid hálddahuslaš čuovvoleapmi. Nuppi bealis fas sáhttet stuorát gielddat dagahit ahte boazodoallu marginaliserejuvvo eanet ii ge oidno nu bures gieldda áššemeannudeamis, mii álkit sáhttá dagahit ahte boazodoalu areáladárbu vuoruhuvvo vulos.</p>
<p>Dorske- ja vuotnabivdiide sáhttet stuorát gieldda dagahit erohusa. Maŋimus jagiid leat gielddat ávžžuhuvvon ráhkadit gielddaidgaskasaš riddoavádatplánaid. Stuorát oktilaš mearraguovllut sáhttet dahkat vejolažžan eanet ollislaš ja einnostanvejolaš plánema, mii vuhtiiváldá vuotnavuogádagaid ceavzinvejolašvuođa dan noađi ektui maid akvakultuvra ja eará doaimmat dagahit. Muhto seammás vásiha Sámediggi ahte báikkálaš geavaheddjiide ja guolástusberoštusaide lea hástaleaddjin guldaluvvot riddo- ja vuotnaguovlluid geavahanplánema oktavuođas. Mielváikkuhanvejolašvuohta sáhttá hedjonit jus báikkálaš geavaheddjiid, geain lea árbediehtu, ja gieldda plánaeiseválddiid gaska stuorru.</p>
<p>Guovddáš hástalus maid raporta čujuha, lea ahte báikegottiid ja sámi giliid beroštusat stuorát gieldastruktuvrrain álkit sáhttet badjelgehččojuvvot. Raporta rávve ahte berre sihkkarastit mekanismmaid mat dahket ahte sámi beroštusat, báikkálaš joavkkut ja gilit, eai oaččo čađahuvvot iežaset beroštusaid gieldda plánaproseassain maŋŋá gielddaođastusa. Viidáseappot ferte sihkkarastit ahte árbediehtu, báikkálaš máhttu ja beroštusat bohtet oidnosii, ja šaddet deaŧalaš oassin plánaproseassaid mearridanvuđđui maiddái ođđa stuorragielddain.</p>
<p>Raporta čujuha maiddái ahte gieldastruktuvrra rievdan ii váikkut seamma láhkai gielddain main dál lea sámi eanetlohku ja gielddain main sámit leat uhcitlogus. Sámi almmolašvuhtii ja doaibmi sámi servodatovddidanguovlluide lea heittot jus eai gávdno šat sámi eanetlohkogie</p>
<p>Sámedikki dievasčoahkkin lea áššis 045/14 gieđahallan gielddaođastusa. Sámediggi oaivvilda earret eará ahte gielddaid konsultašuvdnaovddasvástádus sámi beroštusaid ektui berre mearriduvvot lágain. Ferte ásahit mekanismmaid gielddaid konsultašuvnnaid čađaheapmái ovddasteaddji sámi beroštusaid ektui dakkár doaibmabijuid ja mearrádusaid oktavuođas main sáhttá leat njuolgga mearkkašupmi sámi gillii, kultuvrii, ealáhusdoaimmaheapmái ja servodateallimii.</p>
<p>Marginála ja áitojuvvo sámi kultuvra, ealáhusat ja servodateallin sáhttá maid leat ággan dasa ahte sámi beroštusaid ferte vuoruhit ja ovddidit gielddain. Danne ferte dain gielddain main sámi álbmot lea unnitlogus, sihkkarastit ahte sin áššit vuhtiiváldojuvvojit.</p>
<p>3.4   Eretfárren ja urbaniseren rievdada sámi giliid</p>
<p>Sámi ássanguovllu álbmot lea vásihan stuorra rievdamiid maŋimus logijagiin. 1990 rájes 2010 rádjai lea veahkadat njiedjan 16 % Sámedikki ealáhusovddideami doarjjaortnegiid doaibmaguovllus, SED-guovllus. Veahkadat lea rievdan seamma láhkai sámegiela hálddašanguovllu lullisámi suohkaniin,  Raavrevijhke ja Snåase. Raavrevijhkes njiejai olmmošlohku 33 % ja Snåases fas 15 % áigodagas 1990-2010.</p>
<p>Seamma áigodagas leat SED-gielddat sakka boarásmuvvan, seamma láhkai go eará ge guovllut davvin. Váldosivva olmmošlohkonjiedjamii ja boarásmuvvamii lea ahte eretfárren dain jahkebuolvadagain mat bajásšadde 1970 ja 1980 logus lea stuorát go sisafárren. Olmmošlogu lassáneapmi Davvi-Norggas lea boahtán regionála guovddážiidda buorrin. Bådåddjo Nordlánddas, Romsa Romssa fylkkas ja Áltá ja Hámmárfeasta Finnmárkkus leat vásihan mealgat stuorát veahkadatlassáneami go guovllut dáin fylkkain muđui. Maiddái máŋga sápmelačča ohcalit gávpotguovddážiidda.</p>
<p>Vuođđoealáhusat mearkkašit ollu barggolašvuhtii sámi báikegottiin. Sihke boazodoallu, eanadoallu ja guolásteapmi leat vásihan njiedjama barggolašvuođas maŋimus logijagis. Dušše Guovdageainnu suohkanis ja Kárášjoga gielddas lea barggolašvuohta lassánan boazodoalus, ja guolásteamis leat dušše Nuorta-Finnmárkku gielddain leamaš barggolašvuođalassáneapmi. Nissonat leat ain vádjitovddastuvvon vuođđoealáhusain vaikke vel nissoniid rekrutteren eanadollui lea leamaš buorre Finnmárkkus maŋimus jagiin. Almmolaš bargosajiid oassi lea gorálaččat stuoris sámi gielddain. Sámi ásahusat, nu go Sámediggi, Sámi allaskuvla ja giella- ja kulturguovddážat nu go Árran ja Saemien Sijte lea deaŧalaččat ollu gielddaide.</p>
<p>Álbmoga boarásmuvvan ovtta eretfárremiin buktá hástalusaid das mo sámi gilit ja báikegottit sáhttet doaibmat. Uhcit oassi álbmogis oažžu dietnasa vuođđoealáhusain dahje sorjá luondduriggodagain birgejupmái. Dálut rievdaduvvojit astoáigeopmodahkan ja eanebut háliidit bartta soga ávkkástallanguovlluid oktavuođas. Dakkár vuođđoealáhusat go boazodoallu, eanadoallu ja guolásteapmi, hástaluvvojit ođđa dienasvejolašvuođaiguin nu go ruvkedoaimmaiguin ja mátkeealáhusain. Sámi nuoraide, geat válljejit ássat iežaset ruovttugiliide, lea vejolašvuohta beassat ávkkástallat mehciin ja luondduriggodagaiguin, mearrideaddjin eallinkvalitehtii. Sámi gielddaide lea hástalussan dat ahte gávdnat strategiijaid mat fuolahit luondduvuđđosa, seammás go dárbbašuvvojit ođđa bargosajit ássama bisuheapmái. Sámediggi háliida searvat dán bargui ja doarjut dan.</p>
<p>4   Sámi beroštusaid ja almmolaš eiseválddiid gaskasaš ovttasdoaibman</p>
<p>Vai sáhttá sihkkarastit ahte sámi kultuvrra luondduvuođus sihkkarastojuvvo, de ferte leat buorre ovttasdoaibman gaskal sámi beroštusaid ja almmolaš eiseválddiid dakkár mearrádusain mat gusket areálii, luonddugáhttemii ja resursaávkkástallama hálddašeapmái. Sámediggi bidjá vuođđun ahte guoskevaš máhttovuođđu galgá fátmmastit maiddái árbedieđu.</p>
<p>4.1   Konsultašuvnnat stáhta eiseválddiiguin areálaid ja resurssaid hálddašeami oktavuođas</p>
<p>Sámedikki mihttomearri lea sámi beroštusain ja vuoigatvuođalaččain galgá leat duohta vejolašvuohta konsulterejuvvot addin dihtii friija mieđiheami areála- ja resursahálddašeapmái guoski plánaide ja doaibmabijuide ovddalgihtii dieđiheami vuođul. Dát vuoigatvuohta galgá mearriduvvot lágain.</p>
<p>Sámit leat buolvvaid čađa hálddašan ja ávkkástallan iežaset árbevirolaš ássanguovlluid resurssaiguin ja areálaiguin. Ii sáhte dakkár lágaid, plánaid ja doaibmabijuid dohkkehit mat váikkuhit dán geavaheapmái, almmá konsultašuvnnaid haga. Mii galggat maiddái beassat searvat njuolgga luondduriggodagaid ja birrasa almmolašrievttálaš hálddašeapmái.</p>
<p>Sámediggi ja Norgga stáhta leat formaliseren 2005 mannosaš konsultašuvdnašiehtadusa álbmotrievttálaš konsultašuvdnagáibádusa. Stáhta galgá buori jáhkus konsulteret Sámedikkiin ja njuolgga guoskevaš sámi beroštusaiguin dainna áigumušain ahte juksat ovttamielalašvuođa ovdalgo vejolaččat addojuvvo lohpi čađahit dakkár prošeavttaid, mat gusket min eanaguovlluide, mearraguovlluide, ja eará beroštusaide. Jus ii leat ovttamielalašvuohta áššis, de dat galgá boahtit ovdan dan dokumeanttas mii lea vuođđun mearrádussii.</p>
<p>Sámedikkis lea maid 2007 mannosaš sierra šiehtadus Dálkkádat- ja birasgáhttendepartemeanttain  suodjalanplánabargonjuolggadusaid birra sámi guovlluin luonddugáhttenlága vuođul. Dasa lassin lea Sámedikkis 2009 mannosaš šiehtadus NČE:in konsultašuvnnaid čađaheami birra.</p>
<p>Konsultašuvdnašiehtadus stáhtain lea buorre vuođđu konsultašuvnnaid čađaheapmái areála- ja birashálddašeamis. Sámedikki iežas beroštusaide lea mieđihuvvon máŋgga áššis, erenoamážit konsultašuvnnain Oljo- ja energiijadepartemeanttain energiijahuksemiid oktavuođas. Ovdamearkan dasa lea Fálesrášša bieggafápmohuksen Fálesnuori suohkanis mii biehttaluvvui negatiiva váikkuhusaid geažil guovllu boazodollui.</p>
<p>Lea leamaš sierramielalašvuohta das mo galgá áddet konsultašuvdnaprosedyraid ja konsultašuvnnaid čađaheami NČE:in. Beroškeahttá Sámedikki ávžžuhusain, de ii háliit NČE konsulteret konsešuvdnaáššiid bohtosiid birra, ja konsultašuvdnašiehtadus ráddjejuvvo dušše guoskat doaibmabijuide, main lea váikkuhusčielggadangeatnegasvuohta váikkuhusčielggadusaid láhkaásahusa vuođul. Dat mearkkaša ahte dušše stuorát čáhce- ja bieggafápmorusttegiidda guoská šiehtadus, dan ektui go oaidnit ahte sáhttá leat máŋga uhcit čáhcefápmorusttegiid noađuheapmi oktiibuot mii mearrida makkár váikkuhusat fápmohuksemis leat. Dasa lassin lea sierramielalašvuohta das lea go doaibmabiju eaiggádis geatnegasvuohta čielggadit noađuheapmi oktiibuot guoskevaš orohagaide.</p>
<p>Suodjalanplánabargonjuolggadusat sámi guovlluin addet buori vuođu dasa ahte váldit mielde sámi beroštusaid suodjalanprosessii. Dattetge vásiha Sámediggi ahte šiehtadus ii leat seamma oahpis iešguđet hálddašaninstánssain ja fylkkamánniin. Lea vejolaš oahpásmahttit njuolggadusaid buorebut sihke suodjeguovlohálddašeddjiide ja fylkkamánniide.</p>
<p>Mihttomearri:</p>
<p>Sámi beroštusain ja vuoigatvuođalaččain galgá leat duohta vejolašvuohta konsulterejuvvot addin dihtii friija mieđiheami areála- ja resursahálddašeapmái guoski plánaide ja doaibmabijuide ovddalgihtii dieđiheami vuođul. Dát vuoigatvuohta galgá mearriduvvot lágain.</p>
<p>Strategiijat:</p>
<list><p type="listitem">Sámediggi áigu buoridit konsultašuvnnaid NČE:in. Šiehtadus NČE:in konsultašuvnnaid čađaheami birra geahčaduvvojit ja ođasmahttojuvvojit ovdalgo dat jotkojuvvojit.</p>
<p type="listitem">Sámediggi áigu bargat dan ala ahte guovddáš ja regionála eiseválddit galget háhkat máhtu álgoálbmotgažaldagain ja dovdat buorebut konsultašuvdnašiehtadusa ja njuolggadusaid suodjalanplánabargui sámi guovlluin.</p>
</list><p>4.2   Ovttasdoaibman sámi beroštusaiguin gieldda plánemis</p>
<p>Sámedikki mihttomearri lea ahte sámi bákkálaš beroštusain galgá leat vejolašvuohta konsulterejuvvot dakkár mearrádusain, mat gusket sin doaimma luondduvuđđosii. Sámedikki vuostecealkagat galget leat mielde sihkkarastimin sámi kultuvrra ja ealáhusdoaimmaheami luondduvuđđosa.</p>
<p>Sámit ásset eanaš gielddain Norggas, muhto dárbu ja vejolašvuohta beassat sierra geatnegahtti gieldda proseassaide molsašuddá. Sámediggái lea hui deaŧalaš ahte sámit galget beassat leat mielde mearrideamen mo min árbevirolaš areálat: duoddarat ja vuovdi, čáhci, riddu ja mearra, meahcci ja eanadoalu kultureanadat, galgá geavahuvvot ja hálddašuvvot.</p>
<p>Juohkehaččas gii ovddida plánaevttohusa, lea ovddasvástádus láhčit mielváikkuheapmái. Dat čuovvu plána- ja huksenlága paragráfas 5-1. Gielddain lea erenoamáš ovddasvástádus sihkkarastit mielváikkuheami joavkkuin mat sáhttet gáibidit sierra láhčima, dás maiddái sápmelaččat. Ii leat vel konsultašuvdnageatnegasvuohta mearriduvvon lága bokte guoskevaš sámi beroštusaid ja vuoigatvuođalaččaid ektui.</p>
<p>Vuostecealkinváldi, mii Sámedikkis lea plána- ja huksenlága vuođul, lea vuohki mo ollašuhttit álbmotrievtti konsultašuvdnageatnegasvuođaid. Sámedikki vuostecealkinváldi lea nu áibbas earálágan  go eará eiseválddiid vuostecealkin vejolašvuohta.</p>
<p>Retningslinjer for innsigelse i plansaker etter plan- og bygningsloven (H-2/14)  bokte háliidii ráđđehus gáržžidit stáhta ja regionála eiseválddiid vuostecealkinvejolašvuođa. Fylkkamánniid rolla stáhta oktiiordnejeaddjin nannejuvvui maiddái. Ráđđehus deattastii 2015:s čielggadusastis  Nationála vuordámušat regionála ja gieldda plánemii  earret eará ahte gieldda iešstivrejupmi galgá deattuhuvvot go regionála- ja stáhta eiseválddit árvvoštallet vuostecealkima. Sámedikki vuostecealkinválddis lea álbmotrievttálaš vuođđu ii ge dan sáhte geahnohuhttit oktiiordnema bokte dahje gáibádusa bokte deattuhit báikkálaš iešstivrejumi.</p>
<p>Sámediggi sáhttá ovddidit vuostecealkaga dakkár áššiin main lea hui stuorra mearkkašupmi sámi kultuvrra ja ealáhusdoaimmaheami luondduvuđđosii. Maid <span type="quote">“hui stuorra mearkkašupmi”</span> áiggis áigái mearkkaša, dat gullá Sámediggái árvvoštallat. Sámedikkis lea ovddasvástádus das ahte árvvoštallat ollislaččat lea go ášši nu deaŧalaš ahte galgá ovddidit vuostecealkaga.</p>
<p>Gieldda- ja ođasmahttindepartemeantta 2014 mannosaš vuostecealkinlista čájeha ahte Sámedikkis lei okta proseanta buot vuostecealkagiin. Seammás ledje fylkkamánniin badjel bealli buot vuostecealkagiin. Sámedikki vuostecealkagat leat ovddiduvvon sisabahkkemiid geažil boazodoallu luondduvuđđosii, árbevirolaš riddolagas guolásteapmái, meahcásteapmái ja sámi kulturmuittuide. Ággan vuostecealkagiidda lea maid leamaš váilevaš váikkuhusčielggadeamit ja váilevaš mielváikkuheapmi plánabargui.</p>
<p>Sámedikki oainnu mielde lea departemeanttas konsulterengeatnegasvuohta go loahppameannuda min vuostecealkagiid ja mii oaivvildit ahte stáhta ii sáhte dan hilgut dakkár áššiin main lea hui stuorra mearkkašupmi min kultuvrii ja ealáhusaide. Ovdamearkan dasa lea Fálesnuori suohkana Nussir-ruvkki muddenplánii vuostecealkaga loahppameannudeapmi, maid stáhtaráđđi ii adnán konsultašuvdnageatnegassan.</p>
<p>Sámediggái lea hui deaŧalaš ahte sámi beroštusaide ja vuoigatvuođalaččaide sihkkarastojuvvo vuoigatvuohta konsulterejuvvot dakkár áššiin mat gusket min luondduvuđđosii. Vaikke vel konsultašuvdnageatnegasvuohta dán rádjai ii leat mearriduvvon lágas, de guoská dát álbmotrievttálaš geatnegasvuohta maiddái báikkálaš ja regionála eiseválddiide. Lea deaŧalaš oažžut nannejuvvot vejolašvuođaid sámi beroštusaide ja vuoigatvuođalaččaide beassat árjjalaččat oassálastit mearridanproseassaide areálaid ja luondduvuđđosa rievdaduvvon geavaheami birra. Jus dan galgá juksat gieldda hálddašeamis, de berre la</p>
<p>Mihttomearri:</p>
<p>Sámi bákkálaš beroštusain galgá leat vejolašvuohta konsulterejuvvot dakkár mearrádusain, mat gusket sin doaimma luondduvuđđosii. Sámedikki vuostecealkagat galget leat mielde sihkkarastimin sámi kultuvrra ja ealáhusdoaimmaheami luondduvuđđosa.</p>
<p>Strategiijat:</p>
<list><p type="listitem">Sámediggi dáhtu ahte Stuorradiggi nanne lága bokte sápmelaččaid vuoigatvuođa konsulterejuvvot dakkár areálaáššiin, mat njuolgga gusket midjiide ja min beroštusaide.</p>
<p type="listitem">Sámediggi áigu geavahit iežas vuostecealkinválddi dasa ahte sihkkarastit sámi kultuvrra ja ealáhusovddideami luondduvuđđosa boahttevaš buolvvaide.</p>
<p type="listitem">Sámediggi áigu ovddidit iežas bagadeaddjirolla gielddaid ektui dainna áigumušain ahte dat galget buorebut sáhttit láhčit duohta mielváikkuheami njuolgga guoskkahuvvon sámi beroštusaide.</p>
</list><p>4.3   Sámi vuoigatvuođalaččaid návccat oassálastit mearridanproseassaide</p>
<p>Sámedikki mihttomearri lea ahte sámi vuoigatvuođalaččain ja beroštusain galget leat návccat ja  gelbbolašvuohta dásseárvosaš ovttasdoaibmamii ja šiehtadallamii industriijain, stáhtain ja riektevuogádagain  .</p>
<p>Sámi vuoigatvuođalaččat ja beroštusat leat ekonomalaččat ja návccaid dáfus heajos dilis go deaivvadit dakkár fitnodagaiguin, mat háliidit ávkkástallat sin guovlluid resurssaiguin. Danne dáhpáhuvvá ovttasdoaibman ja šiehtadallan eahpedássálas fápmodilis. Lea dárbu nannet sámi vuoigatvuođalaččaid gelbbolašvuođa ja návccaid areálaid ja resurssaid geavaheami mearridanproseassain.</p>
<p>Sámediggi lea dorjon álgaga nannet sámi vuoigatvuođalaččaid gelbbolašvuođa ja návccaid deaivvadeapmái stuorát huksejeddjiiguin earret eará Vuođđudusa Protect Sápmi bokte. Vuođđudus veahkeha šiehtadallamiin sámi beroštusaid ja vuoigatvuođalaččaid bealis deaivvadeamis huksejeddjiiguin ja beroštusaiguin. Sámediggi oaivvilda ahte fitnodagaide ja stuorra eanaeaiggádiidda, mat háldejit eatnamiid main leat sámi vuoigatvuođat, sáhttá leat ávki doarjut dakkár álgaga.</p>
<p>2015 rájes lea Sámediggi ásahan ohcanvuđot doarjjapoastta sámi areála- ja resursavuoigatvuođaid čuovvoleapmái. Ortnet vuoruha doarjaga juridihkalaš veahki várás sámi vuoigatvuođalaččaide dakkár áššiin maid ferte jođihit duopmostuoluin ja mat lea prinsihppaláganat dan ektui ahte fuolahit eana- ja resursavuoigatvuođaid. Viidáseappot vuoruhuvvo doarjja bagadan- ja ovdaiskkadanortnegii vai oktasaš gáibádusaid sáhttá ovddidit Finnmárkokommišuvdnii. Dasa lassin vuoruhuvvo doarjja daid fierpmádagaide ja organisašuvnnaide mat barget dainna ahte oažžut dohkkehuvvot eana- ja resursavuoigatvuođaid olggobealde Finnmárkku.</p>
<p>Sámediggi oaidná dárbbu veahkehit sámi vuoigatvuođalaččaid vai sii nagodit gáibidit ahte sin areálat ja resurssat sihkkarastojuvvojit ja fuolahuvvojit. Orohagat ožžot doarjaga boazodoallobušeahta bokte dakkár bargui, muhto dat ii leat lahka ge doarvái. Eará sámi ealáhusat, meahcásteaddjit dahje gilisearvvit eai oaččo stáhta doarjaga vuoigatvuođabargui. Dakkár doarjjaortnegiid ásaheapmi ferte dahkkojuvvot lagas ovttasbarggus sámi ealáhusorganisašuvnnaiguin ja ásahusaiguin.</p>
<p>Mihttomearri:</p>
<p>Sámi vuoigatvuođalaččain ja beroštusain galget leat návccat ja gelbbolašvuohta dásseárvosaš ovttasdoaibmamii ja šiehtadallamii industriijain, stáhtain ja riektevuogádagain.</p>
<p>Strategiijat:</p>
<list><p type="listitem">Sámediggi áigu nannetŧ sámi vuoigatvuođalaččaid vejolašvuođaid mieđihit friija ja ovddalgihtii addojuvvon dieđiheami vuođul dakkár gažaldagain mat gusket ávkkástallamii luondduriggodaiguin.</p>
<p type="listitem">Sámediggi áigu nannet doarjjaortnegiid sámi vuoigatvuođalaččaid várás. Sámediggi ii sáhte okto bargat ja háliida gulahallama sámi organisašuvnnaiguin ja ásahusaiguin nannen dihtii vuoigatvuođalaččaid posišuvnna ovttasdoaibmamis huksenberoštusaiguin.</p>
</list><p>4.4   Árbediehtu – resursa hálddašeapmái</p>
<p>Sámedikki mihttomearri lea ahte sámi árbediehtu galgá dohkkehuvvot ja deattuhuvvot seamma dásis go dutkanvuđot máhttu mearrádusproseassain eatnamiid ja resurssaid geavaheami ja suodjaleami oktavuođas. Sámediggi áigu váikkuhit dasa ahte árbediehtu hálddašuvvo árvvusanidettiin máhttoguddiid ja nu ahte dakkár máhttu lea mielde mearridanproseassain gulahaladettiin sámi servodagaiguin ja nu váldojuvvot atnui sámi guovlluid areálaid ja resurssaid hálddašeapmái.</p>
<p>Á  rbediehtu  lea min máhttu dohkálaš luondduresursahálddašeamis, ja das makkár sadji olbmos lea luonddus. Dán leat mii geavahan ceavzimii áiggiid čađa. Dát máhttu lea gaskkustuvvon buolvvas bulvii min ávkkástallanguovlluid oktilis geavaheami bokte, ja muitalusaid ja meanuid bokte. Nissonolbmot leat leamaš ja leat deaŧalaččat árbedieđu gaskkusteamis mánáid bajásgeassima bokte. Árbediehtu lea  áibbas deaŧalaš dasa ahte mii galgat sáhttit gaskkustit min kultuvrra ja áddejumiid boahtte buolvvaide.</p>
<p>Biologalaš šláddjiivuođa konvenšuvnna artihkal 8j deattasta ahte stáhtat galget árvvusatnit, gáhttet ja bisuhit álgoálbmogiid ja báikegottiid máhtu, innovašuvnnaid ja geavada biologalaš šláddjiivuođa geavaheamis ja gáhttemis. Luonddušláddjiivuođa § 8 gáibida ahte máhttu buolvvaid vásáhusaid vuođul luonddu geavaheamis ja dainna ovttasdoaibmamis, dás maiddái sámi geavahus vuođu, galgá deattuhuvvot buot mearrádusaid oktavuođas mat gusket luonddušláddjiivuhtii.</p>
<p>Vaikke vel láhka dohkkeha ge árbedieđu, de lea hástaleaddjin hálddašeapmái váldit atnui sámi árbedieđu geavadis. Á  rbediehtu  lea uhccán duođaštuvvon ja váttis gávdnat čálalaš gálduin dahje kártadieđuin. Dasa lassin molsašuddá hálddašaneiseválddiid máhttu das mo berre dan váldit atnui mearrádusproseassain. Viidáseappot sáhttá leat hástalussan ahte sámi árbediehtu árvvohuhttojuvvo ja adnojuvvo oasálašoaidnun areálavuoigatvuođaáššiin, ii ge oassin máhttovuođus. Árbedieđu ferte geavahit lagas gulahallamis sámi vuoigatvuođalaččaiguin, guoskevaš oasálaččaiguin ja árvvusanidettiin máhttoguddiid.</p>
<p>Váikkuhusčielggadeami láhkaásahusat deattastit ahte čielggadusat galget vuođđuduvvot dan máhttui mii gávdno ja dan ođasmahttimii. Dasa lassin čujuhuvvo dasa ahte go dakkár máhttu ii gávdno deaŧalaš dilálašvuođaid birra, de galgá nu guhkás go lea vejolaš, háhkat ođđa dieđu. Sámediggi oaivvilda ahte plánaeiseválddit berrejit eanet geatnegahttojuvvot háhkat ođđa dieđu árbevirolaš sámi areála- ja resursageavaheami birra ja maid dat mearkkaša sápmelaččaide. Sámediggi lea áššis 008/16  Sámediggedieđáhus alit oahpu ja dutkama birra  mearridan ahte Sámediggi áigu váikkuhit dasa ahte sámi árbediehtoguovddáš ásahuvvo. Dat livččii deaŧalaš veahkkin dasa ahte sámi árbediehtu boađášii olámuddui ja dohkkehuvvošii.</p>
<p>Mihttomearri:</p>
<p>Sámedikki mihttomearri lea ahte sámi  árbediehtu  galgá dohkkehuvvot ja deattuhuvvot seamma dásis go dutkanvuđot máhttu mearrádusproseassain eatnamiid ja resurssaid geavaheami ja suodjaleami oktavuođas. Sámediggi áigu váikkuhit dasa ahte árbediehtu hálddašuvvo árvvusanidettiin máhttoguddiid ja nu ahte dakkár máhttu lea mielde mearridanproseassain gulahaladettiin sámi servodagaiguin ja nu váldojuvvot atnui sámi guovlluid areálaid ja resurssaid hálddašeapmái.</p>
<p>Strategiijat:</p>
<list><p type="listitem">Sámediggi áigu bargat dainna ulbmiliin ahte ráhkaduvvojit geatnegahtti njuolggadusat dasa mo sámi árbediehtu galgá váldojuvvot mielde čielggadan- ja plánenproseassaide.</p>
<p type="listitem">Sámediggi áigu váikkuhit dasa ahte areálaid- ja resurssaidhálddašeddjiin leat návccat árvvusatnit ja geavahit sámi  árbedieđu  . Dat galgá dahkkojuvvot ovttas ja gulahallamis oahppo- ja fágaásahusaiguin, sámi vuoigatvuođalaččaiguin, guoskevaš oasálaččaiguin ja </p>
</list><p>4.5   Váikkuhusčielggadusat</p>
<p>Sámedikki mihttomearri lea ahte váikkuhusčielggadusat galget addit mearrádusguoskevaš máhtu sámi areálageavaheami birra ja árbedieđu mii čatnasa dasa.</p>
<p>Dakkár árbevirolaš sámi ealáhusat go boazodoallu, vuotnaguolásteapmi, eanadoallu, lotnolasealáhusat ja meahcásteapmi geavahit luonddu ja resurssaid buotbeallásaš ja molsašuvvi vuogi mielde. Geavaheapmi sorjá luonddubirrasis ja resurssain ollisvuohtan. Dakkár ollislaš geavaheapmi eaktuda maiddái ollislaš lahkoneami resurssaid hálddašeapmái. Vaikke vel geatnegasvuođat leat mearriduvvon lága bokte, de dat ii dáhpáhuva álo geavadis.</p>
<p>Areála- ja muddenplánat, main sáhttá leat stuorra váikkuhus birrasii ja servodahkii, galget erenoamážit árvvoštallat ja válddahit dáid váikkuhusaid. 2014 mannosaš váikkuhusčielggadeami láhkaásahusat válddahit lagabui guđe doaibmabijut gáibidit dakkár čielggadeami, ja guđe dilit galget čilgejuvvot.  Váikkuhusčielggadusat galget earret eará árvvoštallat doaibmabiju váikkuhusaid kulturmuittuide ja kulturbirrasii, sámi meahcceealáhusaid doaimmaheapmái ja boazodoalu sierraárvoguovlluide. Viidáseappot galgá plánejuvvon ja čađahuvvon plánaid ja doaibmabijuid noađuheapmi oktiibuot árvvoštallojuvvot.</p>
<p>Plána- ja huksenlága § 3-1 c čuoggá láhkamearkkašupmi namuha erenoamážit dan ahte go boazodoalloberoštusat guoskkahuvvojit, de galgá árvvoštallat plánaid ja doaibmabijuid váikkuhusaid oktiibuot juohke orohahkii sierra. Čájehuvvo hástaleaddjin čilget dálá ja plánejuvvon doaibmabijuid noađuheami oktiibuot. Nuppi bealis guoská orohat máŋgga hálddahuslaš ovttadahkii, sihke gielddaide ja fylkkaide. Nuppi bealis fas sáhttá dakkár bargu leat resursa- ja gealbogáibideaddji.</p>
<p>Ii dakkár ge áššiin mat meannuduvvojit čáhceresursalága ja energiijalága vuođul, geatnegahttojuvvo ohcci čielggadit dálá ja plánejuvvon noađuheami oktiibuot boazodollui. NČE lea baicce ieš válljen dahkat dakkár árvvoštallama iežas mearrádusdokumeanttain. Sámediggi oaivvilda dan unohassan ja lea dakkár diliin ovddidan vuostecealkaga.</p>
<p>Mearrasámi riddo- ja vuotnaguovlluid guolásteddjiide lea hástalussan ahte dutkanbohtosat mearradoalu váikkuhusaid birra luođuguollái eai leat nu čielgasat. Dutkan ii leat nagodan duođaštit váikkuhit go luoitimat ja kemikálageavaheapmi mearradoalus luođuguoli jođálmasmálle ja gođđama. Akvakultuvrra konsešuvdnaohcamat hárve geatnegahttojuvvojit čielggadit plánejuvvon doaibmabijuid noađuheami oktiibuot vuonain. Riddo- ja mearraguovlluid oainnut maid uhccán vuhtiiváldojuvvojit go sii dieđihit ahte sálaš jávká dahje uhcco.</p>
<p>Sámediggi oaivvilda ahte váikkuhusčielggadusat galget váldit mielde sámi árbedieđu ja báikkálaš geavaheddjiid vásáhusaid. Sámediggi gáibida ahte dakkár ollislaš máhttoháhkan fuomášuhttojuvvo, mii vuhtiiváldá árbevirolaš sámi ealáhusaid dárbbu. Boazodollui sáhttet doaibmabijuin leat duođalaš váikkuhusat jus ii geahča orohagaid doaimma ollislaččat. Riddo- ja vuotnaguovlluin sorjájit guolástusat das ahte geahččá vuonaid ceavzinnávccaid ollislaččat. Go váilu čielga dutkanmáhttu, de berrešii geavahit ovddalgihtii várrugasvuođa buot areálaháldemis deaŧalaš gođđoguovlluin.</p>
<p>Mihttomearri:</p>
<p>Váikkuhusčielggadusat galget addit máhtu ja vuhtiiváldit ollislaš sámi areálageavaheami ja árbedieđu mii čatnasa dasa.</p>
<p>Strategiijat:</p>
<list><p type="listitem">Sámediggi bargá dainna ulbmiliin ahte buot mearridanproseassat sámi kultuvrra ja ealáhusdoaimmaheami luondduvuđđosa geavaheami oktavuođas árvvoštallet plánaid ja doaibmabijuid noađuheami oktiibuot.</p>
<p type="listitem">Go dálá ja ođđa plánaid ja doaibmabijuid noađuheapmi oktiibuot juohke orohahkii sierra ii leat válddahuvvon, de dat lea iehčanas vuostecealkinsivva Sámediggái.</p>
</list><p>4.6   Gealbogáibádus boazodoalločielggadeddjiide</p>
<p>Sámedikki mihttomearri lea ahte biddjojuvvojit sierra gáibádusat daidda čielggadeddjiide, geat galget čilget plánaid ja doaibmabijuid váikkuhusaid boazodollui. Dasa lassin berre stáhta ráhkadit njuolggadusaid dasa mo guoskevaš orohagat galget váldojuvvot mielde dán bargui vai áššit čielggaduvvojit dohkálaččat.</p>
<p>Ráđđehusa fáddábagadus  Boazodoallu ja plánen plána- ja huksenlága vuođul  deattasta ahte areálaplánamearrádusat galget leat vuođđuduvvon dohkálaš váikkuhusčielggadusaid boazodollui ja doarvái bures vuhtiiváldit ealáhusa areáladárbbuid. Dat čuovvu earret eará ILO-konvenšuvnna nr. 169 7. artihkkalis, mii gáibida ahte sisabahkkemiid váikkuhusat sámi guovlluin, dás maiddái guovlluin gos boazodoallu doaimmahuvvo, galgá leat doarvái bures čielggaduvvon ovdalgo vejolaš  luondduduohtadeami sáhttá čađahit.</p>
<p>Boazodoallu dovddaha eahpeluohttámuša daidda klassifiserenvugiide mat geavahuvvojit boazodoallofágalaš árvvoštallamiin. Lea uhccán heivvolaš geavahit dakkár reaidduid mat leat ráhkaduvvo eanadoalu luonddugeavaheami ja eanadatáddejumi várás. Ollugat moitet maiddái dan vuogi mo čielggadeaddjit háhket čielggadangelbbolašvuođa.</p>
<p>Sámediggi oaivvilda ahte sámi vuoigatvuođalaččat dárbbašit oažžut vejolašvuođa leat mielde válljet geat galget čielggadit, mii galgá čielggaduvvot ja makkár vuođul galgá čielggaduvvot. Proseassa dán duogábealde galgá maid duođaštuvvot.</p>
<p>Mihttomearri:</p>
<p>Galget biddjojuvvojit sierra gáibádusat daidda čielggadeddjiide, geat galget čilget plánaid ja doaibmabijuid váikkuhusaid boazodollui. Dasa lassin berre stáhta ráhkadit njuolggadusaid dasa mo guoskevaš orohagat galget váldojuvvot mielde dán bargui vai áššit čielggaduvvojit dohkálaččat.</p>
<p>Strategiijat:</p>
<list><p type="listitem">Sámediggi áigu bargat dainna ulbmiliin ahte stáhta ráhkada njuolggadusaid dasa mo boazodoallofágalaš váikkuhusčielggadusa ráhkaduvvojit.</p>
</list><p>5   Sámi kultuvrra ja ealáhusdoaimmaheami luondduvuođus</p>
<p>Eanaareálaid hálddašeapmi dáhpáhuvvá eanaš báikkálaččat gielddain, plána- ja huksenlága vuođul deaŧaleamos stivrendokumeantan. Plána- ja huksenláhka galgá váikkuhit dasa ahte buot almmolaš plánen sihkkarastá sámi kultuvrra ja ealáhusdoaimmaheami luondduvuđđosa. Vai sámi dimenšuvdna nannejuvvo ja boahtá oidnosii gieldda plánaproseassain, de ferte sámi vuhtiiváldin šaddat lunddolaš ja ovttastuvvon oassi plánaproseassain. Dát kapihtal bidjá erenoamáš deattu guolásteami, eanadoalu ja boazodoalu luondduvuđđosii. Meahcci meahcástemiid ja lotnolasealáhusaid resursavuođđun gieđahallojuvvo 8. kapihttalis.</p>
<p>5.1   Riddu ja mearra mearrasámi kultuvrra resursavuođusin</p>
<p>Sámedikki mihttomearrin lea ahte sámi báikegottiin galgá leat beassanvuohta buhtes riddo- ja mearraguovlluide mat sihkkarastet eallinnávccalaš vuotna- ja riddoguolásteami vuđđosa, muhto maiddái guolásteami biebmolassin ja arvvosmahttimii. Sámediggi áigu sihkkarastit ahte gilvaleaddji areálagáibideaddji doaimmat eai bilit, nuoskkit dahje duvdde eret dáid resurssaid ja areálaid.</p>
<p>Árbevirolaš sámi riddoguolásteaddjit váikkuhit ássamii Finnmárkku ja Davvi-Romssa rittuide ja vuonaide. Guolásteapmi lea maid deaŧalaš muhtun sámi báikegottiide máddeleappos Romssas ja Nordlánddas. Maŋimus logijagiid lea smávvafatnasiid ja guolásteddjiid lohku njiedjan eanaš riddogielddain. Mearraluossabivdu lea árbevirolaš bivdu mii lea ferten gillát dohkkemeahttun gáržžidemiid nu sakka ahte dat lea čuohcan rekrutteremii bivdui ja dan doaimmaheapmái.</p>
<p>Resursaávkkástallan mearas biebmolassin lea áin deaŧalaš ollu dállodoaluide sihke ekonomalaččat ja kultuvrralaččat.</p>
<p>Mearradoallu lea hástalus árbevirolaš riddoguolástemiide. Biebmanrusttegat gáržžidit areálaid. Luoitimiin, luossadihkiid dálkkodeamis ja leavvamis ja e</p>
<p>Ráđđehusa áigumuš lea ahte mearradoallu galgá šaddat viđa geardde stuorábun ovdal 2050. Dát  stuorrun sáhttá dáhpáhuvvat buori muddui árbevirolaš riddoservodagain. Mearradoallo lassáneapmi sáhttá ge dalle álkit gártat vuostálagaid árbevirolaš báikkálaš resursaávkkástallamiin seammás go nuoskkideapmi vuonain stuorru sakka. Mearraluossabivdit lea áitojuvvon joavku mii dakkár ovdáneami geažil šaddá gillát.</p>
<p>Fylkkamánnit válde badjelasaset válddi konsešuvdnajuolludeamis Guolástusdirektoráhtas 2010.s. Nu manahii Sámediggi vejolašvuođa bivdit konsultašuvnnaid konsešuvdnadásis. Dál sáhttá Sámediggi dušše gáibidit doaibmabiju váikkuhusaid čilgejuvvot sámi meahcceealáhusaide ja sámi kulturmuittuide.</p>
<p>Guolástusdirektoráhtas lea geatnegasvuohta čuovvolit maiddái sámi guolástusberoštusaid konsultašuvdnajuolludemiid oktavuođas. Sámedikkis eai leat dieđut dan birra ahte Guolástusdirektoráhta árjjalaččat ovddida sámi vuhtiiváldimiid iežas cealkámušain.</p>
<p>Sámedikkis lea vejolašvuohta váikkuhit mearrádusaide mearraareála geavaheami oktavuođas gielddaid areálaplána- ja riddoavádatplánabarggu bokte plána- ja huksenlága vuođul. Gielddain lea plánemis dušše vejolašvuohta mearridit gosa sii háliidit akvakultuvrra ja guđe šlájaid galgá leat lohpi biebmat. Biebmama viidodat ja eavttut mearriduvvojit konsešuvdnameannudeami bokte mas fylkkagielda lea eiseváldin.</p>
<p>Hálddašanguoskevaš máhttu sámi riddo- ja mearraguovlluid árbevirolaš geavaheami birra váilu, ja reaiddut dán geavaheami árvvu árvvoštallanreaiddut. Báikkálaš servodatlaš mearkkašupmi ja vuotnaguolástanfatnasiid boađut eai dahkkojuvvo dávjá oainnusin, nu go boađut ja bargosajit mat ceggejuvvojit mearradoalus. Dasa lassin vásihit guolásteaddjit ahte gielddain eai leat doarvái dahje váilot rutiinnat dasa mo háhkat árbedieđu mearraguovlluid geavaheami birra plánaproseassain.</p>
<p>Guolástusdirektoráhta lea iežas kártenreaiddus oainnusin dahkan riddo- ja mearraguovlluid dálá geavaheami, ja dát reaidu geavahuvvo dávjá plánemis. Kártenreaidu ii oainnusmahte sámi geavaheami erenoamážit ii ge guovlluid gos bivdojuvvo biebmolassin. Danne lea váttis plánaproseassain oainnusmahttit mearraareálaid sámi geavaheami ja dan dahkat olahahttin almmá dan haga ahte njuolgga seaguhit guovlluid geavaheddjiid.</p>
<p>Sámediggái lea mearrideaddjin ahte sámi báikegottit ožžot vejolašvuođa searvat plánaproseassaide, mas mearraareálaid geavaheami eavttut biddjojuvvojit. Vejolašvuohta viidáseappot fievrridit árbevirolaš guolásteami ja mearraguovlluid geavaheami biebmolassin lea hui deaŧalaš sámi kultuvrii. Sámediggi oaivvilda ahte oassi mearradoalu árvoháhkamis galgá fievrriduvvot ruovttoluotta sámi báikegottiide.</p>
<p>Mihttomearri:</p>
<p>Sámi báikegottiin galgá leat beassanvuohta buhtes riddo- ja mearraguovlluide mat sihkkarastet eallinnávccalaš vuotna- ja riddoguolásteami vuđđosa, muhto maiddái guolásteami biebmolassin ja arvvosmahttimii. Dáid resurssaid ja areálaid eai galgga gilvaleaddji doaimmat bilidit, nuoskkidit dahje duvdit eret.</p>
<p>Strategiijat:</p>
<list><p type="listitem">Sámediggi bargá dainna ulbmiliin ahte rittu ja meara árbevirolaš geavaheapmi boahtá oidnosii gielddaplánaproseassain ja váikkuhusčielggademiin.</p>
<p type="listitem">Sámediggi áigu bargat dan ala ahte Guolástusdirektoráhta vuhtiiváldá sámi guolástusberoštumiid iežas cealkámušain akvakultuvrra konsešuvnnaid juogadeapmái ja areálaplánaide.</p>
<p type="listitem">Sámediggi vuordá ahte Dálkkádat- ja birasdepartemeanta dohkkeha Sámedikki árjjalaš oassálastima muddemiidda mearraluossabivddu vuođđun mearrasámi kultuvrii.</p>
<p type="listitem">Sámediggi áigu bargat dan ala ahte dat kártenreaidu mii geavahuvvo plánemis, maiddái čájeha mearraareálaid sámi árbevirolaš geavaheami.</p>
<p type="listitem">Sámediggi áigu váikkuhit dasa ahte sámi báikegottit ja guolásteaddjit nagodit searvat daidda  proseassaide mat gusket sin vejolašvuhtii doaibmat ja ovdánit.</p>
<p type="listitem">Sámediggi áigu bargat dan ala ahte oassi biebmama árvoháhkamis fievrriduvvo ruovttoluotta sámi báikegottiide.</p>
<p type="listitem">Sámediggi áigu bargat dan ala ahte stáhta váldá ovddasvástádusa biebmanrusttegiid birassihkkarastimis ja dan čuovvoleamis.</p>
</list><p>5.2   Gilvvagieddi ja niitu eanadoalu resursavuođđun</p>
<p>Sámedikki mihttomearri lea ahte ráhkaduvvon eatnamat sámi guovlluin ain galget geavahuvvot árjjalaččat vuođđun dálá ja boahtteáiggi biebmobuvttadeapmái.</p>
<p>Sámi guovlluid eanadoalu vuođđun lea leamaš báikkálaččat šaddaduvvon roavvafuođar. Sihke ráhkaduvvon eana ja niitu leat leamaš deaŧalaš resursan sámi eanadoalu ovdáneapmái. Leamaš eanaš dakkár roavvafuođarvuđot buvttadeamit go šibit-, sávza- ja gáicadoallu ja leat ain.</p>
<p>Eanadoalus sámi guovlluin lea eanaš leamaš smávva doalut ja lotnolasat eará doaimmaiguin. Eatnamat ledje dávjá bieđgguid ja heajut heivehallojuvvon. Dat lea váttásmahttán stuorra doaibmavisttiid huksema erenoamážit riddoguovlluin. Dakkár guovlluin leat ollu doalut heaittihuvvon. Dat lea dagahan ahte ráhkaduvvon eatnamat leat vesáluvvan. Eará guovlluin lea sámi eanadoallu maid sturron ođđaáigásaš doallun. Erenoamážit Deanus ja Álttás leat huksejuvvon stuorra ja áigái heivehuvvon visttit. Olles riikkas lea mielkedoaluid lohku njiedjan beliin áigodagas 2003-2013. Maiddái sávzadoaluid lohku lea njiedjan. Gilvvagiettit geavahuvvojit sihke fuođarbuvttadeapmái ja guohtumii, muhto niitu ja meahcci geavahuvvo eanaš guohtumin sávzzaide ja muhtumassii gáiccaide. Maiddái sámi guovlluin leat eanadoalloareálat njiedjan. Romssa fylkkas lea roavvafuođarareála njiedjan ovcciin proseanttain áigodagas 2003-2013 ja Nordlánddas lea njiedjan seamma áigodagas leamas gávcci proseantta. Dábáleamos sivvan dán njiedjamii lea ahte eanadoalloareálat geavahuvvojit huksemiidda ja ahte sihke gilvvagiettit ja niittut vuovdiluvvet. Vaikke vel sihke doaluid lohku ja eanadoalloareálat leat njiedjan, de ii leat eanadoalu árvoháhka njiedjan dađi eanet. Sivvan sáhttá leat ahte buvttadeapmi lea beavttálmahttojuvvon dainna lágiin ahte doalut ja buvttadeamit leat sturron. Seammás dagaha doaluid heaittiheapmi ahte olmmošlohku sámi guovlluin njiedjá.</p>
<p>Sávzadoallu lea areálagáibideaddji ealáhus mas meahci ja niittuid geavaheapmi lea áibbas deaŧalaš ekonomalaš bohtosii. Dat ahte sávza guohtu meahcis, dagaha ahte buvttadeapmi maid lea ekologalaččat ceavzil seammás go sávza hehtte vuovdiluvvama. Guohtun lea maid buorre biologalaš šláddjiivuhtii meahcis. Go guohtun bisána ja boares niittut vesáluvvet ja vuovdiluvvet, de dalle massit sihke guohtumiid ja luonddušláddjiivuođa. Dat lea heajos biraspolitihkka.</p>
<p>Eanaš sávzadoallit leat organiserejuvvon guohtunservviide. Guohtunsearvvit galget lágidit guohtuma nu ahte dat geavahuvvojit beaktilepmosit. Dat galget maiddái lágidit bearráigeahču doppe gos sávzzat leat guohtumiin eastadan dihtii vahágiid. Boraspiret dagahit eanaš vahágiid. Stuorra sávzagielddain leat ráhkaduvvon guohtunplánat. Dat galget duođaštit guohtunresurssaid geavaheami. Dat sáhttet maiddái oainnusindahkat dan árvoháhkama mii dáhpáhuvvá meahcis, ja nu čájehit servodahkii muđui man deaŧalaš guohtunguovllut leat sávzaealáhussii.</p>
<p>Ávkkástallan- ja guohtunareálaid beaktilis suodjaleapmi sihkkarastá dállodolliide sihke biologalaš ja ekonomalaš vuođu boahtteáiggediđolaš ja ceavzilis dollui.</p>
<p>Mihttomearri: Ráhkaduvvon eatnamat sámi guovlluin galget ain geavahuvvot árjjalaččat vuođđun dálá ja boahtteáiggi borramušbuvttadeapmái.</p>
<p>Strategiijat:</p>
<list><p type="listitem">Sámediggi áigu leat mielde hehttemin eanadoalloareálaid heaittiheami ja vuovdeluvvama</p>
<p type="listitem">Sámediggi áigu bargat dan ala ahte sámi guovlluid eanadoalus leat einnostanvejolaš eavttut das ahte geavahit meahci beaktilit oassin doaibmavuođustis.</p>
<p type="listitem">Sámediggi áigu bargat dan ala ahte eanet gielddat váldet mielde meahcceguohtunplánaid areálahálddašeapmái.</p>
</list><p>5.3   Boazodoalu guohtunvuođđu</p>
<p>Sámedikki mihttomearri lea ahte boazodoalus leat dárbbašlaš guohtumat, johtolagat ja sierraárvoguovllut.</p>
<p>Boazodoallu dárbbaša stuorra oktilis guovlluid, ja guohtunráfi. Dárbbašuvvo ollislaš lahkoneapmi dasa ahte sihkkarastit guohtunvuođu boazodollui ja vejolašvuođa ovddidit ealáhusa.</p>
<p>Boazoguohtumiid gáržžideapmi lea okta stuorámus áitagiin boazodollui. Sisabahkkemat boazodoalu guohtunvuđđui sáhttet leat dakkár infrastruktuvradoaibmabijut go geaidnu, ruovdemáđii dahje fápmolinnját, energiijaindustriijahuksemat nu go bieggamillut ja čáhcefápmohuksemat ja rogganindustriija nu go ruvkedoaimmat ja báktebolttohagat dahje bartahuksen. Lea maid hástalussan go eai leat buot orohagain mearriduvvon áigodatguohtumat. Dát čuolmmat, ja čuolmmat mat čatnasit Ruoŧa ja Norgga gaskasaš boazoguohtunkonvenšuvdnii, gieđahallojuvvojit lagabui Sámediggedieđáhusas boazodoalu birra.</p>
<p>Johtolagaid suodjaleapmi lea okta deaŧaleamos beliin go galgá sihkkarastit eallinnávccalaš boazodoalu boahtteáigái. Lunddolaš johtolagaid massin buvttiha lassi goluid, eanet barggu ja hástalusaid miehtá boazodoallojagi. Dakkár sisabahkkemis mas iešalddis sáhttá orrut smávva mearkkašupmi, sáhttet leat stuorra váikkuhusat go dan geahččá ovttas buot eará sisabahkkemiiguin.</p>
<p>Sámediggi ii leat fágaeiseváldi boazodoalus, muhto das lea iehčanas rolla bearráigeahččat ahte doaibmabijut čađahuvvojit álbmotrievtti njuolggadusaid vuođul. Guovllustivrrat, main ovdal lei iehčanas vuostecealkinváldi, heaittihuvvojedje 2014:s. Boazodoalu regionála hálddašeapmi, ovttas vuostecealkinválddiin boazodoalloáššiin, sirdojuvvui fylkkamánniide. Sámedikki árvvoštallamat dárbbu birra ovddidit vuostecealkagiid, dahkkojuvvo sorjjasmeahttumit fylkkamánniid oainnuin konkrehta areálaáššis.</p>
<p>Sámediggái lea áigeguovdil ovddidit vuostecealkaga go doaibmabidju, dahje dálá ja plánejuvvon doaibmabijut oktiibuot, dagahit ahte lea mearkkašuhtti váddáseappot dahje veadjemeahttun bisuhit boazodoalu siskkáldasat orohagas dahje siiddas. Dakkár dilit leat ON siviila ja politihkalaš vuoigatvuođaid konvenšuvnna § 27 rihkkun. Sámediggi deattuha maid dan ahte boazodoalus galgá leat duohta vejolašvuohta mieđihit friija ja ovddalgihtii dieđiheami vuođul, ja go lea diehtu plánaid ja doaibmabijuid váikkuhusaid birra oktiibuot ovttaskas orohahkii dahje siidii. Dát lea dat doaibmaviidodat maid Sámediggi hálddaša, stáhta álbmotrievttálaš geatnegasvuođaid vuođul ja vuostecealkineiseváldin plána- ja huksenlága vuođul.</p>
<p>Sámediggi oaidná hui deaŧalažžan ahte gielddalaš, regionála ja nationála eiseválddit háhket áddejumi das ahte boazodoallu lea álgoálbmotealáhus erenoamáš suodjalusain. Plánaeiseválddit galget plánema bokte sihkkarastit ahte boazodoalus lea doarvái ja einnostanvejolaš guohtunvuođđu ealáhusa doaibma- ja kulturvuđđosa bisuheapmái. Regionála plánat boazodoalu várás sáhttet veahkehit oaidnit boazodoalu ollislaš areáladárbbu ja –vuđđosa boahtteáiggi várás. Romssa fylkkasuohkan lea álggahan dakkár barggu, ja Sámediggi vuordá ahte eará ge fylkka álggahit dákkár barggu. Regionála plánen boazodoalu várás ferte váldit vuođu boazodoalu iežas dárbbuin</p>
<p>Mihttomearri:</p>
<p>Sámedikki mihttomearri lea ahte boazodoalus leat dárbbašlaš guohtumat, johtolagat ja sierraárvoguovllut.</p>
<p>Strategiijat:</p>
<list><p type="listitem">Sámediggi áigu bargat dan ala ahte boazodoalus leat ekonomalaš resurssat ja fágalaš návccat dasa ahte oassálastit dásseárvosat áššeoasálažžan daid mearrádusproseassaide  mat váikkuh</p>
<p type="listitem">Sámediggi áigu váikkuhit dasa ahte stáhta eiseválddit, fylkkasuohkanat ja gielddat láhčet dakkár plánaproseassaide mat ollašuhttet álbmotrievttálaš geatnegasvuođa suodjalit boazodoalloareálaid.</p>
</list><p>5.4   Sámedikki plánaveahkki buorre reaidu plánemii</p>
<p>Sámedikki mihttomearri lea ahte plánaveahkki galgá leat áigeguovdilis ja ávkkálaš reaidu plánemii plána- ja huksenlága vuođul. Sámediggi galgá plánaveahki bokte doaibmat árjjalaččat mielde plánaproseassain.</p>
<p>Sámedikki plánaveahkki – Bagadus sihkkarastimii sámi kultuvrra, ealáhusdoaimmaheami ja servodateallima go plánejuvvo plána- ja huksenlága vuođul (plánaoasi) dohkkehuvvui Sámedikki dievasčoahkkimis 2010:s. Plánaveahkki definere prinsihpaid plánemis fuolahan dihtii sámi vuhtiiváldimiid gieldda, regionála ja stáhta plánain. Plánaveahkki konkretisere maiddái dan ahte plánat galget vuhtiiváldit sámi kultuvrra, ealáhusdoaimmaheami ja resursageavaheami.</p>
<p>Sámediggi vásiha ahte plánaeiseválddiin molsašuddá máhttu das maid sámi kultuvrra, ealáhusdoaimmaheami ja servodateallima luondduvuđđosa sihkkarastin mearkkaša plánemis. Sivvan dasa sáhttá leat ahte dát vuhtiiváldin lea ođas plánalágas. Doaba <span type="quote">“sámi kultuvrra, ealáhusdoaimmaheami ja servodateallima luondduvuođus”</span> sáhttá maid leat amas sidjiide geain ii leat oktilis gaskavuohta sámi kultuvrii ja servodateallimii. Dárbbašuvvo bagadeapmi fáttás, ja Sámedikkis lea ovddasvástádus dán barggus.</p>
<p>Čielggadusaid bokte ovdal dieđáhusbarggu čujuhuvvui dasa ahte Sámedikki plánaveahkis lea ollu máid sáhttá geavahit go galgá hábmet eanet konkrehta vuordámušaid gielddalaš ja regionála plánemii. Sámedikki plánaveahkki adnojuvvui uhccán konkrehta ja earret eará váilui bagadus das mo háhkat ja geavahit árbedieđu plánaproseassain.</p>
<p>Sámediggi oaivvilda ahte dárbbašuvvo oahpásmahttit plánaveahki buorebut plánaeiseválddiide, ja duddjot oppalaččat buoret áddejumi das maid plána- ja huksenlága § 3-1 c sámi kultuvrra ja ealáhusdoaimmaheami luondduvuđđosa sihkkarastin mearkkaša. Sámediggi oaidná ávkki das ahte bargat ovttas gielddaiguin duddjon dihtii áddejumi ja máhtu sámi vuhtiiváldima birra plánabarggus. Dat eaktuda ahte gielddat beroštit ja oidnet ahte dakkár ovttasbargu lea ávkin maiddái sidjiide.</p>
<p>Sámedikki plánaveahkki fátmmasta badjel 130 gieldda Finnmárkku rájes davvin Hedmárkku rádjai máddin. Sámedikkis eai leat dál resurssat bargat lagas oktavuođas buot daid gielddaiguin, maidda Sámedikki plánaveahkki guoská. Baicce sáhttá leat ávkkálaš bargat lagat oktavuođas muhtun válljejuvvon gielddaiguin ráhkadan dihtii buriid hálddašangeavadiid, maid eará ge gielddat sáhttet geavahit.</p>
<p>Gielddat main lea sámi eanetlohku leat sierradilis go guoská servodatovddideapmái sámi oktavuođas. Eanetlohkogielddain dáhpáhuvvá buot servodateallin sámi kultuvrralaš ja gielalaš oktavuođas. Vásáhusat sámi vuhtiiváldimiin ja dan čilgen plánabarggus sámi eanetlohkogielddain lea ávkkálaš maiddái eará gielddaide ja ásahusaide main ii dárbbaš leat sámi kulturgelbbolašvuohta.</p>
<p>Sámedikki plánaveahkki berre leat vuođđun konsultašuvnnaide Gieldda- ja ođasmahttindepartemeanttain go galgá mearridit stáhta plánanjuolggadusaid sihkkarastin dihtii sámi kultuvrra, ealáhusdoaimmaheami ja servodateallima luondduvuđđosa. Viidásat ovddiduvvon plánaveahkki dahje mearriduvvon stáhta plánanjuolggadus sáhttá čielgaseappot oažžut ovdan dan ahte sihke riikkaidgaskasaš ja nationála lágaid bokte leat ávnnaslaččat rievttálaš ráját eiseválddiid gelbbolašvuhtii suovvat dakkár huksendoaibmabijuid čađahuvvot, mat váikkuhit sámi beroštusaide.</p>
<p>Mihttomearri:</p>
<p>Sámedikki plánaveahkki galgá leat áigeguovdilis ja ávkkálaš reaidu plánemii plána- ja  huksenlága vuođul.</p>
<p>Strategiijat:</p>
<list><p type="listitem">Sámediggi galgá plánaveahki bokte doaibmat árjjalaččat ovttas gielddaiguin plánaproseassain.</p>
<p type="listitem">Sámediggi bargá dan ala ahte Sámedikki plánaveahkki mearriduvvo stáhta plánanjuolggadussan.</p>
<p type="listitem">Sámediggi galgá váikkuhit gieldda plánageavadiid ovddideapmái fuolahan dihtii sámi kultuvrra ja ealáhusdoaimmaheami luondduvuđđosa, ja gaskkustit buriid ovdamearkkaid earáide.</p>
</list><p>6   Luonddušláddjiivuođa suodjaleapmi oktilis sámi geavaheami bokte</p>
<p>6.1   Areálasuodjaleapmi sámi kultuvrra luondduvuđđosa suodjaleapmin</p>
<p>Sámedikki mihttomearri lea ahte buot areálasuodjaleamis – luonddumehciid, álbmotmehciid ja suodjemehciid – galgá mihttomearri leat ahte sihkkarastit sámi kultuvrra ja ealáhusdoaimmaheami luondduvuđđosa. Luonddušláddjiivuohta suodjaluvvo buoremusat oktilis sámi geavaheami bokte.</p>
<p>Árbevirolaš sámi geavaheapmi ja areála- ja resursahálddašeapmi lea álo dáhpáhuvvan dainna mihttomeriin ahte geavahanguovllut galget leat eallinvuođđun maiddái boahttevaš buolvvaide. Seammás mii leat geavahišgoahtán ođđa teknologiija ja ođđa geavahanvugiid, ja ovddidan iežamet máŋggabealat ealáhusheivehemiid nu ahte dat leat ulbmillaččat birgejupmái áiggis áigái. Dan sáhttá gohčodit  birgejupmin  , ja seammás dat lea buorre biraspolitihkka geavadis. Luonddueanadat ii leat luondduviđá meahcci, muhto sámi kultuvrra deaŧalaš vuođđu. Dat lea vuođđoealáhusa olbmuid bargosadji ja buot sápmelaččaid geavahan- ja ávkkástallanguovlu. Suodjeguovlluid oktan daid láhkaásahusaiguin eai galgga gáržžidit dakkár ekologalaččat, kultuvrralaččat ja ekonomalaččat ceavzilis geavaheami ja hálddašeami.</p>
<p>Nannán-Norggas leat 37 álbmotmeahci, dain leat 23 ásahuvvon árbevirolaš sámi guvlui ja boazodoalloguovlluide. Oktiibuot daid viidodat lea lagabui 16.000km². Dat mearkkaša ahte 58% Norgga álbmotmeahcceareála lea boazodoalloguovlluin. Álbmotmehciide lassin leat areálat mat leat suodjaluvvon suodjemeahccin ja luonddumeahccin.</p>
<p>Norgga eiseválddiid suodjalanjurdda lea rievdan dan rájes go vuosttaš álbmotmeahcit ásahuvvojedje. Ággan dasa ahte ásahit álbmotmehciid lea rievdan dan mihttomearis ahte suodjalit luondduviđá luonddueanadaga oktan dan biologalaš ja ekologalaš árvvuiguin, dasa ahte ovddidit luonddueanadaga rámman arvvosmahttimii, olgoeallimii ja turismii. Dalle čalmmustahttojuvvo estetihkka ja luonddumuosáheamit. Areálasuodjaleami vuođđooainnu rievdan nannejuvvui nu gohčoduvvon 2003 mannosaš meahcceteavsttas. Dan rádjai ledje Norgga suodjeguovllut suodjaluvvon dan dihtii ahte gáhttet luondduguovlluid nu muossidin go vejolaš olmmošlaš doaimmain. Meahcceteavsttas deattuhuvvui dat ahte oažžut ovdan vejolašvuođaid lasihit várreguovlluid turistageavaheami sihke suodjeguovlluin ja daid olggobealde.</p>
<p>Mii sápmelaččat leat maid vásihan rievdama go guoská vuoigatvuhtii ja vejolašvuhtii beassat doaimmahit iežamet kultuvrra suodjeguovlluin. Vuosttaš álbmotmehciid láhkaásahusain namuhuvvojedje sámi beroštusat dušše daid gáržžidemiid oktavuođas mat galge leat vaguhussan geavaheddjiide. Sámi vuhtiiváldin ii namuhuvvon suodjalanáigumušas. Nuppi álbmotmeahcceplána rájes mii bođii 1991:s, lea árbevirolaš sámi guovlluid álbmotmehciin mihttomearremearrádusat mat erenoamážit namuhit luonddugáhttema, olgoeallima, ja sámi kultuvrra luondduvuđđosa. Ođđasat suodjalanláhkaásahusaid mihttomearreparagráfas sáhttá leat juogo dohkkeheapmin das ahte guovlu lea deaŧalaš sámi kultuvrii ja sáhttá geavahuvvot boazodollui, dahje ahte mihttomearrái gullá sámi luondduvuđđosa suodjaleapmi:</p>
<p>Luondduvuđđosa fuolaheapmi álbmotmehciin lea deaŧalaš sámi kultuvrii ja ealáhusávkkástallamii. Guovllu galgá maid sáhtti geavahit boazodollui. Suodjalanláhkaásahus  Várnjárgga álbmomeahci várás, 2006</p>
<p>Mihttomearrái gullá maiddái sámi luondduvuđđosa fuolaheapmi, Suodjalanláhkaásahus Rohkunborri álbmotmeahci várás, 2011</p>
<p>Sámediggi oaivvilda ahte mis sápmelaččain galgá leat vejolašvuohta geavahit min lagasguovlluid árbevirolaš ealáhusaide, ja ávkkástallama várás dállodollui. Boarrásat suodjalanláhkaásahusaid, mat eai dohkket guovlluid sámi geavaheami, ferte ođasmahttit dainna áigumušain ahte dat galget maid suodjaluvvot sámi kultuvrra ja ealáhusdoaimmaheami luondduvuođusin.</p>
<p>Suodjalanguovllut hálddašuvvojit luonddušláddjiivuođalága, suodjalanláhkaásahus ja mearriduvvon hálddašanplánaid vuođul. Suodjalanláhkaásahus heivehallá doaimmaid suodjalanguovlluin ja suodjaleapmi galgá čielgaseappot čilgejuvvot ja konkretiserejuvvot hálddašanplánain. Suodjalanláhkaásahusat ráddjejit earret eará mohtorjohtolaga suodjalanguovlluin ja guđe doaimmat leat lobálaččat suodjalanguovlluin.</p>
<p>Sámediggi vásiha ahte lea leamaš máŋggalágan geavat ja áddejupmi boazodoalu ektui ja sámi meahcásteddjiid dárbbu ektui beassat johtalit suodjalanguovlluin ja ávkkástallat árbevieru mielde doppe. Ráddjemat gusket erenoamážit doaibmarusttegiid ceggemii boazodoalu várás ja mohtorjohtolahkii ealáhusdoaimmaheami ja ávkkástallama oktavuođas. Suodjalanguovlluide gustojit suodjalanmearrádusat ovddabeallái boazodoallolága ja mohtorjohtolatlága. Sámediggi ii leat mielas dasa ahte suodjalanláhkaásahus dahje hálddašanplána galgá gáržžidit dárbbašlaš boazodoallorusttegiid ceggema, sámi meahcásteami ja lobálaš ávnnasteami duodjái. Sámediggi áigu bargat dan ala ahte sámi ealáhusdoaimmaheapmi ja meahcásteapmi ain galgá dáhpáhuvvat ja ovddiduvvot suodjalanguovlluin.</p>
<p>Mihttomearri:</p>
<p>Buot areálasuodjaleamis – luonddumehciid, álbmotmehciid ja suodjemehciid – galgá mihttomearri leat ahte sihkkarastit sámi kultuvrra ja ealáhusdoaimmaheami luondduvuđđosa. Luonddušláddjiivuohta suodjaluvvo buoremusat oktilis sámi geavaheami bokte.</p>
<p>Strategiijat:</p>
<list><p type="listitem">Sámediggi áigu bargat dan ala ahte boares suodjalanláhkaásahusat árbevirolaš sámi guovlluid suodjalanguovlluin ođasmahttojuvvojit vai sámi beroštusat vuhtiiváldojuvvojit láhkaásahusain seamma láhkai go ođđasat láhkaásahusain.</p>
<p type="listitem">Sámediggi áigu bargat dan ala ahte lágat rievdaduvvojit nu ahte eai biddjojuvvo garrasat gáibádusat boazodollui ja árbevirolaš meahcásteapmái suodjalanguovlluin go dan maid boazodoalloláhka ja mohtorjohtolatláhka bidjet muđui árbevirolaš sámi guovlluin.</p>
</list><p>6.2   Suodjalanguovlluid hálddašeapmi – ovddasvástádus ja váldi lahka geavaheddjiid</p>
<p>Sámedikki mihttomearri lea ahte buot suodjalanguovlluid hálddašeapmi Sámis galgá váldit vuođu guovlluid árbevirolaš sámi geavaheamis ja sihkkarastit ahte dat geavaheapmi jotkojuvvo.</p>
<p>Sámediggi oaivvilda ahte buot hálddašeapmi mii lea suodjalanguovlluid lahka, sáhttá buoremusat fuolahit sihke árbedieđu ja árbevirolaš geavaheami. Álbmotmehciid ja stuorát suodjalanguovlluid báikkálaš hálddašanortnet ásahuvvui 2010. Dat galgá maid fuolahit ILO-konvenšuvnna 169 álgoálbmogiid birra artihkkala 15 nr. 1, mii geatnegahttá stáhta sihkkarastit sámi oassálastima sámi guovlluid resurssaid geavaheami, hálddašeami ja gáhttema oktavuođas.</p>
<p>Sámediggi lea nammadan 39 stivralahtu oktiibuot 20 álbmotmeahcce- ja suodjalanguovlostivrii miehtá riikka. Stivralahtuid doaibmanáigodat čuovvu Sámedikki válgaáigodaga. Sámediggi ja stáhta eiseválddit leat čađahan konsultašuvnnaid sámi ovddasteami birra stivrrain.</p>
<p>Sámi stivraáirasat leat unnitlogus stivrrain. Stivralahtut leat dieđihan ahte sámi váikkuheapmi stivrabargguin sáhttá leat ráddjejuvvon ja stivrabargu dovdo muhtumin hui gáibideaddjin. Dakkár sámi doaibma go boazodoallu ja eará árbevirolaš meahcásteapmi, ii leat álo dohkkehuvvon álbmotmehciin. Dasa lassin leat boazodoallit dovddaha</p>
<p>Sámediggi oaidná dárbbu hukset ja nannet sámi áirasiid vejolašvuođaid oažžu váikkuhanvejolašvuođa stivrabargui. Sámediggi háliida maiddái sihkkarastit ahte stivranammadeamit dávistit sámi álbmoga máŋggabealatvuhtii ja ahte nissonolbmuid ja almmáiolbmuid oainnut bohtet oidnosii stivrabarggus.</p>
<p>Mihttomearri:</p>
<p>Buot suodjalanguovlluid hálddašeapmi Sámis galgá váldit vuođu guovlluid árbevirolaš sámi geavaheamis ja sihkkarastit ahte dat geavaheapmi jotkojuvvo.</p>
<p>Strategiijat:</p>
<list><p type="listitem">Sámediggi áigu bargat dan ala ahte eanet suodjalanguovllut ožžot báikkálaš hálddašeami.</p>
<p type="listitem">Sámediggi áigu bargat dan ala ahte dain guovlluin gos sámi beroštusat leat máŋggabealat ja suodjalanguovlluid hálddašeamis lea stuorra mearkkašupmi sámi ealáhusdoaimmaheapmái, ásahuvvo sámi eanetlohku suodjalanguovlostivrraide.</p>
<p type="listitem">Sámediggi áigu árjjalaččat čuovvolit suodjalanguovlostivrraid áirasiid buoridan dihtii sin váikkuhanvejolašvuođa vai sámi vuhtiiváldimat buorebut čađahuvvojit stivrabarggus.</p>
</list><p>6.3   Árvoháhkan suodjalanguovlluin</p>
<p>Sámedikki mihttomearri lea ahte árvoháhkama láhčin álbmotmehciin ja eará stuorra suodjalanguovlluin galgá dáhpáhuvvat dakkár vugiin mii fuolaha sámi ealáhusaid. Seammás galgá juohkehaš gii geavaha meahci ja luonddu, diehtit iežas ovddasvástádusa das ahte fuolahit luonddu boahttevaš buolvvaide.</p>
<p>Sámediggi vásiha ahte ođđa ealáhusaide láhčin suodjalanguovlluin sáhttá leat čuolbmái dálá sámi ealáhusaide. Stáhta gustovaš politihka mihttomearri lea váikkuhit suodjalanguovlluid eanet gávppálaš geavaheapmái. Eanaš suodjalanguovllut sámi guovlluin leat seammás boazodoalloguovllut mat leat árjjalaš geavahusas. Boazu garvá olbmuid, ja eanet olmmošlaš doaimmat dahket ahte boazu muosehuhttojuvvo ja ain ferte sirdit guohtumis guohtumii. Dasa lassin sáhttet buiga olbmot muosehuhttit boazodoallobarggu, nu go čohkkema ja johtima, dušše go sii leat johtaleamen guovllus unohis áiggis. Dakkár muosehuhtti doaimmat sáhttet leat beanavuodjin, bivdin beatnagiin, mátkkit várrečohkaide giđđat, sabetčierasteapmi dahje gaskaboddasaš tealtáleairrat mat ceaggájit guhkit áiggi meahcis.</p>
<p>Dakkár sámi meahcástemiide go bivdimii ja murjemii gusket oppalaš mohtorjohtolatráddjejumit suodjalanguovlluin. Sámediggi ii leat ovttamielalaš dakkár hálddašeapmái mii seammás láhčá eará ođđa johtaleapmái ja ealáhusdoaimmaheapmái, nu go mátkeeallimii. Váikkuhussan lea ahte báikkálaš sámi geavaheaddjit duvdojuvvojit eret.</p>
<p>Olbmuid lassánan johtaleapmi ja doaimmat, ovttas ođđaáiggi boazodoalu doaimmaheami gáržžideamis ja eará meahcásteapmi, buvttiha dakkár dovddu ahte gártá duvdojuvvot earet iežas ruovttus. Garrasat politihkalaš dáhtu bokte oažžut ođđa árvoháhkama ja ealáhusdoaimmaid suodjalanguovlluin, garrá deaddu sámi vuoigatvuođalaččaid ektui. Dat sáhttá vásihuvvot sisabahkkemin sámi eallinvuđđui.</p>
<p>Mihttomearri:</p>
<p>Láhčin árvoháhkamii álbmotmehciin ja eará stuorra suodjalanguovlluin galgá dáhpáhuvvat  dakkár vugiin mii fuolaha sámi ealáhusaid.</p>
<p>Strategiijat:</p>
<list><p type="listitem">Sámediggi áigu bargat dan ala ahte eanet johtaleapmái ja ođđa ealáhusdoaimmaide láhčin ii galgga dáhpáhuvvat bahán sámi ealáhusaide ja geavaheaddjijoavkkuide ja almmá dan haga ahte váikkuhusat sámi kultuvrra ja ealáhusdoaimmaheami luondduvuđđosii leat čielggaduvvon.</p>
<p type="listitem">Árvoháhkan galgá leat ávkin sámi vuoigatvuođalaččaide.</p>
<p type="listitem">Sámediggi áigu bargat dan ala ahte sámi báikegottiid dárbbut bohtet ovddabeallái gallejeddjiid ja ođđa geavaheaddjijoavkkuid dárbbuid go suodjalanguovlluid geavaheapmi láhččojuvvo.</p>
<p type="listitem">Sámediggi áigu bargat dan ala ahte diehtojuohkinávdnasat suodjalanguovlluid birra galget váikkuhit dasa ahte gallejeaddjit ožžot máhtu </p>
<p type="listitem">Sámediggi áigu bargat dan ala ahte sámi mátkeeallimis leat vejolašvuođat ovdánit suodjalanguovlluin.</p>
</list><p>7   Ávkkástallan luondduresurssaiguin sámi árbevirolaš guovllus</p>
<p>Sámediggi vásiha lassáneami deattu ávkkástallamii luondduresurssaiguin ja sisabahkkema ođđa industriijaovddideapmái sámi guovlluin. Dát ovdáneapmi lea erenoamážit dáhpáhuvvan energiija- ja minerálaealáhusaid oktavuođas. Sámediggi vuordá ahte dat galgá dáhpáhuvvat dássidit, ja soabalašvuođain ja áddejumiin gaskal ealáhusdoaimmaheddjiid, eiseválddiid ja sámi servodaga  .</p>
<p>7.1   Dárbu rievdadit energiijalága ja minerálalága</p>
<p>Sámedikki mihttomearri lea ahte sisabahkkemiid ja doaibmabijuid energiijabuvttadeami várás galgá dušše suovvat ollislaš plánema vuođul mii sihkkarastá sámi kultuvrra ja sámi ealáhusaid luondduvuđđosa.</p>
<p>Sámedikki mihttomearri lea ahte sámi vuoigatvuođat fuolahuvvojit minerálaávkkástallanáššiin olles árbevirolaš sámi guovllus.</p>
<p>Osiid mielde plánen ja huksen energiijabuvttadeami oktavuođas lea hástaleaddjin boazodollui stuorra osiin Sámis. Lágain gáddevuđot energiijadoaimmaide leat uhccán beaktilis vuogádagat bajimus ja ollislaš heivehallamii ja plánemii. Dat mearkkaša ahte ollu oassálastit ráhkkanit iskkademiide huksenáigumušain. Otná lágat eai geatnegahte energiijahuksejeaddji plánet čáhce- ja bieggafámu ollislaččat. Boazodoallu, mas dávjá lea molsašuddi ja buotbeallásaš areálageavaheapmi, ferte gillát go sin dárbbuid eai geahča ollislaččat.</p>
<p>Sámediggi háliida ahte energiijalágat rievdaduvvojit dainna áigumušain ahte juksat eanet ollislaš ja einnostanvejolaš energiijahuksenplánema. Čielgasat rievttálaš mearrádusat galget ráhkaduvvot dasa mo sámi vuhtiiváldin galgá fuolahuvvot.</p>
<p>Gustovaš minerálalágas eai leat mearrádusat mat sihkkarastet ahte sámi vuoigatvuođat ja beroštusat deattuhuvvojit ja vuhtiiváldojuvvojit olles árbevirolaš sámi guovllus. Eai ge lágas leat mearrádusat mat sihkkarastet duohta konsultašuvnnaid lobiid ja doaibmakonsešuvnnaid mearrádusaid birra, eai ge leat das mearrádusat mat sihkkarastet sápmelaččaide ovdamunneortnegiid dakkár minerálaávkkástallama oktavuođas mas stáhtas leat vuoigatvuođat guovlluin gos lea sámi geavahan- ja oamastanvuoigatvuođat. Sámediggi oaivvilda ahte ferte bargojuvvot dan ala ahte minerálaláhka rievdaduvvo nu ahte dat dagaha vejolažžan konstruktiiva ovttasdoaibmama mineráladoaimmaid oktavuođas sámi guovlluin.</p>
<p>Sámediggi háliida ahte minerálaláhka rievdaduvvo nu ahte dat dagaha vejolažžan konstruktiiva ovttasdoaibmama mineráladoaimmaid oktavuođas sámi guovlluin.</p>
<p>Mihttomearri:</p>
<p>Sisabahkkemiid ja doaibmabijuid energiijabuvttadeami várás galgá dušše suovvat ollislaš plánema vuođul mii sihkkarastá sámi kultuvrra ja sámi ealáhusaid luondduvuđđosa.</p>
<p>Minerálaláhka fuolaha sámi vuoigatvuođaid olles árbevirolaš sámi guovllus.</p>
<p>Strategiijat:</p>
<list><p type="listitem">Sámediggi áigu bargat dan ala ahte energiijaláhka ođasmahttojuvvo nu ahte dat bidjá čielgasat gáibádusaid doaibmabijuid ollislaš plánemii mii sihkkarastá sámi kultuvrra ja ealáhusdoaimmaheami luondduvuđđosa.</p>
<p type="listitem">Sámediggi bargá dan ala ahte minerálaláhka rievdaduvvo nu ahte dat geatnegahttá ovttasdoaibmama ja einnostanvejolaš plánema doppe go dat guoská sámi beroštusaide dahje servodagaide.</p>
</list><p>7.2   Dárbu rievdadit akvakulturlága</p>
<p>Sámedikki mihttomearri lea ahte árbevirolaš sámi geavaheapmi ii hilgojuvvo go juolluduvvojit areálat akvakultuvrii.</p>
<p>Stáhta eiseválddit mearridit ođđa konsešuvnnaid logu oktiibuot nationála dásis. Solberg ráđđehus biehttalii konsulteremis Sámedikki ovdalgo stuorradiggedieđáhus mearradoalu birra geigejuvvui 2015 giđa. Sámediggi moittii dan garrasit ja oaivvildii ahte mearradoaluid lassáneapmi árbevirolaš sámi riddo- ja vuotnaguovl</p>
<p>Konsešuvnna biebmamii, mii maiddái mearrida doaimma viidodaga vissis báikkis, addet fylkkagielddat ja dat meannuduvvojit akvakulturlága vuođul. Akvakulturláhka ii deattut sámi vuhtiiváldimii muhto mearraresursaláhka fas geatnegahttá hálddašandoaibmabijuid sihkkarastit sámi kultuvrra ávnnaslaš vuđđosa.</p>
<p>Sámediggi oaidná dan dárbbu ahte sámi vuhtiiváldima deattuheapmi váldojuvvo mielde akvakulturláhkii seamma láhkai go mearraresursalágas ge.</p>
<p>Mihttomearri:</p>
<p>Árbevirolaš sámi geavaheapmi ii galgga hilgojuvvot go areálat akvakultuvrii juolluduvvojit.</p>
<p>Strategiijat:</p>
<list><p type="listitem">Sámediggi áigu bargat dan ala ahte sámi vuhtiiváldimiid deattuheapmi váldojuvvo mielde akvakulturláhkii amas konsešuvdnajuolludeamit mearradollui hilgut árbevirolaš sámi geavaheami.</p>
</list><p>7.3   Riikkaidgaskasaš njuolggadusat fitnodagaid ovddasvástádusa várás</p>
<p>Sámedikki mihttomearri lea ahte fitnodagat mat doibmet árbevirolaš sámi guovlluin čuvvot riikkaidgaskasaš njuolggadusaid mat gustojit ealáhuseallima olmmošvuoigatvuođaovddasvástádussii.</p>
<p>Maŋimus jagiid leat ráhkaduvvon máŋga iešguđet riikkaidgaskasaš njuolggadusat dasa mo ealáhuseallin galgá árvvusatnit ja nannet olmmošvuoigatvuođaid, dás maiddái álgoálbmotvuoigatvuođaid. Deaŧaleamos njuolggadusat leat ON bagadeaddji prinsihpat ealáhuseallima várás ja olmmošvuoigatvuođat ja geavaheaddjirávagirji dasa mo čuovvolit ON julggaštusa álgoálbmotvuoigatvuođaid birra maid ON Global Compact fierpmádat lea ráhkadan. Global Compact lea eaktodáhtolaš ealáhuseallinoassálastima vuođđovuogádat dasa ahte árvvusatnit  ja nannet olmmošvuoigatvuođaid.</p>
<p>Ekonomalaš ovttasbarggu ja ovddideami organisašuvdna, OECD, lea mearridan njuolggadusaid máŋgganationála fitnodagaid doaimmaid várás eana- ja resursaávkkástallama oktavuođas. Ulbmillaš beroštusdoaimmaid geavaheaddjirávagirjeevttohus ávkkástallanindustriija várás lea ávkkálaš reaidu ovttasdoaibmamii. Dasa lassin leat iešguđet raprottat ON erenoamášdieđiheaddjis ja earáin mat bidjet deaŧalaš láidestusaid industriijadoaimmaide álgoálbmotguovlluin.</p>
<p>Dárbbašuvvo eanet máhttu das mo njuolggadusat ekonomalaš doaimmaid várás čuovvoluvvojit ja doibmet geavadis. Árran Julevsámi guovddáš jođiha dutkanprošeavtta mii galgá kártet ja evalueret etihkalaš njuolggadusaid resursaávkkástallama várás álgoálbmotguovlluin. Sámediggi áigu árjjalaččat geavahit dán barggu bohtosiid go dat leat válbmasat 2017:s.</p>
<p>Sámediggi oaivvilda ahte ain lea guhkki dasa ahte smávva ja gaskasturrosaš industriijadoaimmaheaddjit árjjalaččat vuhtiiváldet dáid ieš heiveheaddji njuolggadusaid. Sámedikki mearrádusa čuovvoleapmin áššis  SP 007/14 Mineráladoaimmat sámi guovlluin  lea sámediggeráđđi ráhkadišgoahtán plánaveahki Sámedikki vuordámušaid várás industriijadoaimmaheddjiide. Sámediggi vuordá ahte sámi álgoálbmotvuoigatvuođat ollásit fuolahuvvojit sin doaibmabijuid plánemis ja árvvoštallamis. Bargu dahkkojuvvo lagas gulahallamis sámi beroštusaiguin ja vuoigatvuođalaččaiguin.</p>
<p>Mihttomearri:</p>
<p>Fitnodagat mat doibmet árbevirolaš sámi guovlluin čuvvot riikkaidgaskasaš njuolggadusaid mat gustojit ealáhuseallimii das ahte váldit ovddasvástádusa olmmošvuoigatvuođain.</p>
<p>Strategiijat:</p>
<list><p type="listitem">Ráhkadit plánaveahki Sámedikki vuordámušaid birra industriijadoaimmaheddjiide árbevirolaš sámi guovlluin.</p>
</list><p>8   Sámi meahcásteapmi – sámi kultuvrra geađgejuolgi ođđaáiggi servodagas</p>
<p>Sámedikki mihttomearri lea ahte boahtte buolvvat galget beassat ávkkástallat luondduin ja bisuhit meahcásteami oassin iežaset identitehtas. Dan várás ferte ovddidit ja viidáseappot fievrridit árbedieđu mii čatnasa luondduriggodagaid ávkkástallamii ja suodjaleapmái. Sámediggi áigu bargat dan ala ahte mii oažžut dakkár ekologalaččat ja kultuvrralaččat ceavzilis há</p>
<p>8.1   Sámi meahcásteapmi</p>
<p>Sámedikki mihttomearri lea oažžut sámi meahcásteami eanet dohkkehuvvot ja sihkkarastit dan ovdáneami.</p>
<p>Sámi meachásteapmi  – lea min árbevierru ja máhttu das mo mii geavahit birgejupmái daid resurssaid mat gávdnojit. Geavaheapmi lea rievdan áiggi mielde, muhto dat lea ain deaŧalaš oassin min kultuvrra ávnnaslaš vuđđosis. Min ássanguovlu molsašuddá mearas siseatnamii, ja luondduriggodagaid geavaheapmi molsašuddá dan mielde. Mii bivdit fuođđuid ja sáivaguliid, murjet, jeagildit ja čohkket urtasiid ja darffi. Mii leat láddjen niittuid šibihiidda, ja ain čuohppat gámasuinniid gápmagiidda. Mearas leat debbot ja stárrát, skálžžut, loddemonit, juohkelágan guolli ja fállát, njurjot ja mearralottit. Boaldámuš vuovddis ja ávdnasat duodjái ja eará geavaheapmái lea maid deaŧalaš oassi dán geavahanmálles. Dat ahte hálddašit ja ovttastahttit ollu iešguđet diliid ja geavahanvugiid meahcis, lea leamaš sámi eallindiliid dovdomearkan. Maiddái dál oidnet sámi nuorat dan árvvolažžan ja háhket máhtu meahcásteami birra johtaleami ja fitnama bokte árbevirolaš geavahanguovlluin.</p>
<p>Sámi meahcásteapmi lea erenoamážit suodjaluvvon Vuođđolága 108. paragráfas ja sámelága 1. paragráfas. Goappašat mearrádusat guorrasit ON siviila ja politihkalaš vuoigatvuođaid konvenšuvnna 27. artihkkalii. Artihkal mearkkaša sisabahkkensuodjaleami ja geatnegasvuođa čađahit positiiva sierradoaibmabijuid doppe gos sámi kultuvra lea áitojuvvon. Dat lea iehčanas riektevuođđu álgoálbmogiid vuoigatvuođaid dohkkeheapmi eaiggáduššat ja geavahit eatnamiid ja resurssaid iežaset guovlluin. Stáhta ovddasvástádus konvenšuvnna vuođul lea boađusovddasvástádus. Jus sámi kultuvra muhtun guovlluin lea nu deddojuvvon ahte juohke sisabahkken sáhttá áitit meahcásteami vuođđu kultuvrii, oktan ássamiin ja ealáhusdoaimmahemiin, de lea stáhta geatnegahttojuvvon čađahit positiiva sierradoaibmabijuid, mat leat mielde sihkkarastimin ja ovddideamen kultuvrra.</p>
<p>Sámi riekteáddejumi mielde gokčá doaba  ealáhus  maiddái ávkkástallama mas ii lea árbevirolaš ekonomalaš dienas.  Ealáhus  dahje iežas ealiheapmi gullá dattetge eatnašiid dállodollui sámi giliin. Ávkkástallan lea lassedoarjja ollislaš dállodoalloekonomiijii ja sáhttá máŋgii leat áibbas dárbbašlaš olbmuid ollislaš dietnasii ja vejolašvuhtii ássat dáidda guovlluide. Norgga eiseválddit lea máŋgga oktavuođas čielgasit earuhan ealáhusdoaimma mas lea duođaštuvvon dienasvuođđu, ja ástoáiggedoaimma. Dát ii guorras sámi riekteáddejupmái ja virolašvuhtii.</p>
<p>Lea maid oassi ovdáneamis ahte sámi nuorain leat eará beroštusat mat duvdet eret árbevirolaš ávkkástallamiid. Sámedikki mielas lea deaŧalaš ovdandoallat meahcásteami árvvu, maiddái stuorraservodahkii, jus galggaš sáhttit gáhttet sámi guovlluid meahci ja ássama. Eiseválddit galget earuhit ealáhusdoaimma,  meahcásteami  ja astoáiggedoaimmaid go ráhkkanahttet hálddahuslaš doaibmabijuid dahje lágaid.</p>
<p>Mihttomearri: Sámi meahcásteapmi dohkkehuvvo ja beassá ovdánit boahtteáiggis.</p>
<p>Strategiijat:</p>
<list><p type="listitem">Sámediggi áigu oainnusindahkat árbevirolaš ávkkástallama mearkkašumi, sihke ealáhuslassin dállodollui, kulturguoddin ja identitehta dovddaheapmin.</p>
<p type="listitem">Sámediggi áigu bargat dan ala ahte čielgaseappot dohkkehuvvo meahcásteapmi lága bokte sámi kultuvrra ávnnaslaš vuođusin</p>
</list><p>8.2   Vuoigatvuohta hálddašit luondduriggodagaid</p>
<p>Sámediggi áigu sihkkarastit ahte Finnmárkku gilit sáhttet geavahit ja hálddašit ođasmuvvi resurssaid iežaset lagasguovlluin. Sámedikki mihttomearri lea ahte sámi vuoigatvuođat olggobealde Finnmárkku dohkkehuvvojit nu ahte árbevirolaš meahccegeavaheapmi guovlluin máttabealde Finnmárkku maiddái sáhttet ovdánit boahtteáiggis.</p>
<p>Gilvu  meahci  luondduriggodagaid alde lea rievdan maŋimus logijagiid. Ovdamearkka dihtii hástalit turisttat Finnmárkku guollejávrriid báikkálaš sámi geavaheami ja buorit rievssatjagit geasuhit bivdiid sihke máddin riikkas ja olgoriikkas. Maiddái máttabealde Finnmárkku dohkkehuvvo olgoeallin eiseválddiid bealis eanet go sámi árbedieđu ja árbevieruid suodjaleapmi iešbirgejumi ávkkástallamii. Seammás leat sihke ávkkástallanvierut ja meahcceresurssaid virolaš juogadanvuogit ain ealli riekteáddejupmi sámi báikegottiin. Giliin, sogain, joavkkuin lea ain geavahanovdu iežaset guovlluin ávkkástallat luondduriggodagaiguin.</p>
<p>Finnmárkkulága mearrádusa vuođul leat vuoigatvuođat Finnmárkkus identifiserejuvvomin. Máttabealde Finnmárkku eai leat sámi vuoigatvuođat dohkkehuvvon vaikke vel Sámi vuoigatvuođalávdegotti 2007 mannosaš raporttas dat lea čielgasit rávvejuvvon. Vaikke vel sámi geavaheapmi ja riektejurddašeapmi sáhttá spiehkastit Norgga juridihkalaš doahpagiin nu go oamastanvuoigatvuohta ja geavahanvuoigatvuohta, de berre guovlluid árbevirolaš sámi geavaheapmi adnot vuođđun boahttevaš hálddašeapmái. Sii geat árbevirolaččat leat geavahan guovlluid, berrejit beassat heivehit geavaheami doppe.</p>
<p>Luonddu iešguđet geavaheddjiin sáhttet leat iešguđet beroštusat meahci geavaheami oktavuođas, maiddái sámi servodagas. Dat sáhttá bohciidahttit riidduid iešguđet meahcásteddjiid gaskii. Ovdamearkan dasa lea ahte boazodolliin ja dáloniin sáhttet leat vuostálas oainnut ja beroštusat meahci geavaheapmái. Dakkár riidduid sáhttá buoremusat čoavdit gulahallama bokte árvvusatnima bokte guhtet guimmiid ávkkástallamii meahcceresurssaiguin.</p>
<p>Sámedikki oaidnu lea ahte ođasmuvvi luondduresurssaid hálddašeapmi Finnmárkkus ferte dahkkojuvvot dakkár áddejumi vuođul ahte báikkálaš álbmogis lea iehčanas riektevuođđu virolašvuođas ja dološ áiggi rájes geavaheami bokte ávkkástallamiin ođasmuvvi luondduriggodagaiguin. Báikkálaš álbmoga geavaheapmi galgá jotkojuvvot ii ge duvdojuvvot eret. Dasa lassin galgá sámi eana- ja čáhcevuoigatvuođaid dohkkeheapmi ja kárten máttábealde Finnmárkku álggahuvvot farggamusat.</p>
<p>Mihttomearri: Finnmárkku gilit sáhttet geavahit ja hálddašit ođasmuvvi resurssaid iežaset lagasguovlluin ja sámi vuoigatvuođat olggobealde Finnmárkku dohkkehuvvojit.</p>
<p>Strategiijat:</p>
<list><p type="listitem">Sámediggi áigu bargat dan ala ahte sámiid vuoigatvuođat meahcásteapmái dohkkehuvvojit Finnmárkkulágas.</p>
<p type="listitem">Sámediggi áigu bargat dan ala ahte oažžut hálddašangeavada mii árvvusatná sámi giliid ja báikegottiid meahcástanvuoigatvuođa.</p>
<p type="listitem">Sámediggi háliida ahte báikegottit fuolahuvvojit ođasmuvvi resurssaid hálddašeamis.</p>
</list><p>8.3   Mohtorjohtolat meahcis</p>
<p>Sámedikki mihttomearri lea ahte mohtorjohtolaga heivehallan galgá leat mielde doarjumin, viidáseappot fievrrideamen ja ovddideamen árbevirolaš meahcásteami ja ávkkástallama. Giliolbmuiguin, geat ávkkástallet luondduriggodagaiguin, galgá sáhttit meannudit eará láhkai go olggobealde astoáigge vuddjiiguin.</p>
<p>Árbevirolaš geavaheapmi ja lagasvuohta lundui lea rievdan áiggi mielde ja mohtorjohtolat čájeha dan. Máŋgasii mis lea mohtorjohtolat meahcis vuohki viidáseappot fievrridit min máttuid meahcásteami ja ávkkástallama. Máhttu mii čatnasa meahcceresurssaide lea fuolahuvvon ja fievrriduvvon viidáseappot johtaleami ja ávkkástallama bokte ja dan bokte ahte leahkit eanadagas. Meahcásteapmi mearkkaša maiddái dakkár kultuvrralaš ja gielalaš gelbbolašvuođa háhkan eanadaga birra, mii lea hábmen min ja min árvvuid ja máilmmigovahallama. Dálá servodat čavga bargoáiggiiguin ja eará gáibádusaiguin addá midjiide uhccán vejolašvuođa leahkit meahcis guhkit áiggi háválassii. Mohtorjohtolat addá vejolašvuođa fitnat ávkkástallanguovlluin oanehat áiggis.</p>
<p>Dárbbašmeahttun mohtorjohtolaga meahcis ferte gáržžidit. Nuppi bealis sáhttá mohtorfievrruid geavaheapmi bilidit luonddu ollu šlámain ja nuoskkidemiin. Erenoamážit boazu mii lea guohtumin, sáhttá muosehuhttojuvvot dárbbašmeahttumit. Nuppi bealis fas sáhttá mohtorjohtolahkii láhčin leat goarádussan báikkálaš meahcceriggodagaide. Ođđa geavaheaddjit besset álkibut boaittobeale guovlluide. Danne ii leat sávahahtti luoitit friija lustovuodjima.</p>
<p>Sámediggi oaivvilda ahte mohtorjohtolaga hálddašeapmi mehciin galgá oidit daid giliolbmuid mohtorjohtolatvejolašvuođaid, geat ellet luondduresurssain ja eanadagas, ovddabeallái astoáiggedoaimmaid. Seammás berre addit vejolašvuođa dárbbašlaš johtaleapmái luondduresurssaiguin ávkkástallama oktavuođas, sihke ealáhusaid ja dállodoalloekonomiija oktavuođas.</p>
<p>Mihttomearri: Mohtorjohtolatnjuolggadusat galget leat mielde doarjumin, viidáseappot fievrrideamen ja ovddideamen árbevirolaš meahcásteami ja ávkkástallama  .</p>
<p>Strategiijat:</p>
<list><p type="listitem">Sámediggi áigu bargat dan ala ahte mohtorjohtolatnjuolggadusat rievdaduvvojit nu ahte dat sihkkarastet sámi árbevirolaš meahcásteami ja ávkkástallama.</p>
</list><p>8.4   Árbediehtu ja meahcásteapmi</p>
<p>Sámedikki mihttomearri lea oažžut ovdan sámi meahcásteami hálddašeamis, oahpahusas ja dutkamis vai boahttevaš buolvvat dan gáhttejit, ovddidit ja váldet atnui.</p>
<p>Sámi meahcásteapmi  lea lahka čadnojuvvon  árbedieđu  geavaheapmái. Viidáseappot lea meahci geavaheapmi deaŧalaš sámi kultuvrii. Lea hui deaŧalaš ahte máhttu meahcásteami birra gaskkustuvvo boahttevaš buolvvaide. Min ođđaáiggi servodagas lea skuvllain ja mánáidgárddiin deaŧalaš doaibma ja stuorra ovddasvástádus das.</p>
<p>Deaŧalaš eaktun dasa ahte sámi meahcásteapmi ja árbediehtu mii čatnasa dasa galgá dohkkehuvvot, lea ahte luonddu hálddašeddjiin lea máhttu sihke sámi historjjás, kultuvrras ja sámiid   árbevirolaš luondduhálddašeamis. Ovdamearkan dasa lea sámi árbevirolaš giđđalodden. Giđđalodden lea addán varasbierggu árragiđa go eará resurssat ledje váilevaččat. Seammás lea leamaš sierra muddenvuogádagat dan viidodahkii. Giđđalodden ii leat geahpedan ođđa loddebessošiid go eai bivdán čakčat.</p>
<p>Sámediggi háliida ahte árbediehtu deattuhuvvo garraseappot oahpahusas ja dutkamis. Dát bohtá maid ovdan áššis 008/16  Sámediggedieđáhusas alit oahpu ja dutkama birra  . Ovdamearkka dihtii sáhttá dakkár doaibmabidjun mii oainnusmahttá árbevirolaš meahcásteami, leat ahte sámi meahcástandoahpagat váldojuvvojit atnui oahpahusas, dutkamis ja hálddašeamis go dat čilgejuvvo, dakkár doahpagat go  meahcci, meahcásteapmi, ávkkástallan ja birgejupmi  . Go váldá atnu sámi doahpagiid meahccehálddašeamis, de váldá vuolggasaji sámi duohtavuođaáddejumis dan sajis go luonddudieđalaš áddejumi. Dasa lea sámi oahppo- ja dutkanásahusaid bargu deaŧalaš.</p>
<p>Mihttomearri: Sámi meahcásteapmi galgá váldojuvvot ovdan sámi meahcásteapmi galgá váldojuvvot ovdan hálddašeamis, oahpahusas ja dutkamis vai boahttevaš buolvvat dan sáhttet gáhttet, ovddit ja váldet atnui.</p>
<p>Strategiijat:</p>
<list><p type="listitem">Sámediggi áigu bargat dan ala ahte árbediehtu sámi meahcásteamis váldojuvvo ovdan ja vuoruhuvvo oahpahusas ja dutkamis.</p>
<p type="listitem">Sámediggi áigu bargat dan ala ahte hálddašeamis lassána áddejupmi árbedieđus mii čatnasa sámi meahcásteapmái.</p>
</list><p>9   Ekonomalaš ja hálddahuslaš váikkuhusat</p>
<p>Sámediggedieđáhus areála ja birrasa birra čuovvoluvvo Sámedikki jahkásaš bušeahta bokte. Dieđáhus mearrida áŋgiruššansurggiid mihttomeriid ja strategiijaid ja bušeahttabarggus dat konkretiserejuvvo doaibmabijuid bokte. Dieđáhusas lea guhkesáiggi perspektiiva, ja lunddolažžan lea geahčadit dieđáhusa fas maŋŋá golbma dahje njeallje jagi árvvoštallan dihtii lea go Sámediggi juksan dieđáhusa mihttomeriid.</p>
<p>Dieđáhusa čuovvoleamis leat ekonomalaš ja hálddahuslaš váikkuhusat. Dieđáhusa mihttomearit ja strategiijat dahket dárbbašlažžan bisuhit ja ásahit buori gulahallama ollu oassálastiiguin iešguđet dásis gieldda, regionála ja stáhta hálddašeamis. Dasa lassin eaktuduvvo ahte konsultašuvdnašiehtadus geavahuvvo árjjalaččat.</p>
<p>Ealáhus- ja kulturlávdegoddi  -  005/16</p>
<p>EKL  - Mearr  ádus  :</p>
<p>Álggahus    Evttohus</p>
<p>Olles lávdegoddi evttoha čuovvovaččat:</p>
<p>Sak 22/16 Nu guhká go mis leat eatnamat - Sámediggedieđáhus areála ja birrasa birra loahppameannuduvvo čakčamánu dievasčoahkkimis.</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat  : Ášši 22/16 Nu guhká go mis leat eatnamat - Sámediggedieđáhus areála ja birrasa birra loahppameannuduvvo čakčamánu dievasčoahkkimis.</p>
<p>Sámedikki dievasčoahkkin  -  022/16</p>
<p>Ášši meannudeapmi álggahuvvui   Jienasteapmi   39 áirasis ledje  39  čoahkis. Jienasteapmi čađahuvvui čuovvovaš vuogi mielde:</p>
<p>Beavdegirjelasáhusat  Dán áššis ii ovddiduvvon beavdegirjelasáhus.  Sáhkavuorrolistu ja replihkat</p>
<p>DC  - Mearr  ádus  :</p>
<p>Ášši maŋiduvvon čakčamánu 2016 dieavsčoahkkimii.</p>
<p>Ášši  023/16</p>
<p>Sámedikki dievasčoahkkin</p>
<p>Ášši  005/16</p>
<p>Plána ja finansalávdegoddi</p>
<p>Sámedikki čoahkkinortnet - rievdadus</p>
<p>Ášše  nr.</p>
<p>14/780</p>
<p>Meannudeamit</p>
<p>Politihkalaš dássi</p>
<p>Beaivi</p>
<p>Áššenr.</p>
<p>Dievasčoahkkinjođihangoddi</p>
<p>09.05.16</p>
<p>DCJ 04/16</p>
<p>Plána- ja finánsalávdegoddi</p>
<p>24. – 27.05.16</p>
<p>PFL</p>
<p>Sámedikki dievasčoahkkin</p>
<p>7. – 9.05.16</p>
<p>DC 23/16</p>
<p>Mildosat</p>
<p>Evttohusat ja mearkkašumit</p>
<p>Dievasčoahkkinjođihangotti mearrádusárvalus:</p>
<p>Čoahkkinortnega § 22 mii čuodjá ná:</p>
<p>§ 22   Ođđa áššit</p>
<p>Áššit mat ovddiduvvojit dievasčoahkkimis ovddiduvvojit Ođđa áššin. Ođđa áššit galget leat joavdan dievasčoahkkinjođihangoddái elektrovnnalaččat maŋimusat dii. 12.00 bearjadaga ovtta vahku ovdal dievasčoahkkima. Áššit mat eai gula dievasčoahkkinjođihangoddái sáddejuvvojit sámediggeráđđái.</p>
<p>Sámediggeráđđi sádde dievasčoahkkinjođihangoddái iežas árvvoštallama ovttaskas áššis ja árvala mo ášši galgá čuovvoluvvot maŋimusat dii. 12.00 bearjadaga ovdal dievasčoahkkima. Áššiid mat gullet dievasčoahkkinjođihangoddái gieđahallá dievasčoahkkinjođihangoddi áššiid seamma láhkái.</p>
<p>Ođđa áššiin mat leat dieđihuvvon váldojuvvojit eanemusat 8 ášši gieđahallamii dievasčoahkkimis. Dievasčoahkkinjođihangoddi mearrida guđe áššiide dat guoská.</p>
<p>Dievasčoahkkinjođihangoddi máŋge ođđa áššiid sámediggeráđi dahje dievasčoahkkinjođihangotti áššemeannudemiin, maiddái daid mat eai galgga gieđahallojuvvot dievasčoahkkimis, ja bidjá áššiid áirasiid ilduide dii. 12.00 rádjái vuossárgga dievasčoahkkinvahkus.</p>
<p>Čoahkkinjođiheaddji ovddida vuosttaš áššin maŋŋá vuođđudeami ođđa áššiid dievasčoahkkimii. Ii addojuvvo vejolašvuohta digaštallat áššiid.</p>
<p>Ođđa áššit biddjojuvvojit digaštallamii dievasčoahkkima maŋimuš beaivvi. Son gii ovddida ášši oažžu guokte minuhta rádjái buktit mearkkašumiid sámediggeráđi dahje dievasčoahkkinjođihangotti čálalaš  vástádussii. Sámediggeráđđi dahje dievasčoahkkinjođihangoddi oažžu guokte minuhta rádjái vástidit. Son gii lea ovddidan ášši oažžu čuovvolit sámediggeráđi vástádusa, eanemusat ovtta minuhta. Čoahkkinjođiheaddji sáhttá addit eará áirasiidda sáhkavuoru áššái oktii, eanemusat ovtta minuhta. Loahpas oažžu sámediggeráđi guokte minuhta rádjái vástidit.</p>
<p>Sáhttá ovddidit mearkkašumiid ođđa áššiide. Dat galget ovddiduvvot čoahkkinortnega § 24 nuppi lađđasa b) bustáva mielde.</p>
<p>Sámediggeráđđi dahje dievasčoahkkinjođihangoddái čuovvolit ášši viidásabbot dievasčoahkkima digaštallama ja vejolaš mearkkašumiid vuođul.</p>
<p>Rievdaduvvo dánin:</p>
<p>§ 22 Ođđa áššit</p>
<p>Áššit mat ovddiduvvojit dievasčoahkkimis ovddiduvvojit Ođđa áššin. Dát dáhpáhuvvá seamma áigemeriin ja seamma gieđahallamiin go Evttohusain ja mearkkašumiin.</p>
<p>Guhte ášši ovddida oažžu 3 minuhta rádjai sárdnunáiggi ovddit ášši. 3 áirasa rádjai ožžot liibba buktit gažaldagaid ja replihkaid, 1 minuhta rádjai guhtege. Guhte ovddida ášši oažžu 2 minuhta rádjai vástidit.</p>
<p>Dievasčoahkkin mearrida, dievasčoahkkinjođihangotti árvalusa vuođul, mo ášši galgá meannuduvvot:</p>
<list><p type="listitem">sáddejuvvot Sámediggeráđđái meannudeapmái,</p>
<p type="listitem">biddjojuvvot áššelistui ja sáddejuvvot sámediggeráđđái meannudeapmái. Sámediggeráđi árvalus almmuhuvvo áirasiidda maŋimustá dii. 12.00 beaivvi ovdal go ášši gieđahallojuvvo dievasčoahkkimis. Sáhttá ovddidit evttohusaid ja mearkkašumiid árvalussii, mat gieđahallojuvvojit seamma áigemeriin ja gieđahallamiin go Evttohusain ja mearkkašumiin.</p>
<p type="listitem">hilgojuvvot ja ii meannuduvvot.</p>
</list><p>Divasčoahkkinjođihangoddi sáhttá rádjet ođđa áššiid logu.</p>
<p>Plána ja finansalávdegoddi  -  005/16</p>
<p>PFL  - Mearr  ádus  :</p>
<p>Álggahus:</p>
<p>Pl  ána  -  ja finánsalávdegoddi lea meannudan Dievasčoahkkinjođihangotti evttohusa rievdadit Sámedikki čoahkkinortnega  §   22  Ođđa áššiid dieđiheapmi  .</p>
<p>Evttohus:</p>
<p>Árvalus Norgga  S  ámiid  R  iikasearvvi (NSR)  lahtuin K  irsti Guvsám, Anita P. Ravna, Laila Nystad, Piera He  a  ika Muotka ja Viktor Inge Paulsen, Bargiidbellodaga sámediggejoavkku  lahtuin  (BB) Marit Kirsten A. Gaup, Marius Johnsen Støme ja Ronny Wilhelmsen  ,  Árja lahtus Laila Susanne Vars, Olgešbellodaga lahtus Ellen Kristine Saba  ,  Nordkalottfolket lahtus Toril Bakken Kåven  ,  Åarjel-Saemie  n   Giehl  lahtus  Jovna Z. Dunfjell ja  Ovddádusbellodaga lahtus Aud Marthinsen  :     Evttohus 1:  Goalmmat teakstaoassi čuokkis  b.  Rievdaduvvo leat ná  :</p>
<p>F  ievrriduvvo gustovaš dievasčoahkkima áššelistii ja sáddejuvvo  ......................   Evttohus 2:  Maŋimuš cealkka rievdaduvvo leat ná:</p>
<p>Dievasčoahkkinjođiheaddji sáhttá evttohit dievasčoahkkimii ahte ráddjejit ođđa áššiid logu.  Evttohus Bargiidbellodagas:  Evttohus 3:  Ođđa cealkka ovdal maŋimuš cealkaga: Juohke áirasis lea vuoigatvuohta ovddidit ovtta ođđa ášši juohke dievasčoahkkimii.  Evttohus Nordkalottfolket, Olgešbellodaga, Árja ja Åarjel-Saemien Giehl lahtuin:  Evttohus 4:  Nubbin maŋimuš cealkka: Juohke joavku galgá sáhttit ovddidit unnimusat ovtta ášši juohke dievasčoahkkimii.  Evttohus Nordkalottfolket, Ovddádusbellodaga ja Norgga Sámiid Riikkasearvvi lahtuin:  Evttohus  5  :</p>
<p>Goalmmát teakstaoassi b) Maŋŋá vuosttaš cealkaga: Áššái gáibiduvvo 2/3 eanetlohku.  Lávdegotti evttohus:  Lávdegottis eai leat eanet mearkkašumit dahje evttohusat ja ávžžuha Sámedikki mearridit čuovvovaččat:  Sámediggi doarju  muđuid dievasčoahkkinjođihangotti  mearrádusárvalusa.</p>
<p>Sámedikki dievasčoahkkin  -  023/16</p>
<p>Ášši meannudeapmi álggahuvvui  0  9  .06.1  6 dii. 11.05   Jienasteapmi   39 áirasis ledje  3  4   čoahkis. Jienasteapmi čađahuvvui čuovvovaš vuogi mielde:</p>
<list><p type="listitem">Evttohus 4 hil  g  ojuvvui 21 jienain 13   jiena vuostá.</p>
<p type="listitem">Evttohus 3 hil  g  ojuvvui 25 jienain 9   jiena vuostá.</p>
<p type="listitem">Evttohus 5   mearriduvvui 23 jienain 11   jiena vuostá.</p>
<p type="listitem">Evttohus 1   mearriduvvui ovttajienalaččat.</p>
<p type="listitem">Evttohus 2   mearriduvvui ovttajienalaččat.</p>
</list><list><p type="listitem">Plána- ja finánsalávdegotti ráva mearriduvvui ovttajienalaččat.</p>
</list><p>Beavdegirjelasáhusat  Dán áššis ii ovddiduvvon beavdegirjelasáhus.  Sáhkavuorrolistu ja replihkat</p>
<p>Sáhkavuorru</p>
<p>Replihkka</p>
<p>Jovna Zakarias Dunfjell, áššejođiheaddji</p>
<p>Toril Bakken Kåven</p>
<p>Jovna Zakarias Dunfjell</p>
<p>Marit Kirsten Anti Gaup</p>
<p>Kirsti Guvsám</p>
<p>John Kappfjell</p>
<p>Marit Kirsten Anti Gaup</p>
<p>Viktor Inge Paulsen</p>
<p>Jørn Are Gaski</p>
<p>Viktor Inge Paulsen</p>
<p>Toril Bakken Kåven</p>
<p>Jørn Are Gaski</p>
<p>Piera Heaika Muotka</p>
<p>Kirsti Guvsám</p>
<p>Toril Bakken Kåven</p>
<p>Vibeke Larsen, čoahkkinortnegii</p>
<p>Anita Persdatter Ravna</p>
<p>Piera Heaika Muotka</p>
<p>Per Andersen Bæhr</p>
<p>Per Mathis Oskal</p>
<p>Per Andersen Bæhr</p>
<p>Láilá Susanne Vars</p>
<p>Anita Persdatter Ravna</p>
<p>Ellen Kristina Saba</p>
<p>Marit Kirsten Anti Gaup</p>
<p>Ingar Eira</p>
<p>Láilá Susanne Vars</p>
<p>Piera Heaika Muotka</p>
<p>10</p>
<p>Marie Therese Nordsletta Aslaksen</p>
<p>11</p>
<p>Jovna Zakarias Dunfjell</p>
<p>12</p>
<p>Beaska Niillas</p>
<p>Láilá Susanne Vars, čoahkkinortnegii</p>
<p>13</p>
<p>Jovna Zakarias Dunfjell, áššejođiheaddji</p>
<p>DC  - Mearr  ádus  :</p>
<p>§ 22 Ođđa áššit   Áššit mat ovddiduvvojit dievasčoahkkimis  ,  ovddiduvvojit ášši  s Ođđa áššiid dieđiheapmi  dievasčoahkkima vuosttaš beaivvi  . Dát dáhpáhuvvá seamma áigemeriin ja seamma gieđahallamiin go Evttohusain ja mearkkašumiin.   Guhte ášši ovddida oažžu 3 minuhta rádjai sárdnunáiggi ovddi  di  t ášši. 3 áirasa rádjai ožžot liibba buktit gažaldagaid ja replihkaid, 1 minuhta rádjai guhtege. Guhte ovddida ášši oažžu 2 minuhta rádjai vástidit.   Dievasčoahkkin mearrida, dievasčoahkkinjođihangotti árvalusa vuođul, mo ášši galgá meannuduvvot:</p>
<list><p type="listitem">s  áddejuvvot Sámediggeráđđái meannudeapmái  ,</p>
<p type="listitem">f  ievrriduvvo  t  gustovaš dievasčoahkkima  áššelistui ja sáddejuvvo  t  sámediggeráđđái meannudeapmái.  Áššái gáibiduvvo 2/3 eanetlohku.  Sámediggeráđi árvalus almmuhuvvo áirasiidda maŋimustá dii. 12.00 beaivvi ovdal go ášši gieđahallojuvvo dievasčoahkkimis. Sáhttá ovddidit evttohusaid ja mearkkašumiid árvalussii, mat gieđahallojuvvojit seamma áigemeriin ja gieđahallamiin go Evttohusain ja mearkkašumiin  , dahje</p>
<p type="listitem">h  ilgojuvvot ja ii meannuduvvot.</p>
</list><p>Dievasčoahkkinjođiheaddji sáhttá evttohit dievasčoahkkimii ahte ráddjejit ođđa áššiid logu.   Ášši meannudeapmi loahpahuvvui 08.06.16 dii.12.15.</p>
<p>Ášši  024/16</p>
<p>Sámedikki dievasčoahkkin</p>
<p>Sámedikki bearráigeahččanlávdegoddi – 2015 jahkedieđáhus</p>
<p>Ášše  nr.</p>
<p>16/128</p>
<p>Meannudeamit</p>
<p>Politihkalaš dássi</p>
<p>Beaivi</p>
<p>Áššenr.</p>
<p>Bearráigeahččanlávdegoddi</p>
<p>20.04.16</p>
<p>Sámedikki dievasčoahkkin</p>
<p>7. – 9.06.16</p>
<p>DC 24/16</p>
<p>Mildosat</p>
<p>Evttohusat ja mearkkašumit</p>
<p>Bearráigeahččanlávdegotti   árvalus  :</p>
<p>Sámediggi lea guorahallan bearráigeahččanlávdegotti 2015 jahkedieđáhusa. Dieđáhus čuovvu čoahkkingirjji.</p>
<p>1. Álgu</p>
<p>Sámedikki bearráigeahččanlávdegoddi (Sametingets kontrollakomité) oaččui dievasčoahkkinášši 09/10 meannudeames ođđa nama. Ođđa namma šattái Sámedikki bearráigeahččanlávdegoddi (Sámedikki kontrollutvalg).</p>
<p>Sierra njuolggadusaid Bearráigeahččanlávdegotti ovddasvástádus- ja bargosuorggi § 2 olis galgá bearráigeahččanlávdegoddi</p>
<p>«..fágalaš vuođuin doaimmahit parlamentáralaš bearráigeahču ja stivrenbearráigeahču iskamiin ja čielggademiin áššebeliid, árvvoštallat daid ásahuvvon eavttuid ja ortnegiid ektui, ja čujuhit vejolaš boasttuvuođaid ja váilevašvuođaid.</p>
<p>Bearráigeahččanlávdegottis dahje sis geasa Bearráigeahččanlávdegoddi lea fápmudan válddi, lea dievaslaš vuoigatvuohta beassat oaidnit Sámedikki dokumeanttaid, raporttaid ja sullasaččaid.»</p>
<p>Bearráigeahččanlávdegotti bargamušat bohtet ovdan Sámedikki bargoortnega paragráfas 15. Lávdegotti bargamušat leat:</p>
<list><p type="listitem">doaimmahit parlamentáralaš bearráigeahču doaimmas mii ruhtaduvvo Sámedikki bušeahtas,</p>
</list><p>ja</p>
<list><p type="listitem">bearráigeahččat Sámedikki jahkerehketdoalu, ja vejolaš mearkkašumiid maid Riikkarevišuvdna lea buktán dáidda.</p>
</list><p>Lávdegoddi oažžu iskkadit Sámedikki hálddahusa go atná dan dárbbašlažžan Sámedikki bearráigeahču dihte. Ovdal go lávdegoddi ieš dahká dákkár iskkademiid, de galgá dieđihit sámediggeráđđái, dahje dievasčoahkkinjođihangoddái, mii lea geatnegas buktit dieđuid mat jerrojuvvojit.</p>
<p>Lávdegoddi sáhttá ovddidit árvalusa Sámedikki dievasčoahkkimii áššiin maid meannuda.</p>
<p>Dievasčoahkkin sáhttá mearridit sierra njuolggadusaid bearráigeahččanlávdegotti ovddasvástádus- ja bargosuorgái.</p>
<p>Sámedikki bearráigeahččanlávdegoddi galgá sierra njuolggadusaid vuođul addit jahkedieđáhusa Bearráigeahččanlávdegotti ovddasvástádus- ja bargosuorggi § 5 ektui. Jahkedieđáhus galgá speadjalastit bearráigeahččanlávdegotti doaimmaid  maŋemus jagi.</p>
<p>2. BEARRÁIGEAHČČANLÁVDEGOTTI LAHTUT</p>
<p>Sámediggi válljii 15.10.2013 bearráigeahččanlávdegoddái áššis 037/13 čuovvovaš lahtuid 2013 – 2017 áigodahkii:</p>
<list><p type="listitem">John Kappfjell, jođiheaddji</p>
<p type="listitem">Marie Therese N. Aslaksen, nubbinjođiheaddji</p>
<p type="listitem">Tor Gunnar Nystad, lahttu</p>
<p type="listitem">Inger Elin Utsi, lahttu</p>
<p type="listitem">Arthur Tørfoss, lahttu</p>
</list><p>3. BEARRÁIGEAHČČANLÁVDEGOTTI DOAIBMA</p>
<p>Bearráigeahččanlávdegoddi lea čađahan čuovvovaččat;</p>
<p>Čoahkkimat:</p>
<list><p type="listitem">Oslo     25.03.15   (seminára bearráigeahččanlávdegotti boahtteáiggi organiserema birra)</p>
<p type="listitem">Oslo     26.03.15</p>
<p type="listitem">Romsa   27.04.15</p>
<p type="listitem">Oslo   18.06.15</p>
<p type="listitem">Oslo   24.08.15</p>
<p type="listitem">Oslo   04.11.15</p>
<p type="listitem">Kárášjohka   30.11.15   (siskkáldas plánenčoahkkin)</p>
<p type="listitem">Oslo   16.12.15</p>
</list><p>Kursa:</p>
<list><p type="listitem">Romsa   19.02.15   (fáddá: dárkkisteapmi ja geahčču, manne ja movt)</p>
</list><p>Seminára:</p>
<list><p type="listitem">Seminára dárkkisteami ja geahču birra 18.11.15</p>
</list><p>Seminára intenšuvdna lei čalmmustahttit Sámedikki áirasiidda bearráigeahču dehálašvuođa.</p>
<p>Čuovvovaš prográmma čađahuvvui:</p>
<p>0900 - 0910   Buresboahtin jođiheaddji John Kappfjell bokte</p>
<p>0910 - 1000 Bearráigeahččan- ja vuođđudanlávdegotti jođiheaddji Martin Kolberg  bokte</p>
<list><p type="listitem">Movt váldit bearráigeahču duođalaččat</p>
<p type="listitem">1000 - 1030   Gáfestallan</p>
</list><p>1030 - 1100 Bearráigeahččan- ja vuođđudanlávdegotti jođiheaddji Martin Kolberg bokte</p>
<list><p type="listitem">Movt váldit dárkkistanbarggu duođalaččat</p>
</list><p>1100 - 1115   Gažaldagat/mearkkašumit sámediggeáirasiin</p>
<p>1115 - 1130   Sámediggeráđđi Ann-Mari Thomassena bokte</p>
<p>1130 - 1140   Gažaldagat/mearkkašumit sámediggeáirasiin</p>
<p>1140 - 1150   Sámediggi direktevrra Rune Fjellheim bokte</p>
<list><p type="listitem">Ámmátolbmostivrra rolla – struktuvrralaš hástalusat unnit vuogádagas</p>
</list><p>1150 - 1200   Gažaldagat/mearkkašumit sámediggeáirasiin</p>
<p>1200 - 1330   Lunša (Scandic Karasjok Hotell)</p>
<p>1330 -1345   ALT advokatfirma AS Kristian Jåtog Trygstad bokte</p>
<list><p type="listitem">Bearráigeahččanlávdegotti rolla odne ja ihttin</p>
</list><p>1345 - 1355   Gažaldagat/mearkkašumit sámediggeáirasiin</p>
<p>1355 - 1415   Čoahkkáigeassu Martin Kolberg ja John Kappfjell bokte</p>
<p>Stuoradikki bearráigeahččan- ja vuođđudanlávdegotti oasseváldit ja Sámediggeáirasat dolle vel dasa lassin eahpeformálalaš čoahkkima </p>
<p>Hospiteren:</p>
<list><p type="listitem">John Kappfjell – hospiterii Stuoradikki bearráigeahččan- ja vuođđudanlávdegottis. Hospiteren bisttii vahku 2015 čavčča.</p>
</list><p>Áššemeannudanbálvalusaid rámmašiehtadus:</p>
<p>Sámedikki bearráigeahččanlávdegoddi lea ráhkadan áššemeannudanbálvalusaide rámmašiehtadusa fitnodagain ALT advokatfirma AS. ALT advokatfirma AS galgá addit bealátkeahtes áššemeannudanbálvalusaid Sámedikki bearráigeahččanlávdegoddái. Soahpamušáigodat gusto golmma jahkái (2012 -2015). Šiehtadus lea guhkiduvvon ovttain jagiin ja gusto 01.07.16 rádjai.</p>
<p>4. ÁŠŠIT MEANNUDEAPMÁI</p>
<p>Bearráigeahččanlávdegoddi lea meannudan 51 ášši 2015:s. Lávdegoddi vállje dáid áššiid čielggadit čuovvovaš áššemeannudeamis:</p>
<p>04/15 RAPORTA MAID ALT advokatfirma AS bijai ovdan – <span type="quote">“Bearráigeahččanlávdegotti organiseren”</span></p>
<p>Bearráigeahččanlávdegoddi attii bargodiŋgoma fitnodahkii ALT advokatfirma AS 2014:s. Diŋgoma mandáhtta lei árvvoštallat bearráigeahččanlávdegotti boahtteáiggi organiserema.</p>
<p>Raporta biddjui bearráigeahččanlávdegotti ovdan ja bearráigeahččanlávdegoddi válddii dan vuhtii.</p>
<p>10/15 2014 jahkedieđáhus – dohkkeheapmi</p>
<p>Bearráigeahččanlávdegotti 2014 barggu jahkedieđáhusevttohus lea ovddiduvvon.</p>
<p>Jahkedieđáhus dohkkehuvvui mottiin rievdadusaiguin.</p>
<p>16/15 Doarjjahálddašeapmi – áigegeavaheami ollislaš govva</p>
<p>Gaskamearalaš áššemeannudanáiggi (galle beaivvi) ollislaš govva lea ovddiduvvon. Ollislaš govva čájeha beivviid mat leat geavahuvvon áššemeannudeapmái 2013:s ja 2014:s.</p>
<p>Bearráigeahččanlávdegoddi sávvá guorahallojuvvot lea go áššemeannudanáigi oassi dan parlamentáralaš bearráigeahčus maid bearráigeahččanlávdegoddi galgá dahkat. Bearráigeahččanlávdegoddi sihtá ALT advokatfirma AS árvvoštallat dan.</p>
<p>17/15 Ođđa diŋgojumit – gč. sierra njuolggadusaid bearráigeahččanlávdegotti ovddasvástádus- ja bargosuorggis</p>
<p>Čuovvovaš diŋgondárbbut ovddiduvvojit bearráigeahččanlávdegoddái:</p>
<list><p type="listitem">02/15 – Váiddalávdegotti čoahkkingirjjit</p>
<p type="listitem">03/15 – Sámediggeráđi čoahkkingirjjit</p>
<p type="listitem">04/15 – Sámedikki jahkerehketdoallu</p>
<p type="listitem">05/15 – Riikkarevišuvnna raporta</p>
</list><p>Bearráigeahččanlávdegoddi vallji geahččat dárbbuid ja diŋgui bajábealde namuhuvvon bargguid ALT advokatfirma AS:s.</p>
<p>18/15 Deanu ja Várjjat museasiida – ALT advokatfirma AS – 03.06.15 beaiváduvvon notáhta.</p>
<p>Bargiidbellodaga sámediggejoavku váiddii ášši 08.12.14 beaiváduvvon reivvestis. Váidda lei danin go 15061 bušeahttapoasttas Deanu ja Várjjat museasiidii ii lean biddjon rievttes supmi gustovaš dievasčoahkkinmearrádusa ektui.</p>
<p>Bearráigeahččanlávdegoddi lea árvvoštallan ášši ja lea gávnnahan ahte ii sáhtte navdit ahte lea dahkkon eará boasttuvuođat earret go boastut posterejuvvon ruhta maid Sámedikki dievasčoahkkin lei mearridan.</p>
<p>Bearráigeahččanlávdegoddi válddii notáhta diehtun ja loahpahii ášši.</p>
<p>19/15 Sámedikki doaimmaid riskaárvvoštallan – vástádus hálddahusas</p>
<p>Bearráigeahččanlávdegoddi meannudii namahuvvon ášši áššis 37/14. Mearrádusastis bođii earet eará ovdan sávaldat ahte Sámediggeráđđi ja hálddahus buktiba čilgehusa movt lei čuovvolanjurdda raportta árvvoštallamiidda ja ávžžuhusaide.</p>
<p>Sámediggeráđđi ja hálddahus lea vástidan 03.06.15 beaiváduvvon notáhtas ja čuovvolan ávžžuhusaid mat bohte ovdan Sámedikki doaimmaid riskaárvvoštallama raporttas.</p>
<p>Bearráigeahččanlávdegoddi válddii notáhta diehtun ja ášši loahpahuvvui.</p>
<p>20/15 Eará áššit</p>
<p>Bargiidbellodaga sámediggejoavkku reive – beaiváduvvon 27.05.15 – areála ja birrasa váikkuhangaskaoamit.</p>
<p>Oažžut eahpečielggasvuođa čielggaduvvot mii boahtá ovdan namuhuvvon reivves, válljii Bearráigeahččanlávdegoddi addit diŋgojumi ALT advokatfirma AS:ii.</p>
<p>25/15 Váiddalávdegotti 2014 čoahkkingirjjit – ALT advokatfirma AS</p>
<p>Sámedikki váiddalávdegotti 2014 čoahkkingirjjiid notáhta lea ovddiduvvon bearráigeahččanlávdegoddái.</p>
<p>Bearráigeahččanlávdegoddi válljii čuovvolit ášši dainna ávžžuhusain  váiddalávdegoddái ahte čoahkkingirjjit galget biddjot nehttii nu ahte leat olámuttos min neahttasiidduin, ja dasto ahte mearrádusat ja bajilčállagat čoahkkinprotokollas leat sihke sámegillii ja dárogillii.</p>
<p>26/15 Riikkarevišuvnna 2014 revišuvdna – ALT advokatfirma AS</p>
<p>Riikkarevišuvnna notáhta Sámedikki 2014 rehketdoallu revišuvnna birra lea ovddiduvvon bearráigeahččanlávdegoddái.</p>
<p>Notáhta ja Riikkarevišuvnna konklušuvdna lea ahte jahkerehketdoallu addá buori gova doaimma ruđalaš dilis ja ahte dat loahpahuvvon rehketdoallojahki dávista stáhtalaš ekonomiijastivrren- ja rehketdoalloprinsihpaid njuolggadusaide Sámedikkis.</p>
<p>Sámedikki bearráigeahččanlávdegoddi válddii dán vuođul Riikarevišuvnna raportta diehtun.</p>
<p>27/15 Doarjjahálddahus ja diibmogeavaheapmi – ALT advokatfirma AS</p>
<p>Notáhta doarjjahálddašeami ja diibmogeavaheami birra ovddiduvvon bearráigeahččanlávdegoddái.</p>
<p>Bearráigeahččanlávdegoddi sávai árvvoštallojuvvot ahte leago okta oassi dan parlamentáralaš bearráigeahčus árvvoštallat doarjjahálddašan áššemeannudanáiggi mii boahtá ovdan bearráigeahččanlávdegotti njuolggadusain.</p>
<p>Doarjjahálddašan ja diibmogeavaheami notáhttas beaiváduvvon 03.08.15 lea konklušuvdna ahte bearráigeahččanlávdegottis lea vuoigatvuohta oažžut lobi geahččat doarjjahálddašeami diibmogeavaheami.</p>
<p>Bearráigeahččanlávdegoddi válddii ášši diehtun ja loahpahii ášši.</p>
<p>28/15 2016 Bušeahttadárbu – evttohus ovddiduvvui</p>
<p>Bušeahttaevttohus ovddiduvvui bearráigeahččanlávdegoddái. Evttohusas leat guokte molssaeavttu. Bearráigeahččanlávdegoddi oaivvilda ahte molssaeaktu 1 – oktiibuot 1 358 790 ru. lea dat molssaeaktu mii biddjošii ovdan bearráigeahččanlávdegotti dárbun 2016:s. Lassáneapmi 458 000 ruvdnosaš lassáneami sivva lea hálddašanrevišuvdnabarggu vejolaš álggaheapmi.</p>
<p>Bearráigeahččanlávdegotti 2016 bušeahtta evttohus gárttai 1 358 790 ru.</p>
<p>29/15 Riikarevišuvnna – Sámedikki 2013 rehketdoalu revišuvdna – čilgehus ášši birra</p>
<p>Ášši lei vuosttaš geardde meannudeapmái áššis 20/15 Eará áššit – Riikarevišuvdna  – Sámedikki 2013 revišuvdna, čuokkis 7 – debiterenfápmudus.</p>
<p>Bearráigeahččanlávdegoddi háliida oažžut eanet dieđuid raportta 7. čuoggás debiterenfápmudusa birra. Hálddahus bijai ovdan vel eanet duođaštusaid mat čilgejit ášši.</p>
<p>Bearráigeahččanlávdegoddi válddi ovddiduvvon dieđuid diehtun.</p>
<p>35/15 Sámedikki 2014 jahkerehketdoallu – ALT advokatfirma AS</p>
<p>Notáhtta Sámedikki 2014 rehketdoalu birra biddjui ovdan bearráigeahččanlávdegoddái.</p>
<p>Bearráigeahččanlávdegoddi galgá, nugo Riikarevišuvdna, revideret Sámedikki jahkerehketdoalu.</p>
<p>Bearráigeahččanlávdegotti guorahallama loahppacealkámuš lea ahte Riikarevišuvnna árvvoštallan lea deaivil ja ahte 2014 jahkerehketdoallu addá oppalaš gova doaimma ruđalaš dilis 31.12.14 rádjái.</p>
<p>Dán ovddiduvvon raportta vuođul, váldá lávdegoddi ovddiduvvon notáhta diehtun.</p>
<p>36/15 Sámediggeráđi 2014 čoahkkingirjjit – ALT advokáhttafirbmá AS</p>
<p>Notáhtta sámediggeráđi 2014 čoahkkingirjjiid birra biddjui ovdan bearráigeahččanlávdegoddái.</p>
<p>Bearráigeahččanlávdegoddi válljii sáddet notáhta sámediggeráđđái buktit mearkkašumiid áššái ja ođđasit meannudit go boahtá vástádus.</p>
<p>37/15 Areála ja birrasa váikkuhangaskaoamit - ALT advokatfirma AS</p>
<p>Notáhtta areála ja birrasa váikkuhangaskaomiid birra ovddiduvvon bearráigeahččanlávdegoddái.</p>
<p>Bearráigeahččanlávdegoddi háliidii diehtit lea go Sámediggeráđi areála ja birrasa váikkuhangaskaomiid almmuheapmi gáržžiduvvon dan ektui maid Sámedikki dievasčoahkkin mearridii.</p>
<p>Bearráigeahččanlávdegoddi mearkkaša ahte sámediggeráđđi livččii sáhttán cealkit eará ládje ja garvit dan eahpesihkarvuođa mii čuožžilii doaibmaguovllu bagadallanortnega hárrái. Nu go lávdegoddi lea ipmirdan, de ii leat sámediggeráđđi hilggodan sin ovddasvástádusa čuovvolit oskkáldasvuođain bušeahttamearrádusa mii dahkkui dievasčoahkkimis.</p>
<p>Ovddiduvvon notáhta vuođul váldá lávegoddi ášši diehtun.</p>
<p>40/15 2016 Hálddašanrevišuvdna</p>
<p>Bearráigeahččanlávdegoddi háliidii ahte ALT advokatfirma AS dieđiha movt hálddašanrevišuvdna sáhttá čađahuvvot.</p>
<p>Lávdegoddi oaččui njálmmálaš diehtojuohkima vejolaš hálddašanrevišuvnna vugiid ja vejolaš goluid birra mat leat dakkár čađaheamis. Diehtojuohkimis deattuhuvvui maid dat ahte ferte čielga čuolbmačilgehus ja movt dan háliidit čoavdit.</p>
<p>45/15 Ekonomalaš stáhtus 14.12.15 muttus</p>
<p>Bearráigeahččanlávdegoddi oaččui ekonomiija stáhtusa 14.12.15 muttus biddjot ovdan. Ruhta maid beassá hálddašit 14.12.15 muttus, lea 125 237 ru.</p>
<p>Bearráigeahččanlávdegoddi váldá diehtojuohkima diehtun.</p>
<p>46/15 Sámediggeráđi 2014 čoahkkingirjjit</p>
<p>Ášši 36/15 maŋiduvvui nu ahte sámediggeráđđi sáhttá buktit mearkkašumiid raportii.</p>
<p>Notáhtta Sámediggeráđi 2014 čoahkkingirjjiid geahčadeapmi ovddiduvvui lávdegoddái.</p>
<p>Bearráigeahččanlávdegoddi cuiggodii čuovvovaš mearrádusa; sámediggeráđđi ferte dahkat rutiinnaid nu ahte čoahkkingirjjit ja relevánta dieđut leat olámuttus neahtas. Sámediggeráđi čoahkkimat berrejit álggahuvvot sisagohččumiin ja áššelisttu mearridemiin ja ahte dát protokollerejuvvo. Čoahkkindáhtonat neahtas fertejit ođasmahttojuvvot ja ahte čoahkkindáhtonat ja čoahkkindáhton protokollas lea dat seamma. Dasa lassin ferte juohke áššis leat sierra áššenummar ja buot relevánta dokumeanttat ovdanbuktojuvvojit sihke sámegillii ja dárogillii.</p>
<p>47/15 Sámedikki váiddalávdegoddi – vástádus raportii <span type="quote">“ sámedikki váiddalávdegotti 2014 čoahkkingirjjiid geahčadeapmi”</span></p>
<p>Sámedikki váiddalávdegoddi lea notáhta hámis responderen mearrádussii mii lei 25/15 áššis bearráigeahččanlávdegottis. Bearráigeahččanlávdegoddi cuiggodii earet eará ahte váiddalávdegoddi berre dávjjibut ođasmahttit iežas neahttasiidduid ja sihkkarastit ahte čoahkkinprotokollaid mildosiid mearrádusat ja bajilčállagat leat sihke sámegillii ja dárogillii.</p>
<p>Namuhuvvon notáhtas mieđihuvvo dasa ahte váiddalávdegoddi diehtá váttisvuođaid birra ja ahte váttisvuođat neahttaalmmuheami oktavuođas galget divvojuvvot govttolaš áiggis.</p>
<p>48/15 Eaiggátvuođadieđáhus</p>
<p>Bearráigeahččanlávdegotti miellahttu sihtá Sámedikki ráhkadit eaiggátvuođadieđáhusa. Lávdegoddi lea ovttaoaivilis gáibádusain ja sihtá sámediggeráđi ráhkadit Sámedikki eaiggátvuhtii ollislaš gova nu ahte sáhttá biddjot lávdegotti ovdii.</p>
<p>49/15 Sámediggeráđi Silje K. Muotka ja ráđđeaddi Runar M. Balto oahppoháhkan</p>
<p>Bearráigeahččanlávdegoddi háliida geahččat Muotka ja Balto lohkamiid. Bearráigeahččanlávdegoddi háliida oažžut čielgasa das ahte gii dat máksá lohkamiid ovddas ja movt lohkanprográmma lea ruhtaduvvon. Sii maid háliidit árvvoštallat leat go lohkamat soahppevaš ollesáiggipolitihkkára bargguin.</p>
<p>Bearráigeahččanlávdegoddi válljii sihtat ALT advokatfirma AS geahččat ášši.</p>
<p>50/15 Áššemeannudanbálvalusa oastit</p>
<p>Bearráigeahččanlávdegoddi oastá odne áššemeannudanbálvalusa ALT advokatfirma ASas. Otnáš rámmašiehtadus loahpahuvvo 01.07.16. Ođđa rámmašiehta</p>
<p>Bearráigeahččanlávdegoddi vállje álggahit proseassain maŋidit namuhuvvon áššemeannudanbálvalusa gilvvu oastimis.</p>
<p>5. ISKKADEAMIT MAT GALGET ČAĐAHUVVOT BOAHTTE ÁIGGI</p>
<p>Bearráigeahččanlávdegotti bušeahttadilli lea sivvan go lávdegoddi ii pláne iskkademiid earret go daid iskkademiid mat bohtet ovdan bearráigeahččanlávdegotti njuolggadusain (gč. § 5)</p>
<p>6. HÁSTALUSAT</p>
<p>Bearráigeahččanlávdegoddi háliida buoridit dialoga Riikarevišuvnnain.</p>
<p>Bearráigeahččanlávdegoddi háliida lágidit seminára gosa Riikarevišuvdna bovdejuvvo oassálastit. Seminára intenšuvdna šaddá oažžut ovdan makkár rolla Riikarevišuvdna sáhttá addit ovddidan dihte bearráigeahččanlávdegotti organiserenproseassa.</p>
<p>Bearráigeahččanlávdegoddi áigu ain bargat nannet bearráigeahččanlávdegotti bušeahttarámma.</p>
<p>Bearráigeahččanlávdegoddi áigu ain bargat ovddidit bearráigeahččanlávdegotti  organiserema.</p>
<p>Sámedikki dievasčoahkkin  -  024/16</p>
<p>Ášši meannudeapmi álggahuvvui  0  9  .06.1  6 dii. 13.30.   Jienasteapmi   Dán áššis ii jienastuvvon   Beavdegirjelasáhusat  Dán áššis ii ovddiduvvon beavdegirjelasáhus.  Sáhkavuorrolistu ja replihkat</p>
<p>Sáhkavuorru</p>
<p>Replihkka</p>
<p>John Kappfjell, áššejođiheaddji</p>
<p>Tor Gunnar Nystad</p>
<p>Inger Elin Utsi</p>
<p>Mathis Nilsen Eira</p>
<p>Inger Elin Utsi</p>
<p>Arthur Johan Tørfoss</p>
<p>Piera Heaika Muotka</p>
<p>Inger Elin Utsi</p>
<p>Mariann Wollmann Magga</p>
<p>Arthur Johan Tørfoss</p>
<p>Kirsti Guvsám</p>
<p>John Kappfjell</p>
<p>Vibeke Larsen</p>
<p>Piera Heaika Muotka</p>
<p>Johan Vasara</p>
<p>Piera Heaika Muotka</p>
<p>Marie Therese Nordsletta Aslaksen</p>
<p>Inger Elin Utsi</p>
<p>Ann-Mari Thomassen</p>
<p>Marie Therese Nordsletta Aslaksen</p>
<p>Ann-Mari Thomassen</p>
<p>10</p>
<p>John Kappfjell, áššejođiheaddji</p>
<p>DC  - Mearr  ádus  :</p>
<p>Sámediggi lea guorahallan bearráigeahččanlávdegotti 2015 jahkedieđáhusa. Dieđáhus čuovvu čoahkkingirjji.</p>
<p>Bearráigeahččanlávdegotti   2015   jahkedieđáhus</p>
<p>1. Álgu</p>
<p>Sámedikki bearráigeahččanlávdegoddi (Sametingets kontrollkomité) oaččui dievasčoahkkinášši 09/10 meannudeames ođđa nama. Ođđa namma šattái Sámedikki bearráigeahččanlávdegoddi (Sametingets kontrollutvalg).</p>
<p>Sierra njuolggadusaid Bearráigeahččanlávdegotti ovddasvástádus- ja bargosuorggi § 2 olis galgá bearráigeahččanlávdegoddi</p>
<p>«..fágalaš vuođuin doaimmahit parlamentáralaš bearráigeahču ja stivrenbearráigeahču iskamiin ja  čielggademiin áššebeliid, árvvoštallat daid ásahuvvon eavttuid ja ortnegiid ektui, ja čujuhit vejolaš boasttuvuođaid ja váilevašvuođaid.</p>
<p>Bearráigeahččanlávdegottis dahje sis geasa Bearráigeahččanlávdegoddi lea fápmudan válddi, lea dievaslaš vuoigatvuohta beassat oaidnit Sámedikki dokumeanttaid, raporttaid ja sullasaččaid.»</p>
<p>Bearráigeahččanlávdegotti bargamušat bohtet ovdan Sámedikki bargoortnega paragráfas 15. Lávdegotti bargamušat leat:</p>
<list><p type="listitem">doaimmahit parlamentáralaš bearráigeahču doaimmas mii ruhtaduvvo Sámedikki bušeahtas,   ja</p>
<p type="listitem">bearráigeahččat Sámedikki jahkerehketdoalu, ja vejolaš mearkkašumiid maid Riikkarevišuvdna lea buktán dáidda.</p>
</list><p>Lávdegoddi oažžu iskkadit Sámedikki hálddahusa go atná dan dárbbašlažžan Sámedikki bearráigeahču dihte. Ovdal go lávdegoddi ieš dahká dákkár iskkademiid, de galgá dieđihit sámediggeráđđái, dahje dievasčoahkkinjođihangoddái, mii lea geatnegas buktit dieđuid mat jerrojuvvojit.</p>
<p>Lávdegoddi sáhttá ovddidit árvalusa Sámedikki dievasčoahkkimii áššiin maid meannuda.</p>
<p>Dievasčoahkkin sáhttá mearridit sierra njuolggadusaid bearráigeahččanlávdegotti ovddasvástádus- ja bargosuorgái.</p>
<p>Sámedikki bearráigeahččanlávdegoddi galgá sierra njuolggadusaid vuođul addit jahkedieđáhusa Bearráigeahččanlávdegotti ovddasv�</p>
<p>2. BEARRÁIGEAHČČANLÁVDEGOTTI LAHTUT</p>
<p>Sámediggi válljii 15.10.2013 bearráigeahččanlávdegoddái áššis 037/13 čuovvovaš lahtuid 2013 – 2017 áigodahkii:</p>
<list><p type="listitem">John Kappfjell, jođiheaddji</p>
<p type="listitem">Marie Therese N. Aslaksen, nubbinjođiheaddji</p>
<p type="listitem">Tor Gunnar Nystad, lahttu</p>
<p type="listitem">Inger Elin Utsi, lahttu</p>
<p type="listitem">Arthur Tørfoss, lahttu</p>
</list><p>3. BEARRÁIGEAHČČANLÁVDEGOTTI DOAIBMA</p>
<p>Bearráigeahččanlávdegoddi lea čađahan čuovvovaččat;</p>
<p>Čoahkkimat:</p>
<list><p type="listitem">Oslo   25.03.15   (seminára bearráigeahččanlávdegotti boahtteáiggi   organiserema birra)</p>
<p type="listitem">Oslo   26.03.15</p>
<p type="listitem">Romsa 27.04.15</p>
<p type="listitem">Oslo   18.06.15</p>
<p type="listitem">Oslo   24.08.15</p>
<p type="listitem">Oslo   04.11.15</p>
<p type="listitem">Kárášjohka   30.11.15   (siskkáldas plánenčoahkkin)</p>
<p type="listitem">Oslo   16.12.15</p>
</list><p>Kursa:</p>
<list><p type="listitem">Romsa 19.02.15 (fáddá: dárkkisteapmi ja geahčču, manne ja movt)</p>
</list><p>Seminára:</p>
<list><p type="listitem">Seminára dárkkisteami ja geahču birra 18.11.15</p>
</list><p>Seminára intenšuvdna lei čalmmustahttit Sámedikki áirasiidda bearráigeahču dehálašvuođa.</p>
<p>Čuovvovaš prográmma čađahuvvui:</p>
<p>0900 - 0910   Buresboahtin jođiheaddji John Kappfjell bokte</p>
<p>0910 - 1000   Bearráigeahččan- ja vuođđudanlávdegotti jođiheaddji Martin Kolberg bokte  -  Movt váldit bearráigeahču duođalaččat</p>
<p>1000 - 1030   Gáfestallan</p>
<p>1030 - 1100   Bearráigeahččan- ja vuođđudanlávdegotti jođiheaddji Martin Kolberg bokte  -  Movt váldit dárkkistanbarggu duođalaččat</p>
<p>1100 - 1115   Gažaldagat/mearkkašumit sámediggeáirasiin</p>
<p>1115 - 1130   Sámediggeráđđi Ann-Mari Thomassena bokte</p>
<p>1130 - 1140   Gažaldagat/mearkkašumit sámediggeáirasiin</p>
<p>1140 - 1150 Sámediggi direktevrra Rune Fjellheim bokte  -  Ámmátolbmostivrra rolla – struktuvrralaš hástalusat unnit vuogádagas</p>
<p>1150 - 1200 Gažaldagat/mearkkašumit sámediggeáirasiin</p>
<p>1200 - 1330 Lunša (Scandic Karasjok Hotell)</p>
<p>1330 -1345 ALT advokatfirma AS Kristian Jåtog Trygstad bokte  -  Bearráigeahččanlávdegotti rolla odne ja ihttin</p>
<p>1345 - 1355 Gažaldagat/mearkkašumit sámediggeáirasiin</p>
<p>1355 - 1415 Čoahkkáigeassu Martin Kolberg ja John Kappfjell bokte</p>
<p>Stuoradikki bearráigeahččan- ja vuođđudanlávdegotti oasseváldit ja Sámediggeáirasat dolle vel dasa lassin eahpeformálalaš čoahkkima maŋŋelgaskabeaivvi/eahkes.</p>
<p>Hospiteren:</p>
<p>John Kappfjell – hospiterii Stuoradikki bearráigeahččan- ja vuođđudanlávdegottis. Hospiteren bisttii vahku 2015 čavčča.</p>
<p>Áššemeannudanbálvalusaid rámmašiehtadus:</p>
<p>Sámedikki bearráigeahččanlávdegoddi lea ráhkadan áššemeannudanbálvalusaide rámmašiehtadusa fitnodagain ALT advokatfirma AS. ALT advokatfirma AS galgá addit bealátkeahtes áššemeannudanbálvalusaid Sámedikki bearráigeahččanlávdegoddái. Soahpamušáigodat gusto golmma jahkái (2012 -2015). Šiehtadus lea guhkiduvvon ovttain jagiin ja gusto 01.07.16 rádjai.</p>
<p>4. ÁŠŠIT MEANNUDEAPMÁI</p>
<p>Bearráigeahččanlávdegoddi lea meannudan 51 ášši 2015:s. Lávdegoddi vállje dáid áššiid čielggadit čuovvovaš áššemeannudeamis:</p>
<p>04/15   RAPORTA MAID ALT advokatfirma AS bijai ovdan –    <span type="quote">“Bearráigeahččanlávdegotti   organiseren”</span></p>
<p>Bearráigeahččanlávdegoddi attii bargodiŋgoma fitnodahkii ALT advokatfirma AS 2014:s. Diŋgoma mandáhtta lei árvvoštallat bearráigeahččanlávdegotti boahtteáiggi organiserema.</p>
<p>Raporta biddjui bearráigeahččanlávdegotti ovdan ja bearráigeahččanlávdegoddi válddii dan vuhtii.</p>
<p>10/15   2014 jahkedieđáhus – dohkkeheapmi</p>
<p>Bearráigeahččanlávdegotti 2014 barggu jahkedieđáhusevttohus lea ovddiduvvon.</p>
<p>Jahkedieđáhus dohkkehuvvui mottiin rievdadusaiguin.</p>
<p>16/15   Doarjjahálddašeapmi – áigegeavaheami ollislaš govva</p>
<p>Gaskamearalaš áššemeannudanáiggi (galle beaivvi) ollislaš govva lea ovddiduvvon. Ollislaš govva čájeha beivviid mat leat geavahuvvon áššemeannudeapmái 2013:s ja 2014:s.</p>
<p>Bearráigeahččanlávdegoddi sávvá guorahallojuvvot lea go áššemeannudanáigi oassi dan parlamentáralaš bearráigeahčus maid bearráigeahččanlávdegoddi galgá dahkat. Bearráigeahččanlávdegoddi sihtá ALT advokatfirma AS árvvoštallat dan.</p>
<p>17/15   Ođđa diŋgojumit – gč. sierra njuolggadusaid bearráigeahččanlávdegotti   ovddasvástádus- ja bargosuorggis</p>
<p>Čuovvovaš diŋgondárbbut ovddiduvvojit bearráigeahččanlávdegoddái:</p>
<list><p type="listitem">02/15 – Váiddalávdegotti čoahkkingirjjit</p>
<p type="listitem">03/15 – Sámediggeráđi čoahkkingirjjit</p>
<p type="listitem">04/15 – Sámedikki jahkerehketdoallu</p>
<p type="listitem">05/15 – Riikkarevišuvnna raporta</p>
</list><p>Bearráigeahččanlávdegoddi vallji geahččat dárbbuid ja diŋgui bajábealde namuhuvvon bargguid ALT  advokatfirma AS:s.</p>
<p>18/15   Deanu ja Várjjat museasiida – ALT advokatfirma AS – 03.06.15 beaiváduvvon   notáhta.</p>
<p>Bargiidbellodaga sámediggejoavku váiddii ášši 08.12.14 beaiváduvvon reivvestis. Váidda lei danin go 15061 bušeahttapoasttas Deanu ja Várjjat museasiidii ii lean biddjon rievttes supmi gustovaš dievasčoahkkinmearrádusa ektui.</p>
<p>Bearráigeahččanlávdegoddi lea árvvoštallan ášši ja lea gávnnahan ahte ii sáhtte navdit ahte lea dahkkon eará boasttuvuođat earret go boastut posterejuvvon ruhta maid Sámedikki dievasčoahkkin lei mearridan.</p>
<p>Bearráigeahččanlávdegoddi válddii notáhta diehtun ja loahpahii ášši.</p>
<p>19/15   Sámedikki doaimmaid riskaárvvoštallan – vástádus hálddahusas</p>
<p>Bearráigeahččanlávdegoddi meannudii namahuvvon ášši áššis 37/14. Mearrádusastis bođii earet eará ovdan sávaldat ahte Sámediggeráđđi ja hálddahus buktiba čilgehusa movt lei čuovvolanjurdda raportta árvvoštallamiidda ja ávžžuhusaide.</p>
<p>Sámediggeráđđi ja hálddahus lea vástidan 03.06.15 beaiváduvvon notáhtas ja čuovvolan ávžžuhusaid mat bohte ovdan Sámedikki doaimmaid riskaárvvoštallama raporttas.</p>
<p>Bearráigeahččanlávdegoddi válddii notáhta diehtun ja ášši loahpahuvvui.</p>
<p>20/15   Eará áššit</p>
<p>Bargiidbellodaga sámediggejoavkku reive – beaiváduvvon 27.05.15 – areála ja birrasa váikkuhangaskaoamit.</p>
<p>Oažžut eahpečielggasvuođa čielggaduvvot mii boahtá ovdan namuhuvvon reivves, válljii Bearráigeahččanlávdegoddi addit diŋgojumi ALT advokatfirma AS:ii.</p>
<p>25/15   Váiddalávdegotti 2014 čoahkkingirjjit – ALT advokatfirma AS</p>
<p>Sámedikki váiddalávdegotti 2014 čoahkkingirjjiid notáhta lea ovddiduvvon bearráigeahččanlávdegoddái.</p>
<p>Bearráigeahččanlávdegoddi válljii čuovvolit ášši dainna ávžžuhusain váiddalávdegoddái ahte čoahkkingirjjit galget biddjot nehttii nu ahte leat olámuttos min neahttasiidduin, ja dasto ahte mearrádusat ja bajilčállagat čoahkkinprotokollas leat sihke sámegillii ja dárogillii.</p>
<p>26/15   Riikkarevišuvnna 2014 revišuvdna – ALT advokatfirma AS</p>
<p>Riikkarevišuvnna notáhta Sámedikki 2014 rehketdoallu revišuvnna birra lea ovddiduvvon bearráigeahččanlávdegoddái.</p>
<p>Notáhta ja Riikkarevišuvnna konklušuvdna lea ahte jahkerehketdoallu addá buori gova doaimma ruđalaš dilis ja ahte dat loahpahuvvon rehketdoallojahki dávista stáhtalaš ekonomiijastivrren- ja  rehketdoalloprinsihpaid njuolggadusaide Sámedikkis.</p>
<p>Sámedikki bearráigeahččanlávdegoddi válddii dán vuođul Riikarevišuvnna raportta diehtun.</p>
<p>27/15   Doarjjahálddahus ja diibmogeavaheapmi – ALT advokatfirma AS</p>
<p>Notáhta doarjjahálddašeami ja diibmogeavaheami birra ovddiduvvon bearráigeahččanlávdegoddái.</p>
<p>Bearráigeahččanlávdegoddi sávai árvvoštallojuvvot ahte leago okta oassi dan parlamentáralaš bearráigeahčus árvvoštallat doarjjahálddašan áššemeannudanáiggi mii boahtá ovdan bearráigeahččanlávdegotti njuolggadusain.</p>
<p>Doarjjahálddašan ja diibmogeavaheami notáhttas beaiváduvvon 03.08.15 lea konklušuvdna ahte bearráigeahččanlávdegottis lea vuoigatvuohta oažžut lobi geahččat doarjjahálddašeami diibmogeavaheami.</p>
<p>Bearráigeahččanlávdegoddi válddii ášši diehtun ja loahpahii ášši.</p>
<p>28/15   2016 Bušeahttadárbu – evttohus ovddiduvvui</p>
<p>Bušeahttaevttohus ovddiduvvui bearráigeahččanlávdegoddái. Evttohusas leat guokte molssaeavttu. Bearráigeahččanlávdegoddi oaivvilda ahte molssaeaktu 1 – oktiibuot 1 358 790 ru. lea dat molssaeaktu mii biddjošii ovdan bearráigeahččanlávdegotti dárbun 2016:s. Lassáneapmi 458 000 ruvdnosaš lassáneami sivva lea hálddašanrevišuvdnabarggu vejolaš álggaheapmi.</p>
<p>Bearráigeahččanlávdegotti 2016 bušeahtta evttohus gárttai 1 358 790 ru.</p>
<p>29/15   Riikarevišuvnna – Sámedikki 2013 rehketdoalu revišuvdna – čilgehus ášši birra</p>
<p>Ášši lei vuosttaš geardde meannudeapmái áššis 20/15 Eará áššit – Riikarevišuvdna – Sámedikki 2013 revišuvdna, čuokkis 7 – debiterenfápmudus.</p>
<p>Bearráigeahččanlávdegoddi háliida oažžut eanet dieđuid raportta 7. čuoggás debiterenfápmudusa birra. Hálddahus bijai ovdan vel eanet duođaštusaid mat čilgejit ášši.</p>
<p>Bearráigeahččanlávdegoddi válddi ovddiduvvon dieđuid diehtun.</p>
<p>35/15   Sámedikki 2014 jahkerehketdoallu – ALT advokatfirma AS</p>
<p>Notáhtta Sámedikki 2014 rehketdoalu birra biddjui ovdan bearráigeahččanlávdegoddái.</p>
<p>Bearráigeahččanlávdegoddi galgá, nugo Riikarevišuvdna, revideret Sámedikki jahkerehketdoalu.</p>
<p>Bearráigeahččanlávdegotti guorahallama loahppacealkámuš lea ahte Riikarevišuvnna árvvoštallan lea deaivil ja ahte 2014 jahkerehketdoallu addá oppalaš gova doaimma ruđalaš dilis 31.12.14 rádjái.</p>
<p>Dán ovddiduvvon raportta vuođul, váldá lávdegoddi ovddiduvvon notáhta diehtun.</p>
<p>36/15   Sámediggeráđi 2014 čoahkkingirjjit – ALT advokáhttafirbmá AS</p>
<p>Notáhtta sámediggeráđi 2014 čoahkkingirjjiid birra biddjui ovdan bearráigeahččanlávdegoddái.</p>
<p>Bearráigeahččanlávdegoddi válljii sáddet notáhta sámediggeráđđái buktit mearkkašumiid áššái ja ođđasit meannudit go boahtá vástádus.</p>
<p>37/15   Areála ja birrasa váikkuhangaskaoamit - ALT advokatfirma AS</p>
<p>Notáhtta areála ja birrasa váikkuhangaskaomiid birra ovddiduvvon bearráigeahččanlávdegoddái.</p>
<p>Bearráigeahččanlávdegoddi háliidii diehtit lea go Sámediggeráđi areála ja birrasa váikkuhangaskaomiid almmuheapmi gáržžiduvvon dan ektui maid Sámedikki dievasčoahkkin mearridii.</p>
<p>Bearráigeahččanlávdegoddi mearkkaša ahte sámediggeráđđi livččii sáhttán cealkit eará ládje ja garvit dan eahpesihkarvuođa mii čuožžilii doaibmaguovllu bagadallanortnega hárrái. Nu go lávdegoddi lea ipmirdan, de ii leat sámediggeráđđi hilggodan sin ovddasvástádusa čuovvolit oskkáldasvuođain bušeahttamearrádusa mii dahkkui dievasčoahkkimis.</p>
<p>Ovddiduvvon notáhta vuođul váldá lávegoddi ášši diehtun.</p>
<p>40/15   2016 Hálddašanrevišuvdna</p>
<p>Bearráigeahččanlávdegoddi háliidii ahte ALT advokatfirma AS dieđiha movt hálddašanrevišuvdna sáhttá čađahuvvot.</p>
<p>Lávdegoddi oaččui njálmmálaš diehtojuohkima vejolaš hálddašanrevišuvnna vugiid ja vejolaš goluid birra mat leat dakkár čađaheamis. Diehtojuohkimis deattuhuvvui maid dat ahte ferte čielga čuolbmačilgehus ja movt dan háliidit čoavdit.</p>
<p>45/15   Ekonomalaš stáhtus 14.12.15 muttus</p>
<p>Bearráigeahččanlávdegoddi oaččui ekonomiija stáhtusa 14.12.15 muttus biddjot ovdan. Ruhta maid beassá hálddašit 14.12.15 muttus, lea 125 237 ru.</p>
<p>Bearráigeahččanlávdegoddi váldá diehtojuohkima diehtun.</p>
<p>46/15   Sámediggeráđi 2014 čoahkkingirjjit</p>
<p>Ášši 36/15 maŋiduvvui nu ahte sámediggeráđđi sáhttá buktit mearkkašumiid raportii.</p>
<p>Notáhtta Sámediggeráđi 2014 čoahkkingirjjiid geahčadeapmi ovddiduvvui lávdegoddái.</p>
<p>Bearráigeahččanlávdegoddi cuiggodii čuovvovaš mearrádusa; sámediggeráđđi ferte dahkat rutiinnaid nu ahte čoahkkingirjjit ja relevánta dieđut leat olámuttus neahtas. Sámediggeráđi čoahkkimat berrejit álggahuvvot sisagohččumiin ja áššelisttu mearridemiin ja ahte dát protokollerejuvvo. Čoahkkindáhtonat neahtas fertejit ođasmahttojuvvot ja ahte čoahkkindáhtonat ja čoahkkindáhton protokollas lea dat seamma. Dasa lassin ferte juohke áššis leat sierra áššenummar ja buot relevánta  dokumeanttat ovdanbuktojuvvojit sihke sámegillii ja dárogillii.</p>
<p>47/15   Sámedikki váiddalávdegoddi – vástádus raportii <span type="quote">“ sámedikki váiddalávdegotti 2014 čoahkkingirjjiid geahčadeapmi”</span></p>
<p>Sámedikki váiddalávdegoddi lea notáhta hámis responderen mearrádussii mii lei 25/15 áššis bearráigeahččanlávdegottis. Bearráigeahččanlávdegoddi cuiggodii earet eará ahte váiddalávdegoddi berre dávjjibut ođasmahttit iežas neahttasiidduid ja sihkkarastit ahte čoahkkinprotokollaid mildosiid mearrádusat ja bajilčállagat leat sihke sámegillii ja dárogillii.</p>
<p>Namuhuvvon notáhtas mieđihuvvo dasa ahte váiddalávdegoddi diehtá váttisvuođaid birra ja ahte váttisvuođat neahttaalmmuheami oktavuođas galget divvojuvvot govttolaš áiggis.</p>
<p>48/15   Eaiggátvuođadieđáhus</p>
<p>Bearráigeahččanlávdegotti miellahttu sihtá Sámedikki ráhkadit eaiggátvuođadieđáhusa. Lávdegoddi lea ovttaoaivilis gáibádusain ja sihtá sámediggeráđi ráhkadit Sámedikki eaiggátvuhtii ollislaš gova nu ahte sáhttá biddjot lávdegotti ovdii.</p>
<p>49/15   Sámediggeráđi Silje K. Muotka ja ráđđeaddi Runar M. Balto oahppoháhkan</p>
<p>Bearráigeahččanlávdegoddi háliida geahččat Muotka ja Balto lohkamiid. Bearráigeahččanlávdegoddi háliida oažžut čielgasa das ahte gii dat máksá lohkamiid ovddas ja movt lohkanprográmma lea ruhtaduvvon. Sii maid háliidit árvvoštallat leat go lohkamat soahppevaš ollesáiggipolitihkkára bargguin.</p>
<p>Bearráigeahččanlávdegoddi válljii sihtat ALT advokatfirma AS geahččat ášši.</p>
<p>50/15   Áššemeannudanbálvalusa oastit</p>
<p>Bearráigeahččanlávdegoddi oastá odne áššemeannudanbálvalusa ALT advokatfirma ASas. Otnáš rámmašiehtadus loahpahuvvo 01.07.16. Ođđa rámmašiehtadus ferte álmmuhuvvot 2016 – 2019 áigodahkii.</p>
<p>Bearráigeahččanlávdegoddi vállje álggahit proseassain maŋidit namuhuvvon áššemeannudanbálvalusa gilvvu oastimis.</p>
<p>5. ISKKADEAMIT MAT GALGET ČAĐAHUVVOT BOAHTTE ÁIGGI</p>
<p>Bearráigeahččanlávdegotti bušeahttadilli lea sivvan go lávdegoddi ii pláne iskkademiid earret go daid iskkademiid mat bohtet ovdan bearráigeahččanlávdegotti njuolggadusain (gč. § 5)</p>
<p>6. HÁSTALUSAT</p>
<p>Bearráigeahččanlávdegoddi háliida buoridit dialoga Riikarevišuvnnain.</p>
<p>Bearráigeahččanlávdegoddi háliida lágidit seminára gosa Riikarevišuvdna bovdejuvvo oassálastit. Seminára intenšuvdna šaddá oažžut ovdan makkár rolla Riikarevišuvdna sáhttá addit ovddidan dihte bearráigeahččanlávdegotti organiserenproseassa.</p>
<p>Bearráigeahččanlávdegoddi áigu ain bargat nannet bearráigeahččanlávdegotti bušeahttarámma.</p>
<p>Bearráigeahččanlávdegoddi áigu ain bargat ovddidit bearráigeahččanlávdegotti organiserema.</p>
<p>Ášši meannudeapmi loahpahuvvui 09.06.16 dii. 14.15</p>
<p>Vuollaičállit lea lohkan čoahkkingirjji, ja gávnnahan ahte čoahkkingirjái fievrriduvvon mearrádusat leat nu movt Sámediggi me</p>
<p>Kárášjogas  ,  07.06.2016   -  09.06.2016</p>
<p>Dievasčoahkkinjođihangoddi</p>
<p>Jørn Are Gaski</p>
<p>Anita Persdatter Ravna</p>
<p>jođiheaddji</p>
<p>nubbinjođiheaddji</p>
<p>Mathis Nilsen Eira</p>
<p>Aud Marthinsen</p>
<p>Marie Therese Nordsletta Aslaksen</p>
</body></document>