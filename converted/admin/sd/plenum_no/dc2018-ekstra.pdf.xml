<document xml:lang="sme" id="no_id">
  <header>
    <title>Sámedikki dievasčoahkkin Čoahkkingirji 02/18</title>
    <genre code="admin"/>
    <author>
      <unknown/>
    </author>
    <year>2018</year>
    <wordcount>3332</wordcount>
    <conversion_status type="standard"/>
    <availability>
      <license type="standard"/>
    </availability>
    <parallel_text xml:lang="nob" location="sp2018-ekstra.pdf"/>
    <metadata>
      <uncomplete/>
    </metadata>
    <version>XSLtemplate $Revision: 180635 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ášši 040/18</p>
    <p>Sámedikki dievasčoahkkin</p>
    <p>01.06.2018-01.06.2018</p>
    <p>Vuođđudeapmi</p>
    <p>Áššenr. 18/2714</p>
    <p>Dievasčoahkkinjođihangotti árvalus</p>
    <p>16.05.2018 beaiváduvvon gohččun árvaluvvon áššelistu, prográmma ja sárdnunáigi dohkkehuvvo</p>
    <p>Sámedikki dievasčoahkkin - 040/18 Ášši meannudeapmi álggahuvvui 01.06.2018 dii. 09.00.</p>
    <p><em type="bold">Jienasteapmi</em> 39 áirasis ledje 37 čoahkis. Jienasteapmi čađahuvvui čuovvovaš vuogi mielde: </p>
    <p>· Dievasčoahkkinjođihangotti árvalus mearriduvvui ovttajienalaččat.</p>
    <p><em type="bold">Beavdegirjelasáhusat</em> Dán áššis ii ovddiduvvon beavdegirjelasáhus. </p>
    <p><em type="bold">Sáhkavuorrolistu ja replihkat</em> </p>
    <p>Sáhkavuorru Replihkka 1  Elisabeth Erke</p>
    <p>DC - Mearrádus: 16.15.2018 beaiváduvvon gohččun árvaluvvon áššelistu, prográmma ja sárdnunáigi dohkkehuvvo.</p>
    <p>Ášši meannudeapmi loahpahuvvui 01.06.2018 dii. 09.10</p>
    <p>Ášši 041/18</p>
    <p>Sámedikki dievasčoahkkin</p>
    <p>01.06.2018-01.06.2018</p>
    <p>Ášši 004/18</p>
    <p>Bajásšaddan- fuolahus- ja oahppolávdegoddi 29.05.2018-01.06.2018</p>
    <p>Sámedikki árvalus/cealkámuš duohtavuođa- ja seanadankommišuvdnii</p>
    <p>Áššenr. 17/2805</p>
    <p>Evttohusat ja mearkkašumit</p>
    <p>
      <em type="bold">Sámediggeráđi mearrádusárvalus: </em>
    </p>
    <p>Sámediggi  doarju  Stuorradikki  mandáhtaevttohusa  Duohtavuođa-  ja  seanadankommišuvdnii, Sámedikki mearkkašumiiguin ja lasáhusaiguin.</p>
    <p>Bajásšaddan- fuolahus- ja oahppolávdegoddi - 004/18 <em type="bold">Evttohus</em> </p>
    <p><em type="italic">Evttohus ovddiduvvon Norgga Sámiid Riikkasearvvi / Sámeálbmot bellodaga (NSR/SáB) Beaska Niillasa bokte. Lávdegotti miellahtut Norgga Sámiid Riikkasearvvi (NSR) Ann Karin Kvernmo, Piera Heaika Muotka, Johan Arne Hansen, Niko Valkeapää, Nils Mikkelsen Utsi ja Gunn Anita Jacobsen, Åarjel-Saemiej Gielh Jovna Zakarias Dunfjell, Bargiidbellodaga (BB) Jørn Are Gaski ja Kåre Ivar Olli, soarjjasmeahttun áirras Elisabeth Erke, Sámeálbmotbellodaga Ann-Elise Finbog ja Nordkalottfolket Kjellrun Wilhelmsen dorjot:</em> </p>
    <p>Evttohus 1</p>
    <p>Lassiin Sámedikkeráđi mearrádusárvalussii:</p>
    <p>
      <em type="bold">Sámediggi doarju dakkár kommišuvnna ásaheami mii galgá guorahallat assimilerema ja dan vearrivuođa mii lea čađahuvvon sámi ja kvena/norgga-suoma álbmoga vuostá Norggas. </em>
    </p>
    <p>
      <em type="bold">Sámedikkis lea čuovvovaš árvalus kommišuvnna mandáhtan: </em>
    </p>
    <p><em type="bold">Áigerámma</em> Sámediggi oaivvilda ahte ferte addojuvvot doarvái áigi ja resurssat dán prosessii sihkkarastin dihtii kvalitehta ja ahte doarvái vuđolaččat guorahallojuvvo assimileren ja dat vearrivuohta mii lea čađahuvvon sámi ja kvena/norgga-suoma álbmoga vuostá Norggas. Áššesuorggi mohkkáivuohta ja viidodat gáibida ahte kommišuvnnas ferte leat guhkit áigerámma, ja kárten ja gieđahallan váldá áiggi. Deaŧalaš lea atnit muittus ahte assimilerenpolitihkas leat leamaš iešguđet váikkuhusat sámi álbmogii, sihke ovttaskasdásis ja joavkodásis máŋggaid buolvvaid. Danne lea deaŧalaš ahte plánejuvvo buorre ja gelbbolaš proseassa.  Danne ii leat doarvái dat 2 jagi áigerámma maid Stuorradikki presideantagoddi evttoha. Sámediggi čujuha dasa ahte <span type="quote">“Truth and Reconciliation Commission of Canada”</span> geavahii guhtta jagi iežas bargui, ja sin bargu lei ráddjejuvvon riikka assimilerenhistorjjá dihto áššesuorgái. </p>
    <p>Danne evttoha Sámediggi 5 jagi áigerámma. Kommišuvdna berre oažžut vejolašvuođa árvvoštallat áigerámma viiddideami dárbbu mielde.</p>
    <p><em type="bold">Metoda</em> Sámediggi oaivvilda ahte lea dárbu duddjot luohttámuša ja oadjebas rámmaid kommišuvnna deaivvadeapmái ovttaskasaiguin, servodagaiguin ja sin historjjáid ektui. Danne gáibiduvvo kommišuvnnas dakkár apparáhta mas lea gelbbolašvuohta ja mii lea ráhkkanan, vai buot oassálastit fuolahuvvojit nu bures go vejolaš. Ollugiidda lea assimileren traumatiserejeaddji ja dát proseassa sáhttá boktit garra dovdduid. Rávvejuvvo ahte kommišuvnnas lea lagas ovttasbargu Sámi Našuvnnalaš gealbobálvalusain (SÁNAG) barggustis. Sámi giella- ja kulturgelbbolašvuohta dárbbašuvvo deaivvadeamis sámi álbmogiin ja informánttaiguin. Kommišuvdna ferte maid atnit muittus ahte sámiin leat iešguđet vásáhusat assimilerenpolitihkain (geográfalaččat), ja vejolaš seanadanproseassat leat danne iešguđetlágánat. Kommišuvdna ferte vuhtiiváldit ahte ollu sámit iešguđet sivaid geažil eai háliit searvat dán bargui. </p>
    <p><em type="bold">Mihttomearri</em> Sámediggi deattuha ahte Sámi servodagas leat stuorra vuordámušat dasa ahte kommišuvnna barggu vuođul galget čađahuvvot doaibmabijut viidásat seanadeami várás, ja ahte dat čuovvuluvvo stáhta eiseválddiid bealis. Sámediggi vuordá viidáseappot ahte Stuorradiggi bidjá dan vuođđun go ásaha kommišuvnna. Kommišuvdna sáhttá maiddái evttohit doaibmabijuid gaskan proseassa, go dan oaidná vejolažžan ja dárbbašlažžan. </p>
    <p><em type="bold">Kommišuvnna namma</em> Sámediggi evttoha ahte kommišuvnna namma berre leat <span type="quote">”Duohtavuođa- ja seanadankommišuvdna”</span>. Sámediggi atná evttohuvvon nama <em type="italic">Kommišuvdna guorahallat dáruiduhttinpolitihka ja vearrivuođa sámiid ja kvenaid/norggasuopmelaččaid vuostá (dáruiduhttinkommišuvdna) </em>hui unohassan. Sámediggi huigaša garrasit geavaheames dakkár nama mii lea vuođđuduvvon sátnái <span type="quote">”dáruiduhttin”</span> dahje sisttisdoallá dan sáni, go dakkár nama sáhttá assosieret dainna ahte kommišuvdna galgá dáruiduhttit. Ii ge Sámediggi oainne makkárge siva dasa ahte dát proseassa galgá namuhuvvot earláganin go proseassat mat leat juo čađahuvvon eará osiin máilmmis. </p>
    <p><em type="bold">Kommišuvnna fáttát</em> Sámediggi atná dan mearrádusa ahte ásahit dán kommišuvnna, almmolaš dovddasteapmin dasa ahte ain dárbbašuvvojit doaibmabijut váidudan dihtii stáhta assimilerenpolitihka váikkuhusaid. Sámedikki mielas lea buorre go Stuorradikki presideantagoddi mandáhtaevttohusastis dovddasta ahte vearrivuohta sámiid vuostá lea dagahan háviid sámi álbmogii mat eai leat vel savvon. Sámediggái lea deaŧalaš ahte eiseválddit dovddastii ahte assimilerenpolitihkka, ja dat guottut ja ideologiijat mat historjjá čađa leat dan bealuštan, áin čađahuvvo ođđaáiggi hámis. Dat gávnnahuvvo earret eará mánáidgárdefálaldaga, skuvla- ja oahpponeavvofálaldaga, dearvvašvuođa-, sosiála- ja mánáidsuodjalusáššiid, kulturásahusaid, sámi ealáhusaid, giela ja luonddu- ja resurssahálddašeami gažaldagain. Daid váikkuhusat adnojuvvojit assimileremin ja duolbmumin, vaikke vel dat ii leat álo áigumuššan. Sámediggi bivdá ahte dat boahtá čielgasit ovdan mandáhtas. </p>
    <p>Stuorradikki presideantagotti mandáhtaevttohusas leat namuhuvvon máŋga ovdalis čađahuvvon doaibmabiju seanadeami várás, nu go ovdamearkka dihtii lágat ja ásahusat. Čuožžu earret eará ahte sámi álbmoga vuoigatvuođat leat nannejuvvon ollu lágaid ja ásahusaid bokte. Sámediggi áiddostahttá dás ahte sámit eai leat ožžon nannejuvvot iežaset vuoigatvuođaid dáid doaibmabijuid bokte, muhto mii leat baicce ožžon muhtumassii nannejuvvon riektedili. Sámiin leat juo vuoigatvuođat, muhto dat eai leat dohkkehuvvon. Viidáseappot oaivvilda Sámediggi deaŧalažžan ahte maiddái ON álgoálbmotvuoigatvuođaid julggaštus (UNDRIP) namuhuvvo.</p>
    <p>Kommišuvdna ferte čuvget mearkkašumi hilgojuvvon ja dulbmojuvvon vuoigatvuođain, ja dat ferte boahtit čielgaseappot ovdan mandáhtas. Massit vuoigatvuođa doaimmahit iežas kultuvrra lea addán ollugiidda stuorra traumaid, fámohisvuođadovddu ja vearrivuođadovddu.</p>
    <p>Dásseárvu ja deaddu nissoniid dillái ferte čuvgejuvvot kommišuvnna barggus. Dutkan ja vásáhusat orrot čájeheamen ahte sámi nissoniin ja albmáin leat iešguđet hástalusat dálá servodagas. Ovdamearkka dihtii lea čájehuvvon ahte sámi nissonat gillájit eanet veahkaválddi lagas gaskavuođain go nissonat servodagas muđui. Sámediggi oaivvilda ahte sáhttá leat buorre go kommišuvnna bargu duođaštuvvo ja čuovvuluvvo sohkabeale perspektiivvas.</p>
    <p>Skuvla ásahussan lea leamaš guovddážis ja beaktil stáhta assimilernpolitihkas. Ollu bahča muitalusat leat muitaluvvon sámi mánáid deaivvadeami birra skuvllain, ja mo dat lea merken sin eallinahkái. Dán historjjá berre kommišuvdna atnit muittus erenoamážit. Muhto dán seanadanbarggus ferte baicce skuvllas leat deaŧalaš rolla das ahte duddjot ja rievdadit guottuid ja lasihit máhtu sámi servodaga, kultuvrra ja historjjá birra. Sámi dilit, kultuvra ja historjá ferte oažžut stuorát saji oahppoplánain buot dásiin.</p>
    <p>Sámediggi doarju dan ahte kommišuvnnas galgá leat mandáhta mannat guhkelebbui maŋás historjjálaš kártemis go evttohuvvon rámma jagi 1800 rájes otnážii. Dat attášii kommišuvdnii buoret vuođu áddet assimilerenpolitihka historjjá ja duogáža. Vai ádde viidodaga ja dynamihka, de ferte kommišuvdna maiddái geahčadit mo stáhta, girku, riektelágádus ja akademiija leat ovttas doaibman assimilerenpolitihkas.</p>
    <p>Sámediggi lea duhtavaš dainna go Stuorradikki presideantagoddi čujuha sullasaš proseassaide Ruoŧa ja Suoma bealde. Sámediggi oaivvilda ahte kommišuvnna bargu ferte gehččojuvvot ovttas proseassaiguin Suoma ja Ruoŧa bealde, ja ávžžuha kommišuvnna geavahit rádjarasttideaddji perspektiivva ja ovttasbarggu.</p>
    <p>Sámediggi lea duhtavaš dainna go Stuorradikki presideantagoddi deattuha dárbbu geahčadit assimilerenpolitihka váikkuhusaid maiddá eanetlohkoservodahkii. Dutkan čájeha ahte lea stuorra váilevašvuohta máhtus sámiid ja sámi diliid birra nationála diehtomielalašvuođas, sihke ovttaskasain ja politihkas ja hálddašeamis buot dásiin.</p>
    <p>Sámediggái lea deaŧalaš ahte dát proseassa čađahuvvo nationála dásis, vai šaddá oktasaš eaiggátvuohta ja seamma áddejupmi historjái sihke eanetlohkoservodaga, sámiid ja kvenaid/norggasuopmelaččaid bealis. Kultuvra, media ja duođaštanguovddáš sáhtášedje leat mielde dahkamin olámuddui máhtu assimilerenpolitihka ja kommišuvnnabarggu birra olles álbmogii.</p>
    <p>Dat ahte dahkat sámi áššiid oaidnemeahttumin almmolaš dokumeanttain lea min oainnu mielde struktuvrralaš vealaheapmi.</p>
    <p>Kommišuvdna berre árvvoštallat jeavddalaččat buktit oasseraporttaid Sámediggái ja Stuorradiggái, ja Sámediggi vuordá ahte gávdnojit oasseraporttat dán sámedigge- ja stuorradiggeáigodagas. Kommišuvdna sáhttá maiddái evttohit doaibmabijuid gaskan proseassa, go oaidná vejolašvuođa ja dárbbu dasa.</p>
    <p>Sámediggi bidjá eaktun ahte kommišuvdna geahčada buot árvalusaid mat leat boahtán sámi servodagas gulaskuddamiin ja álbmotčoahkkimiin, ja ahte dat váldojuvvojit vuhtii kommišuvnna bargovuođus.</p>
    <p>Sámediggi vuordá ahte Stuorradikki presideantagoddi čađaha konsultašuvnnaid Sámedikkiin, ja ahte juksojuvvo friija ja ovddalgihtii dieđiheami vuođul miehtan ovdalgo kommišuvnna loahpalaš mandáhta ja čoahkkádus mearriduvvo.</p>
    <p><em type="bold">Lávdegotti ráva</em> Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat: Sámediggi doarju muđui sámediggeráđi árvalusa. </p>
    <p>BFOL - Mearrádus:</p>
    <p>Sámedikki dievasčoahkkin - 041/18</p>
    <p><em type="bold">Evttohus 2</em> </p>
    <p><em type="bold">Arthur Tørfoss</em> Árvalus ● Forslag Áššis/til sak: 20/18 </p>
    <p>Lávdegoddi/komité: Dievasčoahkkin Joavku/gruppe: Ovddádusbellodat Áirasa namma/representantens navn: Arthur Tørfoss</p>
    <p>Sámedikki cealkámuš Duohtavuođa- ja seanadankommišuvnna mandáhtii</p>
    <p>Sámediggi konstatere ahte Stuoradiggi lea ásahan duohtavuođa- ja dáruiduhttinkommišuvnna. Sámediggi oaivvilda ahte dás bohtet heajos váikkuhusat. Buohkat leat dohkkehan ahte lea dahkkon vearrivuohta, ii oktage biehttal dan. Muhto dat lea vássán áigi, mii leat dál 2018:s, ja oaffarrolla ii leat vuogas midjiide sámiide.  Dáruiduhttinproseassa lea oahpis ja bures duođaštuvvon. Norgga almmolašvuohta, Gonagasa ja stáhtaministara bokte, leat ánuhan ándagassii dan dihte mii dáhpáhuvai. Sámediggi konstatere ahte kommišuvdna lea mearriduvvon. Sámediggi áigu láhčit dili nu ahte kommišuvdna oažžu buriid cealkámušaid ja veahkehit sin vai nákcejit bargat buori barggu. Seammás oaivvilda Sámediggi ahte mandáhtta ferte čielgaseabbo presiserejuvvot kommišuvnna barggu bohtosa ektui. Sámediggi váruha ahte bohtosat sáhttet geavahuvvot vuođđun vuoigatvuođagiččuide ja buhtadusaide norgga stáhta vuostá. Dál lea áigi guođđit dán ášši. Ii daga buori midjiide sápmelaččaide earenoamážiid, dahje norgga servodahkii obbalaččat, dađi eanet roggat dáid áššiid. Vearrivuohta mii dahkkui, dan ii sáhte rievdadit, ja dálá servodagas leat áibbas eará rabas ja gierdevaš guottut sápmelaččaid ektui. Sámediggi ii hálit dološ áiggiid šat muittašit, muhto baicca ovttasbargat suohkaniiguin, fylkkaiguin ja stáhtain buori boahtteáiggi ovddas dáppe davvin.</p>
    <p><em type="bold">Evttohus 3 Beaska Niillas, Kåre Olli, Ánders Somby jr.,Hans Ole Eira, Lars Filip Paulsen, Jovna Z. Dunfjell, Inger Eline Eriksen, Kjellrun Wilhelmsen, Ann-Elise Finbog ja Elisabeth Erke</em> </p>
    <p><em type="bold">Beaska Niillas</em> Sámediggi doarju dakkár kommišuvnna ásaheami mii galgá guorahallat assimilerema ja dan vearrivuođa mii lea čađahuvvon sámi ja kvena/NorggaSuoma álbmoga vuostá Norggas. </p>
    <p>
      <em type="bold">Sámedikkis lea čuovvovaš cealkámuš kommišuvnna mandáhtii: </em>
    </p>
    <p><em type="bold">Kommišuvnna namma</em> </p>
    <p>Sámediggi evttoha ahte kommišuvnna namma galgá leat <span type="quote">”Duohtavuođa- ja seanadankommišuvdna”</span>. Sámediggi atná evttohuvvon nama <em type="italic">Kommišuvdna guorahallat dáruiduhttinpolitihka ja vearrivuođa sápmelaččaid ja kvenaid/norggasuopmelaččaid vuostá (dáruiduhttinkommišuvdna) </em>unohassan ja heivetmeahttumin go dat sáhttá buktit boasttu assosiašuvnnaid . Sámediggi huigáša garrasit geavaheames dakkár nama mii lea vuođđuduvvon sátnái <span type="quote">”dáruiduhttin”</span> dahje sisttisdoallá dan sáni. Sámediggi ii oainne makkárge siva dasa ahte dát proseassa galgá namuhuvvot earálágánin go proseassat mat leat juo čađahuvvon eará osiin máilmmis. </p>
    <p><em type="bold">Rámmaeavttut</em> </p>
    <p>Sámediggi oaivvilda ahte ferte addojuvvot doarvái áigi ja resurssat dán prosessii sihkkarastin dihtii kvalitehta ja ahte doarvái vuđolaččat guorahallojuvvo assimileren ja dat vearrivuohta mii lea čađahuvvon sámi ja kvena/norggasuoma álbmoga vuostá Norggas. Áššesuorggi mohkkáivuohta ja viidodat gáibida ahte kommišuvnnas ferte leat guhkit áigerámma danne go kárten ja gieđahallan váldá áiggi. Deaŧalaš lea atnit muittus ahte assimilerenpolitihkas leat leamaš iešguđet váikkuhusat sámi álbmogii, sihke ovttaskasdásis ja joavkodásis máŋggaid buolvvaid. Danne lea deaŧalaš ahte plánejuvvo buorre ja árvvolaš proseassa. Sámediggi ballá ahte 2 jagi áigerámma maid Stuorradikki presideantagoddi evttoha ii leat doarvái. Sámediggi čujuha dasa ahte <span type="quote">“Truth and Reconciliation Commission of Canada”</span> geavahii guhtta jagi iežas bargui, ja sin bargu lei ráddjejuvvon riikka assimilerenhistorjjá dihto áššesuorgái.</p>
    <p>Danne evttoha Sámediggi 4 jagi áigerámma. Sámediggi eaktuda ahte kommišuvdna oažžu vejolašvuođa áigerámma justeret jus nu lea dárbu.</p>
    <p><em type="bold">Metoda</em> </p>
    <p>Sámediggi oaivvilda ahte lea dárbu duddjot luohttámuša ja oadjebas rámmaid kommišuvnna deaivvadeapmái ovttaskasaiguin, servodagaiguin ja sin historjjáid ektui. Danne gáibiduvvo kommišuvnnas dakkár apparáhta mas lea gelbbolašvuohta ja mii lea ráhkkanan, vai buot oassálastit fuolahuvvojit nu bures go vejolaš. Ollugiidda sáhttá vásihusaid birra muitaleapmi boktit garra dovdduid. Rávvejuvvo ahte kommišuvnnas lea lagas ovttasbargu Sámi Našuvnnalaš gealbobálvalusain (SÁNAG) barggustis. Sámi giella- ja kulturgelbbolašvuohta dárbbašuvvo deaivvadeamis sámi álbmogiin ja informánttaiguin. Kommišuvdna ferte maid atnit muittus ahte sámiin leat iešguđet vásáhusat assimilerenpolitihkain (geográfalaččat), ja vejolaš seanadanproseassat leat danne iešguđetlágánat. Kommišuvdna ferte vuhtiiváldit ahte ollu sápmelaččat iešguđet sivaid geažil eai háliit searvat dán bargui.</p>
    <p>Sámediggái lea deaŧalaš ahte dát proseassa čađahuvvo nationála dásis, vai šaddá oktasaš eaiggátvuohta ja seamma áddejupmi historjái sihke eanetlohkoservodaga, sápmelaččaid ja kvenaid/norggasuopmelaččaid bealis. Kultuvra, media ja duođaštanguovddáš sáhtášedje leat mielde dahkamin olámuddui máhtu assimilerenpolitihka ja kommišuvdnabarggu birra olles álbmogii.</p>
    <p>Sámediggi bidjá eaktun ahte kommišuvdna geahčada buot árvalusaid mat leat boahtán sámi servodagas gulaskuddamiin ja álbmotčoahkkimiin, ja ahte dat šaddet kommišuvnna bargovuođu oassin.</p>
    <p><em type="bold">Kommišuvnna fáttát</em> </p>
    <p>Sámediggi atná dan mearrádusa ahte ásahit dán kommišuvnna, almmolaš dovddasteapmin dasa ahte ain dárbbašuvvojit doaibmabijut buhtadit stáhta assimilerenpolitihka váikkuhusaid. Sámediggi vuordá ahte Stuorradiggi bidjá dan vuođđun kommišuvnna ásaheamis.</p>
    <p>Sámedikki mielas lea buorre go Stuorradikki presideantagoddi mandáhtaevttohusastis dovddasta ahte vearrivuohta sápmelaččaid vuostá lea dagahan háviid sámi álbmogii mat eai leat vel savvon. Sámediggái lea deaŧalaš ahte eiseválddit dovddastit ahte ovddeš assimilerenpolitihkka gávdno otná servodatstruktuvrrain. Sámediggi konstatere ahte dat dáhpáhuvvá earret eará mánáidgárdefálaldaga, skuvla- ja oahpponeavvofálaldaga, dearvvašvuođa-, sosiála- ja mánáidsuodjalusáššiid, kulturásahusaid, sámi ealáhusaid, giela ja luonddu- ja resurssahálddašeami gažaldagain. Dáid struktuvrraid váikkuhusat adnojuvvojit assimileremin ja duolbmumin, vaikke vel dat ii leat álo áigumuššan. Sámediggi dáhttu ahte dat boahtá čielgasit ovdan mandáhtas.</p>
    <p>Stuorradikki presideantagotti mandáhtaevttohusas leat namuhuvvon máŋga ovdalis čađahuvvon doaibmabiju seanadeami várás, nu go ovdamearkka dihtii lágat ja ásahusat. Čuožžu earret eará ahte sámi álbmoga vuoigatvuođat leat nannejuvvon ollu lágaid ja ásahusaid bokte. Sámediggi áiddostahttá dás ahte sápmelaččat leat dušše muhtun muddui ožžon nannejuvvot iežaset vuoigatvuođaid dáid doaibmabijuid bokte. Dasto atná Sámediggi deaŧalažžan ahte maiddái ON álgoálbmotvuoigatvuođaid julggaštus (UNDRIP) namuhuvvo mandáhtas.</p>
    <p>Kommišuvdna ferte čuvget makkár váikkuhusaid stáhta váilevaš dohkkeheapmi sápmelaččaid olmmoš- ja eamiálbmotvuoigatvuođain lea buktán ja ain buktá sápmelaččaide, sihke ovttaskas olbmui ja jovkui. Kommišuvnna mandáhta oassin ferte leat čilget guđe láhkái sápmelaččat historjjá čađa gitta otnážii leat massán eana- ja resursavuoigatvuođaid, maiddái resurssaide beassan, ja daid váikkuhusaid.</p>
    <p>Dutkan ja vásáhusat orrot čájeheamen ahte sámi nissoniin ja albmáin leat iešguđet hástalusat dálá servodagas. Ovdamearkka dihtii lea čájehuvvon ahte sámi nissonat gillájit eanet veahkaválddi lagas gaskavuođain go nissonat servodagas muđui. Sámediggi oaivvilda ahte sáhttá leat buorre go kommišuvnna bargu duođaštuvvo ja čuovvuluvvo sohkabeale perspektiivvas.</p>
    <p>Ollu vuoras olbmuide lea internáhtaeallin ja manahuvvon skuvla buktán heajos váikkuhusaid olles eallinahkái earret eará oahppovejolašvuođaid dáfus, bargoeallimii beassama dáfus, ja dagahan olbmo dillái vuolimus penšonistan.</p>
    <p>Skuvla ásahussan lea leamaš guovddážis ja beaktil stáhta assimilerenpolitihkas, ja dasa ferte bidjat earenoamáš fuomášumi. Boahttevaš seanadanbarggus ferte leat guovddážis dat mo dálá ásahusain sáhtášii leat deaŧalaš rolla das ahte duddjot ja rievdadit guottuid ja lasihit máhtu sámi servodaga, kultuvrra, historjjá ja vuoigatvuođaid birra. Sámediggi lea duhtavaš dainna go Stuorradikki presideantagoddi deattuha dárbbu geahčadit assimilerenpolitihka váikkuhusaid maiddá eanetlohkoservodahkii.</p>
    <p>Sámediggi doarju dan ahte kommišuvnnas galgá leat mandáhta mannat guhkibui historjjálaš kártemis go dušše 1800-loguid rájes otnážii. Dat attášii kommišuvdnii buoret vuođu áddet assimilerenpolitihka historjjá ja duogáža. Vai ádde viidodaga ja dynamihka, de ferte kommišuvdna maiddái geahčadit mo stáhta, girku, riektelágádus ja akademiija leat ovttas doaibman assimilerenpolitihkas.</p>
    <p>Sámediggi lea duhtavaš dainna go Stuorradikki presideantagoddi čujuha sullasaš proseassaide Ruoŧa ja Suoma bealde. Sámediggi ávžžuha kommišuvnna geavahit rádjarasttideaddji perspektiivva ja ovttasbarggu.</p>
    <p>
      <em type="bold">Loahpahanmearkkašumit </em>
    </p>
    <p>Kommišuvdna berre árvvoštallat jeavddalaččat buktit oasseraporttaid Sámediggái ja Stuorradiggái, ja Sámediggi vuordá ahte bohtet oasseraporttat dán sámedigge- ja stuorradiggeáigodagas. Kommišuvdna sáhttá maid evttohit doaibmabijuid gaskan proseassa, go oaidná vejolašvuođa ja dárbbu dasa.</p>
    <p>Sámediggi vuordá ahte Stuorradikki presideantagoddi čađaha konsultašuvnnaid Sámedikkiin, ja ahte juksojuvvo friija ja ovddalgihtii dieđihuvvon miehtan ovdalgo kommišuvnna loahpalaš mandáhta ja čoahkkádus mearriduvvo.</p>
    <p>Ášši meannudeapmi álggahuvvui 01.06.2018 dii. 09.10</p>
    <p><em type="bold">Jienasteapmi</em> 39 áirasis ledje 36 čoahkis. Jienasteapmi čađahuvvui čuovvovaš vuogi mielde: </p>
    <p>· Evttohus 1 ii ovddiduvvon · Evttohus 2 hilgojuvvui 35 jienain 1 jiena vuostá · Evttohus 3 mearriduvvui 35 jienain 1 jiena vuostá</p>
    <p><em type="bold">Beavdegirjelasáhusat</em> Dán áššis ii ovddiduvvon beavdegirjelasáhus. </p>
    <p><em type="bold">Sáhkavuorrolistu ja replihkat</em> </p>
    <p>Sáhkavuorru Replihkka 1  Beaska Niilas, áššejođiheaddji  2  Runar Myrnes Balto  3  Ronny Wilhelmsen  4  Arthur Johan Tørfoss  5  Kåre Olli  6  Inger Eline Eriksen Fjellgren  7  Nancy Charlotte Porsanger Anti   8  Arild Pettersen Inga  9  Kjellrun Wilhelmsen Runar Myrnes Balto 10  Vidar Andersen  11  Anders Somby jr. Inger Eline Eriksen Fjellgren   Kjellrun Wilhelmsen   Per Mathis Oskal  Anders Somby jr.  12  Mathis Nilsen Eira  13  Lars Filip Paulsen Kjellrun Wilhelmsen   Beaska Niilas   John Kappfjell</p>
    <p>Lars Filip Paulsen  14  Silje Karine Muotka John Kappfjell 15  Beaska Niilas  16  Piera Heaika Muotka  17  Ann-Elise Finbog  18  Henrik Olsen  19  Nancy Charlotte Porsanger Anti   20  Aili Keskitalo  21  Beaska Niilas, áššejođiheaddji</p>
    <p>DC - Mearrádus: Sámediggi doarju dakkár kommišuvnna ásaheami mii galgá guorahallat assimilerema ja dan vearrivuođa mii lea čađahuvvon sámi ja kvena/NorggaSuoma álbmoga vuostá Norggas.</p>
    <p>
      <em type="bold">Sámedikkis lea čuovvovaš cealkámuš kommišuvnna mandáhtii: </em>
    </p>
    <p><em type="bold">Kommišuvnna namma</em> </p>
    <p>Sámediggi evttoha ahte kommišuvnna namma galgá leat <span type="quote">”Duohtavuođa- ja seanadankommišuvdna”</span>. Sámediggi atná evttohuvvon nama <em type="italic">Kommišuvdna guorahallat dáruiduhttinpolitihka ja vearrivuođa sápmelaččaid ja kvenaid/norggasuopmelaččaid vuostá (dáruiduhttinkommišuvdna) </em>unohassan ja heivetmeahttumin go dat sáhttá buktit boasttu assosiašuvnnaid . Sámediggi huigáša garrasit geavaheames dakkár nama mii lea vuođđuduvvon sátnái <span type="quote">”dáruiduhttin”</span> dahje sisttisdoallá dan sáni. Sámediggi ii oainne makkárge siva dasa ahte dát proseassa galgá namuhuvvot earálágánin go proseassat mat leat juo čađahuvvon eará osiin máilmmis. </p>
    <p><em type="bold">Rámmaeavttut</em> </p>
    <p>Sámediggi oaivvilda ahte ferte addojuvvot doarvái áigi ja resurssat dán prosessii sihkkarastin dihtii kvalitehta ja ahte doarvái vuđolaččat guorahallojuvvo assimileren ja dat vearrivuohta mii lea čađahuvvon sámi ja kvena/norggasuoma álbmoga vuostá Norggas. Áššesuorggi mohkkáivuohta ja viidodat gáibida ahte kommišuvnnas ferte leat guhkit áigerámma danne go kárten ja gieđahallan váldá áiggi. Deaŧalaš lea atnit muittus ahte assimilerenpolitihkas leat leamaš iešguđet váikkuhusat sámi álbmogii, sihke ovttaskasdásis ja joavkodásis máŋggaid buolvvaid. Danne lea deaŧalaš ahte plánejuvvo buorre ja árvvolaš proseassa. Sámediggi ballá ahte 2 jagi áigerámma maid Stuorradikki presideantagoddi evttoha ii leat doarvái. Sámediggi čujuha dasa ahte <span type="quote">“Truth and Reconciliation Commission of Canada”</span> geavahii guhtta jagi iežas bargui, ja sin bargu lei ráddjejuvvon riikka assimilerenhistorjjá dihto áššesuorgái.</p>
    <p>Danne evttoha Sámediggi 4 jagi áigerámma. Sámediggi eaktuda ahte kommišuvdna oažžu vejolašvuođa áigerámma justeret jus nu lea dárbu.</p>
    <p><em type="bold">Metoda</em> </p>
    <p>Sámediggi oaivvilda ahte lea dárbu duddjot luohttámuša ja oadjebas rámmaid kommišuvnna deaivvadeapmái ovttaskasaiguin, servodagaiguin ja sin historjjáid ektui. Danne gáibiduvvo kommišuvnnas dakkár apparáhta mas lea gelbbolašvuohta ja mii lea ráhkkanan, vai buot oassálastit fuolahuvvojit nu bures go vejolaš. Ollugiidda sáhttá vásihusaid birra muitaleapmi boktit garra dovdduid. Rávvejuvvo ahte kommišuvnnas lea lagas ovttasbargu Sámi Našuvnnalaš gealbobálvalusain (SÁNAG) barggustis. Sámi giella- ja kulturgelbbolašvuohta dárbbašuvvo deaivvadeamis sámi álbmogiin ja informánttaiguin. Kommišuvdna ferte maid atnit muittus ahte sámiin leat iešguđet vásáhusat assimilerenpolitihkain (geográfalaččat), ja vejolaš seanadanproseassat leat danne iešguđetlágánat. Kommišuvdna ferte vuhtiiváldit ahte ollu sápmelaččat iešguđet sivaid geažil eai háliit searvat dán bargui.</p>
    <p>Sámediggái lea deaŧalaš ahte dát proseassa čađahuvvo nationála dásis, vai šaddá oktasaš eaiggátvuohta ja seamma áddejupmi historjái sihke eanetlohkoservodaga, sápmelaččaid ja kvenaid/norggasuopmelaččaid bealis. Kultuvra, media ja duođaštanguovddáš sáhtášedje leat mielde dahkamin olámuddui máhtu assimilerenpolitihka ja kommišuvdnabarggu birra olles álbmogii.</p>
    <p>Sámediggi bidjá eaktun ahte kommišuvdna geahčada buot árvalusaid mat leat boahtán sámi servodagas gulaskuddamiin ja álbmotčoahkkimiin, ja ahte dat šaddet kommišuvnna bargovuođu oassin.</p>
    <p><em type="bold">Kommišuvnna fáttát</em> </p>
    <p>Sámediggi atná dan mearrádusa ahte ásahit dán kommišuvnna, almmolaš dovddasteapmin dasa ahte ain dárbbašuvvojit doaibmabijut buhtadit stáhta assimilerenpolitihka váikkuhusaid. Sámediggi vuordá ahte Stuorradiggi bidjá dan vuođđun kommišuvnna ásaheamis.</p>
    <p>Sámedikki mielas lea buorre go Stuorradikki presideantagoddi mandáhtaevttohusastis dovddasta ahte vearrivuohta sápmelaččaid vuostá lea dagahan háviid sámi álbmogii mat eai leat vel savvon. Sámediggái lea deaŧalaš ahte eiseválddit dovddastit ahte ovddeš assimilerenpolitihkka gávdno otná servodatstruktuvrrain. Sámediggi konstatere ahte dat dáhpáhuvvá earret eará mánáidgárdefálaldaga, skuvla- ja oahpponeavvofálaldaga, dearvvašvuođa-, sosiála- ja mánáidsuodjalusáššiid, kulturásahusaid, sámi ealáhusaid, giela ja luonddu- ja resurssahálddašeami gažaldagain. Dáid struktuvrraid váikkuhusat adnojuvvojit assimileremin ja duolbmumin, vaikke vel dat ii leat álo áigumuššan. Sámediggi dáhttu ahte dat boahtá čielgasit ovdan mandáhtas.</p>
    <p>Stuorradikki presideantagotti mandáhtaevttohusas leat namuhuvvon máŋga ovdalis čađahuvvon doaibmabiju seanadeami várás, nu go ovdamearkka dihtii lágat ja ásahusat. Čuožžu earret eará ahte sámi álbmoga vuoigatvuođat leat nannejuvvon ollu lágaid ja ásahusaid bokte. Sámediggi áiddostahttá dás ahte sápmelaččat leat dušše muhtun muddui ožžon nannejuvvot iežaset vuoigatvuođaid dáid doaibmabijuid bokte. Dasto atná Sámediggi deaŧalažžan ahte maiddái ON álgoálbmotvuoigatvuođaid julggaštus (UNDRIP) namuhuvvo mandáhtas.</p>
    <p>Kommišuvdna ferte čuvget makkár váikkuhusaid stáhta váilevaš dohkkeheapmi sápmelaččaid olmmoš- ja eamiálbmotvuoigatvuođain lea buktán ja ain buktá sápmelaččaide, sihke ovttaskas olbmui ja jovkui. Kommišuvnna mandáhta oassin ferte leat čilget guđe láhkái sápmelaččat historjjá čađa gitta otnážii leat massán eana- ja resursavuoigatvuođaid, maiddái resurssaide beassan, ja daid váikkuhusaid.</p>
    <p>Dutkan ja vásáhusat orrot čájeheamen ahte sámi nissoniin ja albmáin leat iešguđet hástalusat dálá servodagas. Ovdamearkka dihtii lea čájehuvvon ahte sámi nissonat gillájit eanet veahkaválddi lagas gaskavuođain go nissonat servodagas muđui. Sámediggi oaivvilda ahte sáhttá leat buorre go kommišuvnna bargu duođaštuvvo ja čuovvuluvvo sohkabeale perspektiivvas.</p>
    <p>Ollu vuoras olbmuide lea internáhtaeallin ja manahuvvon skuvla buktán heajos váikkuhusaid olles eallinahkái earret eará oahppovejolašvuođaid dáfus, bargoeallimii beassama dáfus, ja dagahan olbmo dillái vuolimus penšonistan.</p>
    <p>Skuvla ásahussan lea leamaš guovddážis ja beaktil stáhta assimilerenpolitihkas, ja dasa ferte bidjat earenoamáš fuomášumi. Boahttevaš seanadanbarggus ferte leat guovddážis dat mo dálá ásahusain sáhtášii leat deaŧalaš rolla das ahte duddjot ja rievdadit guottuid ja lasihit máhtu sámi servodaga, kultuvrra, historjjá ja vuoigatvuođaid birra. Sámediggi lea duhtavaš dainna go Stuorradikki presideantagoddi deattuha dárbbu geahčadit assimilerenpolitihka váikkuhusaid maiddá eanetlohkoservodahkii.</p>
    <p>Sámediggi doarju dan ahte kommišuvnnas galgá leat mandáhta mannat guhkibui historjjálaš kártemis go dušše 1800-loguid rájes otnážii. Dat attášii kommišuvdnii buoret vuođu áddet assimilerenpolitihka historjjá ja duogáža. Vai ádde viidodaga ja dynamihka, de ferte kommišuvdna maiddái geahčadit mo stáhta, girku, riektelágádus ja akademiija leat ovttas doaibman assimilerenpolitihkas.</p>
    <p>Sámediggi lea duhtavaš dainna go Stuorradikki presideantagoddi čujuha sullasaš proseassaide Ruoŧa ja Suoma bealde. Sámediggi ávžžuha kommišuvnna geavahit rádjarasttideaddji perspektiivva ja ovttasbarggu.</p>
    <p><em type="bold">Loahpahanmearkkašumit </em>Kommišuvdna berre árvvoštallat jeavddalaččat buktit oasseraporttaid Sámediggái ja Stuorradiggái, ja Sámediggi vuordá ahte bohtet oasseraporttat dán sámedigge- ja stuorradiggeáigodagas. Kommišuvdna sáhttá maid evttohit doaibmabijuid gaskan proseassa, go oaidná vejolašvuođa ja dárbbu dasa. </p>
    <p>Sámediggi vuordá ahte Stuorradikki presideantagoddi čađaha konsultašuvnnaid Sámedikkiin, ja ahte juksojuvvo friija ja ovddalgihtii dieđihuvvon miehtan ovdalgo kommišuvnna loahpalaš mandáhta ja čoahkkádus mearriduvvo.</p>
    <p>Ášši meannudeapmi loahpahuvvui 01.06.2018 dii. 11.25 Vuollaičállit lea lohkan čoahkkingirjji, ja gávnnahan ahte čoahkkingirjái fievrriduvvon mearrádusat leat nu movt Sámediggi mearridii.</p>
    <p>Kárásjohka, 01.06.2018 - 01.06.2018</p>
    <p>Dievasčoahkkinjođihangoddi</p>
    <p>Elisabeth Erke  Tor Gunnar Nystad jođiheaddji  nubbinjođiheaddji</p>
  </body>
</document>
