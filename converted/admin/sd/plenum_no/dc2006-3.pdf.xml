<document xml:lang="sme" id="no_id"><header><title/><genre code="admin"/><author><unknown/></author><year>2006</year><wordcount>24802</wordcount><conversion_status type="standard"/><availability><free/></availability><multilingual/><origFileName>http://innsyn.e-kommune.no/innsyn_sametinget_samisk/wfdocument.ashx?journalpostid=2006019121&amp;dokid=86873&amp;versjon=1&amp;variant=P&amp;ct=RA-PDF</origFileName><parallel_text xml:lang="nob" location="sp2006-3.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámedikki dievasčoahkkin</p>
<p>Čoahkkingirji 03/06</p>
<p>Kautokeinoveien 50, N-9730 Kárášjohka Telefon +47 78 47 40 00</p>
<p>Telefaks +47 78 47 40 90  samediggi@samediggi.no www.samediggi.no</p>
<p>Áigi:  Čakčamánu 26. - 28. b. 2006 Báiki: Kárášjohka</p>
<p>Áššelistu</p>
<p xml:lang="nob">Saksnr. Sakstittel</p>
<p>028/06 Čoahkkima vuođđudeapmi 029/06 Sámediggeráđi doaibmađiedáhus Sámedikki čoahkkinortnega § 20 vuođul 030/06 Gažaldagat Sámediggeráđđái Sámedikki čoahkkinortnega § 11 vuođul 031/06 Ođđa áššiid dieđiheapmi Sámedikki čoahkkinortnega § 4 vuođul 032/06 Dutkan- ja duoaštusdoaimma ásaheapmi dan rádjalovsadoaimma hárrái mii lei nuppi máilmmesoađi áigge 033/06 Evttohus 2007 - 2008 bozodoallosiehtadussii 034/06 Sierra njuolggadusat Bearráigeahččanlávdegotti ovddasvástádussii ja bargosuorgái 035/06 Davviriikkaid sámekonvenšuvdna 036/06 Hálddašanođastus – ovddasvástádus- ja bargojuogadeapmi hálddašandásiid gaskkas 037/06 Ovttasbargošiehtadus gaskal Nordlándda fylkkasuohkana ja Sámedikki 038/06 Eanandoallo- ja biebmodepartemeantta ođđa boazodoalloláhkaevttohus 039/06 Virgelohpi Sámediggeráđi lahttovuođas - Randi A Skum 040/06 Luvven doaimmas Sámedikki bearráigeahččanlávdegotti lahttun ja jođiheađđjin - Per-Ivar Henriksen 041/06 Ođđa lahttu válljen Sámedikki bearráigeahččanlávdegoddái</p>
<p>Čoahkkináiggit</p>
<p>Áigi Ášši Siidu</p>
<p>Disdat 26.09.06            dii. 09.00 - 09.20 028/06                                      dii. 09.20 - 15.20 029/06                                      dii. 15.45 - 15.45 030/06                                      dii. 15.45 - 17.35 031/06  Gaskavahkku 27.09.06 dii. 09.00 - 11.20 032/06                                      dii. 11.20 - 11.35 034/06                                      dii 13.35 - 14.15 033/06                                      dii. 14.15 - 18.10 038/06  Duorastat 28.09.06       dii. 09.00 - 09.55 035/06                                      dii. 09.55 - 11.50 036/06                                      dii. 11.50 - 13.30 037/06                                      dii. 13.30 - 13.40 039/06                                      dii. 13.40 - 13.45 040/06                                      dii. 13.45 - 13.50 041/06</p>
<p>Vuođđogiella: Norsk</p>
<p xml:lang="krl">Ášši 28/06</p>
<p>Čoahkkima vuođđudeapmi</p>
<p>Ášši meannudeapmi álggahuvvui čakčamánu 26. b. 2006 dii. 09.00 ja ođđasis 27. b. dii. 09.00.</p>
<p>Presideanta Aili Keskitalo álggahii Sámedikki dievasčoahkkima muitosániiguin ja minuktasaš jaskesbottuin Ella Holm Bull eretvádjoleami oktavuođas.</p>
<p>Čuovvovaš áirasat ledje sajisteaset vuođđudeamis:</p>
<p>01.  Magnhild Mathisen 23.  Tor Mikalsen 02.  Gunn-Britt Retter 24.  Hilde Anita Nyvoll 03.  Knut Store 25.  Randi A. Skum 04.  Marianne Balto Henriksen 26.  Sissel Klausen <em type="italic">(Bjarne Store-Jakobsen ovddas)</em> 05.  Janoš Trosten permišuvdna 26.09.06 27.  Lene Hansen 06.  Elisabeth Hegge Guttorm <em type="italic">(Per Ivar Henriksen ovddas)</em> </p>
<p xml:lang="nob">28.  Ann-Mari Thomassen</p>
<p>07.  Rune Guttorm <em type="italic">(Egil Olli ovddas)</em> 29.  Margit Eli Anti-Oskal <em type="italic">(Henrik Eriksen ovddas)</em> 08.  Terje Tretnes 30.  Susanne Amalie Andersen 09.  Synnøve Solbakken-Härkönen 31.  Kjersti Myrnes Balto 10. Marit Kirsten Anti Gaup <em type="italic">(Marie Therese Nordsletta Aslaksen ovddas)</em> </p>
<p>32. Arild Pettersen Inga <em type="italic">(Vibeke Larsen ovddas)</em> </p>
<p>11.  Aili Keskitalo 33.  Roger Pedersen 12. Per Andersen Bæhr  34. Tone Finnesen 13. Isak Mathis O. Hætta  35. Anders Urheim 14. Klemet Erland Hætta  36. Miriam Paulsen 15  Josef Vedhugnes 37. Jarle Jonassen 16. Olaf Eliassen 38. Maja Lisa Kappfjell  <em type="italic">(Sten Erling Jønsson várrelahttu – lobihis jávkan) </em>17. Tone Merete Orti Olsen <em type="italic">(Wiebke Synnøve Slåtsveen ovddas)</em> </p>
<p xml:lang="nob">39. Kirsten Appfjell-Eira</p>
<p>18. Per Edvind Varsi 40. Rita-Alise Porsanger 19. Jon Harald Skum 41. Jørn Are Gaski 20. Toril Bakken 42. Johan Mikkel Sara 21. Inger Jørstad 43. Kirsti Guvsám 22. Åge B. Pedersen <em type="italic">(Willy Ørnebakk ovddas)</em>   </p>
<p>Áirras nr 13 Isak Mathis O. Hætta bođii čoahkkimii čakčamánu 26. b. dii. 11.45.  Manai sadjásis maŋŋá ášši 28/06 Vuođđudeapmi</p>
<p>Juolluduvvon permišuvnnat</p>
<p>Permišuvnnat olles dievasčoahkkimis Áirras nr. 06 Per-Ivar Henriksen Áirras nr. 07 Egil Olli Áirras nr. 10 Marie Therese N. Aslaksen Áirras nr. 17 Wiebke Slåtsveen Áirras nr. 22 Willy Ørnebakk Áirras nr. 26 Bjarne Store-Jakobsen Áirras nr. 29 Henrik Eriksen Áirras nr. 32 Vibeke Larsen</p>
<p>Permišuvnnat osiin dievasčoahkkimis</p>
<p>Áirras nr. 05 Jánoš Trosten oaččui permišuvnna distaga 26.09.06 olles beaivvi Áirras nr. 03 Knut Store oaččui permišuvnna gaskavahkku 27.  ja duorastaga 28.09.06 Áirras nr. 37 Jarle Jonassen oaččui permišuvnna gaskavahkku 27. ja duorastaga 28.09.06 Áirras nr. 09 Synnøve Solbakken-Härkönen oaččui permišuvnna duorastaga 28.09.06 Áirras nr. 04 Marianne Balto Henriksen oaččui permišuvnna duorastaga 28.09.06 Áirras nr. 20 Toril Bakken oaččui permišuvnna duorastaga 28.09.06 Áirras nr. 05 Jánoš Trosten oaččui permišuvnna duorastaga 28.09.06 dii. 10.00 rájes</p>
<p>Eará jávkamat</p>
<p>Áirras nr. 13 Isak Mathis O. Hætta bođiii dievasdčoahkkimii distaga čakčamánu 26. b. dii. 11.45 ja duorastaga čakčamánu 28. b. ii boahtán čoahkkimii. Goappašat jávkamat leat lobiheamit.  Áirras nr. 38 Sten Erling Jønsson ii boahtán dievasčoahkkimii ja su jávkan lea lobiheapme.</p>
<p>Várrelahtut</p>
<p>Bjørn Arne Pettersen lei čoahkkimis áirasa nr. 02 Knut Store ovddas Elisabeth Hegge Guttorm lei čoahkkimis áirasa nr. 06 Per-Ivar Henriksen ovddas Rune Guttorm lei čoahkkimis áirasa nr. 07 Egil Olli ovddas Marit Kirsten A. Gaup lei čoahkkimis áirasa nr. 10 Marie Therese N. Aslaksen ovddas Tone Merete Orti Olsen lei čoahkkimis áirasa nr. 17 Wiebke S. Slåtsveen ovddas Åge B. Pedersen lei čoahkkimis áirasa nr. 22 Willy Ørnebakk ovddas Sissel Klausen lei čoahkkimis áirasa nr. 26 Bjarne Store-Jakobsen ovddas Margit Eli Anti-Oskal lei čoahkkimis áirasa nr. 29 Henrik Eriksen ovddas Arild Pettersen Inga lei čoahkkimis áirasa nr. 32 Vibeke Larsen ovddas Maja Lisa Kappfjell lei čoahkkimis áirasa nr. 38 Sten Erling Jønsson ovddas</p>
<p>I  Áššebáhpirat</p>
<p>Borgemánu 25. b. 2006 beaiváduvvon gohččun ja evttohuvvon áššelistu   ášši 039/06 Virgelohpi Sámediggeráđi lahttuvuođas – Randi A. Skum   ášši 040/06 Luvven doaimmas Sámedikki bearráigeahččanlávdegotti lahttun ja jođiheaddjin   ášši 041/06 Ođđa lahtu válljen Sámedikki bearráigeahččanlávdegoddái</p>
<p>II  Evttohusat ja mearkkašumit</p>
<p>Čoahkkinjođihangotti árvalus Sámediggái:</p>
<p>1.  Borgemánu 25. b. 2006 beaiváduvvon gohččun ja áššelistu dohkkehuvvo.</p>
<p>2.  Ášši 039/06 Virgelohpi Sámediggeráđi lahttovuođas - Randi A. Skum, biddjo áššlistui ja gieđahallojuvvo duorastaga borgemánu 28. beaivái 2006.</p>
<p>Marianne Balto Henriksen evttohus:</p>
<p>3.  Várrelahttu Maja Lisa Kappfjell oažžu čohkkedit áirasa Sten Erling Jønsson sadjái, go son ii leat boahtán dievasčoahkkimii.</p>
<p>Gaskavahku čakčamánu 27. b. dii. 09.00 ovddidii čoahkkinjođihangoddi vuovvovaš árvalusa Sámediggái:</p>
<p>4.  Ášši 040/06 Luvven doaimmas Sámedikki bearráigeahččanlávdegotti lahttun ja jođiheaddjin Per-Ivar Henriksen, ja ášši 041/06 Ođđa lahtu válljen Sámedikki bearráigeahččanlávdegoddái, biddjojuvvojit áššelistui ja gieđahallojuvvojit maŋimuš áššin duorastaga čakčamánu 28. b. 2006.</p>
<p>III  Jienasteapmi</p>
<p>43 áirasis ledje 40 čoahkis. Jienasteapmi čađahuvvui čuovvovaš vuoru mielde:</p>
<p>Čoahkkinjođihangotti evttohus 1 mearriduvvui ovttajienalaččat.   Čoahkkinjođihangotti evttohus 2 mearriduvvui ovttajienalaččat.   Marianne Balto Henriksen evttohus 3 mearriduvvui ovttajienalaččat.   Čoahkkinjođihangotti evttohus 4 mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p xml:lang="nob">1  Marianne Balto Henriksen</p>
<p>VI  Sámedikki mearrádus</p>
<p>Borgemánu 25. b. 2006 beaiváduvvon gohččun ja áššelistu dohkkehuvvo.</p>
<p>Ášši 039/06 Virgelohpi Sámediggeráđi lahttovuođas - Randi A. Skum, biddjo áššlistui ja gieđahallojuvvo duorastaga borgemánu 28. beaivái 2006.</p>
<p>Várrelahttu Maja Lisa Kappfjell oažžu čohkkedit áirasa Sten Erling Jønsson sadjái, go son ii leat boahtán dievasčoahkkimii.</p>
<p>Ášši 040/06 Luvven doaimmas Sámedikki bearráigeahččanlávdegotti lahttun ja jođiheaddjin Per-Ivar Henriksen, ja ášši 041/06 Ođđa lahtu válljen Sámedikki bearráigeahččanlávdegoddái, biddjojuvvojit áššelistui ja gieđahallojuvvojit maŋimuš áššin duorastaga čakčamánu 28. b. 2006.</p>
<p>Ášši meannudeapmi loahpahuvvui 26.09.06 dii. 09.20 ja 27.09.06 dii. 09.05.</p>
<p>Vuođđogiella: Dárogiella</p>
<p xml:lang="krl">Ášši 29/06</p>
<p>Sámediggeráđi doaibmadieđáhus Sámedikki čoahkkinortnega § 20 vuođul</p>
<p>Arkiiva</p>
<p>Arkiiváššenr.</p>
<p xml:lang="vep">06/3330</p>
<p>Ášši meannudeapmi álggahuvvui distaga čakčamánu 26. b. 2006 dii. 09.20</p>
<p>I  Mildosat</p>
<p>Nr  Beaivi Geas/Geasa Namahus</p>
<p>Čoahkkimat ja ovddasteamit guovvamánus čakčamánnui 2006</p>
<p>II  Evttohusat ja mearkkašumit</p>
<p>Sámediggeráđi árvalus Sámediggái:</p>
<p>Sámediggeráđi dieđáhus váldojuvvo diehtun.</p>
<p>Dieđáhus sisttisdoallá Sámediggeráđi 11.05.06-13.09.06 áigodaga doaimmaid.</p>
<p>1  Doaimma birra</p>
<p>Sámediggeráđđi lea dán áigodagas doallan 6 čoahkkima ja meannudan 28 ášši. Čujuhuvvo čoahkkingirjái R07/06, R08/06, R09/06, R10/06, R11/06 ja R12/06.</p>
<p>Sámediggeráđđi váldá dán dieđáhusas ovdan máŋga ášši maiguin ráđđi lea bargan dán áigodagas.</p>
<p>Nu go boahtá ovdan mildosiin, de lea ráđđi dan lassin oassálsatán máŋga čoahkkimii ja ovddasteapmái.</p>
<p>Vuolláičála:    _________________ /_________________</p>
<p>2  Áššesuorggit</p>
<p>2.1 Guovllulaš ovddideapmi</p>
<p>2.1.1 Ovttasbargošiehtadusat</p>
<p>Sámediggeráđđi lea doallan čoahkkima ovttasbargšiehtadusa birra Romssa fylkkasuohkaniin 20.06.06 Kárášjogas. Čoahkkimis guorahallojuvvui ovttasbargšiehtadusa stáhtus dárkilit. Ođđa doaibmabijut maiddái ságaškuššojuvvojedje. Šiehtadussii gullet iešguđetlágan suorggit nu go báikenamat, oahpahus, kulturmuittut, museat, girjerájut, kulturguovddážat ja guovlopolitihkka. Jahkásaš čoahkkima ulbmil lea áigádit šiehtadusa oktasaš áŋgiruššamiin čađahit sámi doaibmabijuid Romssa fylkkas.</p>
<p>Sámediggeráđđi lei 07.09.06 bovdejuvvon fylkkasátnejođiheaddjiid- ja ráđđejođiheaddjiidveaga čoahkkaneapmái Birggonii. Doppe guorahallojuvvui ja ságaškuššojuvvui máttasámeguovllu ovttasbargošiehtadus. Dollojuvvui čoahkkin Hedmárkku, Mátta-Trøndelága, Davvi-Trøndelága ja Nordlándda fylkkasuohkaniiguin.</p>
<p>Sámediggeráđis lei 29.08.06 čoahkkin Davvi-Trøndelága fylkkasuohkaniin. Čoahkkin lágiduvvui Snoasas. Čoahkkimis ságaškuššojuvvui máttasámeguovllu ovttasbargošiehtadusa stáhtus dain doaibmabijuin mat gusket Davvi-Trøndelága fylkkasuohkanii.</p>
<p>2.1.2 Hálddašanođastus</p>
<p>Sámediggepresideanta Aili Keskitalo ja ráđđelahttu Jarle Jonassen doalaiga geassemánus 2006 čoahkkima gielda- ja guovloministtariin Åslaug Haga:in hálddašanođastusa birra. Čoahkkin lei cuoŋománu 2006 čoahkkima čuovvoleapmi.</p>
<p>Borgemánus 2006 doalaiga sámediggepresideanta ja ráđđelahttu Jarle Jonassen čoahkkima Birggonis sátnejođiheaddjiidveaga bargolávdegottiin. Čoahkkima fáddán lei ođđa hálddašanođastus. Muđui čujuhuvvo dan miniseminára fáddái ja sisdollui, mii lágiduvvui Sámediggeáirasiid várás 11.09.06 Kárášjogas.</p>
<p>2.2 Dásseárvu</p>
<p>Sámi dásseárvokonferánsa lea plánejuvvomin lágiduvvot cuoŋománus 2007. Sámediggi lea ovddasvástideaddji lágideaddji, ja Sámi NissonForum lea teknihkalaš lágideaddji. Konferánssa ulbmil lea ovttastahttit sámi dásseárvobarggu davviriikkalaš ovttasbargui. Prošeavtta stivrenjoavku lea nammaduvvon. Prošeavtta stivrenjoavkkus leat Sámedikki hálddahusa, Sámi NissonForuma, Norgga Sáráhka, Dievdduid ja Sámi nuoraidpolitihkalaš lávdegotti (SNPL) ovddasteaddjit. Stivrenjoavku lea doallan 2 čoahkkima dán áigodagas.</p>
<p>2.3 Oahpahus</p>
<p>2.3.1 Erenoamášpedagogihkka</p>
<p>Sámediggi lágidii 05. - 06.09.06 erenoamášpedagogalaš gelbbolašvuođaloktenprošeavtta árvvoštallančoahkkima. Sámediggeráđi bealis oassálasttii ráđđelahttu Jarle Jonassen. Prošeaktaáŋgiruššama árvvoštallanraporta almmuhuvv<em type="italic">o dás: www.oahpponeahtta.no </em>álgogeahčen 2007. </p>
<p>Sámediggi lea miessemánus 2006 almmuhan ohcanláhkai ruđaid sámi erenoamážit heivehuvvon oahpponeavvuid ráhkadeapmái. Prošeavttat leat dakkárat ahte dušše stáhta</p>
<p>Vuolláičála:    _________________ /_________________ gelbbolašvuođaguovddážiin lea fágagelbbolašvuohta ráhkadeamis. Danne eai leat ruđat almmuhuvvon almmolaččat. Stáhta gelbbolašvuođaguovddážat dieđihuvvojedje ortenega birra, ja ohcanáigemeari 02.06.06 rádjai ledje boahtán 11 ohcama. Ohcamiid meannudii hálddahus geassemánus. Ain fertejit dahkkojuvvot čielggadeamit Tamartuna ja Husebya gelbbolašvuođaguovddážiid ektui.</p>
<p>Sámediggi almmuhii miessemánus 2006 ruđaid erenoamášpedagogihka dutkan- ja ovddidanprošeavttaide. Ulbmil lea ovddidit ja geahččalit ođđá máhtu erenoamášpedagogihka fágasuorggis. Ruđat galget geavahuvvot máksit bálkkáid ja eará goluid prošeavttaid čađaheami oktavuođas. Doarjja ii addojuvvo investeremiidda. Ohcanáigemeari 31.05.06 rádjai ledje boahtán 6 ohcama. Ohcamiid meannuda hálddahus čakčamánus 2006. Sámediggi almmuhii borgemánus 2006 stipeanddaid erenoamášpedagogihkkaohppui ohcanáigemeriin 15.09.06. Stipeandda váldoulbmil lea buoridit erenoamášpedagogihkkafálaldaga sámi mánáide geain leat erenoamášpedagogihkalaš dárbbut. Ohcamiid meannuda hálddahus. Doarjjastivra dieđihuvvo áššiid bohtosa birra juovlamánus.</p>
<p>2.3.2 Sámi álgooahpahus</p>
<p>Sámi álgooahpahus lea 5-jahkásaš prošeakta mii čalmmustahttá daid oahppiid lohkanmetodihka, geain lea davvisámegiella vuosttašgiellan. Prošeakta lohpahuvvui 2005 giđa go oahppit gerge 5. luohkás. Prošeakta lea Sámedikki ja Sámi allaskuvlla, Davvi-Norgga gelbbolašvuođaguovddáža, Sámi erenoamášpedagogihkalaš doarjaga, Sámi Instituhta, Finnmárkku fylkkamánni – oahpahusossodaga ja Nasjonalt senter for leseopplæring og leseforsking (Lesesenteret) gaskasaš ovttasbargu. Sámi álgooahpahusprošeavtta árvvoštallaraporta vurdojuvvo gárvvistuvvot ođđajagis, ja almmuhuvvo dás: <em type="italic">www.oahpponeahtta.no.</em> </p>
<p>2.3.3 Mánáidgárddit</p>
<p>Sámi mánáidgárdekonferánsa lágiduvvui Oslos 07. - 08.06.06. Konferánsa lea Sámedikki ja Romssa ja Finnmárkku fylkkamánniid gaskasaš ovttasbargu. Ráđđelahttu Terje Tretnes ovddastii Sámediggeráđi konferánssas. Dán jagi konferánssa fáddán lei ođđa máináidgárdeláhka ja ođasmahttojuvvon rámmaplána, ja maid dat mearkkašit sámi mánáidgárdemánáide. Konferánssas ledje sullii 100 oasseváldi. Sámediggeráđđi lea dán áigodagas juohkán 841 000 ru máináidgárdesuorggi ohpponeavvuid ráhkadeapmái ja 8 sámi mánáidgárddi prošeaktaruđaide. Prošeaktaruđat geavahuvvojit máináidgárddiid ovddidan- ja geahččalanbargguide.</p>
<p>Dán áigodagas lea mánáidgárdečállaga Stullán ođđa nummir almmuhuvvon, mas váldofáddán lea sámi mánáidgárdekonferánsa.</p>
<p>Sámediggi lea fágalaččat árvvoštallan Kárášjoga gieldda guovttegielalašvuođaplána mánáidgárddiid várás.</p>
<p>2.3.4 Čoahkkin Oslo gielddain</p>
<p>Várrepresideanta Johan Mikkel Sara lea 19.09.06 doallan čoahkkima Oslo gielddain. Čoahkkimis gieđahallajuvvui sámi mánáidgárdi, sámegieloahpahus ja vejolaš ovttasbargošiehtadus Sámedikki ja Oslo gieldda gaskkas.</p>
<p>2.3.5 Máhttolokten - Sámegiella</p>
<p>Máhttodepartemeanta mearridii 29.06.06 buohtalas ovttadássásaš sámi oahppoplánaid vuođđoskuvlla várás ja čađamanni oahppoplánaid vuođđo- ja joatkkaskuvlla oahpahusa várás. Buohtalas ovttadássásaš sámi oahppoplánat mearriduvvojedje čuovvovaš vuođđoskuvlafágain: biepmus ja dearvvašvuođas, musihkas, servodatfágain, duojis, risttalašvuođa- ja eallinoaidnooahpus. Vuođđo- ja</p>
<p>Vuolláičála:    _________________ /_________________ joatkkaoahpahusas leat mearriduvvon čađamanni oahppoplánat dárogielas oahppiid várás geain lea sámegiella vuosttasgiellan, ja luonddufágain. Ovdal mearrideami ledje Sámedikkis ráđđelahtu Jarle Jonassen bokte politihkalaš ráđđádallamat Máhttodepartemeanttain stáhtačálli Lisbeth Rugtvedt bokte mas dáid oahppoplánid sisdoallu šiehtaduvvui.</p>
<p>Dan maŋŋá lea Sámediggi doallan diehtojuohkinčoahkkimiid Máhttoloktema birra mas erenoamážit deattuhuvvojedje Máhttoloktema oahppoplánat – Sámegiella. Diehtojuohkinčoahkkimat leat dollojuvvon Guovdageainnu skuvlaeaiggádiid ja vuođđoskuvllaid várás 17.08.06, Divttasvuona vuođđoskuvllaid ja earáid várás 24.08.06, Deanu ja Unjárgga vuođđoskuvllaid várás 06.09.06 ja Porsáŋggu vuođđoskuvllaid várás 19.09.06. Seamma dieđut leat maiddái almmuhuvvon Sámedikki neahttasiidduin ja Sámi oahpponeahtas.</p>
<p xml:lang="smj">2.4 Giella</p>
<p>2.4.1 Divvun-prošeakta</p>
<p>Divvun prošeavtta ulbmil lea ráhkadit divvunprográmma sámegiela várás. Prošeavtta lea Sámediggi, Gielda- ja guovlodepartemeanta, Máhttodepartemeanta ja Kultur- ja girkodepartemeanta ruhtadan. Prošeakta galgá loahpahuvvot 2007, ja válmmastuvvon prográmmaid galget buohkat beassat geavahit, geat čállet sámegillii. Prošeavtta stivrenjoavku lea doallan čoahkkima borgemánus 2006. Divvun lea dál dahkan šiehtadusa muhtun fitnodagain korrektuvraneavvuid ráhkadeami oktavuođas.</p>
<p>2.5 Kultuvra</p>
<p xml:lang="est">2.5.1 Museaođastus</p>
<p>Davvioarjesámi museasiidda museain lea 01.07.06 rájes oktasaš doaibma. Sámediggeráđđi lea juolludan siidii 500 000 ruvdnosaš doaibmadoarjjalasáhussan 2006 rájes, dan oktavuođas go sii leat čađahan museaođastusa.</p>
<p>Sámediggeráđđi lea addán Davvioarjesámi museasiidii ovddasvástádusa fierpmádatkoordináhtorin našunála sámi museafierpmádagas. Museafierpmádaga ásaheapmi lea oassi museaođastusas. Fierpmádaga ulbmil lea láhčit dilálašvuođaid ulbmillaš bargojuogadeapmái ja buori resursaávkkástallamii. Viidáseappot galgá fierpmádat leat mielde nannemin sámi musealágádusa dakko bokte ahte álggahuvvojit oktasaš ovttasbargoprošeavttat. Iešguđet fáttát sámi kultur- ja luondduhistorjjás gullet fierpmádahkii. Ulbmiljoavkun leat sámi museat ja eará museat mat barget sámi kultur- ja luondduhistorjjáin. Sámediggeráđđi lea juolludan Davvioarjesámi museasiidii 113 500 ruvdnosaš doaibmadoarjjalasáhussan 2006 rájes. Ruđat galget geavhuvvot našunála sámi fierpmádaga ásaheapmái ja doaimmaheapmái.</p>
<p>Sámediggeráđđi várrepresideantta Johan Mikkel Sara bokte lea doallan čoahkkima Deanu ja Várjjaga museasiidda museaid eaiggádiiguin. Čoahkkima ulbmil lei hukset oktasaš áddejuvmi das mo nannen galgá čađahuvvot, ja das mat dán eavttut leat. Nannenšiehtadus ovddiduvvo plána mielde gielddastivrraide ja museastivrraide dálvvi mielde.</p>
<p xml:lang="eng">2.5.2 Interreg-prošeakta <span type="quote" xml:lang="eng">"Recalling Ancestral Voices - Repatriation of Sámi Cultural Heritage"</span></p>
<p>Interreg-prošeakta lea leamaš Norgga beale Sámedikki, Suoma beale Siida-musea ja Ruoŧa beale Ájtte musea gaskasaš ovttasbargoprošeakta. Sámediggeráđđi lea mearridan ahte Várjjat sámi musea váldá badjelasas leat Norgga beale oassálsatin. Sámediggi galgá ain leat mielde prošeavtta stivrenjoavkkus, danne go dat lea deaŧalaš prošeakta mii guoská dakkár áššái mainna Sámediggi bargá. Várjjat sámi musea oažžu daid ruđaid maid Sámediggi hálddaša dán prošektii.</p>
<p>Vuolláičála:    _________________ /_________________</p>
<p>2.5.3 Norgga musealihtu jahkečoahkkin</p>
<p>Várrepresideanta Johan Mikkel Sara oassálasttii Norgga musealihtu jahkečoahkkimii Stjørdalas 06. - 09.09.06. Čoahkkin dollojuvvui Norgga musealihtu riikkačoahkkima oktavuođas. Riikkačoahkkima oktavuođas doalai seammás Sámi museasearvi jahkečoahkkima. Dás mearriduvvui ahte Sámi museasearvi galgá ásahuvvot Norgga musealihtu fágaossodahkan. Dán mearridii maiddái Norgga musealihtu jahkečoahkkin formálalaččat. Ovttasteami ulbmil lea nannet barggu sámi kultuvrrain ja historjjáin Norgga museain.</p>
<p>2.5.4 Sámi girkoráđđi</p>
<p>Sámediggeráđđi lea nammadan Ingrid Johansen, Sámmolváris, Sámi girkoráđi áirrasin áigodahkii 01.01.07 - 31.12.10. Su várreáirrasin lea Kjell Skog, Sálašvákkis, nammaduvvon.</p>
<p>2.6 Rájáidrasttideaddji bargu</p>
<p xml:lang="eng">2.6.1 Seventh Conference of Parliamentarians of the Arctic Region 02. -04.08.06</p>
<p>Presideanta Aili Keskitalo oassálasttii 7. Árktalaš parlamentarihkarkonferánsii. Konferánsa lágiduvvui Gironis 02.-04.08.06. Sámi parlamentáralašráđđi ja Norgga, Ruoŧa ja Suoma beale sámedikkit dieđihedje konferánsii earret eará Davviriikkalaš Sámekonvenšuvdnaevttohusa birra, ONa Eamiálbmotjulggaštus-evttohusa birra, Norgga eiseválddiid ja Norggabeale Sámedikki gaskasaš ráđđádallanšiehtadusa birra, ja finnmárkkulága birra. Konferánsa mearridii 50 čuoggá sturrosaš Conference statement.</p>
<p>2.6.2 Davveguovloáššit</p>
<p>Presideanta Aili Keskitalo oassálasttii Olgoriikadepartemeantta ja Davvi-Norgga eiseválddiid gaskasaš gulahallanforumii Oslos Oslo 27.06.06. Čoahkkima fáddán lei ráđđehusa oallislaš davveguovlostrategiija- bargu, Norgga Árktalaš Ráđi ovdagotti badjelasas váldin, Barentsovttasbarggu nannen ja Den nordlige Dimensjon.</p>
<p>2.6.3 Barentsovttasbargu</p>
<p>Sámedikki presideanta oassálastii ovddes olgoriikaministara Thorvald Stoltenberga raddebácci almmuheamis Girkonjárggas 05.08.06. Presideantta sárdni semináras Folkelig diplomati i nord lei eamiálbmogiid beroštumiid ja vuoigatvuođaid birra Barentsovttasbarggus. Barentsčállingoddi lágidii seminára.</p>
<p>2.6.4 Sámi Parlamentáralaš Ráđđi</p>
<p>Sámi parlamentáralaš ráđi stivra doalai dán jagi nuppi čoahkkimis Váhčiris Ruoŧas 13.-14.06.06. Sámedikki bealis oassálasttii várrepresideanta Johan Mikkel Sara ja sámediggeáirras Magnhild Mathisen.</p>
<p>2.6.5 ONa eamiálbmotjulggaštus</p>
<p>Sámedikki várrepresideanta oassálasttii Olmmošvuoigatvuođaráđi vuosttaš čoahkkimis 19. – 30.06.06 Genèves. Olmmošvuoigatvuođaráđđi, mii lea njuolga ONa váldočoahkkima vuollásaš, meannudii eamiálbmotjulggaštusa bargojoavkku evttohusa. Evttohus oaččui stuorra eanetlogu. Vurdojuvvo ahte ONa váldočoahkkin mennuda evttohusa loahpalaččat, ja dohkkeha julggaštusa ovdal 2006 loahpa.</p>
<p>Vuolláičála:    _________________ /_________________</p>
<p xml:lang="eng">2.6.6 International Association for Impact Assessment (IAIA`06)</p>
<p>Sámedikki presideanta lei okta váldosárdnideaddjiin váikkuhusčielggadeami riikkaidgaskasaš konferánssas Stavangeris 23. - 26.05.06. Konferánssas ledje lagabui 800 oassálasti 80 riikkas. Fáddán lei fápmu, geafivuohta ja ceavzilvuohta gehččojuvvon váikkuhusčielggadanproseassaid rolla ektui. Prográmma eamiálbmotčalmmusteapmi ja eamiálbmotoassálastin lei mearkkašahtti. Birasgáhttendepartemeanta lágidii konferánssa.</p>
<p>Várrepresideanta oassálasttii seminárii oppa áiggi, ja sus lei sáhkavuorru dan birra makkár rolla eamiálbmogiid álbmotválljen orgánain váikkuhusčielggademiin ja makkár gaskavuohta lea eiseválddiide.</p>
<p>2.6.7 ONa eamiálbmotáššiid bistevaš fora</p>
<p>Sámedikki várrepresideanta oassálasttii Norgga sáttagottis ONa eamiálbmotáššiid bistevaš foras New Yorkis áigodagas 15. – 20.05.06. Várrepresideanttas lei sáhkavuorru eamiálbmogiid hástalusaid birra ONa duhátjahkeulbmila ektui, ja lei maid mielde oalgedáhpáhusas Davviriikkalaš sámekonvenšuvnna birra.</p>
<p>2.7 Vuoigatvuođat</p>
<p>2.7.1 Čoahkkin Guovdageainnu meahcásteddjiid servviin</p>
<p>Sámedikki várrepresideanttas lei čoahkkin Guovdageainnu meahcásteddjiid servviin 10.06.06. Das ságaškuššojuvvui giđđalodden ođđa luonddušláddjivuođalága ektui, ja Sámedikki njuolggadusat rievdaduvvon meahccegeavaheami ektui Finnmárkkus.</p>
<p>2.7.2 Čoahkkin Finnmárkku boanddaidservviin</p>
<p>Ráđđelahttu Terje Tretnes lea doallan čoahkkima Finnmárkku boanddaidservviin Sámedikki njuolggadusaid birra rievdaduvvon meahccegeavaheami ektui. Čoahkkin lei Kárášjogas.</p>
<p>2.7.3 Čoahkkin guoskevaš boazoorohagain Ráissá álbmomeahci hálddašanplána birra</p>
<p>Presideanta Aili Keskitalo ja ráđđelahtut Randi A. Skum ja Terje Tretnes dolle 14.06.06 čoahkkima guoskevaš boazoorohagain daid hástalusaid birra mat gusket Ráissá álbmotmeahci hálddašanplánabargui. Čoahkkin dollojuvvui Guovdageainnus.</p>
<p>2.7.4 Blåfjella-Skjækerfjella/Låarte -Skæhkere ja Lierne/Lijre álbmotmehciid rahpan</p>
<p>Sámedikki várrepresideanta oassálasttii 26.06.06 Blåfjella-Skjækerfjella/Låarte -Skæhkere ja Lierne/Lijre álbmotmehciid rahpamis. Sihke dearvvahansártnis ja Birasgáhttenministara ja guoskevaš boazoorohagaid gaskasaš soabadančoahkkimis čalmmustahttojuvvui Sámedikki lobálaš gábádus oažžut buoret sámi oassálastima suodjaluvvon guovlluid ásaheami ja hálddašeami oktavuođas.</p>
<p>Čoahkkimis bođii čielgasit ovdan ahte boazodoallu lea hui eahpeduhtavaš hálddašanráđi čoahkádusain ja dainna ahte sin beroštumit eai leat doarvái bures fuolahuvvon hálddašanplánas. Guoskevaš boazoorohagaid ovddasteaddjit oaivvildedje ahte dát lei áibbas dohkketmeahttun, ja čájehedje duhtameahttun-vuođaset dainna lágiin ahte eai searvan álbotmehciid rahpamii. Birasgáhttenministtar lohpidii hoahpuhit bargama Sámedikki evttohan njuolggadusaiguin, ja šiehtaduvvui doallat čoahkkima dán birra lagamus boahtteáiggis.</p>
<p>Vuolláičála:    _________________ /_________________ Maŋŋá lea Sámediggeráđđi várrepresideantta bokte 05.06.06 doallan čoahkkima birasgáhttenministariin. Das gieđahallojuvvojedje evttohuvvon hálddašannjuolggadusat álbmotmehciid várás sámi guovlluin, ja viidáset ráđđádallanproseassa. Sámediggi háliida ahte njuolggadusat galget doaibmagoahtit farggamusat. Njuolggadusat galget leat vuođđun evttohuvvon álbmotmehciid hálddašanplánaide. Dát lea deaŧalaš sámi ealáhusaide ja árbevirolaš luondduresrussaiguin ávkkástallamii.</p>
<p>2.7.5 Meanut finnmárkkulága váste</p>
<p>Sámedikki presideanta oassálasttii meanuin finnmárkkulága váste 30.06.06 Porsáŋggus. Dát čalmmustahtii ahte stuorra oasit finnmárkkulágas bohte fápmui 01.07.06, ja ahte stáhta dan oktavuođas sirddii giddodatvuođu ja eatnamiid ja resurssaid hálddašeami ođđa iehčanas orgánii. Dearvvahansártnistis deattuhii presideanta ahte láhka lea vuođđuduvvon dan doavddaheapmái ahte dát lea soabadeapmi stáhta ja sápmelaččaid gaskkas ovddeš verrodagaid ovddas. Deattuhuvvui maiddái dárbu sihkkarastit ahte sápmelaččaid šláddjá kultuvra ja eallinvuohki galgá bistit boahtteáigái.</p>
<p>2.7.6 Čoahkkin Finnmárkkuopmodaga stivrrain</p>
<p>Čoahkkin dollojuvvui gulahallama ja ovttasdoaibma várás Sámediggepresideantta, Fylkkasátnejođiheaddji ja Finnmárkkuopmodaga gaskkas. Čoahkkin dollojuvvui Leavnnjas 25.08.06. Sámedikki presideanta válddii ovdan Finnmárkkuopmodaga haddepolitihka, Finnmárkkuopmodaga doaimma ruhtadeami, ja dat eahpečielggasvuođat mat Sámediggeráđi mielas leat stáhta eiseválddiid ektui.</p>
<p>2.7.7 Rievdaduvvon meahccegeavaheami njuolggadusat</p>
<p>Rievdaduvvon meahccegeavaheami njuolggadusat leat sáddejuvvon gulaskuddamii. Gulaskuddanáigemearri lea 10.11.06.</p>
<p>2.7.8 Čoahkkin birasgáhttenministariin álbmotmehciid jna. birra</p>
<p>Sámedikki várrepresideanta lea 05.09.06 doallan čoahkkima stáhtaráđiin Helen Bjørnøy Birasgáhttendepartemeanttas álbmotmehciid birra. Čoahkkin dollojuvvui Oslos. Čoahkkimis ságaškuššojuvvojedje čuovvovaš áššit: Sámedikki suodjalanproseassanjuolggadusat sámi guovlluid várás, álggahuvvon suodjalanproseassaid joatkin, hálddašanplánabargu earret eará Ráissá álbmotmeahci várás, giđđalodden Guovdageainnus, bieggamillut sámi guovlluin ja vuovdebuollingearggusvuohta suodjalanguovlluin. Loahppacealkkan lei ahte ođđa ráđđádallamat Sievjju ja Várnjárgga suodjalannjuolggadusaid birra ja dan birra mo bargu álbmotmehciin galgá jotkivuvvot, šiehtadallojuvvojit vai ášši čielgá johtilit. Birasgáhttendepartemeanta čállá referáhta čoahkkimis.</p>
<p>2.7.9 Minerálat, olju ja gássa</p>
<p>Sámediggeráđđi presideantta Aili Keskitalo ja várrepresideantta Johan Mikkel Sara bokte doalai 14.08.06 čoahkkima stáhtaráđiin Odd Roger Enokseniin Oljo- ja energiijadepartemeanttas (OED). Čoahkkin dollojuvvui Oslos ja das ságaškuššojuvvui petroleadoaibma davviguovlluin sámi vuoigatvuođaid ektui. Viidáseappot gieđahallojuvvojedje hástalusat mat čatnasit bieggafámu huksenplánide sámi guovlluin. Čoahkkima čuovvuleapmin lea Sámediggeráđđi reivve bokte OEDii konkretiseren daid oaiviliid mat bohte ovdan čoahkkimis, máŋgosiin eará guoskevaš departemeanttaide. OED lea lohpidan vástidit fargga.</p>
<p>Vuolláičála:    _________________ /_________________</p>
<p>2.7.10 Ráđđádallamat boazodoalu vuoigatvuođaid birra Meavkkis -Arvenjárggas</p>
<p>05.09.06 dollojuvvui ráđđádallančoahkkin Sámedikki ja Suodjalusdepartemeantta gaskkas hálddahusdásis. Ráđđádallamis ságaškuššojuvvui ráđđádallanoktiiordnen guoskevaš boazoorohagain ja oktavuohta álbmotriektái. Doppe lei ovttaoaivilvuohta das ahte departemeanta váldá oktavuođa guoskevaš boazoorohagain ja Norgga Boazosápmelaččaid Riikkaservviin (NBRin) ráđđádallamiid oktiiordnema birra. Viidáseappot galgá Sámediggi vástidit čálalaččat daidda duođaštusaide álbotrievtti oktavuođa birra ja daidda boazodoallofágalaš árvvoštallamiidda maid lea ožžon sáddejuvvot. Áigumuš lea doallat boahtte ráđđádallančoahkkima golggotmánus gaskamuttus. Suodjalusdepartemeant čállá beavegirjji ráđđádallančoahkkimis.</p>
<p>2.7.11 Ráđđádallamat ođđa luonddušláddjivuođalága birra</p>
<p>05.09.06 dollojuvvui hálddahuslaš ráđđádallan Sámedikki ja Birasgáhttendepartemeantta gaskkas ođđa luonddušláddjivuođalága birra. Fáddá ráddjejuvvui dasa ahte galgá go suodjalusprinsihppa biddjojuvvot vuođđun ođđa láhkii. Sámediggi doalahii prinsihppamearrádusa NOUa gulaskuddancealkámušas ahte Sámediggi lea vuostá suodjalusmearrádusa. Suodjalusprinsihpa čađahanevttohus mearkkaša hálddašan-ráđđenvuogi speadjalastin. Rievttálaš vuolggasadji rievdá dalle oppalaš lobis ávkkástallat meahcceresurssaiguin konsešuvdnagáibádusain dahje dan haga, dasa ahte lea oppalaš gielddus masa sáhttá addit sierralobi. Birasgáhttendepartemeanta árvalii ahte vejolaš eará čoavddusin sáhttet leat sierra njuolggadusat mat sihkkarastet ahte sápmelaččat besset ávkkástallat árbevirolaš resurssaiguin dainna lágiin ahte čađahuvvo speadjalastin/suodjalanprinsihppa. Sámediggi sáhttá árvvoštallat dán go molssaeavttut ovddiduvvojit. Birasgáhttendepartemeanta čállá protokolla ráđđádallamiin, ja gohčču ođđa ráđđádallančoahkkimiidda dieđihuvvon fáttáid birra čavčča mielde.</p>
<p>2.7.12 Šiehtadallamat ođđa Norgga-Ruoŧa boazoguohtunkonvenšuvnna birra</p>
<p>Máŋga šiehtadallančoahkkima leat dollojuvvon Norgga-Ruoŧa boazoguohtunkonvenšuvnna oktavuođas. Šiehtadallamat leat máŋgga háve leamaš guovtti oasis, mas lávdegotti sámi áirasat vuosttažettiin leat bargan guovllujuoguin, ja dat earát leat fas bargan ieš dan konvenšuvdnateavstta sisdoaluin. Ain šiehtadallojuvvo dainna ulmiliin ahte geargat ovdal 2006 lohpa.</p>
<p>2.7.13 Ráđđádallamat  boazodoallolága reviderema birra</p>
<p>2006 leat dollojuvvon njeallje ráđđádallančoahkkima politihkkalaš dásis Sámedikki ja Eanandoallo- ja biebmodepartementta gaskkas ođđa boazodoallolága birra. Barggus lea leamaš deaŧalaš oččodit dakkár boazodoallolága mii čuovvo álbmotrievttálaš geatnegasvuođaid ja boazodoalu árbevieruid. Eanandoallo- ja biebmodepartementta ođđa boazodoalloláhkaevttohus meannuduvvo dievasčoahkkimis, gč. ášši 38/06.</p>
<p>2.7.14 Guolástus</p>
<p>Sámediggeráđđi lea leamaš ráđđádallamiin Guolástus- ja riddodepartemeanttain oččodandihte čovdosa eiseválddiiguin dasa mii guoská čoahkádussii ja mandáhtii sámiid ja earáid guolástanrivttiid čielggadeami birra Finnmárkku mearraguovlluin.  Dát lea čuovvoleapmi Stuoradikki mearrádussii man meannudedje oktanaga Finnmárkkulágain 2005 geasi.</p>
<p>Sámedikki váldočuoččuhusat leat oanehaččat leamaš: ásahit sorjjasmeahttun ekspeartalávdegotti  čielggadeapmi galgá buktit konkrehta láhkaevttohusaid mat sihkkarastet ja dohkkehit sápmelaččaide ja earáide rievtti guolástit Finnmárkku mearraguovlluin čielggadeapmi galgá sihkkarastit sámi miel- ja iešstivrejumi resursahálddašeamis</p>
<p>Vuolláičála:    _________________ /_________________ čielggadeapmi galgá doarvái sihkkarastit sámi beroštumiid deattuheami ja vuhtiiváldima</p>
<p>Sámediggi lea vuođđun atnán ahte Stuoradikki finnmárkoláhkamearrádusas juo lea sámiid ja earáid riekti guolásteapmái dohkkehuvvon.</p>
<p>Čađahuvvon ráđđádallamii vuođul lea Ráđđehus ceggen sorjjasmeahttun áššedovdilávdegotti mii galgá addit čielggadeami NÁČ-hámis ovdal 2007 loahpa. Sámediggeráđđi lea duhtávaš lávdegotti mandáhtain ja go sorjjasmeahttun áššedovdiorgána galgá čielggadeami čađahit.</p>
<p>Sámediggeráđđi lea maid addán máŋga gulaskuddancealkámuša, earret eará evttohussii gonagasreabbábivddu nuorttabeal 26˚N jagiid 2006/2007 muddema ja oassálastima birra.</p>
<p>2.8 Ealáhusat</p>
<p>2.8.1 Ealáhusšiehtadus duoji várás</p>
<p>Duodjeealáhusa váldošiehtadusa vuođul lea Duojáriid ealáhussearvi, Sámiid duodji ja Sámediggi šiehtadallan ealáhusšiehtadusa jagi 2007 várás. Šiehtadus šiehtadallojuvvui gárvvisin 20.09.06 čoahkkimis  8,22 miljon ruvdnosaš rámmain. Buot šiehtadusbealit ledje ovttaoaivilis šiehtadusa birra čoahkkimis. Muhto go Sámiid duoji šiehtadallanjođiheaddji fertii guođđit čoahkkima ovdalgo dokumeanta lei čállojuvvon gárvvisin, de sohppojuvvui ahte Sámiid duodji galggai oažžut šiehtadusa sáddejuvvot poastta mielde ovdal vuolláičállima. Duojáriid ealáhussearvi ja Sámedikki šiehtadallanlávdegoddi čálle 20.09.06 vuollái ealáhusšiehtadusa jagi 2007 várás. 21.09.06 addá Sámiid duoji čállingoddi dieđu telefovnnas ahte organisašuvdna dattetge ii áiggo čállit vuollái šiehtadusa.</p>
<p>Sámediggeráđđi dán dan láhkai ahte Sámiid duodji lea botken duodjeealáhusšiehtadusa šiehtadallamiid. Dát mearkkaša ahte šiehtadus manná Sámediggeráđđái ja dievasčoahkkimii dohkkeheapmái almmá dan haga ahte Sámiid duodji lea dohkkehan šiehtadusa jagi 2007 várás. Ealáhusšiehtadus ovddiduvvo dievasčoahkkima meannudeapmái skábmamánus, oktanaga jagi 2007 bušeahtain.</p>
<p>2.8.2 Čoahkkin stáhtačálliin Berit Oskal Eirain</p>
<p>Várrepresideanta lea 11.07.06 doallan čoahkkima stáhtačálliin Berit Oskal Eirain Bargo- ja searvadahttin-departemeanttas. Čoahkkima fáddán lei duodji. Momssasbeassan, fidnooahppeortnet, bagadallan- ja buvttadanbájit, SIVA-vistti oastin, riektesuodjalus ja nuortasámit digaštallojuvvojedje čoahkkimis.</p>
<p>3  Ođđa áššiid almmuheapmi – čuovvoleapmi</p>
<p>3.1 Ráđi beales ođđa áššiid čuovvoleapmi mat leat almmuhuvvon dievasčoahkkianáššis 18/06</p>
<p>Evttohus 1: Speallansorjjasvuohta</p>
<p>Sámediggeráđđi lea maid fuolas go speallansorjjasvuohta lassána sámi servodagas, ja go seammás leat váilevaš dikšunfálaldagat. Sámi pasieanttain, beroškeahttá makkár váddu sis lea, lea vuoigatvuohta oažžut dikšunfálaldaga mii lea heivehuvvon sin gillii ja kultuvrii.</p>
<p>Danne lea Sámediggeráđđi ovttas Bargo- ja searvadahttindepartemeanttain ja Dearvvašvuođa- ja fuolahusdepartemeanttain ásahan ovttasbargojoavkku mii galgá gávnnahit movt mii ovttas</p>
<p>Vuolláičála:    _________________ /_________________ sihkkarastašeimmet sámi pasieanttaid vuoigatvuođaid. Sámediggeráđđi lea maid ovttas ovttaskas guovllulaš dearvvašvuođadoaimmaiguin ásahan ovttasbargoorgána gozihan dihte sámi perspektiivva speasialistadearvvašvuođabálvalusaid oktavuođas. Dáid orgánaid bokte bargá Sámediggeráđđi dan ala ahte sámi pasieanttaid dárbbut jerrojuvvojit, čielggaduvvojit ja gozihuvvojit buot proseassain, čielggadusain ja strategiijain.</p>
<p>Sámediggeráđđi lea fuolas go sámi servodagas ii leat mainna ge lágiin dutkojuvvon dat ahte man ollugat leat darvánan speallamii. Sámi álbmoga dearvvašvuođa- ja sosiálabálvalusaid oktavuođas lea unnán statistihkka masa sáhtášii čujuhit. Sámediggi lea deattuhan sihke guovddáš eiseválddiid ja Norgga dutkanráđi ektui ahte sámi dearvvašvuođa- ja sosiálafágalaš dutkama ferte nannet. Dán barggu ferte hui čavga organiseret vai oažžut bohtosiid das.</p>
<p>Evttohus 2: Giđđalodden</p>
<p>Sámediggeráđđi diehtá ahte Guovdageainnu suohkanis lei dán giđa maŋimuš giđđaloddenlohpi dan guhkeduvvon geahččalanortnega oktavuođas. Sámediggi lei okta dan moatti instánssas mat dorjo giđđalodden evttohusa bivdoáigegulaskuddamis 2001:s. Dalle celkkii diggi ahte giđđalodden lea sámi árbevierru mainna lea deaŧalaš joatkit. Sámediggeráđđi lea dál bargamin oažžut sadjái dohkálaš guhkesáigge čovdosiid giđđaloddema váste.</p>
<p>Cealkámuša oktavuođas ođđa láhkaásahussii bivdo- ja meahcástanáiggiid hárrái áigodahkii 2007 – 2012, lea Sámediggeráđđi 30.08.06 beaiváduvvon reivves Luondduhálddašan direktoráhtii bivdán giđđaloddema bissovaš ortnegin. Fáttá birra ságastallojuvvui várrepresideantta Johan Mikkel Sara ja birasgáhttenministtara Helen Bjørnøy gaskasaš čoahkkimis. Čoahkkimis daddjojuvvui ahte giđđalodden Sis-Finnmárkkus soaitá čovdojuvvot ođđa luonddušláddjivuođalága olis. Sámediggi lea dál ráđđádallamin Birasgáhttendepartemeanttain luonddušláddjivuođalága hárrái.</p>
<p>Sámediggeráđđi lea dihtomielalaš dan ektui ahte eai biddjojuvvo dakkár njuolggadusat mat eai soaba oktii daid báikegottiid olbmuid riekteáddejumiiguin, geat loddejit. Danne ii sáhte Sámediggeráđđi miehtat dakkár lágaide dahje láhkaásahusaide mat gáržžidit dahje heaittihit dán bivddu.</p>
<p>Sámediggeráđđi lea bidjan merkii ahte ollu buorre miellaguottuid hábmenbargu giđđaloddema ektui lea dahkkojuvvon, erenoamážit Guovdageainnu meahccásteddjiid searvvi bokte. Ođđa nuorra meahcásteaddjiide oahpahuvvojit árbevirolaš vieruiduvvan njuolggadusat movt galgá loddet. Hui heittot lea jos dát buorre bargu bissehuvvo lobi váilumii.</p>
<p>Evttohus 3: Liige stáhtaruđat joatkkaskuvlla dási sámi fágaide</p>
<p>Sámediggeráđđi lea ovttaoaivilis ahte lea deaŧalaš sihkkarastit ahte oahppit geat háliidit oahpahusa sierra sámi fágain ožžot dain falaldaga. Sámi servodagas lea dárbu sihkkarastit ahte dat gelbbolašvuođa dárbu mii váilu buoriduvvo go dat guhkkit áiggi badjel buoridivččii rekrutterema earret eará sámi dutkamii. Sierra sámi fágain lea maid stuorra identitehtahábmejeaddji beaktu, mii vel eanet nanosmahtášii mearkkašumi das ahte dán lágan fálaldat gávdno.</p>
<p>Sámediggeráđi mielas lea deaŧalaš ahte ođđa skuvlaođastusa oktavuođas šaddá duohta máhttolokten maiddái sámi ohppiid ja sámi servodaga váste. Danne lea ráđđi bargan dan ala ahte ođđa sámi oahppoplánat galget ráhkaduvvot sámi duohtavuođa vuođul ja sámi servodaga dárbbuid jurddašettiin.</p>
<p>Sámi kulturmáhttofága heaittihuvvo dálá hámis maŋŋá go Máhttolokten váldojuvvo atnui. Fága sadjái bohtet golbma ođđa fága: Sámi historjá ja servodat, Sámi oinnolaš kultuvra ja Sámi musihkka ja lávdi.</p>
<p>Vuolláičála:    _________________ /_________________ Danne ii leat Sámediggeráđi árvvoštallama mielde ulbmillaš šiehtadallat dakkár fága ektui mii boahtteáiggis ii šat leat joatkkaskuvlafálaldat. Dattetge áigu Sámediggeráđđi viidáset oktavuođain guovddáš eiseválddiiguin čujuhit ahte dárbbašuvvo dakkár vuogádat mii sihkkarastá ahte sierra sámi fágat fállojuvvojit ohppiide geat daid háliidit, ja ahte oahpaheaddjiin lea doarvái gelbbolašvuohta oahpahit dákkár fágain.</p>
<p>Evttohus 4: Ollislaš ja dássásaš dearvvašvuođa- ja sosiálafálaldat julevsámi guovllus</p>
<p>Sámedikki dearvvašvuođa- ja sosiálapolitihka barggu ulbmilin lea ollislaš ja dássásaš dearvvašvuođa- ja sosiálabálvalusat sámi álbmogii, nugo muđui ge álbmogis leat. Dássásaš fálaldagain oaivvilduvvo dakkár fálaldat mii váldá vuoggasaji sámi gielas ja kultuvrras.</p>
<p>Sámediggeráđđi lea fuolas daid signálaid geažil maid oažžut julevsámi guovllus ahte bálvalusfálaldagain ii gozihuvvo sámi bálvalusdárbbašeaddjiid dárbu ja vuoigatvuohta oažžut fálaldaga sámi giela ja kultuvrra vuođul.</p>
<p>Stáhta ja gielddaid almmolaš dearvvašvuođabálvalusain dat lea ovddasvástádus láhčit dearvvašvuođa- ja sosiálafálaldaga sámi pasieanttaide. Sámediggeráđđi lea oktasaš čoahkkimiin čujuhan ahte Divttasvuona suohkan lea sámegiela hálddašanguovllus. Gielddas lea erenoamáš ovddasvástádus gozihit sámi geavaheaddjiid dárbbuid sámegillii. Sámediggeráđđi lea maiddái ovttasbargoorgánaid siskkobealde mat mis leat guovddáš ja guovllulaš dearvvašvuođaeiseválddiiguin čujuhan sámi pasieanttaid vuoigatvuođa ja dárbbu gielalaččat ja kultuvrralaččat heivehuvvon fálaldahkii buot dásiin dearvvašvuođa- ja sosiálabálvalusain.</p>
<p>Evttohus 5: Bivdit Sámediggeráđi čielggadit ášši dievasčoahkkimii makkár oaidnu Sámedikkis lea ja movt áigu čuovvolit doaibmabidjoplánaevttohusa  báhtaran biebmoluosaid ektui</p>
<p>Sámediggeráđđi oaivvilda ahte Sámediggái ii gula bargat báhtaran biebmorusttetguliiguin, ovddasvástádus das gullá našunala dássái.</p>
<p>Sámediggeráđđi čálii 13.02.06 beaiváduvvon reivves Guolástus- ja riddodepartementii go guoská bargui bivdit biebmanrusttegiin gárgidan luosaid. 09.06.06 beaiváduvvon vástádusas boahtá ovdan ahte Guolástus- ja riddodepartemeanta áigu ásahit bissovaš gárgidankomišuvnna masa Guolástusdirektoráhta lea čállingoddin. Dalle lea direktoráhtas ovddasvástádus evttohit mandáhta ja lahtuid komišuvdnii. Komišuvdna galgá raporteret Guolástusdirektoráhtii. Reivves deattuhuvvo ealáhusa iežas ovddasvástádus, ja das čuožžu earret eará: <span type="quote" xml:lang="nob">"Næringen har et klart og selvstendig ansvar for å forebygge og forhindre rømming, for å melde fra til myndighetene hvis rømming skjer, for å iverksette tiltak for å fange den rømte fisken og for å bruke erfaringene til å forebygge og forhindre nye rømminger (Ealáhusas lea čielga ja iešheanalis ovddasvástádus eastadit ja hehttet báhtareami, dieđihit eiseválddiide jos guolit gárgidit, vai lea vejolaš álggahit doaibmabijuid maiguin bivdit báhtaran guliid ja geavahit vásihusaid eastadit ja hehttet guliid ođđasis báhtareames)"</span>.</p>
<p>Sámediggeráđi mielas lea buorre go eiseválddit duođas váldet barggu bargat gárgidan biebmorusttetguliiguin, ja ahte álggahuvvo bargu dáinna duohta váttisvuođain.</p>
<p>Evttohus 6: Ealli eanandoallu miehtá riika</p>
<p>Eanandoalu šiehtadallanbealit, Eanandoallodepartemeanta, Norges Bondelag ja Bonde- og Småbrukarlag searvi hábmejedje eavttuid movt miljon lihttara mielkeearri mii dán jagá eanadoallošiehtadusas juolluduvvui Finnmárkui, galgá geavahuvvot. Šiehtadallanbealit eai váldán vuhtii Fylkamánni eaige Sámediggeráđi mearkkašumiid. Sámediggeráđđi lei evttohan ahte doalut mat galget stuoriduvvot ja main leat earit vuollel 100 tonna, galge vuoruhuvvot eriid juogadeamis.</p>
<p>Vuolláičála:    _________________ /_________________ Sámediggeráđis lea ulbmilin regionaliseret riika eanandoallopolitihka. Dainna lágiin sáhttá sihkkarastit ceavzilis ja nanu eanandoalu sámi guovlluin. Sámediggeráđđi lea máŋgii cuiggodan dan heajos ovdáneami eanandoalus daid maŋemus jagiid. Boahtte jagi eanandoallošiehtadusaid oktavuođas áigu ráđđi fas loktet dan ášši.</p>
<p>Evttohus 7: Davviguovlopolitihkka ja eamiálbmotdimenšuvdna</p>
<p>Sámediggeráđđi lea mearkkašan, nugo Bargiidbellodaga sámediggejoavku maiddái, ahte ráđđehus lea defineren davviguovlluid Norgga deháleamos strategalaš vuoruhansuorgin daid boahttevaš jagiid. Ráđđehusa dieđihuvvon ovdanbuktin davviguovlostrategiija birra lea boktán stuora beroštumi.    Sámediggeráđi vuordá čavčča mielde beassat oaidnit ráđđehusa strategiijadokumeanta mii fátmmasta ollislaš davviguovlopolitihka, ja mii maid váldá mielde eamiálbmoperspektiivva ja sihkkarastá davviguovlluid rikkis guolástus- ja energiijaresursaide ceavzilis hálddašeami.</p>
<p>Sámediggeráđđi gulahallá ráđđehusain davviguovloovdáneami birra. Sámediggeráđđi lea searvan gulahallanforumii gaskal Olgoriikadepartemeanta ja davvinorgga eiseváldiid. Olgoriikadepartemeanta ja Sámedikki gaskkas dollojuvvojit sierra čoahkkimat juohke jahkebeali davviguovloáššiid birra. Gulahallanforuma čoahkkimis 27.06.06 ovdanbuvttii Sámediggeráđđi dievasčoahkkima čilgehusa Sámediggeráđi riikkaidgaskasaš vuoruhansurggiid birra. Sámediggeráđđi dieđihii maiddái ahte ráđđehussii ahte čavčča mielde galgá ráhkaduvvot dieđáhus fáttá birra, ja das earenoamážit deattuhit davviguolvoovdáneami. Mii leat ovttaoaivilis ahte ráđđehusa davviguovlostrategiija ja Sámediggeráđi dieđáhus riikkaidgaskasaš vuoruhunsurggiid birra galget doaibmat dehálaš vuođđun Sámedikki ja ráđđehusa ovttasbargui davviguovloáššiid ektui. Sámediggeráđi dieđáhus riikkaidgaskasaš vuoruhansurggiid birra sáddejuvvo Sámedikki čoahkkinjođihangoddái čakčamánus. Sámediggeráđđi bargá dan guvlui ahte oažžut Norgga váldit váldoovddasvástádusa eamiálbmotdimenšuvnna hárrái davviguovlluin.</p>
<p>Sámediggeráđđi oaivvilda ahte okta vuohki oažžut jeavddalaš gulahallama lea lágidit bargosemináraid sihke politihkkariidda, fágaolbmuide ja sámi organisašuvnnaide. Dakkár semináraid bokte sáhttá Sámediggi oažžut njuolggocealkámušaid, ja dat mielddisbuktá buoret vejolašvuođa konkretiseret hástalusaid ja doaimmaid, ja dat dahká rádjerasttideaddji sámi oassálastima eanet vejolažžan. Sámediggeráđđi áigu bargat dan ala ahte oažžut Sámi parlamentáralaš ráđi geahččalit láhčit bargosemináraid davviguovlopolithka hábmema hástalusaid, strategiijaid ja doaimmaid birra. Sámi servodaga lea hui dehálaš aktiviseret, vai oažžu impulsaid ja cealkámušaid iešguđet ásahusain ja fágabiirrasiin. Dakkár barggus ferte boahtit čielgasit ovdan ahte sápmelaččat leat rádjerasttideaddji álbmot. Dat seminárat berrejit dieđusge lágiduvvot Sámedikkis dievasčoahkkima oktavuođas, nugo áirras Balto Henriksen evttohii ođđa áššiid dieđiheamis 18/06.</p>
<p>Evttohus 8: Gonagasreappá vuoiggalaš hálddašeapmi</p>
<p>Sámediggeráđđi lea máŋgga oktavuođas buktán cealkámušaid gonagasreappá hálddašeami hárrái, maŋemusat gulaskuddancealkámušas Forslag til regulering av og adgang til å delta i fangst av kongekrabbe øst for 26˚Ø i 2006/2007 (Evttohus gonagasreabbáid bivddu heiveheapmái ja bivdinlohpái nuorttabealde 26˚Ø 2006:s/2007:s). Ráđđi áigu buktit  cealkámušaid stuoradiggedieđáhussii gonagasreappá hálddašeami hárrái, mii boahtá čavčča mielde. Ovdal stuoradiggedieđáhusa galgá Sámediggi ráđđádallat departemeanttain gonagasreappá birra.</p>
<p>Sámediggeráđđi celkkii gulaskuddamis ahte sávvá hálddašeami mii váldá vuhtii báikkálaš guolásteddjiid vuonain nuorttabealde 26˚Ø, ahte sis lea vuosttašriekti bivdit gonagasreabbáid. Mii leat gulaskuddamis evttohan ahte eamiálbmot- ja vieruiduvvanrievttalaš njuolggadusaid mielde addo lohpi reabbábivdui buot fatnasiidda vuollel 15 mehtera. Dát gusto de fatnasiidda, main lea dorske- ja/dahje áhkacincolohpi joavkkuin I dahje II, main lea mearkalogahallan guovlluin nuorttabealde 26˚Ø. Mii</p>
<p>Vuolláičála:    _________________ /_________________ leat maid čujuhan dan stuora erohussii mii lea norgga ja ruošša eriide gonagasreabbái. Dát earit galggaše leat sullii seamma dásis.</p>
<p>Daid bajábealde namuhuvvon fáttáid birra galgá maiddái leat sáhka Sámedikki ráđđádallamiin deapartemeanttain.</p>
<p>Evttohus 9: Riektesuodjalus duodjái</p>
<p>Sámediggi ruhtadii 2005:s čielggadeami duoji riektesuodjalusa hárrái, maid Sámi ealáhus- ja guorahallanguovddáš (SEG) čađahii Duojáriid ealáhussearvvi ovddas. Hástalus lea sihkkarastit riektesuodjalusa duodjái ja hehttet vierrásiid geavaheames duoji diinemii. Čielggadeamis evttoha (SEG) bidjat golbma molssaevttolaš doaimma johtui: váldit atnui daid lágaid mat doibmet  (mønsterloven og markedsføringsloven) (minsttarláhka ja márkanfievrridanláhka), váldit atnui duodjemearkka dahje vuođđudit ođđa lága, mii suodjala sámi duoji.</p>
<p>Earret dán čielggadeami, čálii Duodjeinstituhtta raportta 1995:s, sámi minstariid riektesuodjalusa birra. Sámediggeráđđi ii ane dárbbašlažžan ráhkadahttit ođđa čielggadeami, go juo gávdno dakkár. Sámediggeráđđi áigu árvvoštallat daid evttohusaid, mat bohtet ovdan čielggadeamis Rettsvern for duodji. Riektesuodjalus lea fáddá man birra lea lunddolaš bargat ovttas šiehtadallanguimmiiguin (Duojáriid ealáhussearvi ja Sámiid duodji) duoji hárrái.</p>
<p>Evttohus 10: Deanuleagi oktasaš ovdánahttinplána</p>
<p>Njeallje rádjagieldda Anár, Ohcejohka, Kárášjohka ja Deatnu ráhkadedje 2004:s evttohusa Flerbruksplan for Tanavassdraget 2004 - 2010. Plánas lei evttohuvvon ahte bartahuksen galggai muddejuvvot ja ahte guolleriggodagat galge hálddašuvvot báikegottiid olbmuid eavttuid vuođul. Plána ii leat duohtan dahkkojuvvon danne go gielddat Norgga ja Suoma bealde eai lean ovttaoaivilis areálageavaheami hárrái. Sámediggeráđđi oaidná ahte ii leat buorre go eai leat ovttalágan njuolggadusat Deanujoga areálageavaheapmái. Okta sivva dasa lea dat go Norgga plána- ja huksenláhka lea ollu čavgadet go láhka Suomas mii mudde bárta- ja viessohuksemiid čázádagaid lahka. Dat lea dagahan dan ahte Suoma bealde leat huksejuvvon ollu barttat lagabui 100 mehtera eret Deanujogas. Suoma bealde áiggošedje hukset vel 450 bartta lahka joga. Sámediggeráđđi lea fuolas ná stuorra huksenplánaid váikkuhusaid geažil.</p>
<p>Gielddain dat lea ovddasvástádus gielda- ja areálaplánain. Sámediggeráđđi sáhttá dattetge váldit ášši ovdan Sámedikkiin Suomas, ja ovddidit ášši Birasgáhttendepartementii. Sámediggeráđi mielas lea deaŧalaš dat go gielddat leat ovttaoaivilis ovttalágan areálageavaheami hárrái Deanujoga goappašiid bealde rájiid. Dan oktavuođas lea deaŧalaš váldit vuhtii sámiid vuoigatvuođaid, árbevirolaš luonddugeavaheami ja Deanuleagi riggodagaid hálddašeami dohkálaččat.</p>
<p>Evttohus 11: Sámi organisašuvnnaide doarjjajuohkima njuolggadusaid revideren</p>
<p>Buot doarjjaortnegat maid Sámediggi hálddaša galget reviderejuvvot 2006 čavčča ja 2007 dálvve. Revideremiin fertet leat geargan ovdal njukčamánu 2007 go dievasčoahkkin galgá daid meannudit miessemánus seamma jagi. Dat guoská maid dán doarjjaortnegii sámi organisašuvnnaide. Revideremis galget vuhtiiváldojuvvot sihke stáhta njuolggaduseavttut ja vejolašvuohta politihkalaččat stivret jahkásaš bušeahttamearrádusaid bokte Sámedikkis. Dán reviderenbarggu galgá sierra bargojoavku dahkat mii viežžá rávvagiid/evttohusaid dárbbašlaš oasálaččain dađistaga go ovdánit bargguin.</p>
<p>Vuolláičála:    _________________ /_________________</p>
<p>Evttohus 12: Rámmaplána musihkka- ja kulturskuvlii</p>
<p>Norga lea áidnut riika máilmmis, mii lea lágain nannen gielddaid musihkka- ja kulturskuvllaid. Paragráfas 13-6 oahpahuslágas daddjo ná: ”Juohke suohkan galgá ieš dahje ovttas eará suohkaniiguin lágidit musihkka- ja kulturskuvlafálaldaga mánáide ja nuoraide, mii lea ovttastahttojuvvon skuvladoaimmahussii ja muđui kultureallimii.”</p>
<p>Lea juohke gieldda duohken válljet musihkka- ja kulturskuvllaide viidodaga ja sisdoalu, almmá daid bajábealde stivrema.</p>
<p>Sámediggeráđđi atná deahálažžan sámi perspektiivva oainnusin dahkat gielddaid musihkka- ja kulturskuvllain. Livččii earenoamáš deahálaš ahte sámegiella ja sámi kultuvra šattaše lunddolaš oassin musihkka- ja kulturskuvllaid sisdollui sámi guovlluid gielddain. Sámediggeráđđi oaidná dette ahte Sámediggi ii sáhte bajábealde stivret gielddaid rámmaplánaid hárrái, musihkka- ja kulturskuvllaide. Sámediggeráđđi áigu dettege gulahallamiin ja čoahkkimiin namuhuvvon gielddaiguin ja eará gullevaš ásahusaiguin, ávžžuhit oainnusin dahkat sámegiela ja sámi kultuvrra musihkka- ja kulturskuvllain.</p>
<p>Evttohus 13: Ealli gilit – konsešuvdnaeavttuid rievdadus</p>
<p>Konsešuvdnaláhka eatnama háhkama hárrái (konsesjonsloven), rievdaduvvui 2003:s, vai eatnamat vuollel 100 dekára, maid nala lea huksejuvvon, sáhttet vuvdojuvvot friddja konsešuvnnain. Eaktun lea ahte eanemusat 20 dekára leat ollásit gilvojuvvon. Ovdal lei huksejuvvon eatnama hahkan 20 dekára sturrodaga rájes ollesareálan, geatnegahttojuvvon konsešuvnnain. Eatnamiin, maidda ii leat huksejuvvon, lea geatnegahttojuvvon konsešuvdna beroškeahttá areála sturrodagas. Jus mearrádus lea dahkkon pláná- ja huksenlága vuođul omd. viessohuksema hárrái, de sáhttá maiddái huksekeahtes areála háhkamis leat friddja konsešuvdna.</p>
<p>Sámediggeráđđi lea áican ahte rievdadusat konsešuvdnalágas, addet unnit vejolašvuođaid geavahit juridihkalaš váikkuhangaskaomiid eanandoallopolitihkalaš mihttomeriid joksamis. Sámediggeráđđi deattuha seammás ahte eanandoalus lea guovddáš sadji sámi kulturárbeviruid bisuheamis, ja lea maiddái deahálaš bargosuorgi sámi guovlluin. Sámedikki mihttomearrin lea bisuhit dálá bargguid ja doallostruktuvrra.</p>
<p>Sámediggeráđđi oaivvilda ahte lea dárbu bidjat sihke juridihkalaš ja ekonomalaš doaimmaid johtui, vai jovssašii eanandoallopolitihkalaš mihttomeriid. Dettege ii gánnát oaččuhit konsešuvdnalága rievdadusaid máhcahuvvot. Sámediggeráđđi atná ávkkálaččabun bargat eará čuolbmačilgehusaiguin, mat leat nugo omd. láigoeatnamiid viidodaga ja earenoamáš mielkeeriid birra sámi guovlluin. Maiddái čujuhuvvo stáhtaráđđái Terje Riis-Johansenii, gii sártnistis Norges Bonde- og  Småbrukarlag:a jahkečoahkkimis golggotmánus 2005:s čielgasit dajai ahte ii leat áigumuš máhcahahttit dan ovdáneami mii lea dahpáhuvvan.</p>
<p>Sámediggeráđđi áigu válgaáigodagastis ráhkadahttit ođđa eanandoallodieđáhusa, mii galgá sihkkarastit sámi eanandoalu ovdáneami.</p>
<p>Evttohus 14: Bissehit našuvnnalaš guolleeriid privatiserema</p>
<p>Sámediggeráđđi lea áican makkár dilli lea guolástusain Norggas. Stuorát bivdiid eriid lassáneapmi, lea dovddus váttisvuohta. Eriid čoahkáiduvvan čuohcá garrásit unnimus fanasvehkii guovlluin. Seammás dat čuohcá maiddái sakká sámi guolástusaide. Sámediggeráđđi lea guhká áican dán ovdáneami, muhto lea leamaš váttis dahkat maidege dáinna áššiin. Sivvan dasa lea ahte stuora ruhtafámut leat seahkánan dán ovdáneapmái sihke našuvnnalaš ja gaskariikkalaš dásis.</p>
<p>Vuolláičála:    _________________ /_________________ Vejolašvuohta mii Sámedikkis lea váikkuhit privatiserema laskamii, lea geavahit eamiálbmotrievttalaš prinsihpaid. Sámediggeráđis leat leamaš ráđđádallamat<em type="italic"> Guolástus- ja riddodepartemeanttain. Ráđđi lea </em>dasto searvan lávdegotti álggaheapmái, mii lea čielggadeame sámiid ja earáid rivttiid guolástit olggobealde Finnmárkku. Sámediggeráđđi lea dál bargame gulaskuddancealkámušain <span type="quote" xml:lang="nob">"Strukturvirkemidler i fiskeflåten"</span>, NOU 2006:16 olis. Das biddjo ovdan min ráđđádallansávaldat guolástusaid strukturerema hárrái. Dát ášši guoská njuolga eriid čoahkáiduvvamii, ja Sámedikkis lea dákko dasto vejolašvuohta váikkuhit našuvnnalaš eriid juogadeapmái.  </p>
<p>Evttohus 15: Ollislaš plána bieggamillohuksemii</p>
<p>Bieggamillohuksen ja gáibádus ollislaš plánai bieggamillohuksemiid hárrái sámi guovlluin, lea ovdalis leamaš fáddán Sámedikki dievasčoahkkimis. Sámediggeráđđi diehtá ahte gávdnojit moanat plánat bieggamillohuksemiid hárrái sámi guovlluin, ja ahte ovttaskas huksenáššit ja oktasaš boađus buot dieđihuvvon huksemiin, lea veagalaš areálbillisteapmi, mas šaddet leat stuora váikkuhusat sámi ealáhusaide. Sámediggeráđđi lea hui balus daid váikkuhusaid dihte, maid dieđihuvvon bieggamillohuksemat sáhttet buktit sámi vuođđoealáhusaide, mátkkoštanfitnodagaide ja sámi kulturmuittuide. Dasa lassin lea eahpádus daid váikkuhusárvvoštallamiid hárrái, mat lea vuođđun Norges vassdrags- og energidirektorat:a  konsešuvdnaohcamiid meannudeapmái.</p>
<p>Sámediggeráđđi lea čoahkkimis 14.08<em type="italic">.06 Oljo- ja energiijadepartemeantta </em>stáhtaráđiin Odd Roger Enoksen:iin, ságastallan daid hástalusaid birra, mat gustojit bieggamillohuksenplánaide sámi guovlluin.  Bieggamillohuksemiid ferte oaidnit finnmárkkulága ja ráđđádallanmeannudeami oktavuođas, Sámedikki ja stáhtalaš eiseváldiid gaskkas. </p>
<p>Sámediggeráđđi atná bieggamillohuksenplánaid sámi guovlluide, dakkár doaibman mat váikkuhit njuolga sámi beroštumiide. Sámediggeráđđi áigu váldit oktavuođa<em type="italic"> Bargo- ja searvadahttindepartemeanttain, geain lea ovttas</em>tahttinovddasvástádus sámi áššiin, ja áigu dáhttut beassat ráđđádallat ášši birra. </p>
<p>Evttohus 16: Sámi giellaguovddáža ásaheapmi lullisámi guvlui, Helgelándda guovlu</p>
<p>Sámedikki mielas leat sámi giellaguovddážat deaŧalaš giellaarenat ja háliida danne movttiidahttit báikkálaš oasálaččaid ásahit daid. Sámediggi addá doaibmadoarjaga ásahuvvon sámi giellaguovddážiidda, ja oaivvilda ahte lea erenoamáš deaŧalaš ahte doppe gos sámi giella lea fuones dilis leat giellaarenat. Giellaguovddážiin lea deaŧalaš bargu suodjalit, doalahit ja ovdánahttit sámegiela geavaheami báikkálaš birrasiin ja guovlluin.</p>
<p>Go stáhtabušeahtta jahkái 2007 lea ovddiduvvon, de sáhttá Sámediggi árvoštallat doarjaga ođđa giellaguovddážiidda. Sámediggeráđđi čujuha muđui ovttasbargošiehtadussii máttasámi guovlluid fylkkagielddaiguin mas bohtet ovdan oktasaš áigumušat ahte ásahit giellaguovddážiid.</p>
<p>Evttohus 17: Máttasámi gelbbolašvuođagirjeráju viidásetovddideapmi</p>
<p>Sámediggi lea meannudeamen ášši viidáseappot.</p>
<p>Evttohus 18: Sámediggi ásaha konsuleantavirggi vistesuodjalusas Helgelándii máttasámi guovllus</p>
<p>Sámediggeráđđi lea hui duhtavaš Sijti Jarnge rahčamušain sámi kultuvrra ektui, ja erenoamážit sámi kulturmuitosuodjalusa ja vistesuodjalusa ektui. Sámediggi lea leamaš mielde addimin doarjaga máŋgga prošektii maid guovddáš jođiha.</p>
<p>Vuolláičála:    _________________ /_________________ Sámediggi čađahii 2003 prošeavtta Sámi huksehusaid suodjaleapmi ja hálddašeapmi (raportta oažžu hálddahusas). Raportta loahppajurdda lea dárbbašuvvojit 3 ođđa virggi Sámedikki vistesuodjalanbargui, 1 juohke dáin kantorbáikkiin: Snoasas, Ájluovttas, Romssas (dál Olmmáivákkis) ja Vuonnabađas. Dál lea Sámedikkis okta vistesuodjalusvirgi mii galgá gokčat olles Sámi Norgga bealde. Sámedikki iežas bušeahtas eai leat dál ruđat ođđa vistesuodjalusvirggiide.</p>
<p>Sámediggeráđđi mielas berre áŋgiruššat daiguin kántorbáikkiiguin mat mis leat dál, ja háliida nannet ja viiddidit gelbbolašvuođa dáin báikkiin. Vásihusat čájehit ahte nana fágabirrasat mat leat čoahkis, mearkkašit ollu bargguid bohtosiidda. Dattetge dat ii hehtte Sijti Jarnge hukset ja viiddidit vistesuodjalusgelbbolašvuođaset iežaset  bušeahta ja prošeaktaruhtadeami bokte.</p>
<p>Ráđđehus lea stuorradiggedieđáhusas nr 16 (2004-2005) Eallit kulturmuittuiguin deattuhan sámi vistesuodjalusa sierra áŋgiruššansuorgin. Dieđáhusas lea árvvoštallojuvvon ahte dárbbašuvvo 5 milj ru stáhtadoarjjalasáhussan jahkásaččat sámi visttiid divvumii. Dieđáhusas deattuhuvvo maiddái ahte dárbbašuvvo buoret ja eanet gelbbolašvuohta sámi vistesuodjalusa birra ja ahte departemeanta áigu ráhkadahttit plána mo viidáseappot čuovvulit prošeavtta Sámi huksehusaid suodjaleapmi ja hálddašeapmi.</p>
<p>Ráđđi eaktuda ahte Ráđđehus čuovvula stuorradiggedieđáhusa dán jagi stáhtabušeahtas. Dan lassin ahte eanet ruđat juolluduvvojit sámi visttiid divvumii, lea deaŧalaš sámi vistesuodjalusbargui ahte Sámediggi oažžu eanet návccaid.</p>
<p>Evttohus 19: Ollislaš doaibmaprográmma máttasámi oahpahusa, giela ja kultuvrra várás</p>
<p>Sámediggeráđđi joatká čuovvulanbarggu sihkkarastit ahte sámi mánát ja nuorat ožžot dan oahpahusa sámegielas ja sámegillii masa sis oahpahuslága vuođul lea vuoigatvuohta. Earret eará gáibida Sámediggeráđđi ahte oahpahusláhka ferte rievdaduvvot, nu ahte sámi oahppit ožžot oktagaslaš vuoigatvuođa sámegiel oahpahussii. Ášši váldojuvvui maŋimuččat ovdan čoahkkimis gaskal presideantta ja máhttoministara 12.09.06. Čoahkkimis bođii ovdan ahte Máhttodepartemeanta lea čielggadeamen ášši.</p>
<p>Departemeanta lea mearridan ahte gáiddusoahpahusa lágideapmi sámi oahppiide olggobealde sámi giellahálddašanguovllu, mii dán rádjai lea leamašan prošeakta, dás duohko galgá šaddat bistevažžan bistevaš jahkásaš stáhtabušeahttajuolludemiiguin. Dát guoská maiddái oahpahussii máttasámegielas, mii 2005 álggu rádjai lágiduvvui prošeaktan Máttasámegiel oahpahus ruovttuskuvllas. Dan oktavuođas lea Máhttodepartemeanta ásahan bargojoavkku man bargamuššan lea neavvut mo buoremusat organiseret. Sámediggi lea oassálastán bargojoavkku muhtun čoahkkimiidda.</p>
<p>Sámediggeráđđi bargá viidáseappot sihkkarastimin ahte dat positiiva bargu mii lea álggahuvvon viđa jahkásaš giellamovttiidahttinprošeavttain Elgå bajásšaddanguovddážis jotkojuvvo. Presideanta lea váldán ovdan guovddáža viidáset doaibmama čoahkkimis Máhttodepartemeantta stáhtačálliin. Ovttasbargošiehtadusas gaskal Sámedikki ja máttasámeguovllu fylkkasuohkaniiguin leat bealit čalmmustuhttán dárbbu sihkkarastit ja vidásetovddidit guovddáža pedagogihkkafálaldaga. Dán vuođul lea Sámediggeráđđi cuoŋománus 2006 sádden reivve Máhttodepartemeantii. Reivves boahtá ovdan ahte Sámediggi ja Hedmárkku fylkkasuohkan ávžžuhit departemeantta positiivvalaččat meannudit Engerdala suohkan doarjjaohcama guovddáža jođiheapmái. Dan lassin ovddiduvvui sávaldat oažžut bistevaš jahkásaš doarjaga guovddážii vai fálaldat guovllu máttasámi mánáide sihkkarastojuvvošii guhkit áiggi vuollái. Ášši váldojuvvui maiddái ovdan čoahkkimis gaskal presideantta ja Máhttodepartemeantta stáhtačálliin 31.05.06. Skuvlla doaibma lea vuosttain sihkkarastojuvvon skuvlajahkái 2006 - 2007.</p>
<p>Vuolláičála:    _________________ /_________________ Bistevaš ovttasbargofora lea ásahuvvon máttasámi fylkkaid fylkkamánniid gaskkas, mas leat oahpahusdirektovrrat, Snoasa ja Árborddi sámeskuvllaid jođiheaddjit, Brekken ja Elgå bajásšaddanguovddážat ja Sámediggi ovddastuvvon. Fora deaivvada guktii jahkái, ja dan ulbmil lea ásahit dássidis fierpmádaga vai máttasámegiella ođđasis ealáskuhttojuvvo, ja vai oahpahus ja oahppu ovddiduvvo. Dieđuid lonohallan ja sámegiel oahpahusa organiseren, dás maiddái gáiddusoahpahus, leat leamaš čoahkkimiid deaŧalaš fáttát.</p>
<p>Sámediggi lea čađahan erenoamášpedagogihkalaš gelbbolašvuođaloktenprošeavtta mii lea čalmmustuhttán giellaovdáneami, lohkan- ja čállinváttisvuođaid ja guovttegielalašvuođa máttá- ja julevsámeguovlluin ja Máttá-Romssa ja Davit Nordlándda guovlluin. Prošeavtta ulbmiljoavkun lea leamaš mánáidgárddiid ja skuvllaid pedagogalaš bargit ja jođiheaddjit, PPT-bargit ja earát geat barget erenoamášpedagogalaš áššiiguin Sámedikki ovddasvástádus- ja áŋgiruššansurggiin. Buot njeallje resursaskuvlla máttasámeguovllus leat oassálastán. Prošeakta loahpahuvvui árvvoštallanseminárain Bodåddjos 05 - 06.09.06. Máttasámeguovllu oassálastiid ovttamielalaš loahppacealkka lei ahte sii háliidit viidásetovddidit gelbbolašvuođaset oahpponeavvoráhkadeamis.</p>
<p>Muđui čujuha Sámediggeráđđi 29.05.06 beaiváduvvon vástádussii áirasii Anders Urheim máttasámi doaibmaplána ja doaibmaprográmma birra. Vástádusas čujuhii Sámediggeráđđi dasa ahte plána geavahuvvo máttasámeguovllu politihkkahábmema vuođđun. Viidáseappot čujuhuvvui konkrehta doaibmabijuide mat leat álggahuvvon máttasámi doaibmaplána čuovvuleapmin, nugo ovdamearkka dihtii sámi giellaguovddáža ásaheapmi Rørosii.</p>
<p>Evttohus 20: Nannendiimmut sámegielas daid oahppiid várás, geain lea sámegiella 1. ja 2. giellan</p>
<p>Sámediggeráđđi lea máŋgii váldán oktavuođa Máhttodepartemeanttain ja gáibidan ahte oahpahuslága § 6.2 rievdaduvvo nu ahte buot sámi mánáide, beroškeahttá ássanbáikkis, sihkkarastojuvvo oktagaslaš vuoigatvuohta oahpaheapmái sámegielas ja sámegillii.</p>
<p>Sámediggepresideanta váldii dán ovdan čoahkkimis gaskal Sámedikki ja Máhttodepartemeantta 16.01.06, ja Máhttodepartemeantta galledeame oktavuođas 31.05.06 go Sámedikkis lei dievasčoahkkin. Stáhtačálli Lisbeth Rugtvedt oassálasttii goappašiid čoahkkimiidda.</p>
<p>Ášši biddjojuvvui maid ovdan máhttoministarii čoahkkimis Kárášjogas 12.09.06. Čoahkkimis oaččui Sámediggeráđđi vástádussan ahte departemeanta lea čielggadeamen ášši.</p>
<p>Sámediggeráđđi čujuha vel dasa ahte Máhttoloktema – Sámegiela - ođđá fága- ja diibmojuohkima mielde, lea sámegiela vuosttaš- ja nuppigiela oahppiiddiibmolohku lassánan 1997 sámi oahppoplánaid (L97S) ektui.</p>
<p>Viidáseappot čujuhuvvo dasa ahte Máhttoloktema oahpahusorganiseren lea erenoamážit deattuhan oahpahusa heiveheami. Dát mielddisbuktá ahte skuvlaeaiggádat sáhttet earaláhkai geavahit gitta 25 % muhtun fágain, nu ahte oahppit dárbbu mielde sáhttet oažžut lassediimmuid eará fágaid nannemii, odameaarkka dihtii sámegielas.</p>
<p>Erenoamážit skuvlaeaiggádiidda lea veara mearkkašit ahte sihke sámegiela vuosttašgiela ja sámegiela nuppigiela oahppoplána fágaulbmilis lea čujuhuvvon dasa ahte sámegiel fága sáhttá leat reaidofágan eará fágaide.</p>
<p>Sámediggeráđđi áiddostahttá ahte Máhttolokten gustovaš oahppoplánaiguin ja fága- ja diibmojuogluin addá vejolašvuođa skuvlaeaiggádiidda lágidit skuvlabeaivvi nu ahte oahppit sáhttet oažžut nannejuvvot sámegieloahpahusa aiddo danne vai ollašuhttet doaibmi guovttegielalašvuođa ulbmila.</p>
<p>Vuolláičála:    _________________ /_________________</p>
<p>Sámediggeráđi árvvoštallama vuođul lea menddo árrat loahpalaččat cealkit mo skuvlaeaiggádadiid giellaoahpahusa heiveheapmi lea Máhttoloktemis. Sivvan dasa lea go ođastus doaibmagoahtá easkka dán skuvlajagi. Sámediggeráđđi áigu dárkilit čuovvut sámegieloahpahusa ovdáneami Máhttoloktema – Sámegiela vuođul.</p>
<p>Evttohus 21 Diehtojuohkin doarjjaortnegiid birra</p>
<p>Buot dieđut Sámedikki doarjjaortnegiid birra gávdnojit min ruovttusiidd<em type="italic">uin www.samediggi.no. Ii leat </em>ráhkaduvvon sierra gihpa mas doarjagat ovdanbuktojuvvojit. Dan lassin sáddejuvvojit jeavddalaččat dieđut ovttasbargoguimmiidasamet (gielddaide, fierpmádatguimmiide jna.). Lea maid vejolaš váldit oktavuođa hálddahusain. </p>
<p>Sámedikki doarjjastivrraortnegiid njuolggadusat galget ođasmahttojuvvot, ja dan maŋŋá árvvoštallojuvvo lea go dárbu ráhkadit gihppaga. Dassážiigo dat dáhpáhuvvá, leat dieđut gavdnamis nu mo lea čilgejuvvon bajábealde.</p>
<p>Evttohus 22: Ain balddehahtti alla cesiumsisdoallu máttasámi álbmogis</p>
<p>Sámediggeráđđi lea ožžon dieđuid dan birra ahte cesiumsisdoallu lea balddehahtti allat máttasámi álbmogis. Ráđđi oaivvilda ahte Ráđđehus, Dearvvašvuođa- ja fuolahusdepartemeantta bokte, ferte dovddastit ovddasvástádusas dán áššis. Ferte dutkojuvvot man viiddis dát ášši lea ja makkár vahátváikkuhusat das leat. Guoskevaš sámi álbmot ferte oažžut dutkanbohtosiid. Sámediggeráđđi áigu váldit ovdan ášši čoahkkimis stáhtaráđiin Sylvia Brustad farggamusat.</p>
<p>Evttohus 23: Geaidnohuksen Moskái</p>
<p>Sámediggeráđđi ádde julevsámi álbmoga váttes dili bisuhit ássama ja barggaheami geainnohis giliin. Dattetge lea geaidnohuksen viehka stuorra doaibmabidju, ja das leat váikkuhusat sihke luonddu- ja kulturbirrasii Divttasvuonas. Ráđđi diehtá maiddái ahte lea plánejuvvomin geaidnu vári badjel. Sámediggeráđđi oaivvilda ahte dán ferte oktiiordnet. Danne ferte vuđolaččat guorahallat váikkuhusaid ovdalgo sáhttá mearridit guđe čoavddus lea buoremus Moskái. Ferte dárkileappot guorahallat geainnu váikkuhusaid servodahkii, ja dakkár fáttáid go boazodoalu, ealáhusaid, mátkeealáhusaid ja sámi kulturmuittuid ferte guorahallat erenoamážit.</p>
<p>Go leat máŋga geaidnohuksenevttohusa, de háliida Sámediggeráđđi vuos váldit oktavuođa geaidnoeiseválddiiguin ja álggahit gulahallama ollislaš váikkuhusčielggadeami birra. Čielggadeamis galget buot vejolašvuođat leat mielde, ja dáid váikkuhusaid ferte vuđolaččat čielggadit. Sámediggeráđđi aiddostahttá dattetge ahte golut geaidnohuksemiid oktavuođas leat suohkaniid ja guovllulaš eiseválddiid ovddasvástádus.</p>
<p>Evttohus 24: Ájluovtta doaibmapárka</p>
<p>Dát prošeakta lea ovdal meannuduvvon Sámedikki doarjjastivrras, ja dasa dalle ii vuoruhuvvon doarjja. Maŋŋá 2005:s ovddiduvvui ođđa doarjjaohcan. Ohcci válljii njukčamánus 2006 geassit ohcama eret ovdal go dat loahpalaččat meannuduvvui. Seamma oktavuođas dieđihii Drag Aktivitetspark ahte dat buktá maŋŋá ođđa ohcama Sámediggái. Dát lea stáhtus otnáš nammii.</p>
<p>Sámediggeráđi mielas lea buorre go bargojuvvo prošeavttaiguin mat sáhttet buvttihit doaimmaid ja mat sáhttet buktit fálaldaga iešguđet beroštupmijoavkkuide. Movt doaibmabidju galgá vuoruhuvvot Sámedikki ja Norlándda fylkagieldda gaskasaš ovttasbargošiehtadusa siskkobealde, sorjá das movt prošeakta organiserejuvvo ja čađahuvvo. Dasa lassin sorjá dat das lea go ráhkaduvvon dakkár</p>
<p>Vuolláičála:    _________________ /_________________</p>
<p>ruhtadanplána mas leat mielde iešguđet bealit nugo Divttasvuona suohkan, Norlándda fylkka ja Sámediggi.</p>
<p>Evttohus 25: Sámegieloahpahus – julevsámegiella – joatkkaoahpahusas</p>
<p>Sámediggeráđđi lea ovttaoaivilis das ahte joatkkaoahpahusa oahppiid oahpponeavvodilli julevsámegielas ii leat dohkálaš. Dán rádjai leat návccat geavahuvvon eanemusat vuođđoskuvlla oahpponeavvuide.</p>
<p>Sámediggeráđđi áigu dattetge ain áŋgiruššat oahpponeavvuid ráhkademiin buot sámi oahppiid várás. Vai dát bargu manašii buoremusat, de lea Sámediggi árvvoštallamin doarjagiid sámi oahpponeavvuid ráhkadeapmái. Ulbmil lea kártet sámi oahpponeavvoráhkadeami beavttu, lea go 2001 – 2005 oahpponeavvoráhkadeami strategalaš plána juksojuvvon ja lea go dárbu rievdadit doarjjaortnega. Árvvoštallanraporta galgá maiddái evttohit viidáset oahpponeavvobarggu, ja maiddái rávvet mo vejolaččat nannet oahpponeavvoráhkadeami.</p>
<p>Mearkkašupmi 1, Bargiidbellodaga sámediggejoavku Marianne Balto Henriksen bokte</p>
<p>Sámediggeráđi doaibmadieđáhus</p>
<p>Sámediggeráđi doaibmadieđáhusas oaidnit ahte leat čađahuvvon moanat konferánssat ja seminárat bajásšaddan ja oahpahuskomitea fágasurggiin. Seammás lea dán komiteas leamaš dušše okta ášši meannudeapmái mii lea leamaš sin áigeguovdilis fágasuorggis dán rádjái dán Sámediggeáigodagas.</p>
<p>Bargiidbellodaga sámediggejoavkku mielas orro áigi bivdit Sámediggeráđi atnit ávkki komitea oassálastimis ja engasjementtas.</p>
<p>Bargiidbellodaga sámediggejoavku vuordá ahte bajásšaddan- ja oahpahuskomitea eanet go ovdal bovdejuvvo dan bargui mii dahkko, ovdamearkka dihte konferánssaide ja semináraide áicin.</p>
<p>Oaidnit Sámediggeráđi doaibmadieđáhusas ahte leat doaimmat siskkobealde komitea doaibmasuorggi ja geassit dan loahppageasu ahte boahtte áiggis šaddet ollu eanet áššit maid komitea galgá meannudit. Dainna oaidná Bargiidbellodaga sámediggejoavku deaŧalažžan loktet komitea lahtuid gealbbolašvuođa sin fágasuorggis vai ožžot ođasteami ja dieđuid dárbbuin ja vejolašvuođain siskkobealde surggiid mat gullet   bajásšaddamii, oahpahussii, dearvvašvuhtii ja sosiálii.</p>
<p>2.4.1 Divvun</p>
<p>Sámediggi lea lohpidan dárkilit čilgehusa mii guoská dasa ahte lahttudit oarjelsámegiela Divvunprošektii. Go Divvunprošeakta loahpahuvvo 2007 loahpas, de ferte Sámediggeráđis plána mo čoavdá oarjesámegiela divvunprográmma.</p>
<p>2.5.1 Museaođastus, 5.siidu, 2 gurgadas</p>
<p>Go guoská ovttasbargui siskkobealde Deanu ja Várjjaga museasiidda, de lea jearaldat leaba go MáttaVárjjat ja Nuorta-sámi musea Njeavdámis guđđon dien ovttasbarggus go eaba leat namuhuvvon dieđáhusas.</p>
<p>Bargiidbellodaga sámediggejoavku oaidná ahte museaođasteapmi ii fáŧmmas davvi Nordlándda ja Romssa. Mii diehtit ahte diet ášši lea guorahallama vuolde ja mii jearrat goas dat gárvána ja goas dat sáddejuvvo gulaskuddamii?</p>
<p>Vuolláičála:    _________________ /_________________</p>
<p>2.6.2 Davveguovloáššit</p>
<p>Birasgáhttengažaldagat leat deaŧalaččat davviguovlluid oljo- ja gássabuvttadeami hárrái, ja diet lea áššesuorgi mii gáibida doaimmalaš čuovvoleami, earret eará deavdindihte Norgga geatnegasvuođaid Kyoto šiehtadusa ektui. Dálkádatrievdademiin leat negatiivvalaš váikkuhusat guolásteapmái ja bozodollui, ealáhusaid boahtteáigi sáhttá leat áitojuvvon ja dán čuolmma ferte čalmmustahttit.</p>
<p>2.7.10 Konsultašuvdna boazodoalo vuoigatvuođaid birra, Meavkkis  - Arvenjárggas.</p>
<p>Bargiidbellodaga sámediggejoavku sávvá ahte boazodoallu galgá leat ealáhus mii bistá boahtte áiggis. Okta váldohástalusain lea guohtuneatnamiid suodjaleapmi. Dienna duogážiin geahččat fuolaštuvvamiin go boazoguohtunguovllut dál vuvdojuvvojit. Guohtunduovdagat lea oktasaš sámi baozoealáhusvuoigatvuohta maid galggašii váttis šiehtadallat eret.</p>
<p>2.7.14 Guolástus.</p>
<p>Doarjjaohcamiidda guollefatnasa oastimii, ferte Sámediggi ođastit iežas njuolggadusaid Sámi ovddidanfoandda njuolggadusaid ektui.  Lea maid deaŧalaš ahte Sámediggi cegge ovttasbarggu eará fágaásahusaiguin, omd Guolástusdirektoráhtain.  Direktoráhtas leat iežaset dohkkehanortnegat guollefatnasiid dohkkeheapmái, ja diet dohkkehanortnegat sáhttet biddjot vuođđun Sámedikki meannudepmái maid.</p>
<p>III  Jienasteapmi</p>
<p>43 áirasis ledje 43 čoahkis. Jienasteapmi čađahuvvui čuovvovaš vuoru mielde:</p>
<p>Dán áššis ii jienastuvvon.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Aili Keskitalo, áššejođiheaddji Åge B. Pedersen  Aili Keskitalo    2  Jørn Are Gaski Johan Mikkel Sara   Aili Keskitalo   Tor Mikalsen  Jørn Are Gaski    3  Hilde Anita Nyvoll Aili Keskitalo   Terje Tretnes   4  Ann-Mari Thomassen Per Edvin Varsi   Johan Mikkel Sara   Terje Tretnes    Ann-Mari Thomassen    5  Kjersti Myrnes Balto Randi A. Skum   6  Magnhild Mathisen Johan Mikkel Sara   Randi A. Skum</p>
<p>Vuolláičála:    _________________ /_________________</p>
<p xml:lang="nob">Terje Tretnes  Magnhild Mathisen    7  Miriam Paulsen Johan Mikkel Sara   Terje Tretnes   8  Marianne Balto Henriksen Jørn Are Gaski   Randi A. Skum   Kirsti Guvsám  Marianne Balto Henriksen    9  Olaf Eliassen  10  Arild Pettersen Inga Johan Mikkel Sara   Terje Tretnes 11  Per Andersen Bæhr Aili Keskitalo   Johan Mikkel Sara  Per Andersen Bæhr  12  Randi A. Skum  13  Elisabeth Hegge Guttorm Jørn Are Gaski   Terje Tretnes 14  Gunn-Britt Retter Randi A. Skum 15  Rune Guttorm  16  John Harald Skum Johan Mikkel Sara 17  Inger Jørstad Johan Mikkel Sara   Aili Keskitalo   Ann-Mari Thomassen  Inger Jørstad  18  Tone Finnesen  19  Jørn Are Gaski  20  Per Andersen Bæhr  21  Synnøve Solbakken-Härkönen  22  Anders Urheim  23  Kirsti Guvsám  24  Maja Lisa Kappfjell  25  Rita-Alise Porsanger  26  Tone Merete Orti Olsen  27  Susanne Amalie Andersen  28  Isak Mathis O. Hætta  29  Terje Tretnes  30  Ann-Mari Thomassen  31  Jarle Jonassen  32  Per Edvin Varsi  33  Anders Urheim  34  Johan Mikkel Sara  35  Josef Vedhugnes  36  Marianne Balto Henriksen  37  Toril Bakken  38  Maja Lisa Kappfjell  39  Kjersti Myrnes Balto  40  Jarle Jonassen  41  Lene Hansen  42  Klemet Erland Hætta  43  Aili Keskitalo, áššejođiheaddji</p>
<p>Vuolláičála:    _________________ /_________________</p>
<p>VI  Sámedikki mearrádus</p>
<p>Sámediggeráđi dieđáhus váldojuvvo diehtun.</p>
<p>Ášši meannudeapmi loahpahuvvui 26.09.06 dii. 15.20.</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 30/06</p>
<p>Gažaldagat Sámediggeráđđái Sámedikki čoahkkinortnega § 11 vuođul</p>
<p>Arkiiva</p>
<p>Arkiiváššenr.</p>
<p xml:lang="vep">06/3331</p>
<p>I  Mildosat</p>
<p>Nr   Beaivi Geas/Geasa Namahus</p>
<p>II  Evttohusat ja mearkkašumit</p>
<p>Ii ovddiduvvon oktage gažáldat áššis, ja danne ii gieđahallojuvvon.</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 31/06</p>
<p>Ođđa áššiid dieđiheapmi Sámedikki čoahkkinortnega § 4 vuođul</p>
<p>Arkiiva</p>
<p>Arkiiváššenr.</p>
<p xml:lang="vep">06/3332</p>
<p>Ášši meannudeapmi álggahuvvui distaga čakčamánu 26. b. 2006 dii. 15.45.</p>
<p>I  Mildosat</p>
<p>Nr  Beaivi Geas/Geasa Namahus</p>
<p>25.09.06 Áirras Kirsten Appfjell-Eira, Åarjel Læstoe</p>
<p>Máttasámi dearvvašvuođadoaimmahus</p>
<p>25.09.06 Áirras Kirsten Appfjell-Eira, Åarjel Læstoe</p>
<p>Lassi juolludeapmi gielddaide gos lea sámigieloahpahus   25.09.06 Áirras Rita-Alise Porsanger, NSR:a sámediggejoavku</p>
<p>Mo buoremusat áimmahuššat mearraluossabivddu sin várás geat ellet ja ásset vuonain   25.09.06 Áirras Olaf Eliassen, Guovddášbellodat</p>
<p>Mearraluossabivdiid váttisvuođat njurjuiguin ja čeavráiguin   25.09.06 Áirras Tor Mikalsen, NSR:a ovttasbargojoavku Statsskog fámostallá Romssas</p>
<p>25.06.09 Áirras Klemet Erland Hætta, NSR:a sámediggejoavku</p>
<p>Álgga: sámi filmmat</p>
<p>25.09.06 Áirras Per A. Bæhr, Guovdageainnu Johttisapmelaččaid Listu</p>
<p>Rievssatbivdu boazodoalloguovlluin</p>
<p>25.09.06 Áirras Inger Jørstad, BB:a sámediggejoavku Giellastipeanda rávisolbmuide</p>
<p>25.09.06 Áirras Roger Pedersen, NSR:a sámediggejoavku Dárbu čielggadit viessosadjeláigolága lonistannjuolggadusaid Norlánddas ja Romssas    25.09.06 Áirras Per Edvind Varsi, BB:a sámediggejoavku Resursadárbu nannet bissovaš ássama ja máŋggabealát ealáhuseallima    25.09.06 Áirras Magnhild Mathisen, BB:a sámediggejoavku</p>
<p>Boarrásiidfoandda ásaheapmi</p>
<p>Vuolláičála:    _________________ /_________________</p>
<p>II  Evttohusat ja mearkkašumit</p>
<p>Evttohus 1, áirras Kirsten Appfjell-Eira, Åarjel Læstoe:</p>
<p>Máttasámi dearvvašvuođadoaimmahus</p>
<p>Máttasámi guovllus leat stuorra hástalusat dearvvašvuođa ja fuolahusa oktavuođas. Máttasámi álbmot ássá bieđgguid máŋgga suohkanis njealji fylkkas. Danne leat stuorra erohusat máhtolašvuođas ja dávjá dat váilu oalát. Deaivvadettiin dearvvašvuođadoaimmahusain vásihit danne ollu sápmelaččat stuorra váilevašvuođa mii guoská áddejupmái, árvvusatnimii ja máhtolašvuhtii sámi kultuvrra ja identitehta birra. Ollugat vásihit maiddái giellaváttisvuođaid. Lea hui unohas go etniidda eai jáhke dearvvašvuođastašuvnnas, boarrásiidda čájehuvvo fuollameahttunvuohta ja olbmot eai duosttašii váldit oktavuođa dearvvašvuođadoaimmahusain.</p>
<p>Åarjel Læstoe evttoha ahte ráhkaduvvojit diehtojuohkin- ja oahpahusávdnasat sámi diliid birra maid dearvvašvuođadoaimmahusas sáhttet geavahit nu ahte gelbbolašvuohta, áddejupmi ja máhtolašvuohta loktanivččii go deaivvadit sámi divššohasaiguin.</p>
<p>Evttohus 2, áirras Kirsten Appfjell-Eira, Åarjel Læstoe</p>
<p>Lassi juolludeapmi gielddaide gos lea sámigieloahpahus.</p>
<p>Norlándda fylkamánni dat juolluda 282 ruvnnu doarjaga oahppodiimmu ovddas fylkka gielddaide gos lea sámegieloahpahus. Oahpahus máttasámegielas dahkko vuosttažettin gáiddusoahpahusa bokte go oahppit fylkkas orrot bieđgguid ja vázzet ieš guđet ge skuvllain. Go váilot ollu máttasámegielat oahpaheaddjit lea gáiddusoahpahus molssaeaktun dasa vai oahppit ožžot sámegieloahpahusa. Gáiddusoahpahusdiibmu máksá 500 ruvnnus bajás – vuolgá das makkár skuvllas bálvalus osto. Dasa lassin bohtet lassigolut nu go johtin oahpahusbáikái ja ruovttoluotta ja bálká vehkiide ja mátkeguoibmái. Lea áddemis ahte 282 ruvdnosaš doarjja diibmui lea menddo unnán. Dát mielddisbuktá ahte muhtin gielddat eai hálit addit dan oahppofálaldaga oahppiide maid lea vuoigatvuohta oažžut. Dilli lea duođalaš, ja lea hui dehálaš ahte gielddat ožžot lassi juolludemiid vai oahppit ožžot dohkálaš oahpahusfálaldaga sámegielas.</p>
<p>Åerjel Læstoe bivdá Sámedikki guorahallat ášši Máhttodepartemeanttain.</p>
<p>Evttohus 3, áirras Rita-Alise Porsanger, NSRa sámediggejoavku:</p>
<p>Mo buoremusat áimmahuššat mearraluossabivddu sin várás geat ellet ja ásset vuo nain</p>
<p>Dál gávdnojit luossasajit maid stáhta hálddaša, ja luossasajit mat gullet ovttaskas báikái.</p>
<p>Lea duohtavuohta ahte várra, dahje vejolašvuohta ahte luossasajit mat gullet báikkiide, vuvdojuvvojit olbmuide ja geavahuvvojit olbmuin geat eai ása eai ge viečča birgejumi vuonain.</p>
<p>Galgá go leat nu ahte dáid luossavuoigatvuođaid galgá leat vejolaš vuovdit sidjiide geain lea ruhta dasa, ja dávjá ahte dát vuvdojuvvojit olggobeallái giliid?</p>
<p>Go olbmot geat ásset vuonain leat rašes dilis, de ferte Sámediggi geahčadit dán čuolmma nu jođánit go vejolaš.</p>
<p>Vuolláičála:    _________________ /_________________</p>
<p>Evttohus 4, áirras Olav Eliassen, Guovddášbellodat:</p>
<p>Mearraluossabivdiid váttisvuođat njurjuiguin ja čeavráiguin</p>
<p>Dat mearraluossabivdit geain leat gittabivdosat sámi guovlluin, leat maŋimus jagiid giksašuvvan njurjuiguin ja čeavráiguin mat borret sin sállašis. Njuorjjomáddodat lea nu go mii diehtit, laskan issorasat riddo- ja vuotnaguovlluin, ja dát ja lassánan čeavrrismáddodat áitá dál ealáhusa ja mearrasámi árbevieru ja kulturdoaibmama.</p>
<p>Doaibmaevttohusat: Sámediggi ferte váldit dili duođas ja álggahit doaibmabijuid vai máddodagat bohtet dohkálaš dássái. Sámediggi addá doarjagiid daidda báikkálaš bivdiide geat árbevieruid bokte leat háhkan njuorjjobivdomáhtu. Finnmárkku opmodat mii lea stuorámus eanaeaiggát, berre maiddái searvat bajábeale doaibmabijuide.</p>
<p>Evttohus 5, áirras Tor Mikalsen, NSRa sámediggejoavku:</p>
<p>Statsskog fámostallá Romssas</p>
<p>Statsskog SF pláne stuorra huksemiid guovlluin ea.ea. Ivgovuonbađas Romssas. Statsskog čállá iežas neahttasiidduin ahte sii plánejit 18-ráigasaš golfaspeallanšillju, 160 allastandárda bartta, helikopterseaivunšillju, caravanguovllu, spábbačiekčanšiljju, luistenbáne ja vel ollu eará. Dasa lassin Statsskog investere ollu eará mátkeealáhusprošeavttaide almmá čielggatkeahttá sámi riektegažaldagaid mat gusket eatnamiidda lulábeal Finnmárkku.</p>
<p>Stáda lávdegoddi mii galgá čielggadit sámi rivttiid eatnamiidda lulábeal Finnmárkku (Sámi vuoigatvuođalávdegoddi 2) geige evttohusas geasset. De beassat diehtit mo stáda eatnamiid Romssas berre hálddašit boahtteáiggis. Danne lea áibbas dohkketmeahttun plánet nu dramáhtalaš duohtademiid dál.</p>
<p>Sáhttá čajehuvvot ahte stáda ii oba leatge rivttes eanaeaiggát guovllus. Danne lea áibbas boastut ahte Statsskog SF galgá vuovdit dahje riggudáhttit iežas guovllu olis gasku daid proseassaid mat leat jođus.</p>
<p>NSRa ovttasbargojoavku prinsihpalaččat vuosttilda stuorát lihkahallamiid stáda eatnamiin nu guhká go vuoigatvuođagažaldagat eai leat čielggaduvvon. Statsskog ii leat vaikko gii eanaeaiggádin. Stádalaš fitnodahkan Statsskog lea geatnegáhtton doahttalit eamiálbmotrivttiid mat leat mearriduvvon, earret eará ILO konvešuvnna bokte.</p>
<p>Mii bivdit Sámedikki čuovvolit ášši Statsskog ja guovddáš eiseváldiid hárrái.</p>
<p>Evttohus 6, áirras Klemet Erland Hætta, NSRa sámediggejoavku:</p>
<p>Álgga: sámi filmmat</p>
<p>Sámi filmmat, seamma dásis go Norgga filmmat, berrejit institutionaliserejuvvot iežaset ulbmiliiguin ja ruhtaduvvot almmolaš ruđaiguin, dego Norgga filmmat dán rádjái leat ožžon gelbbolašvuođa ovddideapmái, infrastruktuvrii, buvttadeapmái ja vuovdimii.</p>
<p>Danne galgá ásahit sierra sámi institušuvnna, mii váldá vára sámi filbmabuvttadeami ulbmiliin ja buvttadeamis.  Sámi Filbmalihtu evttohus ásahit Sámi Filbmaguovddáža, mas lea iežas jahkásaš ruhtadeapmi, berre nappo ovddiduvvot jođánepmosit.</p>
<p>Vuolláičála:    _________________ /_________________</p>
<p>Sámi Filbmaguovddáš viiddida mandáhta bargat filmmaiguin davviguovlluin ja váldá maid vára, lassin Nordnorsk Filmsentera, bargguin, main Nordnorsk Filmsenteris dál lea ovddasvástádus.</p>
<p>Sámi filbmabiras berre oažžut infrastruktuvrra, gelbbolašvuođa, márkana ja ekonomiija filbmaovddideapmái ja buvttadeapmái. Dát leat eaktun áiggi miel` ovdáneapmái.</p>
<p>Sámediggi ávžžuha Sámediggeráđi váldit oktavuođa Kulturdepartemeantta ráđđehusain ja eará relevánta orgánaiguin álggahan dihte Sámi Filbmaguovddáža, man ulbmil lea ovddidit sámi filmmaid ja sámi filbmabirrasa.</p>
<p>Evttohus: Ášši sáddejuvvo Sámediggeráđđái Sámedikki čoahkkinortnega vuođul.</p>
<p>Evttohus 7, Per A. Bæhr, Guovdageainnu Johttisápmelaččaid Listu :</p>
<p>Rievssatbivdu boazodoalloguovlluin</p>
<p>Čujuhit otná rievssatbivddu hálddašeapmái Finnmárkkus ja čavčča (2006) rievssatbivdui, ja earenoamážit rievssatbivddu álgui boazodoalloguovlluin.</p>
<p>Máŋggat boazodoallit leat mearkkašan ja čujuhan dasa, ahte rievssatbivdu beatnagiiguin  čakčaorohagain (boazodoalloguovlluin čakčat)  dagaha váttisvuođaid boazodollui. Bivdu beatnagiiguin muosehuhttá boazodoalu beaivválaš bargguid ja dagaha boazodolliide eambbo bargguid  dalle go leat  guođoheame ealuset, seammás go dat muosehuhttá maid bohccuid lunddolaš ragatáiggi. Rievssatbivu beatnagiiguin doalvu maid dasa, ahte ealut báhkkejuvvojit boazoáiddiid vuostá, ja dat mielddisbuktá dárbbašmeahttun stuora vahága daidda ealáhagaide, mat leat boazoáideguora.</p>
<p>Dát leat heajos váikkuhusat, maid Sámediggi ferte váldit ovdan áššeoasálaččaiguin.</p>
<p>Dáiguin duogášdieđuiguin galgá rievssatbivdu beatnagiiguin boazodoalu čakčaguođohanguovlluin juogo gildojuvvot dehe hálddašuvvot nu, ahte dat ferte váldit guohttu bohccuid eambbo vuhtii.</p>
<p>Evttohus 8, áirras Inger Jørstad, Bargiidbellodaga sámediggejoavku</p>
<p>Giellastipeanda rávisolbmuide</p>
<p>Bargiidbellodaga sámediggejoavku árvala ásahit giellastipeandda rávisolbmuide geat háliidit lohkat sámegiela dahje geat háliidit iežaset gelbbolašvuođa formaliseret, juogo vuođđoskuvla- dahje joatkkaskuvladásis.</p>
<p>Giellastipeanda árvaluvvo geavahuvvot oahpponeavvooastimii dahje vejolaččat barggus oastimii luovos  go čuovvu oahpahusa ja váldá eksámena.</p>
<p>Stipeanda ferte fállot buohkaide geat ásset riikkas, maiddái sidjiide geat orrot olggobealde sámegiela hálddašanguovllu.</p>
<p>Stipeandda sturrodat gáržžiduvvo 10 000 ruvnno rádjái lohkanbajis.</p>
<p>Vuolláičála:    _________________ /_________________</p>
<p>Evttohus 9, áirras Roger Pedersen, NSRa sámediggejoavku:</p>
<p>Dárbu čielggadit viessosadjeláigolága lonistannjuolggadusaid Nordlánddas ja Romssas</p>
<p>Čujuhuvvo geassemánu 30. b. 2006 nr 52 láhkii mas ásahuvvojedje ođđa njuolggadusat viessosadjeláigoláhkii láigoeatnamiid lonistanvuoigatvuođa birra. Lága § 34 vuođul eai galgga ođđa lonistannjuolggadusat guoskat eatnamiidda mat gullet gilialmennegii, stáhtaalmennegii dahje Finnmárkkoopmodaga eatnamii Finnmárkkus.</p>
<p>Eanaš stáhta eatnamat Mátta-Norgga duottarguovlluin (dm. Nordlándda ja Davvi-Trøndelága fylkkarájás máttás) leat stáhtaalmennegat. Danne ii guoskka lonistanvuoigatvuohta viessosadjeláigolága vuođul stuorra osiide Mátta-Norgga duottarguovlluin. Go dál lágas lea aiddostahttojuvvon ahte eai Finnmárkkopmodaga eatnamiidda ge guoskka lonistannjuolggadusat, de dat duohtavuođas mearkkaša ahte dadjat jo olles Finnmárku lea spiehkastahkan. Finnmárkkuopmodat gokčá lagabui 98 % Finnmárkku eatnamiin.</p>
<p>Seammalágan spiehkastat ii leat dahkkojuvvon gustojeaddjin stáhta eatnamiidda Nordlánddas ja Romssas</p>
<p>Čuolbmačilgehus lea dát; - ii leat gažaldat das lea go olles stáhta eana Nordlánddas ja Romssas stáhtaalmmennet dahje oasit das, muhto ahte ii go buot stáhtaeana (beroškeahttá das lea go dat stáhtaalmmennet vai ostojuvvon stáhtaeana) Nordlánddas ja Romssas berrešii dollojuvvot lonistanvuoigatvuođa olggobealde. Nu mo dál daddjojuvvo lágas, de sáhttá šaddat nu ahte bákkus ferte mearriduvvot lea go sáhka ostojuvvon stáhtaeatnamis vai lea go dat stáhtaeana konkrehta lonistangáibádusa mielde.</p>
<p>Riektepolitihkalaš váldočuokkis dán oktavuođas lea ahte dat seamma doahttalusat mat leat ággan dasa ahte Finnmárkkuopmodaga eatnamat galget leat spiehkastahkan, dihttogohtet seammaláhkai stáhtaeatnamiid ektui Nordlánddas ja Romssas. Dás lea sáhka doahttaleamis geavahandiliid ja sávvamis ahte eastadivččii eahpevuogálaš juohkkima. Dát šaddá gustojeaddjin seamma garrasit beroškeahttá das adnojuvvojit go Nordlándda ja Romssa guovllut <span type="quote" xml:lang="smj">”stáhtaalmmenegin”</span> vai eai.</p>
<p>Danne ferte Sámediggi bargat dan ala ahte ásahuvvo seamma (gaskaboddasaččat jus lea dárbu) spiehkastat buot stáhtaeatnamiid láigohuvvon eatnamiid lonisteapmái Nordlánddas ja Romssas.</p>
<p>Mo dal de leš, de berre lonistanvuoigatvuođa mudden maŋiduvvot dassážiigo dáid guovlluid vuoigatvuođadilit leat čielggaduvvon. Gaskaboddasaš čielggadus lea sajis go Sámi vuoigatvuođalávdegotti evttohus válmmastuvvo, vuordimis dat lea válmmas geassemánus 2007.</p>
<p>Evttohus 10, áirras Per Edvind Varsi, Bargiidbellodaga sámediggejoavku:</p>
<p>Resursadárbu nannet bissovaš ássama ja máŋggabealat ealáhuseallima</p>
<p>Bargiidbellodaga Sámediggejoavku lea máŋga dilálašvuođain deattuhan dárbbu lotnolasealáhusaid stuorát vuoruheapmái.  Dasa gáibiduvvojit buoret ekonomalaš rámmaeavttut. Dát guoská sámi ássanguovllu ealáhusdoaimmaide, earenoamážit mearrasámiid guovlluin. Otná ortnet/njuolggadusat hehttejit ođđa ii-árbevirolaš ealáhusaid ovddideami,  maid de sáhtášii ovttastit árbevirolaš sámi ealáhusaiguin. Danne leage dehálaš ráhkadit Sámi Ovddidanfoandda juolludan doarjagiidda ođđa ruhtageavahan-njuolggadusaid.  Ođđa ealáhusdoaimmaide ferte leat vejolašvuohta  oažžut doarjaga. Dego ovdamearkka dihte okta boazodoalli dahje dállodoalli/smávvadálolaš sáhttá ovttastit iežas doaimma luondduvuđot mátkkoštanealáhusain.</p>
<p>Vuolláičála:    _________________ /_________________</p>
<p>Dát mearkkaša, ahte Sámediggi ferte ráhkadit ollislaš ealáhuspolitihka, mii hábmejuvvo guoskat iešguđetge ealáhusovttastusaide. Doarjjageavaheami bokte sáhttá maid nannet duhtadahtti sisaboahtoovdáneami dákkár ealáhusovttastusdoaimmaide.   Bargiidbellodaga Sámediggejoavku ávžžuha dárkkistit Sámi Ovddidanfoandda njuolggadusaid.</p>
<p>Evttohus 11, áirras Magnhild Mathisen, Bargiidbellodaga sámediggejoavku :</p>
<p>Boarrásiidfoandda ásaheapmi</p>
<p>Bargiidbellodaga Sámediggejoavku evttoha ásahit boarrásiidfoandda, mii ruhtaduvvo Sámedikki bušeahta bokte,  vai boaresolbmot oččošedje aktiiva boarisvuođa. Boarrásat leat dávjá dat joavku, mii ii oidno min buresbirgenservodagas. Sis lea dat áddejupmi, ahte sii eai galgga vuorjat ovttage – sii eai leat goassege leamaš gáibideaddjit, eaige leat hárjanan gáibidit maidege.  Várjjágis, dárkilat daddjon Unjárggas, lea mis stuora boarrásiidjoavku, geat háliidit aktiiva boarisvuođa.   Unjárgga ovdagoddi lea juolludan penšunisttaide 100 000 ruvnno vai sii ožžot álgoruhtadeami aktiviteahttaviesu oastimii.   Boarrásat leat maid resurssat sámi servodatovdáneapmái, gillii, kultuvrii ja árbevieruide. Dán resurssa galgat mii atnit árvvus, ja danne Bargiidbellodaga Sámediggejoavku evttoha, ahte Sámediggi ásaha boarrásiidfoandda. Foanda galgá geavahuvvot boarrásiid aktivitehtaid ruhtadeapmái, ja maiddai ruhtadit daid aktivitehtaid maid boarrásat ieža álggahit.  Boaresolbmuid vuordámušain Sámediggái lea maid dehálaš váldit vára. Sii galget maid dovdat gullevašvuođa Sámediggái.</p>
<p>III  Jienasteapmi</p>
<p>43 áirasis ledje 36 čoahkis. Jienasteapmi čađahuvvui čuovvovaš vuoru mielde:</p>
<p>Čoahkkinjođihangotti evttohus:</p>
<p>Ođđa áššit 1-11 sáddejuvvojit Sámediggeráđđái meannudeapmái.</p>
<p>Čoahkkinjođihangotti evttohus mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Magnhild Mathisen Terje Tretnes  Magnhild Mathisen    2  Kirsten Appfjell-Eira Terje Tretnes  Kirsten Appfjell-Eira    3  Kirsten Appfjell-Eira Maja Lisa Kappfjell   Jarle Jonassen</p>
<p>Vuolláičála:    _________________ /_________________</p>
<p>4  Rita-Alise Porsanger Per Edvin Varsi   Randi A. Skum  Rita-Alise Porsanger    5  Olaf Eliassen    6  Tor Mikalsen Toril Bakken   7  Klemet Erland Hætta Terje Tretnes     Kirsten Appfjell-Eira  Klemet Erland Hætta    8  Per Andersen Bæhr Toril Bakken   Isak Mathis O. Hætta   Randi A. Skum   Olaf Eliassen   Marit Kirsten Anti Gaup   Johan Mikkel Sara  Per Andersen Bæhr    9  Inger Jørstad Kirsti Guvsám   Terje Tretnes   Aili Keskitalo   Maja Lisa Kappfjell  Inger Jørstad  10  Roger Pedersen  11  Per Edvin Varsi</p>
<p>VI  Sámedikki mearrádus</p>
<p>Ođđa áššit 1-11 sáddejuvvojit Sámediggeráđđái meannudeapmái.</p>
<p>Ášši meannudeapmi loahpahuvvui 26.09.06 dii. 17.35.</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 32/06</p>
<p>Dutkan- ja duoaštusdoaimma ásaheapmi dan rádjalovsadoaimma hárrái mii lei nuppi máilmmesoađi áigge</p>
<p>Arkiivaáššenr.. 04/529906 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi 22.08.06 R 065/06 Bajásšaddan- ja oahppolávdegoddi 12.-14.09.06  BOL 011/06 Sámedikki dievasčoahkkin 26.-29.09.06  32/06</p>
<p>Ášši meannudeapmi álggahuvvui gaskavahkku čakčamánu 27.b.2006 dii. 09.00.</p>
<p>Tone Finnesen dieđihii iežas bealálažžan áššis, ja jearai lobi guođđit sajis dán ášši gieđahallamis. Anders Urheim, Aili Keskitalo, Miriam Paulsen ja Kirsti Guvsám bivde čoahkkinjođihangotti árvvoštallat iežaset bealátvuođa.</p>
<p>Čoahkkinjođihangoddi árvalii dohkkehit Tone Finnesena bealálažžan ja ahte Anders Urheim, Aili Keskitalo, Miriam Paulsen ja Kirsti Guvsám leat bealátkeahttá ja sáhttet leat mielde gieđahallamin ášši.</p>
<p>Čoahkkinjođihangotti evttohus dohkkehuvvui ovttajienalaččat.</p>
<p>I  Mildosat</p>
<p>Nr. Dok. beaivi    Sáddejeaddji/Vuostáiváldi Namahus</p>
<p>22.08.06 Sámediggeráđđi Ášši 065/06 Dutkan- ja duođaštusdoaimma ásaheapmi dan rádjalovsadoaimma hárrái mii lei nuppi máilmmisoađi áigge  15.05.95 Stáhtastipendiáhta Mikal Urheim Divttasvuona rádjalovssat nuppi máilmmisoađi áigge (notáhta)  23.11.04 Sámediggeáirras Anders Urheim Dutkan- ja duođaštusdoaimma ásaheapmi (Evttohus)  09.02.05 Stáhtaministaris Sámediggeáirasii Anders Urheim (máŋggus)</p>
<p>Divttasvuona rádjalovssat</p>
<p>16.02.05 Stáhtaministaris Sámediggái Divttasvuona rádjalovssat  10.06.05 Stáhtastipendiáhta emeritus Mikal Urheim</p>
<p>Vearrivuohta bistá – 60 jagi maŋŋá. Ođđa notáhta sámi rádjalovssaid doaimma birra Divttasvuonas nuppi máilmmisoađi áiggi  gudnečuoččáldahttin</p>
<p>Vuolláičála:    _________________ /_________________</p>
<p>15.06.05 Stáhtastipendiáhtas emeritus Mikal Urheim Stáhtaministarii Kjell Magne Bondevik (máŋggus)</p>
<p>Divttasvuona rádjalovssat</p>
<p>02.09.05 Sámedikkis Stáhtaministarii Kjell Magne Bondevik</p>
<p>Divttasvuona rádjalovssat – gudnečuoččáldahttindoaibmabijut  27.03.06 Stáhtastipendiáhtas emeritus Mikal Urheim</p>
<p>Dutkan- ja duođaštusdoaibma Divttasvuona rádjalovssaid birra (notáhta)  21.04.06 Norgga Girku Sáhkavuorru sámi girkoráđi bargolávdegotti čoahkkimis cuoŋománu 21. b. 2006 ja Hápmira suohkanbáhpa cealkámuš   25.04.06 Anders Urheim Evttohus Sámedikki duođaštusbargui dutkan- ja Divttasvuona rádjalovssaid doaimma birra  04.05.06 Stáhtastipendiáhta emeritus Mikal Urheim</p>
<p>Sámi rádjaovssaguovddáš, Moski Oarjevuonas, Divttasvuona suohkani (sáhkavuorru rádjalovssaseminárs)  05.05.06 Árran Dutkan- ja duođaštusdoaibma Divttasvuona rádjalovssaid birra (sáhkavuorru rádjalovssaseminárs)   08.05.06 Sámediggi siskkáldasat Referáhta semináras dutkan- ja duođaštusdoaimma birra Divttasvuona rádjalovssaid birra  12.09.06 Bajásšaddan- ja oahppolávdegoddi Jørn Are Gaski bokte</p>
<p>Čálalaš gažaldat  Sámediggeráđđái Bajásšaddan- ja oahppolávdegotti čoahkkima oktavuođas - Ášši Dutkan- ja duođaštusdoaimma ásaheapmi dan rádjalovsadoaimma hárrái mii lei nuppi máilmmisoađi áigge  13.09.06 Sámediggeráđđi Vástádus gažaldahkii Sámediggeráđđái Bajásšaddan- ja oahppolávdegotti čoahkkima oktavuođas -</p>
<p>II  Evttohusat ja mearkkašumit</p>
<p>Sámediggeráđi mearrádusárvalus lávdegoddái:</p>
<p>I. Galgá ásahuvvot dutkan- ja duođaštusdoaibma rádjelovssaid johtalusa hárrái, mii lei nuppi  máilmmesoađi áigge.  II. Dás lea vuođđun viiddiduvvon geográfalaš perspektiiva, mii fátmmasta rádjelovssaid  johtalusa oppalaččat sámi guovlluin, ja earenoamážit Divttasvuonas.  III. Dutkan ja duođašteapmi galgá bidjat guovddážii rádjelovssaid ollislaš johtalusa, iige  ovttaskasolbmuid, geat doibme rádjelovssan. Earenoamážit galgá biddjot guovddážii  rádjelovssaid vuorbi, mii lei dáruiduhttinpolitihka olis oassi sámiid oktasaš historjjás.  Dáinna lágiin biddjo guovddážii mo ja manne riikka eiseváldit meannudedje eahpidemiin  olles álbmotjoavkku.  IV. Berre ásahuvvot referánsajoavku, sihkkarastin dihte sihke fágalaš máhtu, rievttalašvuođa  ja báikkálaš gullevašvuođa.  V. Galget biddjot dutkanehtalaš njuolggadusat vuođđun dutkamii ja duođaštandoibmii.  VI. Ásahanovddasvástádus addo Árran julevsámi guovddážii. Ásaheapmi galgá dahkkot  gulahaladettiin Sámedikkiin. VII. Juolluduvvo 1 mill. ru. dán ulbmilii jagi 2006:s. Doaimma joatkašupmi eaktuda  lassijuolludeami stáhtabušeahtas.</p>
<p>Vuolláičála:    _________________ /_________________</p>
<p>Bajášaddan- ja oahppolávdegoddi – árvalus:</p>
<p>Mearkašupmit</p>
<p>Lávdegoddi dáiguin miellahtuiguin: Bargiidbellodaga sámedikkejoavku; Jørn Are Gaski, Per Ivar Henriksen, Inger Jørstad, Hilde Anita Nyvoll, Josef Ingmar Vedhugnes ja Åarjel Læstoes; Kirsten AppfjellEira.</p>
<p>Go guoská 1 000 000 ruvdnosaš juolludussii rádjalovsa dutkan- ja duođaštusdoaimma ásaheami váste Divttasvuonas, de Sámediggi álggahii proseassa rabas seminárain mii dollojuvvui miessemánu 5. b. 2006 Ájluovttas. Sámediggi ádde ahte ollugiid mielas ášši lea stuoris, viiddis ja rašši, nugo lea ovdan boahtán semináras, ja maiddái iešguđet oaiviliin ja eará čálalaš evttohusain Sámediggái.</p>
<p>Jođáneamos lági mielde ferte álgit čohkket dieđuid dain informánttain geat ain leat eallimin, ja dat ferte dahkkojuvvot dutkanfágalaččat ja etihkalaččat dohkálaš vugiin. Duođaštusproseassa galgá dattetge vuoruhuvvot jođáneamos lági mielde, ja ferte nammaduvvot referánsajoavku mas eanetlogus leat guoskevaš báikki olbmot ja dutkanfágalaš olbmot čilget dán čađaheami, go informánttaid agi geažil lea hoahppu.</p>
<p>Stoltenberg ráđđehusa lassiproposišuvnnas, go guoská 2006 stáhtabušehttii, čuožžu kapihttalis 680 earret eará: <span type="quote">”Sámediggái biddjojuvvo ovddasvástádus rádjalovsa dutkan- ja duođaštusdoaimma ásaheames Divttasvuonas, Árrana oktavuhtii. Sámedikki bušehttii evttohuvvo lasihuvvot 1 miljon ruvnno 2006:s.” Gieldalávdegotti evttohusas ja stáhtabušeahtta 2006 mearrádusas čuožžu: ”Sametinget tillegges ansvaret for å etablere forsknings- og dokumentasjonsvirksomhet om grenselosene i Tysfjord. (Sámediggái biddjojuvvo ovddasvástádus rádjalovsa dutkan- ja duođaštusdoaimma ásaheames Divttasvuonas.)”</span></p>
<p>Bargiidbellodaga sámediggejoavkku mielas lea hui imaš oaidnit makkár dieđut leat ovddiduvvon Sámedikki dievasčoahkkimii ovdal go ášši galgá meannuduvvot dievasčoahkkimis. Imaš lea maid go Stuorradikki gieldalávdegotti evttohus ii namuhuvvo sániinge Sámediggeráđi mearrádusárvalusas ja áššebáhpiriin, muhto ráđđehusa evttohus gal lea sitáhtan. Ráđđehusa evttohusa ja Gieldalávdegotti mearkkašumiid gaskka lea okta stuorra erohus: - Gieldalávdegotti bušeahttamearkkašumis ii leat ásahus Árran namuhuvvon oasálažžan, ja dán geažil ferte leat ágga jáhkkit ahte Stuorradikki gieldalávdegoddi dihtomielalaččat lea dan guođđán eret. Sámediggeráđđi ii leat čujuhan dán duohtavuođa. Danne lea duođalaš ágga jearrat manne Sámediggeráđđi nie dagai.</p>
<p>Sámediggeráđi áššebáhpiriin čujuhuvvo gažaldahkii stáhtaráđđái ahte doarju go son ráđđehusa evttohusa, ja stáhtaráđđi galgá leat mieđihan ahte son doarju dan. Áššebáhpiriin ii oidno duođi eanet movt jearaldagas guoskkahuvvui gieldalávdegotti mearkkašupmi.</p>
<p>Sámediggeráđi áššebáhpiriin čuožžu: ”Čoahkkimis Sámediggeráđi ja stáhtaráđi Bjarne Håkon Hansena gaskka 29.06.06 jearai Sámediggeráđđi stáhtaráđis ahte doarju go ráđđehus dan teavstta mii čuožžu Sd.prp.:s nr 1 (20052006) mas čuožžu ahte Sámediggái dat biddjojuvvo ovddasvástádus Divttasvuona rádjalovsa duođaštus- ja dutkandoaimma ásaheames Árrana oktavuhtii. Stáhtaráđđi duođaštii ahte ráđđehus doarju dan.”</p>
<p>Sámediggeráđi áššebáhpiris čuožžu dasto: ”Árvvoštallamis, gosa galgá biddjojuvvot ovddasvástádus dutkan- ja duođaštusdoaimma ásaheames čujuha Sámediggeráđđi ahte Ráđđehus doarju dan ahte Sámediggái biddjojuvvo ovddasvástádus rádjalovsa dutkan- ja duođaštusdoaimma ásaheames Divttasvuonas, , ja ahte ovddasvástádus</p>
<p>Vuolláičála:    _________________ /_________________</p>
<p>biddjojuvvošii Árranii, čoahkkima mielde Sámediggeráđi ja stáhtaráđi gaskka 29.06.06.” (Vuolláisárgojuvvon dás)</p>
<p>Čujuhit Bajásšaddan- ja oahppolávdegotti čálalaš gažaldahkii Sámediggeráđđái b. 12.09.06 ja ráđi čálalaš vástádussii b. 13.09.06. Nugo Sámediggeráđđi vástida ja árvvoštallá, de oaidná dat ahte Árranis lea sihke kapasitehta ja gelbbolašvuohta gozihit dutkan- ja duođaštusdoaimma. Dat makkár kapasitehta ja gelbbolašvuohta Árranis lea ii namuhuvvo, earret go nama mielde namuhuvvo okta psykologiijaprofessor. Ieš dárbbašlaš fágagelbbolašvuohta ii leat oppa namuhuvvon ge. Danne lea hui imaš go Sámediggeráđi mielas lea dát hui váttis ášši, muhto liikká oaivvilda ahte okta ásahus galgá nagodit gozihit buot doaimmaid ja gieđahallat oalle váttis gažaldagaid. Čujuhit dalle Bargiidbellodaga sámediggejoavkku molssaeaktosaš evttohussii ahte biddjošii sierra dutkanstivra mas leat mielde Romssa universitehta, Bådåddjo allaskuvlla, Sámi instituhta, Sámi girkoráđi, Árrana ovddasteaddjit ja unnimusat guokte ovddasteaddji guoskevaš álbmoga gaskkas, ja sierra referánsajoavku.</p>
<p>Sámediggeráđi vástádusas boahtá maiddái ovdan ahte <span type="quote">”Dál ii leat vuos ráhkaduvvon makkárge formalalaš (deattuhuvvon dás) šiehtadus Árraniin, ja ahte ášši ferte vuos Sámedikki dievasčoahkkin meannudit. (..)”</span>  Vástádusa vuođul sáhttá jáhkkit ahte ovdagihtii lea njálmmálaččat šihttojuvvon ahte dát ruđat galget liikká juolluduvvot Árranii, almmá ahte Sámedikki eará politihkkarat ja álbmot dihtet dan birra. Jos ná leaš, de lea dat hui duođalaš.</p>
<p>Vel eanet imaš lea dat go áššeovddidusas dievasčoahkkimii ovddiduvvo ággan manne Sámediggeráđđi lea nie válljen, geahča kapihttalis Árvvoštallamat:</p>
<p>”(..) Sámi giella- ja kulturguovddážat leat deaŧalaččat sámi giela ja kultuvrra ealáskuhttima goziheapmái. Deaŧalaš lea ahte ásahuvvon sámi giella- ja kulturguovddážat ožžot doarvái fágalaš ja ekonomalaš resurssaid dán saji goziheapmái.  Dán vuođul lea danne (deattuhuvvon dás) deaŧalaš ja lunddolaš ahte rádjalovsa dutkan- ja duođaštusdoaimma ásaheapmi šattašii juo ásahuvvon sámi ásahussii dan geografalaš guovllus masa rádjalovsadoaibma guoská.”</p>
<p>Dat go rádjalovsaášši ain lea hirbmat rašis ášši muitala ahte bargguin ferte joatkit hirbmat várrugasat ja viissisvuođain, nu ahte buot guoskevaš bealit dovddašedje ahte sii gozihuvvojit ja fátmmastuvvojit dovddastan- ja soabadandáhtuin.</p>
<p>Sámi girkoráđđi cealká rávvagiinnis earret eará: ”Sámi girkoráđđi ávžžuha ahte čađaheami plánema oktavuođas guldaluvvojit divdna dat olbmot geaidda ášši eanemusat guoská, amas olbmot eisege guđege láhkai gártat gillát. Legitimitehta ja guorraseami geažil lea deaŧalaš leat sorjjasmeahttun sihke stivrema ja čađaheami oktavuođas, ja ahte guoskevaš olbmot ožžot saji stivrejumis.”</p>
<p>Das, jos dál garvit dan maid lea dárbu dahkat, soitet šaddat váidalahtti váikkuhusat. Olles proseassa várra gártá dalle ruovttogežiid ja šaddet juste nuppelágan váikkuhusat go movt lei jurddašuvvon. Dát guoská ovttaskas olbmuide nu garrasit ahte boađus šaddá áibbas nuppe ládje go soabadeapmi ja vuoiggalaš dovddosteapmi Danne ávžžuhit ahte ášši ollásit meannuduvvo ođđasis, ovttasráđiid daid oasálaččaiguin geaid lea lunddolaš guldalit. Gč. Bargiidbellodaga evttohusa áššái.</p>
<p>Bargiidbellodaga sámediggejoavku šálloša hui sakka go Sámedikki eanetlohku ii váldde mielde dan viiddis dutkanbirrasa maid Bargiidbellodat evttoha dán áššis.</p>
<p>Vuolláičála:    _________________ /_________________</p>
<p>Evttohusat</p>
<p>Lávdegoddi dáiguin miellahtuiguin: NSR:a sámedikkejoavku; Synnøve Solbakken -Härkönen,  Aili Keskitalo, Kjersti Myrnes Balto, Rita-Alice Porsanger, Berit Anna Gaup ja Sámit lulli-Norggas; Johan Mikkel Sara ovddidit čuovvovaš evttohusa:</p>
<p>Evttohus 1</p>
<p>Mearrádusárvalusa čuokkis II rievdaduvvo dánin: Dás lea vuođđun rádjalovsen Divttasvuonas ja dan birrasiin.</p>
<p>Lávdegoddi doarju muđui Sámediggeráđi evttohusa.</p>
<p>Lávdegoddi dáiguin miellahtuiguin: Bargiidbellodaga sámedikkejoavku; Jørn Are Gaski, Per Ivar Henriksen, Inger Jørstad, Hilde Anita Nyvoll, ja Josef Ingmar Vedhugnes, ja Åarjel Læstoes; Kirsten Appfjell-Eira ovddidit čuovvovaš evttohusa:</p>
<p>Evttohus 2</p>
<p>Ásahuvvo dutkan- ja duođaštusdoaibma dan rádjalovsadoaimma hárrái mii lei nuppi máilmmisoađi áigge.</p>
<p>Dás lea vuođđun rádjalovsen Divttasvuonas ja dan birrasiin.</p>
<p>Galgá ásahuvvot dutkanstivra, sihke danne ahte sihkkarastit fágalaš gelbbolašvuođa ja danne ahte sihkkarastit legitimitehta ja báikkálaš čatnaseami. Stivrra galgá Romssa universitehta jođihit, dan lassin galgá stivrras leat Sámi Instituhtta, Árran, Bodåddjo allaskuvla, Sámi girkoráđi ovddasteaddjit ja uhcimusat guokte guoskevaš álbmoga ovddasteaddji.</p>
<p>Galgá ásahuvvot referánsajoavku, sihkkarastin dihte sihke fágalaš gelbbolašvuođa ja sihkkarastin dihte dohkkejumi ja báikkálaš čanastaga.</p>
<p>Galget biddjot dutkanehtalaš njuolggadusat vuođđun dutkamii ja duođaštusdoibmii. Soabadanoaidnu galgá maiddái deattuhuvvot.</p>
<p>Stivrii addojuvvo doaibman ja dárbbašlaš váldi ásahit dutkan- ja duođaštandoaimma rádjalovsema birra, nu mo Gieldalávdegoddi eaktuda 2006 stáhtabušeahta meannudeamis.</p>
<p>III  Jienasteapmi</p>
<p>43 áirasis ledje 39 čoahkis. Jienasteapmi čađahuvvui čuovvovaš vuoru mielde:</p>
<p>Bajásšaddan- ja oahppolávdegotti evttohus 2 hilgojuvvui 21 jienain. 18 jienastedje beali.   Bajásšaddan- ja oahppolávdegotti evttohus 1 mearriduvvui 21 jienain 18 jiena vuostá.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>Vuolláičála:    _________________ /_________________</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>Tone Finnesen, čoahkkinortnegii  Jánoš Trosten, čoahkkinortnegii    Anders Urheim, čoahkkinortnegii  Aili Keskitalo, čoahkkinortnegii    MiriamPaulsen, čoahkkinortnegii  Kirsti Guvsám, čoahkkinortnegii  Jánoš Trosten, čoahkkinortnegii     1  Jørn Are Gaski, áššejođiheaddji     2  Synnøve Solbakken-Härkönen    3  Anders Urheim Synnøve Solbakken-Härkönen   Miriam Paulsen   Jørn Are Gaski  Anders Urheim    4  Johan Mikkel Sara Anders Urheim  Johan Mikkel Sara    5  Terje Tretnes    6  Miriam Paulsen Anders Urheim   Jørn Are Gaski  Miriam Paulsen    7  Kjersti Myrnes Balto    8  Anders Urheim Miriam Paulsen   Tor Mikalsen   Aili Keskitalo  Anders Urheim    9  Johan Mikkel Sara  10  Terje Tretnes  11  Jørn Are Gaski, áššejođiheaddji    Jánoš Trosten, čoahkkinortnegii</p>
<p>VI  Sámedikki mearrádus</p>
<p>I. Galgá ásahuvvot dutkan- ja duođaštusdoaibma rádjelovssaid johtalusa hárrái, mii lei nuppi máilmmesoađi áigge.  II. Dás lea vuođđun rádjalovsen Divttasvuonas ja dan birrasiin. III. Dutkan ja duođašteapmi galgá bidjat guovddážii rádjelovssaid ollislaš johtalusa, iige ovttaskasolbmuid, geat doibme rádjelovssan. Earenoamážit galgá biddjot guovddážii rádjelovssaid vuorbi, mii lei dáruiduhttinpolitihka olis oassi sámiid oktasaš historjjás. Dáinna lágiin biddjo guovddážii mo ja manne riikka eiseváldit meannudedje eahpidemiin olles álbmotjoavkku.  IV. Berre ásahuvvot referánsajoavku, sihkkarastin dihte sihke fágalaš máhtu, rievttalašvuođa ja báikkálaš gullevašvuođa. V. Galget biddjot dutkanehtalaš njuolggadusat vuođđun dutkamii ja duođaštandoibmii. VI. Ásahanovddasvástádus addo Árran julevsámi guovddážii. Ásaheapmi galgá dahkkot gulahaladettiin Sámedikkiin.</p>
<p>Vuolláičála:    _________________ /_________________ VII. Juolluduvvo 1 mill. ru. dán ulbmilii jagi 2006:s. Doaimma joatkašupmi eaktuda lassijuolludeami stáhtabušeahtas.</p>
<p>Ášši meannudeapmi loahpahuvvui 27.09.06. dii. 11.20.</p>
<p>Vuolláičála:    _________________ /_________________</p>
<p>Vuođđogiella: dárogiella</p>
<p xml:lang="krl">Ášši 33/06</p>
<p>Evttohus 2007 - 2008 bozodoallosiehtadussii</p>
<p>Arkiivaáššenr.. 06/3226</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi 22.08.06 R 064/06 Ealáhus- ja kulturlávdegoddi 12.-14.09.06  EKL 010/06 Sámedikki dievasčoahkkin 26.-29.09.06  33/06</p>
<p>Ášši meannudeapmi álggahuvvui gaskavahkku čakčamánu 27 b. 2006 dii. 13.35.</p>
<p>I  Mildosat</p>
<p>Nr.   Beaivi Geas/Geasa Namahus</p>
<p>22.08.06 Sámediggeráđđi R 064/06</p>
<p>II  Evttohusat ja mearkkašumit</p>
<p>Sámediggeráđi mearrádusárvalus lávdegoddái:</p>
<p>Sámediggi áigu ovdal boazodoallošiehtadallamiid 2007/2008 ovddidit cealkámušaid čuovvovaš surggiin:</p>
<p>Dásseárvu boazodoalus   Rekruteren ja plánejuvvon doaimmat árvoháhkama ektui boazodoalus    Boazodoalu ovddidanfoanda    Gollovuolideaddji ja njuolgga doarjagat    Roassofoanda   Eanasuodjalus    Boazodoalu divatortnegat</p>
<p>Álggahus</p>
<p>Boazodoallošiehtadusa 2006/2007 ekonomalaš rámma lea 92,5 miljon ruvnno, seamma go 2005/2006 rámma. Boazodoalloealáhusa dálá hástalusaid lea váttis čoavdit jus boazodoallošiehtadusa ekonomalaš rámma ii lassán. Danne lea hui dehálaš nannet Boazodoalu ovddidanfoandda. Viidásit lea dehálaš lasihit juolludemiid doaluide.</p>
<p>Vuolláičála:    _________________ /_________________</p>
<p>Dásseárvu boazodoalus</p>
<p>Boazodoallonissonolbmo árvu ja rolla ii leat nannejuvvon daid maŋemus jagiid, ja danne lea dehálaš deattuhit nissonolbmuid vuoigatvuođaid ja eavttuid boazodoalus, earret eará ekonomalaš gaskaomiid bokte. Boazodoalloealáhus lea guovddáš bargodilálašvuohta ja kulturguoddi ealáhus buot báikkiin gos lea sámi boazodoallu. Boazodoallonissonolbmuid áŋgiruššan ealáhusas sihke resursalaččat ja sosiálalaččat lea hui mávssolaš. Boazodoalu kultuvrralaš- ja ekonomalaš ceavzin eaktuda nissonolbmuid searvama boazodollui boahtteáiggis. Sámediggi áiggušii bisuhit nissonolbmuid ja sin resurssaid boazodoalus, ja dan máhtu mii sis lea.</p>
<p>Dásseárvohástalusat leat leamaš eanet guovddážis boazodoallošiehtadallamiin daid maŋemus jagiid go ovdal. Dat leat mielddisbuktán positiiva váikkuhusaid nugo; stuorát doaibmadoarjja nissoniidda geat leat doallooamasteaddjit, stuorát náittosbeallálašdoarjja, ja ahte šiehtadusas biddjo sierra supmi nissonolbmuid doaimmaide.</p>
<p>Nissonvuoruheami ruhta galggašii leat álkibut olahit. Oassi nissonvuoruheami ruđas boazodoallošiehtadusas lea odne várrejuvvon nissonfierpmádagaide. Máŋgga báikkiin eai leat dat fierpmádagat oba doaimmas ge. Eavttut unnidit nissonolbmuid vejolašvuođa ohcat doarjagiid, ja daid berre ložžet vai nu olu nissonolbmot go vejolaš besset ávkkástallat dain doarjagiin.</p>
<p>Sámedikki mielas lea dehálaš buoridit nissonolbmuid oppalaš čálgoortnegiid oadjovuoigatvuođaid ektui, ja áhpehisvuođa, riegádahttima ja mánáidfuolahusa buhttenortnegiid, nu ahte dát buoriduvvojit vai lea nissonolbmuide ovdamunnin vuođđoealáhusain. Dohkálaš čálgoortnegat leat hui dehálaččat go galgá rekruteret eanet nissonolbmuid boazodollui.</p>
<p>Ulbmil ja doaimmat:</p>
<p>Movttiidahttit eanet nissonolbmuid válljet boazodoalu ealáhussan. Váikkuhit nissonolbmuid searvama ja saji ealáhussii.</p>
<p>Sámediggi oaivvilda ahte bealálaččat berrejit movttiidahttit buoret dásseárvvu boazodoalus nannen bokte nissonolbmuid ekonomalaš rámmaeavttuid boazodoalus.     Nissondoaimmaid ruđa ferte juohkit ortnega ulbmila vuođul.     Sámediggi áigu evttohit ahte šiehtadallanbealit árvvoštallet doaimmaid mat sihkkarastet boazodoallonissonolbmuide seamma čálgoortnegiid (áhpehisvuođa, riegádahttima ja buohcama oktavuođas) go dábálaš bargiin.</p>
<p>Rekruteren ja plánejuvvon doaimmat árvoháhkama ektui boazodoalus</p>
<p>Boazodoalu deháleamos resursa lea boazobargi. Sus lea earenoamáš máhttu sihke eallobargguin ja proseassain mat sisttisdollet njuovvanbohccuid válljema, bohccobierggus reidet biepmu, ja buvttadit álgoávdnasiid bohccos. Čađat lea dárbu márkanfievrridit bohccobierggu. Ealáhus ferte ovttasráđiid biergofidnosurggiin ráhkadit márkanfievrridan strategiijaid. Gálvojohtolađđasat fertejit oažžut dieđu goas bohccobiergu lea oažžumis, ja man ollu, vai geavaheaddjit dihtet goas sáhttá oastit bohccobierggu.</p>
<p>Boazodoalu árvoháhkanprográmma lea leamaš doaimmas suoidnemánu 2001 rájes. Máŋga buori prošeavtta leat álggahuvvon. Prográmma ferte evalueret vai oaidná ahte lea go aitto árvoháhkan lassánan boazodoalus.</p>
<p>Doaluid eaktodáhtolaš lonisteapmi lea doaibma mii lea ásahuvvon láhčin dihte ekonomalaš ja ekologalaš ceavzi boazodoalu. Lea dehálaš ahte guovlluin gos leat beare olu bohccot guohtuma ektui ferte ain leat fálaldat eaktodáhtolaččat lonistit doaluid.</p>
<p>Vuolláičála:    _________________ /_________________ Boazodoallu lea garra ealáhus mii gáibida olu bargiid. Siida mas leat olu bargit lea doaibmi ja nanu doaibma. Sámediggi háliida bisuhit ja buoridit boazodoalu bargiidresurssa, ja dan sáhttá earret eará dahkat árvoháhkandoaimmaid bokte. Earenoamážit dakkár guovlluin gos boazolohku lea beare stuoris guohtumiid ektui, berre heivehit árvoháhkandoaimmaid. Árvoháhkan gáibida olmmošlaš resurssaid geain lea vejolašvuohta ja máhttu čađahit dakkár lassibarggu maid dakkár prošeavttat mielddisbuktet. Jus árvoháhkan boazodoalus galgá lihkostuvvat, de dat eaktuda ahte boazodoalus leat dat olmmošlaš resurssat mat gáibiduvvojit, sihke máhtu ektui ja ahte lea doarvái bargit. Go vuoruha plánet árvoháhkama orohagain, de dat geasuha sihke eanet nissonolbmuid ja nuoraid ealáhussii, ja oažžu ekonomalaš ja ekologalaš ceavzi ealáhusa.</p>
<p>Ulbmil ja doaimmat:</p>
<p>Movttiidahttit rekruteremii ja árvoháhkamii   Vuoruhit plánalaš árvoháhkama orohagain, earenoamážit dakkár orohagain gos lea beara alla boazolohku guohtumiid ektui   Šiehtadanbealit vuoruhit barggu ráhkadit bohccobierggu márkanfievrridan strategiijaid   Evalueret boazodoalu árvoháhkanprográmma</p>
<p>Boazodoalu ovddidanfoanda</p>
<p>Foandda ruđat lassánedje 3,0 miljon ruvnnuin ovddit jagi ektui – šiehtadusjagis 2006/2007 dát dahká 37,3 miljon ruvnno. 20,4 miljon ruvnno dáin ruđain leat gittaruđat. Dat mearkkaša ahte dušše 17 miljon ruvnno leat friijaruhtan. Konkrehta dát lea mielddisbuktán ahte deaŧalaš doaibmabijut nuoraid várás eai leat vuoruhuvvon. Álggaheaddji nuoraide lea duođalaš go eai oaččo doarjagiid hukset guođohanbarttaid ja áiddiid ja oastit sagahusealániid. Boazodoallu ii sáhte bissut sámi kulturguoddin almmá buriid rámmaeavttuid haga daid nuoraid várás, geat háliidit álgit ealáhussii.</p>
<p>Ulbmil ja doaimmat:</p>
<p>Oaččuhit eanet nissonolbmuid ja nuoraid álgit boazodollui.</p>
<p>Sámediggi ávžžuha šiehtadusbeliid nannet Boazodoalu ovddidanfoandda ekonomiija boahttevaš boazodoallošiehtadallamiin.</p>
<p>Gollovuolideaddji ja njuolgga doarjagat</p>
<p>Orohagaid hálddahusgolut leat lassánan. Váldoáššis dát leat barggut maid eiseválddit leat buvttihan ealáhussii iešguđetlágan gohččumiid, gulaskuddamiid, lohkamiid jna. geažil. Dát hehtte boazodoalu doaimma. Orohagat fertejit oažžut lassi orohatdoarjagiid.</p>
<p>Sámediggi lea máŋgii cuiggodan man dárbbašlaš dat lea ahte boazomassin berre biddjojuvvot vuođđun buvttadanbálkkašupmái. Dat mo buvttadanbálkkašupmi rehkenastojuvvo, lea ain hui vearrut daidda boazoeaiggádiidda, geat masset ollu bohccuid togii/mohtorfievrruide vuddjomiid, luondduvahágiid ja eará massinsivaid geažil. Ortnet hedjonahttá boazodoallošiehtadusa boahtodássema ja mielddibuktá uhcit boađuid boazoeaiggádiidda dain guovlluin gos massinlohku lea stuoris. Dán geažil lea moaittehahtti go njuolgga doarjja uhciduvvo jagis jahkái. Lea deaŧalaš ahte juolludeamit boazodollui muddejuvvojit indeavssa vuođul</p>
<p>Ulbmil ja doaimmat:</p>
<p>Boahtomudden ja einnostuvvi ekonomiija boazodoalus</p>
<p>Vuolláičála:    _________________ /_________________</p>
<p>Sámediggi bivdá ovddasvástideaddji departemeanttaid ja šiehtadusbeliid čielggadit mo galgá buhtadit buvttadanbálkkašeami massima vahágiid geažil, jus dát ii dahkkojuvvo buvttadanbálkkašeapmeortnega bokte.   Sámediggi rávve šiehtadusbeliid ahte eai uhcit njuolgga doarjagiid boazodoalliide, muhto ahte dat lasihuvvojit hadde- ja golloovdáneami mielde.   Orohtatdoarjja ferte lasihuvvot vai orohagat sáhttet čađahit hálddahuslaš doaimmaid dohkálaččat.</p>
<p xml:lang="nno">Roassofoanda</p>
<p>Boazoeaiggádat geat vásihit vuorddekeahtes ja stuorra massimiid boazolihkohisvuođaid geažil, sáhttet ohcat doarjaga Boazodoallošiehtadusa láhkaásahusa 4. kapihttala vuođul. Váttisvuohtan dáinna ortnegiin lea ahte eai leat ruđat mieđihit daid ohcamiid mat ollašuhttet láhkaásahusa gáibádusaid. Dát eastada boazodoalliid ohcamis buhtaduvvot dakkár massiimiid luondduvahátfoanddas go massimat eaktuduvvojit buhtaduvvot boazodoalliid iežaset ekonomiijaortnegiid bokte.</p>
<p>Jus láhkaásahusain galggaš leat ávki, de ferte sihkkarastit ruđaid mieđihit buhtadandárbbuid stuorra massimiid geažil vejolaččat roassofoandda ásahemiin.</p>
<p>Doaibma:</p>
<p>Sámediggi evttoha ahte šiehtadallanbealit sihkkarastet daid ekonomalaš eavttuid mat dárbbašuvvojit vai sáhttá ollašuhttit Boazodoallošiehtadusa láhkaásahusa 4. kapihttala.</p>
<p xml:lang="smj">Eanasuodjalus</p>
<p>Odne lea eatnamiid massin stuorámus áittan boahtteáiggi sámi boazodollui. Boazodoalu eatnamiid sihkkarastin lea áibbas mearrideaddjin boazodoalu leahkimii. Eiseválddiid váilevaš ollesvuođajurddašeapmi huksenáššiin ja váilevaš váikkuhanfápmu plánaeiseválddiid ektui leat muhtun dain sivain dasa ahte boazodoalu ákkat sisabahkkemiid vuostá, eai váldojuvvo vuhtii eaige árvvusadnojuvvo.</p>
<p>Boazodoalus lea iehčanas riektevuođđu ásahuvvon dološáiggi rájes geavaheami bokte mii ráddje daid sisabahkkemiid maid sáhttet čađahit sámi boazoguohtunguovlluin. Boazodoalu iehčanas riektevuođđu boahtá dađibahábut menddo uhccán ovdan politihkas, lágain ja hálddašeamis. Danne lea Sámediggái hui deaŧalaš ahte ođđa boazodoallolága dálá revišuvdna johtilit čuovvoluvvo dakkár proseassaiguin, mat sihkkarastet boazodoalloeatnamiid ođđa lágas.</p>
<p>Jámma sisabahkkemat boazoguohtuneatnamiidda leat dagahan mearkkašahtti stuorát bargonoađi orohagaide. Smávva orohagain main leat uhccán doalut, ii leat ráđđi oassálastit daidda ollu ja lassáneaddji areálaáššiide, eaige leat návccat áššemeannudit daid. Dát dagaha ahte deaŧalaš áššit mearriduvvojit almmá boazodoalu oassálastima haga. Buoridandihtii dán bonjuvuođa, berre orohagaid, ja erenoamážit smávva orohagaid, ekonomiija nannet.</p>
<p>Doaibma:</p>
<p>Sámediggi evttoha ahte láhččojuvvo nu ahte orohagat, ja erenoamážit orohagat main leat uhccán doalut,  besset čuovvolit lassáneaddji areálaáššiid.</p>
<p>Boazodoalu divatortnegat</p>
<p>Šiehtadusbealit sohpe 2006 šiehtadallamiin ásahit stáhtalaš bargojoavkku, mas Ruhtadandepartemeanta ja Eandoallo- ja biebmodepartemeanta galget leat mielde ja mii galgá árvvoštallat 1982 nuppástuhttimiid váikkuhusaid go divatluvven rievdaduvvui lassi doarjjan</p>
<p>Vuolláičála:    _________________ /_________________ boazodoallošiehtadusas. Boazodoalu doaibmagolut leat stuorrát boađu ektui ja lassánit olu jagis jahkái. Dáid lassánemiid sivva lea earret eará dat alla ja stuorru divatdássi mii boazodoalus lea mohtorboaldámušaid ja mohtorfievrruid oastima oktavuođas. Sámedikkis leat stuorra vuordámušat dán stáhtalaš bargojoavkku loahppaevttohussii boazodoalu divatortnegiid oktavuođas. Dát evttohus galgá leat válmmas ovdalgo 2007-2008 šiehtadallamat álggahuvvojit.</p>
<p>Sámediggi lea evttohusastis 2007-2008 boazodoallošiehtadallamiidda cealkán ahte:</p>
<p><em type="italic">Boazodoalu doaibmagolut leat stuorrát dietnasa ektui ja golut lassánit olu jagis jahkái earret eará alla ja dađistaga stuorát divatdási geažil.    </em></p>
<p>  <em type="italic">Sámediggi evttoha ortnega mas boazodoallit ožžot divahis mohtorboaldámuša ealáhusa mohtorfievrruid geavaheami oktavuođas seamma ládje go eanadoalus    </em>  <em type="italic">Sámediggi ávžžuha šiehtadanbeliid addit boazodolliide seamma vejolašvuođaid doaibmareaidduid oastimii go eanadoalloealáhusas leat    </em></p>
<p>Boazodoalu ekonomiijalávdegoddi lea 2005:s ráhkadan raportta guovddáš divadiid ja gessosiid birra. Sámediggi doarju buori muddui ovdanbiddjojuvvon evttohusaid. Sámediggi lea dattege fuolastuvvan das guđe vuolidemiid dát doaibmabijut vejolaččat sáhttet mielddisbuktit boahtteáiggi boazodoallošiehtadusrámmaide.</p>
<p>1981:s sohpe boazodoallošiehtadusbealit heaittihit besiidnadivada ruovttoluotta máksima, ja maiddái mohtorfievrruid jd. tuolluid ja ovttagearddedivadiid luvvema/ruovttoluotta máksima ja lasseárvodivada luvvema/ruovttoluotta máksima muohtaskohteroastima oktavuođas. Ortnet biddjojuvvui fápmui 1983 rájes. Dáid divadiid buhtadussubmin biddjojuvvui 6 miljon ruvdnosaš juolludus. Dát juolludus váldojuvvui mielde boazodoallošiehtadusrámmii oassin dábálaš doarjagis orohagaide ja boazoservviide.</p>
<p>Sámediggi berošta das ahte boazodoallu oažžu seamma eavttuid njealje- ja guovttejuvllat mohtorsihkkeliid ja muohtaskohteriid oastima oktavuođas go dat mat eanadoalus leat tráktoriid ja eará doallobiergasiid oastima oktavuođas, danne go mohtorsihkkelat ja muohtaskohterat leat boazodoalu deaŧaleamos doallobiergasat. Boazodoalus leat viehka stuorra doallogolut investeremiidda, ortnegisdoallamiidda ja dárbbašlaš doaibmareaidduide ealáhusas. 2004 ollesrehkedoallu ja 2005 bušeahtta čajehit 14,3 miljon ruvdnosaš gollolassáneami orohagain dušše 2003 rájes 2004 rádjai. Dát golut čatnasit poasttaide mohtorfievrrut/mášiinnat, gálvooastin, vierisbálvalusat ja reaiddut. Ekonomiijalávdegoddi lea raporttastis Boazodoallu – vearut ja divadat, meroštallan buohkanassii 31,5 miljon ruvdnosaš jahkásaš gollogeahpádussan boazodollui jus ealáhus livččii luvvejuvvot ovttagearddedivadiin doallobiergasiid investerema oktavuođas ja luvvejuvvot bensiidnadivadis. Dán vuođul sáhttá Sámediggi čuoččuhit ahte dat divatnoađđi mii buhtaduvvui boazodollui 1982/1983 šiehtadusjagi boazodoallošiehtadallamiin, ii oro vástideamen boazodoalu 2006 divatnoađđái.</p>
<p>Sámediggi lea 14.06.06 reivvestis Ruhtadandepartementii čilgen erehusaid ja bivdán ahte Ruhtadandepartemeantta ja Eanadoallo- ja biebmodepartemeantta bargojoavku bivdá Ekonomiijalávdegotti bidjat ovdan boahttevaš boazodoallošiehtadallamiidda dakkar loguid, mat čájehit duohta divatgoluid boazodoalu investeremiid ja doaimmaheami oktavuođas, ja mat eai buhtaduvvo.</p>
<p>Viidáseappot lea Sámediggi čujuhan Ruhtadandepartementii ahte boazodollui lea oktagaslaš divatluvvenortnet buoremus, ii ge oppalaš buhtadus boazodoallošiehtadusa bokte. Ja ahte vearro- ja divatortnegat boazodoalu várás berrejit dollojuvvot boazodoallošiehtadusrámmaid olggobealde nu mo dahkkojuvvo eará vuođđoealáhusain.</p>
<p>Vuolláičála:    _________________ /_________________ Sámediggi lea ávžžuhan Ruhtadandepartemeantta njulget bonjuvuođaid vearro- ja divatortnegiin ja sihkkarastit ahte vuođđoealáhusat gieđahallojuvvojit ovttaláhkai.</p>
<p>Doaimmat:</p>
<p>Sámediggi evttoha dakkár ortnega, mas boazodoallit ožžot divahis boaldámuša go geavahit mohtorfievrru ealáhusas seammaláhkai go eanadoalus ge.   Sámediggi rávve šiehtadusbeliid addit boazodollui seamma vejolašvuođaid oastit doallobiergasiid go dat mat eanadoalus leat.   Sámediggi evttoha ahte Boazodoalu ekonomiijalávdegoddi ovddida boahttevaš boazodoallošiehtadallamiidda dakkar loguid, mat čájehit duohta divatgoluid boazodoalu investeremiid ja doaimmaheami oktavuođas, ja mat eai buhtaduvvo.   Divatvuogádaga rievdadeamit eai galgga noađuhit boazodoallošiehtadusa.</p>
<p>Ealáhus- ja kulturlávdegoddi – árvalus:</p>
<p>Evttohusat</p>
<p>Lávdegoddi, Norgga sámiid riikkasearvvi (NSR) Lene Hansen,  Klemet Erland Hætta, Tor Mikalsen, Miriam Paulsen, Susanne Amalie Andersen, Bargiidbellodaga (BBa) Margit Eli Anti Oskal, Marit Kirsten A. Gaup, Knut Store, Bjarne Store-Jakobsen, Anders Urheim, Per Edvind Varsi, Guovdageainnu johttisápmelaččaid listtu Per Andersen Bæhr, Guovddášbellodaga Olaf Eliassen</p>
<p>Evttohus 1</p>
<p>Álggahus – lasáhus ođđa cealkkaoasit 2. siiddus:</p>
<p>Sámediggi neavvu šiehtadusbeliid ráhkadišgoahtit ođđa Stuorradiggedieđáhusa boazodoallopolitihka birra, danne go gustojeaddji St.dieđáhusa nr 28. (91-92) <span type="quote">“Nana bissovaš boazodoallu”</span> áinnas berre ođasmahttit.</p>
<p>Rekruteren ja plánejuvvon doaimmat árvohahkama ektui boazodoalus -   lasáhus, ođđa teakstaoassi, ovddabeallái ulbmila, 3. siiddus:</p>
<p>Gelbbolašvuođalokten boazodoalus lea vuoruhansuorgi ja gelbbolašvuohta jerrojuvvo. Danne lea deaŧalaš movttiidahttit nuoraid váldit oahpu. Boazodoalu árbevirolaš gelbbolašvuohta, ovttastuvvon ođđa gelbbolašvuođain, váikkuha ođđajurddašeapmái ja árvoháhkamii.</p>
<p>Maŋimus boazodoallošiehtadallamiin mearriduvvui loahpahit oahppostipeandda. Dát váikkuha negatiivvalaččat boazodoalu ovdánanvejolašvuođaide.</p>
<p>Ođđa kuvlačuokkis, ulbmil 3. siiddus:</p>
<p>Stipeandaortnega ferte bisuhit ja nannet Boazodoallošiehtadusa bokte.</p>
<p>Boazodoalu ovddidanfoanda, 3. siiddus, ođđa kuvlačuokkis:</p>
<p>Sámediggi oaivvilda ahte ferte movttiidahttit árvoháhkamii buot boazodoalloguovlluin Norggas. Prográmma váikkuhangaskaomiid geavaheapmi ferte boahtit buot boazoeaiggádiidda buorrin.</p>
<p>Gollovuolideaddji ja njuolgga doarjagat, 4. siidu, ođđa kuvlačuoggát:</p>
<p>Vuolláičála:    _________________ /_________________</p>
<p>Samediggi bivdá šiehtadusbeliid árvvoštallat doaibmá go otná juohkominsttar ulbmillaččat.</p>
<p>Samediggi ávžžuha šiehtadusbeliid árvvoštallat njuovvankapasitehta.</p>
<p>Sii, geat erenoamáš dilálašvuođaid geazil, eai beasa doalvut bohccuid njuovvamii áigemearis oažžut árranjuovvandoarjaga, berrejit ohcama vuođul oažžut sierralobi áigemearis.</p>
<p>Otná rádjá jus ii galgga oažžut doarjaga boazodoallošiehtadusa bokte, lea biddjojuvvon 600 bohccui, rádjá maid šiehtadusbealit berrejit árvvoštallat.</p>
<p>Roassofoanda, 4. siidu, ođđa kuvlačuoggát:</p>
<p>Sámediggi bivdá šiehtadusbeliid ásahit dakkár ortnega, mii gokčá massimiid go boazoguohtumat leat jilsŋon.</p>
<p>Otná buhtadusfoandaortnet ii govčča boazomassima mii lea vuollel 10 % ja gokčá dušše 60 % olles massimis, Sámediggi bivdá dán rievdadit.</p>
<p>Boazodoalu divatortnegat, ođđa kuvlačuokkis 7. siidus:</p>
<p>Sámediggi rávve šiehtadusbeliid gávnnahit mo galgá heivehit boazodoalu doaibmaneavvuid divadiid. Dan danne vai sihkkarastojuvvo ahte boazoeaiggádiidda eai biddjojuvvo ođđa divadat daidda doaibmaneavvuide, mat geavahuvvojit boazodoalus, omd. njealjejuvllagiidda.</p>
<p>Gollovuolideaddji ja njuolgga doarjagat, 4. siidu, ođđa kuvlačuokkis:</p>
<p>Šihtadusbealit berrejit árvvoštallat sierradoaibmabijuid movttiidahttit eanet eaktodáhtolaš njuovvama, erenoamážit dain guovlluin, gos mearriduvvon bajimus boazolohku galgá čađahuvvot. Dát berre guoskat buot boazoeaiggádiidda. Vejolaš sierradoaibmabijut ruhtaduvvojit boazodoallošiehtadusa ekonomalaš rámmaid olggobealde.</p>
<p>Čálgoortnegat</p>
<p>Lasáhus 1. siidui, ođđa kuvlačuokkis, ođđa evttohus dakkár suorgin maid Sámediggi háliida galgá boahtit mielde.</p>
<p>Lasáhus maŋimus siidui:</p>
<p>Boazodoalliin leat uhcit sisaboađut, mii mielddisbuktá ahte sii dálá penšuvdnaortnega mielde gártet uhcimuspenšonistan.</p>
<p>Sámediggi bivdá šiehtadusbeliid bargat dan ala ahte boazodoalliid penšuvdnaortnet buoriduvvo.</p>
<p>Lávdegottis eai leat muđui mearkkašumit dahje eará evttohusat áššái ja rávve Sámedikki mearridit čuovvovačča: Samediggi doarju muđui Sámediggeráđi mearrádusárvalusa.</p>
<p>Mearkašupmit Åarjel Læstoe Kirsten Appfjell-Eira bokte:</p>
<p>Cealkámuš 2007/2008 boazodoallošiehtadussii:</p>
<p><em type="bold">Boazodoalu ovddidanfoanda </em>Ođđa kuvlačuokkis;  </p>
<p>Vuolláičála:    _________________ /_________________ Buolvamolsunortnet berre jotkojuvvot sihkkarastin dihtii nuoraid rekruterema ealáhussii seammás go boarrásiid máhtu ja gelbbolašvuohta fuolahuvvo ja jotkojuvvo.</p>
<p><em type="bold">Gollovuolideaddji ja njuolgga doarjagat </em>Mearkkašumit rievdadit lávdegotti 2. kuvlačuoggái: Sámediggi rávve ahte šiehtadusbealit vuoruhit njuvvankapasitehta iešguđet boazodoalloguovlluin. Konkrehta prošeavttat njuovahagaiguin ja njuovvanbussiiguin fertejit čuovvoluvvot ja addojuvvot ekonomalaš doarjaga vai boazoeaiggádat ožžot duohta vejolašvuođa čađahit dohkálaš njuovvama.  </p>
<p>Mearkkašumit rievdadit lávdegott 4. kuvlačuoggái: Rádjá jus ii galgga oažžut doarjaga boazodoallošiehtadusa bokte, lea guhká leamaš biddjojuvvon 600 bohccui, rádjá mii berre bajiduvvot ealáhusa lassegoluid ektui.</p>
<p>Mearkkašumit lasáhussan sámediggeráđi 3. kuvlačuoggái: Orohatdoarjja ferte lasihuvvot vai orohagat sáhttet čađahit hálddahuslaš doaimmaid dohkálaččat. Šiehtadusjahkái 2007/2008 berre várrejuvvot sierra doarjja ođđaásahuvvon orohagaide vai dat ožžot vejolašvuođa ođđasisorganiseremii ja álggaheapmái almmá dan haga ahte dat čuohcá siiddaide.</p>
<p><em type="bold">Roassofoanda </em>Mearkkašumit rievdadit lávdegott 1. kuvlačuoggá;  Samediggi bivdá šiehtadusbeliid ásahit dakkár ortnega, mii gokčá massimiid ja lassegoluid go boazoguohtumat leat lohkkašuvvan jieŋa vuollái. </p>
<p>III  Jienasteapmi</p>
<p>43 áirasis ledje 41 čoahkis. Jienasteapmi čađahuvvui čuovvovaš vuoru mielde:</p>
<p>Ealáhus- ja kulturlávdegotti árvalus mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Per Andersen Bæhr, áššejođiheaddji  Per Edvin Varsi Terje Tretnes  Per Edvin Varsi   Kirsten Appfjell-Eira   Kirsten Appfjell-Eira   Arild Pettersen Inga Randi A. Skum  Randi A. Skum   Klemet Erland Hætta   Lene Hansen   Per Andersen Bæhr</p>
<p>Vuolláičála:    _________________ /_________________</p>
<p>VI  Sámedikki mearrádus</p>
<p>Sámediggi áigu ovdal boazodoallošiehtadallamiid 2007/2008 ovddidit cealkámušaid čuovvovaš surggiin:</p>
<p>Dásseárvu boazodoalus   Rekruteren ja plánejuvvon doaimmat árvoháhkama ektui boazodoalus    Boazodoalu ovddidanfoanda    Gollovuolideaddji ja njuolgga doarjagat    Roassofoanda   Eanasuodjalus    Boazodoalu divatortnegat    Čálgoortnegat</p>
<p>Álggahus</p>
<p>Boazodoallošiehtadusa 2006/2007 ekonomalaš rámma lea 92,5 miljon ruvnno, seamma go 2005/2006 rámma. Boazodoalloealáhusa dálá hástalusaid lea váttis čoavdit jus boazodoallošiehtadusa ekonomalaš rámma ii lassán. Danne lea hui dehálaš nannet Boazodoalu ovddidanfoandda. Viidásit lea dehálaš lasihit juolludemiid doaluide.</p>
<p>Sámediggi neavvu šiehtadusbeliid ráhkadišgoahtit ođđa Stuorradiggedieđáhusa boazodoallopolitihka birra, danne go gustojeaddji St.dieđáhusa nr 28. (91-92) <span type="quote">“Nana bissovaš boazodoallu”</span> áinnas berre ođasmahttit.</p>
<p>Dásseárvu boazodoalus</p>
<p>Boazodoallonissonolbmo árvu ja rolla ii leat nannejuvvon daid maŋemus jagiid, ja danne lea dehálaš deattuhit nissonolbmuid vuoigatvuođaid ja eavttuid boazodoalus, earret eará ekonomalaš gaskaomiid bokte. Boazodoalloealáhus lea guovddáš bargodilálašvuohta ja kulturguoddi ealáhus buot báikkiin gos lea sámi boazodoallu. Boazodoallonissonolbmuid áŋgiruššan ealáhusas sihke resursalaččat ja sosiálalaččat lea hui mávssolaš. Boazodoalu kultuvrralaš- ja ekonomalaš ceavzin eaktuda nissonolbmuid searvama boazodollui boahtteáiggis. Sámediggi áiggušii bisuhit nissonolbmuid ja sin resurssaid boazodoalus, ja dan máhtu mii sis lea.</p>
<p>Dásseárvohástalusat leat leamaš eanet guovddážis boazodoallošiehtadallamiin daid maŋemus jagiid go ovdal. Dat leat mielddisbuktán positiiva váikkuhusaid nugo; stuorát doaibmadoarjja nissoniidda geat leat doallooamasteaddjit, stuorát náittosbeallálašdoarjja, ja ahte šiehtadusas biddjo sierra supmi nissonolbmuid doaimmaide.</p>
<p>Nissonvuoruheami ruhta galggašii leat álkibut olahit. Oassi nissonvuoruheami ruđas boazodoallošiehtadusas lea odne várrejuvvon nissonfierpmádagaide. Máŋgga báikkiin eai leat dat fierpmádagat oba doaimmas ge. Eavttut unnidit nissonolbmuid vejolašvuođa ohcat doarjagiid, ja daid berre ložžet vai nu olu nissonolbmot go vejolaš besset ávkkástallat dain doarjagiin.</p>
<p>Sámedikki mielas lea dehálaš buoridit nissonolbmuid oppalaš čálgoortnegiid oadjovuoigatvuođaid ektui, ja áhpehisvuođa, riegádahttima ja mánáidfuolahusa buhttenortnegiid oktavuođas, nu ahte dát buoriduvvojit vai lea nissonolbmuide ovdamunnin vuođđoealáhusain. Dohkálaš čálgoortnegat leat hui dehálaččat go galgá rekruteret eanet nissonolbmuid boazodollui.</p>
<p>Vuolláičála:    _________________ /_________________</p>
<p>Ulbmil ja doaimmat:</p>
<p>Movttiidahttit eanet nissonolbmuid válljet boazodoalu ealáhussan. Váikkuhit nissonolbmuid searvama ja saji ealáhussii.</p>
<p>Sámediggi oaivvilda ahte bealálaččat berrejit movttiidahttit buoret dásseárvvu boazodoalus nannen bokte nissonolbmuid ekonomalaš rámmaeavttuid boazodoalus.     Nissondoaimmaid ruđa ferte juohkit ortnega ulbmila vuođul.     Sámediggi áigu evttohit ahte šiehtadallanbealit árvvoštallet doaimmaid mat sihkkarastet boazodoallonissonolbmuide seamma čálgoortnegiid (áhpehisvuođa, riegádahttima ja buohcama oktavuođas) go dábálaš bargiin.</p>
<p>Rekruteren ja plánejuvvon doaimmat árvoháhkama ektui boazodoalus</p>
<p>Boazodoalu deháleamos resursa lea boazobargi. Sus lea earenoamáš máhttu sihke eallobargguin ja proseassain mat sisttisdollet njuovvanbohccuid válljema, bohccobierggus reidet biepmu, ja buvttadit álgoávdnasiid bohccos. Čađat lea dárbu márkanfievrridit bohccobierggu. Ealáhus ferte ovttasráđiid biergofidnosurggiin ráhkadit márkanfievrridan strategiijaid. Gálvojohtolađđasat fertejit oažžut dieđu goas bohccobiergu lea oažžumis, ja man ollu, vai geavaheaddjit dihtet goas sáhttá oastit bohccobierggu.</p>
<p>Boazodoalu árvoháhkanprográmma lea leamaš doaimmas suoidnemánu 2001 rájes. Máŋga buori prošeavtta leat álggahuvvon. Prográmma ferte evalueret vai oaidná ahte lea go aitto árvoháhkan lassánan boazodoalus.</p>
<p>Doaluid eaktodáhtolaš lonisteapmi lea doaibma mii lea ásahuvvon láhčin dihte ekonomalaš ja ekologalaš ceavzi boazodoalu. Lea dehálaš ahte guovlluin gos leat beare olu bohccot guohtuma ektui ferte ain leat fálaldat eaktodáhtolaččat lonistit doaluid.</p>
<p>Boazodoallu lea garra ealáhus mii gáibida olu bargiid. Siida mas leat olu bargit lea doaibmi ja nanu doaibma. Sámediggi háliida bisuhit ja buoridit boazodoalu bargiidresurssa, ja dan sáhttá earret eará dahkat árvoháhkandoaimmaid bokte. Earenoamážit dakkár guovlluin gos boazolohku lea beare stuoris guohtumiid ektui, berre heivehit árvoháhkandoaimmaid. Árvoháhkan gáibida olmmošlaš resurssaid geain lea vejolašvuohta ja máhttu čađahit dakkár lassibarggu maid dakkár prošeavttat mielddisbuktet. Jus árvoháhkan boazodoalus galgá lihkostuvvat, de dat eaktuda ahte boazodoalus leat dat olmmošlaš resurssat mat gáibiduvvojit, sihke máhtu ektui ja ahte lea doarvái bargit. Go vuoruha plánet árvoháhkama orohagain, de dat geasuha sihke eanet nissonolbmuid ja nuoraid ealáhussii, ja oažžu ekonomalaš ja ekologalaš ceavzi ealáhusa.</p>
<p>Gelbbolašvuođalokten boazodoalus lea vuoruhansuorgi ja gelbbolašvuohta jerrojuvvo. Danne lea deaŧalaš movttiidahttit nuoraid váldit oahpu. Boazodoalu árbevirolaš gelbbolašvuohta, ovttastuvvon ođđa gelbbolašvuođain, váikkuha ođđajurddašeapmái ja árvoháhkamii.</p>
<p>Maŋimus boazodoallošiehtadallamiin mearriduvvui loahpahit oahppostipeandda. Dát váikkuha negatiivvalaččat boazodoalu ovdánanvejolašvuođaide.</p>
<p>Ulbmil ja doaimmat:</p>
<p>Movttiidahttit rekruteremii ja árvoháhkamii.   Vuoruhit plánalaš árvoháhkama orohagain, earenoamážit dakkár orohagain gos lea beara alla boazolohku guohtumiid ektui   Šiehtadanbealálit vuoruhit barggu ráhkadit bohccobierggu márkanfievrridan strategiijaid</p>
<p>Vuolláičála:    _________________ /_________________</p>
<p>Evalueret boazodoalu árvoháhkanprográmma   Stipeandaortnega ferte bisuhit ja nannet Boazodoallošiehtadusa bokte.</p>
<p>Boazodoalu ovddidanfoanda</p>
<p>Foandda ruđat lassánedje 3,0 miljon ruvnnuin ovddit jagi ektui – šiehtadusjagis 2006/2007 dát dahká 37,3 miljon ruvnno. 20,4 miljon ruvnno dáin ruđain leat gittaruđat. Dat mearkkaša ahte dušše 17 miljon ruvnno leat friijaruhtan. Konkrehta dát lea mielddisbuktán ahte deaŧalaš doaibmabijut nuoraid várás eai leat vuoruhuvvon. Álggaheaddji nuoraide lea duođalaš go eai oaččo doarjagiid hukset guođohanbarttaid ja áiddiid ja oastit sagahusealániid. Boazodoallu ii sáhte bissut sámi kulturguoddin almmá buriid rámmaeavttuid haga daid nuoraid várás, geat háliidit álgit ealáhussii.</p>
<p>Ulbmil ja doaimmat:</p>
<p>Oaččuhit eanet nissonolbmuid ja nuoraid álgit boazodollui.</p>
<p>Sámediggi ávžžuha šiehtadusbeliid nannet Boazodoalu ovddidanfoandda ekonomiija boahttevaš boazodoallošiehtadallamiin.    Samediggi oaivvilda ahte ferte movttiidahttit árvoháhkamii buot boazodoalloguovlluin Norggas. Prográmma váikkuhangaskaomiid geavaheapmi ferte boahtit buot boazoeaiggádiidda buorrin.</p>
<p>Gollovuolideaddji ja njuolgga doarjagat</p>
<p>Orohagaid hálddahusgolut leat lassánan. Váldoáššis dát leat barggut maid eiseválddit leat buvttihan ealáhussii iešguđetlágan gohččumiid, gulaskuddamiid, lohkamiid jna. geažil. Dát hehtte boazodoalu doaimma. Orohagat fertejit oažžut lassi orohatdoarjagiid.</p>
<p>Sámediggi lea máŋgii cuiggodan man dárbbašlaš dat lea ahte boazomassin berre biddjojuvvot vuođđun buvttadanbálkkašupmái. Dat mo buvttadanbálkkašupmi rehkenastojuvvo, lea ain hui vearrut daidda boazoeaiggádiidda, geat masset ollu bohccuid togii/mohtorfievrruide vuddjomiid, luondduvahágiid ja eará massinsivaid geažil. Ortnet hedjonahttá boazodoallošiehtadusa boahtodássema ja mielddibuktá uhcit boađuid boazoeaiggádiidda dain guovlluin gos massinlohku lea stuoris. Dán geažil lea moaittehahtti go njuolgga doarjja uhciduvvo jagis jahkái. Lea deaŧalaš ahte juolludeamit boazodollui muddejuvvojit indeavssa vuođul.</p>
<p>Ulbmil ja doaimmat:</p>
<p>Boahtomudden ja einnostuvvi ekonomiija boazodoalus.</p>
<p>Sámediggi bivdá ovddasvástideaddji departemeanttaid ja šiehtadusbeliid čielggadit mo galgá buhtadit buvttadanbálkkašeami massima vahágiid geažil, jus dát ii dahkkojuvvo buvttadanbálkkašeapmeortnega bokte.   Sámediggi rávve šiehtadusbeliid ahte eai uhcit njuolgga doarjagiid boazodoalliide, muhto ahte dat lasihuvvojit hadde- ja golloovdáneami mielde.   Orohtatdoarjja ferte lasihuvvot vai orohagat sáhttet čađahit hálddahuslaš doaimmaid dohkálaččat.   Samediggi bivdá šiehtadusbeliid árvvoštallat doaibmá go otná juohkominsttar ulbmillaččat.   Samediggi ávžžuha šiehtadusbeliid árvvoštallat njuovvankapasitehta.    Sii, geat erenoamáš dilálašvuođaid geazil, eai beasa doalvut bohccuid njuovvamii áigemearis oažžut árranjuovvandoarjaga, berrejit ohcama vuođu oažžut sierralobi áigemearis.   Otná rádjá jus ii galgga oažžut doarjaga boazodoallošiehtadusa bokte, lea biddjojuvvon 600 bohccui, rádjá maid šiehtadusbealit berrejit árvvoštallat.</p>
<p>Vuolláičála:    _________________ /_________________   Šiehtadusbealit berrejit árvvoštallat sierradoaibmabijuid movttiidahttit eanet eaktodáhtolaš njuovvama, erenoamážit dain guovlluin, gos mearriduvvon bajimus boazolohku galgá čađahuvvot. Dát berre guoskat buot boazoeaiggádiidda. Vejolaš sierradoaibmabijut ruhtaduvvojit boazodoallošiehtadusa ekonomalaš rámmaid olggobealde.</p>
<p xml:lang="nno">Roassofoanda</p>
<p>Boazoeaiggádat geat vásihit vuorddekeahtes ja stuorra massimiid boazolihkohisvuođaid geažil, sáhttet ohcat doarjaga Boazodoallošiehtadusa láhkaásahusa 4. kapihttala vuođul. Váttisvuohtan dáinna ortnegiin lea ahte eai leat ruđat mieđihit daid ohcamiid mat ollašuhttet láhkaásahusa gáibádusaid. Dát eastada boazodoalliid ohcamis buhtaduvvot dakkár massiimiid luondduvahátfoanddas go massimat eaktuduvvojit buhtaduvvot boazodoalliid iežaset ekonomiijaortnegiid bokte.</p>
<p>Jus láhkaásahusain galggaš leat ávki, de ferte sihkkarastit ruđaid mieđihit buhtadandárbbuid stuorra massimiid geažil vejolaččat roassofoandda ásahemiin.</p>
<p>Doaimmat:</p>
<p>Sámediggi evttoha ahte šiehtadallanbealit sihkkarastet daid ekonomalaš eavttuid mat dárbbašuvvojit vai sáhttá ollašuhttit Boazodoallošiehtadusa láhkaásahusa 4. kapihttala.   Samediggi bivdá šiehtadusbeliid ásahit dakkár ortnega, mii gokčá massimiid go boazoguohtumat leat lohkkašuvvan jieŋa vuollái.   Otná buhtadusfoandaortnet ii govčča boazomassima mii lea vuollel 10 % ja gokčá dušše 60 % olles massimis, Sámediggi bivdá dán rievdadit.</p>
<p xml:lang="smj">Eanasuodjalus</p>
<p>Odne lea eatnamiid massin stuorámus áittan boahtteáiggi sámi boazodollui. Boazodoalu eatnamiid sihkkarastin lea áibbas mearrideaddjin boazodoalu leahkimii. Eiseválddiid váilevaš ollesvuođajurddašeapmi huksenáššiin ja váilevaš váikkuhanfápmu plánaeiseválddiid ektui leat muhtun dain sivain dasa ahte boazodoalu ákkat sisabahkkemiid vuostá, eai váldojuvvo vuhtii eaige árvvusadnojuvvo.</p>
<p>Boazodoalus lea iehčanas riektevuođđu ásahuvvon dološáiggi rájes geavaheami bokte mii ráddje daid sisabahkkemiid maid sáhttet čađahit sámi boazoguohtunguovlluin. Boazodoalu iehčanas riektevuođđu boahtá dađibahábut menddo uhccán ovdan politihkas, lágain ja hálddašeamis. Danne lea Sámediggái hui deaŧalaš ahte ođđa boazodoallolága dálá revišuvdna johtilit čuovvoluvvo dakkár proseassaiguin, mat sihkkarastet boazodoalloeatnamiid ođđa lágas.</p>
<p>Jámma sisabahkkemat boazoguohtuneatnamiidda leat dagahan mearkkašahtti stuorát bargonoađi orohagaide. Smávva orohagain main leat uhccán doalut, ii leat ráđđi oassálastit daidda ollu ja lassáneaddji areálaáššiide, eaige leat návccat áššemeannudit daid. Dát dagaha ahte deaŧalaš áššit mearriduvvojit almmá boazodoalu oassálastima haga. Buoridandihtii dán bonjuvuođa, berre orohagaid, ja erenoamážit smávva orohagaid, ekonomiija nannet.</p>
<p>Doaimmat:</p>
<p>Sámediggi evttoha ahte láhččojuvvo nu ahte orohagat, ja erenoamážit orohagat main leat uhccán doalut, besset čuovvolit lassáneaddji areálaáššiid.</p>
<p>Vuolláičála:    _________________ /_________________</p>
<p>Boazodoalu divatortnegat</p>
<p>Šiehtadusbealit sohpe 2006 šiehtadallamiin ásahit stáhtalaš bargojoavkku, mas Ruhtadandepartemeanta ja Eandoallo- ja biebmodepartemeanta galget leat mielde ja mii galgá árvvoštallat 1982 nuppástuhttimiid váikkuhusaid go divatluvven rievdaduvvui lassi doarjjan boazodoallošiehtadusas. Boazodoalu doaibmagolut leat stuorrát boađu ektui ja lassánit olu jagis jahkái. Dáid lassánemiid sivva lea earret eará dat alla ja stuorru divatdássi mii boazodoalus lea mohtorboaldámušaid ja mohtorfievrruid oastima oktavuođas. Sámedikkis leat stuorra vuordámušat dán stáhtalaš bargojoavkku loahppaevttohussii boazodoalu divatortnegiid oktavuođas. Dát evttohus galgá leat válmmas ovdalgo 2007-2008 šiehtadallamat álggahuvvojit.</p>
<p>Sámediggi lea evttohusastis 2007-2008 boazodoallošiehtadallamiidda cealkán ahte:</p>
<p><em type="italic">Boazodoalu doaibmagolut leat stuorrát dietnasa ektui ja golut lassánit olu jagis jahkái earret eará alla ja dađistaga stuorát divatdási geažil.    </em></p>
<p>  <em type="italic">Sámediggi evttoha ortnega mas boazodoallit ožžot divahis mohtorboaldámuša ealáhusa mohtorfievrruid geavaheami oktavuođas seamma ládje go eanadoalus    </em>  <em type="italic">Sámediggi ávžžuha šiehtadanbeliid addit boazodolliide seamma vejolašvuođaid doaibmareaidduid oastimii go eanadoalloealáhusas leat    </em></p>
<p>Boazodoalu ekonomiijalávdegoddi lea 2005:s ráhkadan raportta guovddáš divadiid ja gessosiid birra. Sámediggi doarju buori muddui ovdanbiddjojuvvon evttohusaid. Sámediggi lea dattege fuolastuvvan das guđe vuolidemiid dát doaibmabijut vejolaččat sáhttet mielddisbuktit boahtteáiggi boazodoallošiehtadusrámmaide.</p>
<p>1981:s sohpe boazodoallošiehtadusbealit heaittihit besiidnadivada ruovttoluotta máksima, ja maiddái mohtorfievrruid jd. tuolluid ja ovttagearddedivadiid luvvema/ruovttoluotta máksima ja lasseárvodivada luvvema/ruovttoluotta máksima muohtaskohteroastima oktavuođas. Ortnet biddjojuvvui fápmui 1983 rájes. Dáid divadiid buhtadussubmin biddjojuvvui 6 miljon ruvdnosaš juolludus. Dát juolludus váldojuvvui mielde boazodoallošiehtadusrámmii oassin dábálaš doarjagis orohagaide ja boazoservviide.</p>
<p>Sámediggi berošta das ahte boazodoallu oažžu seamma eavttuid njealje- ja guovttejuvllat mohtorsihkkeliid ja muohtaskohteriid oastima oktavuođas go dat mat eanadoalus leat tráktoriid ja eará doallobiergasiid oastima oktavuođas, danne go mohtorsihkkelat ja muohtaskohterat leat boazodoalu deaŧaleamos doallobiergasat. Boazodoalus leat viehka stuorra doallogolut investeremiidda, ortnegisdoallamiidda ja dárbbašlaš doaibmareaidduide ealáhusas. 2004 ollesrehkedoallu ja 2005 bušeahtta čajehit 14,3 miljon ruvdnosaš gollolassáneami orohagain dušše 2003 rájes 2004 rádjai. Dát golut čatnasit poasttaide mohtorfievrrut/mášiinnat, gálvooastin, vierisbálvalusat ja reaiddut. Ekonomiijalávdegoddi lea raporttastis Boazodoallu – vearut ja divadat, meroštallan buohkanassii 31,5 miljon ruvdnosaš jahkásaš gollogeahpádussan boazodollui jus ealáhus livččii luvvejuvvot ovttagearddedivadiin doallobiergasiid investerema oktavuođas ja luvvejuvvot bensiidnadivadis. Dán vuođul sáhttá Sámediggi čuoččuhit ahte dat divatnoađđi mii buhtaduvvui boazodollui 1982/1983 šiehtadusjagi boazodoallošiehtadallamiin, ii oro vástideamen boazodoalu 2006 divatnoađđái.</p>
<p>Sámediggi lea 14.06.06 reivvestis Ruhtadandepartementii čilgen erehusaid ja bivdán ahte Ruhtadandepartemeantta ja Eanadoallo- ja biebmodepartemeantta bargojoavku bivdá Ekonomiijalávdegotti bidjat ovdan boahttevaš boazodoallošiehtadallamiidda dakkar loguid, mat čájehit duohta divatgoluid boazodoalu investeremiid ja doaimmaheami oktavuođas, ja mat eai buhtaduvvo.</p>
<p>Vuolláičála:    _________________ /_________________ Viidáseappot lea Sámediggi čujuhan Ruhtadandepartementii ahte boazodollui lea oktagaslaš divatluvvenortnet buoremus, ii ge oppalaš buhtadus boazodoallošiehtadusa bokte. Ja ahte vearro- ja divatortnegat boazodoalu várás berrejit dollojuvvot boazodoallošiehtadusrámmaid olggobealde nu mo dahkkojuvvo eará vuođđoealáhusain.</p>
<p>Sámediggi lea ávžžuhan Ruhtadandepartemeantta njulget bonjuvuođaid vearro- ja divatortnegiin ja sihkkarastit ahte vuođđoealáhusat gieđahallojuvvojit ovttaláhkai.</p>
<p>Doaimmat:</p>
<p>Sámediggi evttoha dakkár ortnega, mas boazodoallit ožžot divahis boaldámuša go geavahit mohtorfievrru ealáhusas seammaláhkai go eanadoalus.   Sámediggi rávve šiehtadusbeliid addit boazodollui seamma vejolašvuođaid oastit doallobiergasiid go dat mat eanadoalus leat.   Sámediggi evttoha ahte Boazodoalu ekonomiijalávdegoddi ovddida boahttevaš boazodoallošiehtadallamiidda dakkar loguid, mat čájehit duohta divatgoluid boazodoalu investeremiid ja doaimmaheami oktavuođas, ja mat eai buhtaduvvo.   Divatvuogádaga rievdadeamit eai galgga noađuhit boazodoallošiehtadusa.   Samediggi rávve šiehtadusbeliid gávnnahit mo galgá heivehit boazodoalu doaibmaneavvuid divadiid. Dan danne vai sihkkarastojuvvo ahte boazoeaiggádiidda eai biddjojuvvo ođđa divadat daidda doaibmaneavvuide, mat geavahuvvojit boazodoalus, omd. njealjejuvllagiidda.</p>
<p>Boazodoalliin leat uhcit sisaboađut, mii mielddisbuktá ahte sii dálá penšuvdnaortnega mielde gártet uhcimuspenšonistan.</p>
<p>Samediggi bivdá šiehtadusbeliid bargat dan ala ahte boazodoalliid penšuvdnaortnet buoriduvvo.</p>
<p>Ášši meannudeapmi loahpahuvvui 27.09.06 dii. 14.15</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 34/06</p>
<p>Sierra njuolggadusat Bearráigeahččanlávdegotti ovddasvástádussii ja bargosuorgái</p>
<p>Arkiivaáššenr.. 04/35806 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Čoahkkinjođihangoddi 21.06.06 012/06 Plána- ja finánsalávdegoddi 12.-14.09.06  PFL 011/06 Sámedikki dievasčoahkkin 26.-29.09.06  34/06</p>
<p>Ášši meannudeapmi álggahuvvui gaskavahkku čakčamánu 27.b.2006 dii. 11.20.</p>
<p>I  Mildosat</p>
<p>Nr.  Beaivi Geas/Geasa Namahus</p>
<p>21.06.06 Čoahkkinjođihangoddi Ášši 012/06 Sierra njuolggadusat Bearráigeahččanlávdegotti ovddasvástádussii ja bargosuorgá   26.10.05 Dievasčoahkkinjođiheaddji Josef Vedhugnes</p>
<p>Sierra njuolggadusevttohusat bearráigeahččanlávdegoddái   28.04..06 Bearráigeahččanlávdegoddi Sierra njuolggadusevttohusat bearráigeahččanlávdegoddái</p>
<p>II  Evttohusat ja mearkkašumit</p>
<p>Sámedikki čoahkkinjođihangotti mearrádusárvalus lávdegoddái:</p>
<p>Sámediggi mearrida čuuovvovaš njuolggadusaid Bearráigeahččanlávdegoddái:</p>
<p>§ 1 Sámedikki bearráigeahččanlávdegoddi</p>
<p>Bearráigeahččanlávdegotti organiseren, bargggut ja ovddasvástádus čilgejuvvo Sámedikki čoahkkinortnegis § 19 ja § 24.</p>
<p>Vuolláičála:    _________________ /_________________</p>
<p>§ 2 Bearráigeahččanlávdegotti barggut</p>
<p>Bearráigeahččanlávdegoddi galgá fágalaš vuođuin doaimmahit parlamentáralaš bearráigeahču ja stivrenbearráigeahču iskamiin mii lea dáhpáhuvvan, veardidemiin ásahuvvon eavttuiguin ja ortnegiiguin, ja leat mielde njulgemin vejolaš boasttuvuođaid ja meattáhusaid. Hálddahusat, duopmostuolut ja áittardanortnegat dábálaččat gozihit ovttaskas olbmuid beroštumiid. Bearráigeahččanlávdegotti lahtuin lea viiddiduvvon vuoigatvuohta oaidnit Sámedikki dokumeanttaid, rapporttaid ja sullasaččaid.</p>
<p>§ 3 Bearráigeahččanlávdegotti áššiid ovddideapmi</p>
<p>Bearráigeahččanlávdegoddi sáhttá earenoamáš áššiin ovddidit mearrádusárvalusa sierra áššin dievasčoahkkimii. Muđui áššit ovddiduvvojit jahkedieđáhusa bokte, gč § 4 nr. 1. Mearrádusárvalus galgá sáddejuvvot áirasiidda maŋimusat 3 vahku ovdal dievasčoahkkima.</p>
<p>§ 4 Bearráigeahččanlávdegotti jahkedieđáhus</p>
<p>Bearráigeahččanlávdegoddi galgá juohke jagi ráhkadit jahkedieđáhusa maid ovddida dievasčoahkkimii. Dieđáhus galgá sáddejuvvot áirasiidda maŋimusat 3 vahku ovdal dievasčoahkkima, gč čoahkkinortnega, ja das galget čuovvovaš fáttát leat mielde:  1. Konkrehta áššit maid Bearráigeahččanlávdegoddi lea gieđahallan, oktan  mearrádusárvalusain  jus ášši ii leat leamaš ovddiduvvon sierra áššin dievasčoahkkimii, gč § 3.  2. Čoahkkegovva mii čájeha čoahkkimiid mat leat dollojuvvon ja bargguid mat leat  dahkkojuvvon.  3. Mearkkašumit Sámedikki jahkerehketdollui. 4. Mearkkašumit Sámediggeráđi čoahkkingirjjiide. 5. Mearkkašumit Doarjjastivrra čoahkkingirjjiide. 6. Mearkkašumit riikarevišuvnna rapporttaide. 7. Vejolaš ávžžuhus riikarevišuvdnii lagabui geahčadit dihto beliid.  8. Vuođustuvvon plána das maid Bearráigeahččanlávdegoddi áigu lagabui iskat boahttevaš jagi  bearráigeahčus.</p>
<p>§ 5 Bearráigeahččanlávdegotti mearrádusat</p>
<p>Bearráigeahččanlávdegoddi mearrida čoahkkimis go áigu:  1. Dahkat ovdaiskkademiid nugo čálalaš oktavuohta Sámediggeráđiin dahje Doarjjastivrrain.  2. Formálalaččat gieđahallagoahtit ášši. Bearáigeahččaniskkademiid ja gulaskuddamiid sáhttá  čađahit dušše áššiin mat lea mearriduvvon formálalaččat gieđahallojuvvot  bearráigeahččanlávdegottis. Buot áššit mat lea formálalaččat gieđahallojuvvon, galget  oidnot lávdegotti jahkedieđáhusas.  3. Doallat čoahkkima Sámediggeráđiin, Doarjjastivrrain, riikarevišuvnnain, departemeanttain,  organisašuvnnaiguin, ovttaskas olbmuiguin ja nu ain.   4. Bijat johtui iskkademiid mat eai oidno bearráigeahččanlávdegotti jahkedieđáhusas. Dán sáhttá  dahkat dušše go dasa leat earenoamáš sivat.  5. Bidjat johtui iskkademiid mat mielddisbuktet bálvalusaid oastima.</p>
<p>§ 6 Bearráigeahččanlávdegotti bargovuogit</p>
<p>Bearráigeahččanlávdegoddi galgá barggustis: 1. Láhččit saji rabas digáštallamii gos moaitámuš čilgejuvvo ja vuođustuvvo. 2. Láhččit saji digáštallamii Sámedikki orgánain.  3. Láhččit saji daidda geat moitojuvvojit vai besset vástidit bearráigeahččanlávdegoddái  ja/dahje dievasčoahkkimii.</p>
<p>Vuolláičála:    _________________ /_________________</p>
<p>4. Geahččalit garvit bellodatpolitihkalaš beliid. 5. Doahttalit hálddahusa bellodatpolitihkalaš bealatkeahtesvuođa ja buktit dohkálaš fágalaš  ákkaid go hálddahusa áigu moaitit.  6. Álo veardidit bearráigeahččanbarggu vejolašvuođain gávdnat meattáhusaid ja váilevašvuođaid  ja beaktilis stivrema vejolašvuođain. Bearráigeahččanbargu ii galggašii leat nu viiddis ahte  dagaha Sámedikki eará deaŧalaš bargguid ovdii.  7. Iskkademiid oktavuođas čelgasit čilget bargguid mat galget dahkkojuvvot.  8. Sámedikki ruhtadan doaimmaid iskkademiin ja guorahallamiin, gozihit daid olbmuid,  organisašuvnnaid dahje lihtuid riektesihkkarvuohta geaidda dát guoská.</p>
<p>Plána- ja finánsalávdegoddi – árvalus:</p>
<p>Evttohusat</p>
<p>Lávdegoddi, Norgga sámiid riikkasearvvi (NSR) lahtut, Roger Pedersen, Henry Høgmo, Kirsti Guvsám, ja Per Bjørn Lakselvnes, Bargiidbellodaga (BB) lahtut, Vibeke Larsen, Egil Olli, Åge Pedersen, Magnhild Mathisen ja Wiebke Synnøve Slåtsveen, Norgga sámiid riikkasearvvi (NSR)/Sámi álbmotbellodaga (SáB) lahtut, Janoš Trosten ja Gunn-Britt Retter, Finnmárkkulistta lahttu, Toril Bakken ja Sámi álbmotbellodaga (SáB) lahttu Terje Tretnes ovddidit čuovvovaš evttohusa:</p>
<p>Evttohus 1</p>
<p>§ 4-8: <span type="quote">”Vuođustuvvon”</span> sihkkojuvvo.</p>
<p>§ 5-4: Maŋemuš cealkka: <span type="quote">”Dán sáhttá dahkat dušše go dasa leat erenoamáš sivat”</span> sihkkojuvvo.  Čuovvovaš cealkka lasihuvvo cealkaga lohppii: <span type="quote">”Dakkár dilálašvuođain galgá Sámediggeráđđái dieđihuvvot formálalaččat”</span>.</p>
<p>Lávdegottis eai leat muđui mearkkašumit eai ge evttohusat áššái ja rávve Sámedikki mearridit čuovvovačča: Sámediggi doarju muđui čoahkkinjođihangotti mearrádusárvalusa.</p>
<p>III  Jienasteapmi</p>
<p>43 áirasis ledje 38 čoahkis. Jienasteapmi čađahuvvui čuovvovaš vuoru mielde:</p>
<p>Plána- ja finánsalávdegotti evttohus 1 mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Toril Bakken, áššejođiheaddji Åge B. Pedersen   2  Kirsti Guvsám    3  Jørn Are Gaski    4  Toril Bakken, áššejođiheaddji</p>
<p>Vuolláičála:    _________________ /_________________</p>
<p>VI  Sámedikki mearrádus</p>
<p>Sámediggi mearrida čuuovvovaš njuolggadusaid Bearráigeahččanlávdegoddái:</p>
<p>§ 1 Sámedikki bearráigeahččanlávdegoddi</p>
<p>Bearráigeahččanlávdegotti organiseren, bargggut ja ovddasvástádus čilgejuvvo Sámedikki čoahkkinortnegis § 19 ja § 24.</p>
<p>§ 2 Bearráigeahččanlávdegotti barggut</p>
<p>Bearráigeahččanlávdegoddi galgá fágalaš vuođuin doaimmahit parlamentáralaš bearráigeahču ja stivrenbearráigeahču iskamiin mii lea dáhpáhuvvan, veardidemiin ásahuvvon eavttuiguin ja ortnegiiguin, ja leat mielde njulgemin vejolaš boasttuvuođaid ja meattáhusaid. Hálddahusat, duopmostuolut ja áittardanortnegat dábálaččat gozihit ovttaskas olbmuid beroštumiid. Bearráigeahččanlávdegotti lahtuin lea viiddiduvvon vuoigatvuohta oaidnit Sámedikki dokumeanttaid, rapporttaid ja sullasaččaid.</p>
<p>§ 3 Bearráigeahččanlávdegotti áššiid ovddideapmi</p>
<p>Bearráigeahččanlávdegoddi sáhttá earenoamáš áššiin ovddidit mearrádusárvalusa sierra áššin dievasčoahkkimii. Muđui áššit ovddiduvvojit jahkedieđáhusa bokte, gč § 4 nr. 1. Mearrádusárvalus galgá sáddejuvvot áirasiidda maŋimusat 3 vahku ovdal dievasčoahkkima.</p>
<p>§ 4 Bearráigeahččanlávdegotti jahkedieđáhus</p>
<p>Bearráigeahččanlávdegoddi galgá juohke jagi ráhkadit jahkedieđáhusa maid ovddida dievasčoahkkimii. Dieđáhus galgá sáddejuvvot áirasiidda maŋimusat 3 vahku ovdal dievasčoahkkima, gč čoahkkinortnega, ja das galget čuovvovaš fáttát leat mielde:  1. Konkrehta áššit maid Bearráigeahččanlávdegoddi lea gieđahallan, oktan mearrádusárvalusain   jus ášši ii leat leamaš ovddiduvvon sierra áššin dievasčoahkkimii, gč § 3.  2. Čoahkkegovva mii čájeha čoahkkimiid mat leat dollojuvvon ja bargguid mat leat  dahkkojuvvon.  3. Mearkkašumit Sámedikki jahkerehketdollui. 4. Mearkkašumit Sámediggeráđi čoahkkingirjjiide. 5. Mearkkašumit Doarjjastivrra čoahkkingirjjiide. 6. Mearkkašumit riikarevišuvnna rapporttaide. 7. Vejolaš ávžžuhus riikarevišuvdnii lagabui geahčadit dihto beliid.  8. Plána das maid Bearráigeahččanlávdegoddi áigu lagabui iskat boahttevaš jagi  bearráigeahčus.</p>
<p>§ 5 Bearráigeahččanlávdegotti mearrádusat</p>
<p>Bearráigeahččanlávdegoddi mearrida čoahkkimis go áigu:  1. Dahkat ovdaiskkademiid nugo čálalaš oktavuohta Sámediggeráđiin dahje Doarjjastivrrain.  2. Formálalaččat gieđahallagoahtit ášši. Bearáigeahččaniskkademiid ja gulaskuddamiid sáhttá  čađahit dušše áššiin mat lea mearriduvvon formálalaččat gieđahallojuvvot  bearráigeahččanlávdegottis. Buot áššit mat lea formálalaččat gieđahallojuvvon, galget oidnot  lávdegotti jahkedieđáhusas.  3. Doallat čoahkkima Sámediggeráđiin, Doarjjastivrrain, riikarevišuvnnain, departemeanttain,  organisašuvnnaiguin, ovttaskas olbmuiguin ja nu ain.   4. Bijat johtui iskkademiid mat eai oidno bearráigeahččanlávdegotti jahkedieđáhusas. Dakkár  dilálašvuođain galgá Sámediggeráđđái dieđihuvvot formálalaččat.</p>
<p>Vuolláičála:    _________________ /_________________</p>
<p>5. Bidjat johtui iskkademiid mat mielddisbuktet bálvalusaid oastima.</p>
<p>§ 6 Bearráigeahččanlávdegotti bargovuogit</p>
<p>Bearráigeahččanlávdegoddi galgá barggustis: 1. Láhččit saji rabas digáštallamii gos moaitámuš čilgejuvvo ja vuođustuvvo. 2. Láhččit saji digáštallamii Sámedikki orgánain.  3. Láhččit saji daidda geat moitojuvvojit vai besset vástidit bearráigeahččanlávdegoddái ja/dahje  dievasčoahkkimii. 4. Geahččalit garvit bellodatpolitihkalaš beliid. 5. Doahttalit hálddahusa bellodatpolitihkalaš bealatkeahtesvuođa ja buktit dohkálaš fágalaš  ákkaid go hálddahusa áigu moaitit.  6. Álo veardidit bearráigeahččanbarggu vejolašvuođain gávdnat meattáhusaid ja váilevašvuođaid  ja beaktilis stivrema vejolašvuođain. Bearráigeahččanbargu ii galggašii leat nu viiddis ahte  dagaha Sámedikki eará deaŧalaš bargguid ovdii.  7. Iskkademiid oktavuođas čelgasit čilget bargguid mat galget dahkkojuvvot.  8. Sámedikki ruhtadan doaimmaid iskkademiin ja guorahallamiin, gozihit daid olbmuid,  organisašuvnnaid dahje lihtuid riektesihkkarvuohta geaidda dát guoská.</p>
<p>Ášši meannudeapmi loahpahuvvui 27.09.06 dii. 11.35.</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 35/06</p>
<p>Davviriikkaid sámekonvenšuvdna</p>
<p>Arkiivaáššenr.. 04/500206 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi 22.08.06 R 066/06 Plána- ja finánsalávdegoddi 12.-14.09.06  PFL 012/06 Sámedikki dievasčoahkkin 26.-29.09.06  35/06</p>
<p>Ášši meannudeapmi álggahuvvui duorastaga čakčamánu 28. b. 2006 dii. 09.00.</p>
<p>I  Mildosat</p>
<p>Nr.   Beaivi Geas/Geasa Namahus</p>
<p>22.08.06 Sámediggeráđđi Ášši R 066/06 Davviriikkaid sámekonvenšuvdna</p>
<p>II  Evttohusat ja mearkkašumit</p>
<p>Sámediggeráđi mearrádusárvalus lávdegoddái</p>
<p>Sámediggi dohkkeha áššedovdijoavkku evttohusa davviriikkalaš sámekonvenšuvdnan.</p>
<p>Plána- ja finánsalávdegoddi – árvalus</p>
<p>Mearkkašumit</p>
<p>Lávdegoddi, Norgga sámiid riikkasearvvi (NSR) lahtut, Roger Pedersen, Henry Høgmo, Kirsti Guvsám,  ja Per Bjørn Lakselvnes, Bargiidbellodaga (BB) lahtut, Vibeke Larsen, Egil Olli, Åge Pedersen, Magnhild Mathisen ja Wiebke Synnøve Slåtsveen, Norgga sámiid riikkasearvvi (NSR)/Sámi álbmotbellodaga (SáB) lahtut, Janoš Trosten ja Gunn-Britt Retter, Finnmárkkulistta lahttu, Toril Bakken ja Sámi álbmotbellodaga (SáB) lahttu Terje Tretnes ovddidit čuovvovaš mearkkašumi:</p>
<p>Davviriikkaid sámekonvenšuvdna lea oktasaš sámepolitihkalaš lávdi man Norgga, Ruoŧa ja Suoma stáhtaid nammadan áššedovdilávdegoddi lea duddjon ovttasráđiid sámedikkiiguin. Konvenšuvdna lea duddjojuvvon riikkaidgaskasaš konvenšuvnnaid, julggaštusaid ja soahpamušaid ala.</p>
<p>Vuolláičála:    _________________ /_________________ Konvenšuvdna lea vuođđogaskaoapmi mii dohkkeha sápmelaččaid oktan álbmogin ja sápmelaččaid ovttadássásaš vuoigatvuođaid beroškeahttá Davviriikkaid riikkarájáin. Danne lea deaŧalaš ahte sihke Norgga, Ruoŧa ja Suoma stáhtat nannejit konvenšuvnna ja dan láhkai leat mielde sihkkarastimin sápmelaččaide dakkár positiivva servodatovddideami, mas birgeláhki suodjaluvvo ja iešmearrideapmi iežaset ovddideami badjel dohkkehuvvo.</p>
<p>Lávdegottis eai leat muđui mearkkašumit eai ge evttohusat áššái ja rávvet Sámedikki mearridit čuovvovačča: Sámediggi doarju muđui Sámediggeráđi mearrádusárvalusa.</p>
<p>III  Jienasteapmi</p>
<p>43 áirasis ledje 38 čoahkis. Jienasteapmi čađahuvvui čuovvovaš vuoru mielde:</p>
<p>Plána- ja finánsalávdegotti árvalus mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Jánoš Trosten, áššejođiheaddji    2  Åge B. Pedersen    3  Roger Pedersen    4  Magnhild Mathisen    5  Gunn-Britt Retter    6  Susanne Amalie Andersen    7  Aili Keskitalo    8  Anders Urheim    9  Terje Tretnes  10  Johan Mikkel Sara  11  Ann-Mari Thomassen  12  Jánoš Trosten   Jørn Are Gaski, čoahkkinortnegii</p>
<p>VI  Sámedikki mearrádus</p>
<p>Sámediggi dohkkeha áššedovdijoavkku evttohusa davviriikkalaš sámekonvenšuvdnan.</p>
<p>Ášši meannudeapmi loahpahuvvui 28.09.06 dii. 09.55.</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 36/06</p>
<p>Hálddašanođastus – ovddasvástádus- ja bargojuogadeapmi hálddašandásiid gaskkas</p>
<p>Arkiivaáššenr.. 06/36406 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi 22.08.06 R 063/06 Plána- ja finánsalávdegoddi 12.-14.09.06  PFL 013/06 Sámedikki dievasčoahkkin 26.-29.09.06  36/06</p>
<p>Ášši meannudeapmi álggahuvvui duorastaga čakčamánu 28.b.2006 dii. 09.55.</p>
<p>I  Mildosat</p>
<p>Nr.   Beaivi Geas/Geasa Namahus</p>
<p>22.08.06 Sámediggeráđđi Ášši R 063/06   17.01.06 Gieldaminister Åslaug Haga</p>
<p>Stuorradiggedieđáhus hálddašanođastusa birra   12.07.06 Gieldaminister Åslaug Haga</p>
<p>Dieđut hálddašanođastusa bargguid birra.    01.06.06 Gieldaminister Åslaug Haga</p>
<p>Ođđa regiovnnaid barggut. Hálddašanođastus.</p>
<p>II  Evttohusat ja mearkkašumit</p>
<p>Sámediggeráđi mearrádusárvalus lávdegoddái:</p>
<p>Go ráđđádallanortnet gaskal Sámedikki ja stáhta vuolláičállojuvvui 2005, de nannii stáhta ráđđádallangeatnegasvuođas sámiid ektui go sámit lea álgoálbmot. Jus bargojuohku gaskal stáhta ja regiovnna ja Sámedikki galggaš rievdaduvvot, de lea eaktun ahte dat galgá dahkkojuvvot duohta ráđđádallamiid vuođul beliid gaskkas ja stáhta geatnegasvuođat sámiid ektui galget fuolahuvvot.</p>
<p>Sámediggi doarju evttohusa ahte galget leat golbma hálddašandási Norggas. Ođđa regiovdnajuogadeapmi ii galgga geanohuhttit Sámedikki válddi. Dán sihkkarastá dakko bokte ahte čađahuvvojit duohta ja beaktilis golmmabeallásaš šiehtadallamat gaskal stáhta, regiovnna ja Sámedikki vai sihkkarastojuvvo ahte Norgga geatnegasvuođat sámiid ektui álbmotrievtti vuođul</p>
<p>Vuolláičála:    _________________ /_________________ ollašuhttojuvvojit. Boahttevaš regiovdnadássi galgá leat vuđolaččat čielggaduvvon daid vuoigatvuođaid ektui, mat sámiin leat álbmogin ja álgoálbmogin.</p>
<p>Regiovnnaide galget sihkkarastojuvvot resurssat nu ahte daid bargguid dássi mat biddjojuvvojit regiovnnaide bisuhuvvot guhkit áiggi. Buot regiovnnaide ja erenoamážit daidda guovlluide main leat árbevirolaš sámi geavahan- ja ássanguovllut, ferte sihkkarastit dan gelbbolašvuođa ja daid resurssaid mat gáibiduvvojit čuovvolit stáhta sámepolitihka. Sámediggái fertejit maid sihkkarastojuvvot resurssat vai sáhttá nannet barggu regiovnnaid ektui.</p>
<p>Jus galggašii mearridit sámi regiovnna riikkarájáid mielde, de das livčče geográfalaš, giellaidentitehtalaš headjuvuođat. Sámit ásset njealji našonálastáhtas oktasaš kultuvrrain, gielain, fuolkevuođain ja historjjáin. Sámedikki regionálapolitihkalaš doaimmas lea danne riikkarájáid rasttideaddji perspektiiva. Oktasaš sámepolitihka hábmemis boahtá dát regionálapolitihkalaš perspektiiva lassin našuvnnalaš regionálapolitihkalaš dimenšuvdnii.</p>
<p>Regiovnnaid geográfalaš juogadeapmi Norggas ferte sorját dain bargguin, mat regiovnnain galget leat. Ođđa regiovdnajuogadeami ferte geahččat sturrodaga, doaibmanvejolašvuođa ja identitehta ektui. Sámediggi háliida ahte sámi geavahan- ja ássanguovllut čohkkejuvvojit buorebut go dálá organiseremis.</p>
<p>Plána- ja finánsalávdegoddi – árvalus:</p>
<p>Mearkkašumit</p>
<p>Lávdegoddi, Norgga sámiid riikkasearvvi (NSR) lahtut, Roger Pedersen, Henry Høgmo, Kirsti Guvsám, ja Per Bjørn Lakselvnes, Bargiidbellodaga (BB) lahtut, Vibeke Larsen, Egil  Olli, Åge Pedersen, Magnhild Mathisen ja Wiebke Synnøve Slåtsveen, Norgga sámiid riikkasearvvi (NSR)/Sámi álbmotbellodaga (SáB) lahtut, Janoš Trosten ja Gunn-Britt Retter, Finnmárkkulistta lahttu, Toril Bakken ja Sámi álbmotbellodaga (SáB) lahttu Terje Tretnes ovddidit čuovvovaš mearkkašumi:</p>
<p>Barggu oktavuođas hálddašanođastusain, mii lea jurddašuvvon čađahuvvot ođđajagimánu 1. b. 2010, oidná Plána- ja finánsalávdegoddi hui deaŧalažžan ahtej sámi perspektiiva ja sámi beroštumit fuolahuvvojit ja ahte Norgga geatnegasvuođat sámi álbmoga ektui sihkkarastojuvvojit ođđa regiovnnain.</p>
<p>Álgovuorus lea deaŧalaš čalmmustahttit bargojuogu hálddašandásiid gaskkas. Ferte leat čielga ovddasvástádusjuohku ođđa hálddašeamis vai sámi beroštumit nannejuvvojit. Ferte sihkkarastit doarvái resurssaid ja gelbbolašvuođa buot hálddašandásiide vai sámi beroštumit nannejuvvojit.</p>
<p>Sámedikki rolla ja váldi boahttevaš hálddašanmodeallas ferte čielggaduvvot, ee. dan ektui mo sámi giella, kultuvra ja eallinvuohki fuolahuvvo. Ferte maiddái čielggaduvvot mo šiehtadallamat dan golmma beali gaskkas galget čađahuvvot vai ásahuvvon ráđđádallanortnet joatkašuvvá dainna lágiin ahte dat nanne sámiid beroštumiid.</p>
<p>Gielda lea dat hálddašandássi mii lea lagamusat sámi geavaheaddji, ja danne háliida lávdegoddi nannejuvvon gieldadási ja ahte ferte čielggaduvvot mo hálddašanođastus guoská gielddaide ja sin doaimmaide.</p>
<p>Vuolláičála:    _________________ /_________________</p>
<p>Evttohusat</p>
<p>Lávdegoddi ovddida čuovvovaš evttohusa:</p>
<p>Evttohus 1</p>
<p>1. cealkkaoassi, 2. cealkka. Lasseevttohus; <span type="quote">”Jus bargojuohku gaskal stáhta, gielddaid, regiovnna ja Sámedikki ……”</span></p>
<p>2. cealkkaoassi, maŋimus cealkka Lasseevttohus; <span type="quote">”….dát ferte guoskat maiddái gielddaide”</span>.</p>
<p>Evttohus 2</p>
<p>2. cealkkaoassi, nubbi cealkka rievdaduvvo dánin: ”Ođđa regiovdnajuogadeapmi galgá nannet Sámedikki válddi.”.</p>
<p>Lávdegotti unnitlohku Bargiibellodaga (BBa) lahtuiguin Vibeke Larsen, Egil Olli, Åge Pedersen, Magnhild Mathisen ja Wiebke Synnøve Slåtsveen ja Finnmárkkulistta lahtuin Toril Bakken, ovddida čuovvovaš evttohusa:</p>
<p>Evttohus 3</p>
<p>Ráđi evttohus dohkkehuvvo čuovvovaš rievdadusain:</p>
<p>Maŋimus cealkka: ”Sámediggi háliida…..” sihkkojuvvo</p>
<p>Olles Lávdegottis</p>
<p>Evttohus 4</p>
<p>Lávdegottis eai leat muđui mearkkašumit eai ge evttohusat áššái ja rávvet Sámedikki mearridit čuovvovačča: Sámediggi doarju muđui Sámediggeráđi mearrádusárvalusa.</p>
<p>III  Jienasteapmi</p>
<p>43 áirasis ledje 35 čoahkis. Jienasteapmi čađahuvvui čuovvovaš vuoru mielde:</p>
<p>Plána- ja finánsalávdegotti evttohus 1 mearriduvvui 34 jienain 1 jienas vuostá.   Plána- ja finánsalávdegotti evttohus 2 mearriduvvui 34 jienain 1 jiena vuostá.    Plána- ja finánsalávdegotti evttohus 3 hilgojuvvui 20 jienain. 15 jienastedje beali.   Plána- ja finánsalávdegotti evttohus 4 mearriduvvui 34 jienain 1 jiena vuostá.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>Vuolláičála:    _________________ /_________________</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Magnhild Mathisen, áššejođiheaddji   2   Gunn-Britt Retter   Magnhild Mathisen, čoahkkinortnegii   3  Josef Vedhugnes Terje Tretnes     Kjersti Myrnes Balto   Gunn-Britt Retter   Josef Vedhugnes    4  Per Edvin Varsi Jørn Are Gaski   Terje Tretnes   Ann-Mari Thomassen  Per Edvin Varsi    5  Kirsti Guvsám    6  Anders Urheim Gunn-Britt Retter  Anders Urheim    7  Susanne Amalie Andersen    8  Bjørn Arne Pedersen Terje Tretnes     Johan Mikkel Sara  Bjørn Arne Pedersen    9  Lene Hansen Per Edvin Varsi    Bjørn Arne Pedersen   Josef Vedhugnes  Lene Hansen  10  Terje Tretnes Per Edvin Varsi  Terje Tretnes  11  Magnhild Mathisen   Ann-Mari Thomassen, čoahkkinortnegii  Jørn Are Gaski, čoahkkinortnegii</p>
<p>VI  Sámedikki mearrádus</p>
<p>Go ráđđádallanortnet gaskal Sámedikki ja stáhta vuolláičállojuvvui 2005, de nannii stáhta ráđđádallangeatnegasvuođas sámiid ektui go sámit lea álgoálbmot. Jus bargojuohku gaskal stáhta, gielddaid, regiovnna ja Sámedikki, de lea eaktun ahte dat galgá dahkkojuvvot duohta ráđđádallamiid vuođul beliid gaskkas ja stáhta geatnegasvuođat sámiid ektui galget fuolahuvvot.</p>
<p>Sámediggi doarju evttohusa ahte galget leat golbma hálddašandási Norggas. Ođđa regiovdnajuogadeapmi galgá nannet Sámedikki válddi. Dán sihkkarastá dakko bokte ahte čađahuvvojit duohta ja beaktilis golmmabeallásaš šiehtadallamat gaskal stáhta, gielddaid, regiovnna ja Sámedikki vai sihkkarastojuvvo ahte Norgga geatnegasvuođat sámiid ektui álbmotrievtti vuođul ollašuhttojuvvojit. Boahttevaš regiovdnadássi galgá leat vuđolaččat čielggaduvvon daid vuoigatvuođaid ektui, mat sámiin leat álbmogin ja álgoálbmogin. Dát ferte maid gullat gielddaide.</p>
<p>Regiovnnaide galget sihkkarastojuvvot resurssat nu ahte daid bargguid dássi mat biddjojuvvojit regiovnnaide bisuhuvvot guhkit áiggi. Buot regiovnnaide ja erenoamážit daidda guovlluide main leat</p>
<p>Vuolláičála:    _________________ /_________________ árbevirolaš sámi geavahan- ja ássanguovllut, ferte sihkkarastit dan gelbbolašvuođa ja daid resurssaid mat gáibiduvvojit čuovvolit stáhta sámepolitihka. Sámediggái fertejit maid sihkkarastojuvvot resurssat vai sáhttá nannet barggu regiovnnaid ektui.</p>
<p>Jus galggašii mearridit sámi regiovnna riikkarájáid mielde, de das livčče geográfalaš, giellaidentitehtalaš headjuvuođat. Sámit ásset njealji našonálastáhtas oktasaš kultuvrrain, gielain, fuolkevuođain ja historjjáin. Sámedikki regionálapolitihkalaš doaimmas lea danne riikkarájáid rasttideaddji perspektiiva. Oktasaš sámepolitihka hábmemis boahtá dát regionálapolitihkalaš perspektiiva lassin našuvnnalaš regionálapolitihkalaš dimenšuvdnii.</p>
<p>Regiovnnaid geográfalaš juogadeapmi Norggas ferte sorját dain bargguin, mat regiovnnain galget leat. Ođđa regiovdnajuogadeami ferte geahččat sturrodaga, doaibmanvejolašvuođa ja identitehta ektui. Sámediggi háliida ahte sámi geavahan- ja ássanguovllut čohkkejuvvojit buorebut go dálá organiseremis.</p>
<p>Ášši meannudeapmi loahpahuvvui 28.09.06 dii. 11.50</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 37/06</p>
<p>Ovttasbargošiehtadus gaskal Nordlándda fylkkasuohkana ja Sámedikki</p>
<p>Arkiivaáššenr.. 04/406506 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi 13.06.06 R 047/06 Bajásšaddan- ja oahppolávdegoddi 12.-14.09.06  BOL 012/06 Sámedikki dievasčoahkkin 26.-29.09.06  37/06</p>
<p>Ášši meannudeapmi álggahuvvui duorastaga čakčamánu 28.b.2006 dii. 11.50.</p>
<p>I  Mildosat</p>
<p>Nr.   Beaivi Geas/Geasa Namahus</p>
<p>13.06.06 Sámediggeráđđi Ášši R 047/06      Ovttasbargošiehtadus gaskal Norlándda fylkkasuohkana ja Sámedikki - vuolláičállojuvvon</p>
<p>II  Evttohusat ja mearkkašumit</p>
<p>Sámediggeráđi mearrádusárvalus lávdegoddái:</p>
<p>Sámediggi dohkkeha ovttasbargošiehtadusa Norlándda fylkkagielddain maid Sámedikki presideanta ja Norlándda fylkkagieldda fylkkaráđđejođiheadji Geir Knutson leaba vuolláičállán.</p>
<p>Bajášaddan- ja oahppolávdegoddi  – árvalus:</p>
<p>Olles lávdegoddi dáin miellahtuiguin: NSR:a sámedikkejoavku; Synnøve Solbakken -Härkönen, Aili Keskitalo, Kjersti Myrnes Balto, Tone Finnesen, Rita -Alice Porsanger, Berit Anna Gaup, Sámit lulliNorggas; Johan Mikkel Sara, Bargiidbellodaga sámedikkejoavku; Jørn Are Gaski,  Inger Jørstad, Josef Ingmar Vedhugnes, Hilde Anita Nyvoll ja Per Ivar Henriksen, Åarjel læstoes; Kirsten Appfjell -Eira</p>
<p>rávve Sámedikki mearridit čuovvovačča:</p>
<p>Sámediggi doarju Sámediggeráđi mearrádusárvalusa.</p>
<p>Vuolláičála:    _________________ /_________________</p>
<p>III  Jienasteapmi</p>
<p>43 áirasis ledje 36 čoahkis. Jienasteapmi čađahuvvui čuovvovaš vuoru mielde:</p>
<p>Bajásčaddan- ja oahppolávdegotti árvalus mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Rita-Alise Porsanger, áššejođiheaddji   2  Jørn Are Gaski    3  Tone Finnesen    4  Anders Urheim Aili Keskitalo  Anders Urheim    5  Kjersti Myrnes Balto    6  Terje Tretnes    7  Aili Keskitalo Anders Urheim    Aili Keskitalo    8  Arild Pettersen Inga    9  Kirsten Appfjell-Eira  10  Miriam Paulsen  11  Susanne Amalie Andersen Terje Tretnes  Susanne Amalie Andersen  12  Aili Keskitalo  13  Rita-Alise Porsanger</p>
<p>VI  Sámedikki mearrádus</p>
<p>Sámediggi dohkkeha ovttasbargošiehtadusa Norlándda fylkkagielddain maid Sámedikki presideanta ja Norlándda fylkkagieldda fylkkaráđđejođiheadji Geir Knutson leaba vuolláičállán.</p>
<p>Ášši meannudeapmi loahpahuvvui 28.09.06 dii. 13.30</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 38/06</p>
<p>Eanandoallo- ja biebmodepartemeantta ođđa boazodoalloláhkaevttohus</p>
<p>Arkiivaáššenr.. 06/335206 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi 13.09.06 R 079/06 Ealáhus- ja kulturlávdegoddi  EKL 11/06 Sámedikki dievasčoahkkin 25.-28.09.06  38/06</p>
<p>Ášši meannudeapmi álggahuvvui gaskavahkku čakčamánu 27.b. dii. 14.15.</p>
<p>I  Mildosat</p>
<p>Nr.   Beaivi Geas/Geasa Namahus</p>
<p>13.06.06 Sámediggeráđđi Ášši R 079/06</p>
<p>II  Evttohusat ja mearkkašumit</p>
<p>Sámediggeráđi mearrádusárvalus lávdegoddái:</p>
<p>I Sámediggi čujuha Eanadoallo- ja biebmodepartemeantta borgemánu 28. b. 2006 beaiváduvvon ođđa boazodoalloláhkaevttohussii, ja čakčamánu 5. b. 2006 beaiváduvvon notáhtii.</p>
<p>Láhkaevttohusa meannudettiin ii leat Sámediggi beassan geahččat dievasalaš mearkkašumiid láhkaevttohussii. Danne go mearkkašumit dávjá leat áibbas dárbbašlaččat láhkaáddejupmái, de ii dieđe Sámediggi ollásit Eanadoallo- ja biebmodepartemeantta láhkaevttohusa váikkuhusaid. Lága ovdabargguid mearkkašupmi boahtá earret eará čielgasit ovdan Alismusrievtti geavadis. Sámediggi oaivvilda ahte váilevaš dokumeanttaid sisdoallu ii čuovo ILO konvenšuvnna 6. artihkkala  ja Ráđđádallanšiehtadusa 3. čuoggá.</p>
<p>II Boazodoallu lea dehálaš sámi ealáhus ja dehálaš kulturovddideaddji. Dát addá boazodollui riikkaidgaskasaš riektesuodjalusa, dás čujuhuvvo erenoamážit ILO konvenšuvnna nr. 169:ii. Sámediggi lea fuolastuvvan das go boazodoallu čađat ferte gillát duvdima iešguđet guovllus nu ahte boazodoallu ollu guovlluin dál lea váttis dilis. Sámediggi berošta erenoamážit das ahte ođđa boazodoalloláhka galgá sihkkarastit ja ovddidit boazodoalu vai mis maiddái boahtteáiggis sáhttá leat ceavzilis boazodoallu.</p>
<p>Vuolláičála:    _________________ /_________________ Dat dokumeanttat maid Sámediggi dán rádjai lea ožžon ráđđehusas, eai atte oadjebasvuođa das ahte ođđa boazodoalloláhka sihkkarasttášii ja ovddidivččii boazodoalu. Sámediggi ballá das ahte dat riektesuodjalus, mii boazodoalus lea riikkaidgaskasaš lágain, erenoamážit ILO-konvenšuvnna nr. 169:s, dál raššuduvvo. Danne lea áibbas deaŧalaš ahte láhka rievdaduvvo nu ahte dat čuovvu gustovaš rievtti.</p>
<p>Samediggi čujuha dás daidda mearrádusaide mat fertejit rievdaduvvot nu ahte dat čuvvot riikkaidgaskasaš rievtti:</p>
<p>Áibbaš čielga eaktun Sámedikki bealis ja uhcimusčoavddus lea ahte boazodoallolága § 1 nuppi lađas oažžu lasáhusa nu ahte lágas daddjojuvvo seammaláhkai go finnmárkkulága 3. paragráfas. Dán láhkai ferte dadjat § 1 nuppi lađđasis vai sihkkarastá ahte oktavuohta álbmotriektái ii raššuduvvo go buohtastahttá finnmárkkulága sisdoaluin:</p>
<p><em type="italic">”Láhka gusto daid ráddjehusaiguin mat čuvvot ILO-konvenšuvnnas nr. 169 eamiálbmogiid ja čearddaid birra iehčanas stáhtain. Láhka galgá adnojuvvot álbmotrievtti njuolggadusaid mielde álgoálbmogiid ja unnitloguálbmogiid birra.”  </em></p>
<p>Samediggi lea duhtavaš dainna ahte láhkateakstaevttohus gávnnaha ahte boazodoalloriekti lea vuođđuduvvon dološ vieruiduvvanriektái mii lea iehčanas riektevuođđu.</p>
<p>Deaŧalaš eaktun lea ahte boazodoallu ferte oažžut stuorát váikkuhanfámu boazodoalu stivrenorgánain, gč. §§ 73 ja 74. Sámediggái lea mearrideaddjin ahte mearrádusat sihkkarastet boazodoallosápmelaččaide duohta vejolašvuođa searvat mearrádusaide, dás čujuhuvvo erenoamážit ILO-konvenšuvnna 7. artihkkalii mii gieđahallá vuoigatvuođa beassat oassálastit ovddidanproseassaide ja vuoruhit daid nu guhká go dat gusket eamiálbmogiidda. Dát eaktuda ahte láhka addá vuođu ásahit dakkár mearridanorgánaid, main boazosápmelaččat eai leat unnitlogus, dát eaktuda maiddái boazodoallosámi jođiheami stivrrain. Paragráfaid 73 ja 74 ferte rievdadit.</p>
<p>Viidáseappot lea eaktun ahte § 64 maŋimus lađđasa láhkaásahusvuođđu sihkkojuvvo ollásit. Mearrádusa vuolidit boazologu ferte erenoamážit geahččat daid álbmotrievtti gáibádusaid vuođul, mat bohtet ovdan siviila ja politihkalaš vuoigatvuođaid konvenšuvnna 27. artihkkalis eamiálbmot ávnnaslaš vuđđosa suodjaleami birra, ILO-konvenšuvnna 8. artihkkalis dološ vieruiduvvonrievtti birra, 6. artihkkalis ráđđádallangáibádusa birra ja 7. artihkkalis vuoigatvuođa birra beassat searvat daidda ovddidanproseassaide, mat gusket eamiálbmogiidda, ja leat mielde vuoruheamen daid proseassaid. Ii sáhte dohkkehit ahte departemeanta ovttabeallásaččat sáhttá mearridit aiddostahtti láhkaásahusa boazologu heiveheami birra, gč. § 64 maŋimus lađđasa.</p>
<p>Eanajuohkinriekti ii sáhte leat riidočoavdinorgána boazodoallolága mielde, gč. § 63. Sámediggi oaivvilda ahte lea deaŧalaš ahte boazodoalus lea luohttámuš riidočoavdinorgánii, ja ahte sámi riekteoainnuide ja dološ vieruiduvvanriektái ferte addojuvvot dat deaddu ja čuožžovašvuohta, mii dain galgá leat go loahpalaš mearrádus galgá dahkkojuvvot. Sámediggi čujuha dasa ahte eanajuohkinrievttis ii leat dál makkárge erenoamáš gelbbolašvuohta dáin dilálašvuođain. Dát rihkku ILO-konvenšuvnna 7. artihkkala mii gieđahallá vuoigatvuođa beassat searvat daidda ovddidanproseassaide, mat gusket eamiálbmogiidda, ja leat mielde vuoruheamen daid proseassaid. Sámediggi oaivvilda ahte berre ásahuvvot sierra riidočoavdinorgána mas lea erenoamáš gelbbolašvuohta earret eará sámi riektegálduid ja riekteoainnuid birra.</p>
<p>III Samediggi oaidná seammás dárbbu čájehit guđet mearrádusain láhkaásahusas lea stuorra mearkkašupmi boahtteáiggi boazodollui, ja mat Sámedikki mielas eai leat doarvái bures fuolahuvvon láhkaásahusas. Dáid mearrádusaid ferte rievdadit ovdalgo ođasmahttojuvvon boazodoalloláhka sihkkarastá boahttevaš boazodoalu.</p>
<p>Vuolláičála:    _________________ /_________________ Samedikki mielas lea buorre go láhkaásahusas váldojuvvon mielde mearrádus eanasuodjaleami birra 2. paragráfas aiddostahttit ja čalmmustahttit gustovaš rievtti. Sámediggi oaivvilda dattetge ahte fertejit leat nannoset ja eanet geatnegahtti mearrádusat eanasuodjaleami birra. Danne ferte váldojuvvot mielde 2. paragráfii ahte eiseválddiin, ii ge dušše stáhtaeiseválddiin, lea ovddasvástádus sihkkarastit boazodoalu areálaid. Dát sihkkarastá ahte maiddái gielddain, mat leat mearridanorgánat plána- ja huksenlága vuođul, lea ovddasvástádus. Nu guhkás go stáhtaeiseválddit fápmudit láhkahálddašandoaimmaid gielddaide, de fertejit dieđusge maiddái gielddat hálddašit dáid lágaid álbmotrievtti gáibádusaid vuođul. Evttohusa § 2 ferte danne rievdaduvvot ja das ferte ná daddjojuvvot:</p>
<p><em type="italic">”Sihke boazodoallorievtti eaiggádiin, eará vuoigatvuođaeaiggádiin sámi bozoguohtunguovlluin ja eiseválddiin lea ovddasvástádus sihkkarastit boazodoalu areálaid. Dan lassin lea eiseválddiin erenoamáš ovddasvástádus fuolahit ja sihkkarastit boazodoalu áreálaid.” </em></p>
<p>Dávistettiin láhkalávdegotti evttohusa, de ferte váldit mielde mearrádusa suodjalussan sidjiide geain lea gaskamearálaš boazolohku dahje uhcit boazolohku, dainna lágiin ahte vuolideapmi gohččojuvvo evttohusa § 64 mielde. Siiddat galget mearridit uhcimus mearriduvvon boazologu. Juohke ovddasvástideaddji doallu mas lea eanet go uhcimus boazolohku maid siida lea mearridan, vuolida liigelogu gorálaččat. Jus siida ii mearrit uhcimus boazologu, de berre bidjat vuođđun láhkalávdegotti evttohusa mii lea 200 bohcco. Dát veahkeha sihkkarastit nuorra álggaheaddji boazodoalliid ja sihkkarastit ekonomalaččat ceavzilis boazodoalu buot boazodoalliide.</p>
<p>64. paragráfá nuppi lađđasii berre váldojuvvot lasáhus nu ahte cealkka čuodjá ná:</p>
<p>”Dálvesiida dahje eará joavku, nu go máŋga siidda ovttas, sáhttet dáhttut mearriduvvot sierra boazologu sin várás.”</p>
<p>13. paragráfa viđát lađđasa mearrádusa maŋimus cealkka ferte sihkkojuvvot. Sámediggi čujuha dasa ahte leat maiddái eará bealit go boazolohku mat berrejit biddjojuvvot vuođđun árvvoštallamiidda ođđa siiddaoasi ásahettiin. Ovdamearkka dihtii ferte vuhtiiváldit siidda vejolaččat uhccán bargonavccaid.</p>
<p>53. paragráfii ferte váldojuvvot mielde mearrádus ahte go beallelaččat doaimmahit siidaosiid ovttas, de dat dagaha ahte jienaid lohku orohatčoahkkimiin lassána.</p>
<p>Láhka ii galgga earuhit geassesiidda ja dálvesiidda, muhto dušše geavahit siida-doahpaga, gč. 4., 5., 8. ja 9. kapihttaliid.</p>
<p>66. paragráfa nuppi lađđasa 3. čuoggá mearrádus gáibida ahte orohatplána galgá čájehit dárbbašlaš johtin- ja geasehanneavvuid boazodoalus. Sámediggi oaivvilda ahte lea ulmmeheapme geavahit resurssaid dasa, ja čuokkis ferte sihkkojuvvot.</p>
<p>Ráŋggáštusmearrádusaid 13. kapihttalis ferte geahččat dan oktavuođas ahte gii dat mearrida boazodoalu rámmaeavttuid. Jus boazodoallu ieš ii oaččo válddi mearridit boazologu ja dan lassin das ii leat eanetlohku stivrenorgánain, de hedjona 13. kapihttala ráŋggášusmearrádusaid lobálašvuohta. Sivvan dasa lea ahte vejolaš ráŋggáštusain ferte leat lobálašvuohta boazodoalus, dainna lágiin ahte boazodoallu ieš, geavahannjuolggadusaid bokte, lea mearridan dan boazologu man ektui ráŋggáštuvvo.</p>
<p>Eaktu beassat eaiggáduššat bohccuid sámi boazoguohtunguovlluin čavgejuvvo láhkaevttohusas, gč. §§ 11 ja 36. Dattetge ferte addojuvvot vejolašvuohta sápmelaččaide, geain ii leat boazomearkavuoigatvuohta, beassat eaiggáduššat bohccuid. Liikká berre leat eaktun ahte dákkár boazoeaiggáduššamis lea čanastagat sámi boazodollui.</p>
<p>Vuolláičála:    _________________ /_________________ Samediggi oaidná positiivalažžan ahte 15. paragráfa mearrádus rievdaduvvo nu ahte ii leat šat automatihkka das ahte náitaleami bokte oažžu mielovddasvástádusa boazodoalus, muhto ahte vejolaččat galgá addojuvvot diehtu jus háliida solidáralaš ovddasvástádusa siidaoasi jođiheaddjin.</p>
<p>Samediggi gávnnaha šallošahttin ahte boazodoalliide ain biddjojuvvo várrogasvuođa- ja buhtadanovddasvástádus man sáhttá buohtastahttit dakkár diliiguin gos lea doaibma mas lea erenoamáš riska dahje mii lea erenoamáš váralaš. Dán ođasmahttimii eai gula gažaldagat mat gusket boazodoalu buhtadanovddasvástádussii. Dattetge jáhká Sámediggi ahte dat ákkat mat čatnasit buhtadangažaldagaide, maiddái leat váikkuhan 13. kapihttala ráŋggáštusaid birra. Sámedikki oaidnu lea ahte eiseválddiid bearráigeahččanvejolašvuođaid vuosttažettiin berre nannet buoret máhtu bokte sámi boazodoalu birra.</p>
<p>Samediggi eaktuda ahte lágas lea dakkár sisdoallu man sáhttá doahttalit iešguđelágan doaibmadiliin, erenoamážit dálke- ja luonddudiliin ja erenoamážit go olbmuid sisabahkkemat ja muosehuhttimat dagahit dakkár dilálašvuođaid mat eai leat sávvojuvvon. Danne Sámediggi váraša evttohusa § 81 vuostá mii addá eiseválddiide lobi sáhkohit mii nuppi lađđasa mielde eaktuda ahte son guhte áššáskuhttojuvvo, ferte ieš rievttálaččat duođaštatit ahte son lea vigiheapmi. Dat dábálaš eaktu ahte juohkehaš lea vigiheapmi dassážiigo nuppeláhkai lea duođaštuvvon, galgá maiddái gustot boazodoalliide.</p>
<p>Láhkii fertejit váldojuvvot mielde sámi doahpagat, nu mo láhkalávdegoddi háliida.</p>
<p>IV Samediggi eaktuda ahte departemeanta fargga álggaha čuovvolanproseassaid ođasmahttimis daid  boazodoallolága osiid oktavuođas, mat dál eai galgga ođasmahttojuvvot. Dát lea deaŧalaš danne go dat sihkkarasttášii ahte mii lagaš boahtteáiggis sáhttit oažžut dievaslaš boazodoallolága heivehuvvon dálá duohtavuhtii. Go ođđa dievaslaš boazodoalloláhka ráhkaduvvo, de ferte earret eará geahčadit davviriikkaid sámekonvenšuvdnaevttohusa, plána- ja huksenlága, Norgga-Ruoŧa boazoguohtunkonvenšuvnna ja sámi vuoigatvuođalávdegotti evttohusa.</p>
<p>Samediggi eaktuda ahte fargga čađahuvvojit čuovvolanproseassat boazodoallohálddahusa boahttevaš organiserema ektui. Ferte váldit mielde geatnegahtti dadjanvugiid dakkár čuovvoleami birra odeldiggeproposišuvnnas.</p>
<p>Samediggi eaktuda maiddái ahte departemeanta fargga čađaha čuovvolanproseassa boazodoalloareálaid buoret suodjaleami ja duohta sihkkarastima oktavuođas. Maiddái dát ferte oažžut geatnehtti dadjanvuogi odeldiggeproposišuvnnas.</p>
<p>V Samediggi bivdá oažžut láhkaevttohusa sámegillii ja eaŋgalasgilii nu fargga go vejolaš.</p>
<p>Ealáhus- ja kulturlávdegoddi – árvalus:</p>
<p>Mearkkašumit</p>
<p>Lávdegotti unnitlohku, Bargiidbellodaga sámediggejoavku lahtut Marianne Balto Henriksen, Margit Eli Anti Oskal, Marit Kirsten A. Gaup, Knut Store, Sissel Klausen, Anders Urheim, Per Edvind Varsi</p>
<p>Ealáhus- ja kulturlávdegoddi lea duhtavaš go ráđđehus go bođii fápmu vuoruhii ođđa boazodoallolága proseassa ja jearahallamiid. Láhkaevttohus lea dál Sámedikki orgánaid hálddus gieđahallamii árat go jagi maŋŋilgo dát ráđđehus doaibmagođii.</p>
<p>Vuolláičála:    _________________ /_________________ Boazodoallolága lávdegotti nammadii Eanandoallodepartemeanta skábmamánu 5. b. 1998. Láhkalávdegotti mandadáhtta lei, ahte galgá árvalit nuppástusaid daidda mearrádusaide mat mearridit boazodoalu stivrema ja hálddašeami ja dan siskkáldas dilálašvuođaid, ee. guđege boazodoalli riektedili.  Lávdegoddi buvttii iežas evttohusa njukčamánus 2001 (NÁČ 2001: 35 Nuppástusevttohusat boazodoalloláhkii).</p>
<p>Dát láhkaevttohus mearkkaša nappo dalle boazodoalloláhkii ođasmahttima duššefal muhtumassii.  Dat oassi mii ii nuppástuva lágas dál, lea čuovvovaš:    Boazodoallovuoigatvuođa rievttálaš hápmi, boazodoallovuoigatvuođa sisdoallu   Riektevuođu láhkanannejupmi   Boazodoallolága reguleren vuoigatvuođat §§ 9-14, mat siskkildit; oppalaččat vuoigatvuođa jođihit boazodoalu, orostallamiid, johtimiid, ja johtolagaid, guođohanvuoigatvuođa; áiddiid ja eará rusttegiid, boaldámušaid ja muorraávdnasiid; meahcásteami, bivddu ja guolásteami.   Earáid beassan boazoguohtunguovlluide ja daid geavaheapmi, vrd., § 15.   Gáibádusat mat leat boazodoalu jođiheapmái   Boazodoalliid buhttengeatnegasvuohta   Boazoeatnamiid gáhtten</p>
<p>Dát áššit fertejit váldojuvvot ovdan boazodoallolága boahttevaš ođasmahttimis. Sámi vuoigatvuođaid lávdegoddi  II lea čielggadeamen áššiid mat gullet boazodoalu eatnamiid gáhttemii ja dan gaskavuođat eará doaimmaide. Mii de fertet jáhkkit ahte ádjána muhtun áiggi ovdalgo dán oasi sáhttet gieđahallat politihkalaččat maŋŋilgo čielggadeapmi lea gárvánan, ja ahte lea hoahppu čađahit daid láhkanuppástusaid mat leat árvaluvvon dál. Menddo guhkes áigi lea vuordit dasságo bajábealde namahuvvon áššit leat čielggaduvvon ja meannuduvvon politihkalaččat.  Sámediggi dáhttu čujuhit Eanandoallodepartementii ahte dat áššit mat eai ođasmahttojuvvo dán vuoru, fertejit namahit Odeldiggeproposišuvnnas ja mearridit áiggi goas lágas dát oassi galgá čielggaduvvot, ja maiddái merridit goassážii olles láhka galgá leat gárvásii ođasmahttojuvvon.</p>
<p>Vaikko láhkalávdegottis lei bargomearrádussan maid čielggadit boazodoalu hálddašeami, de Sámediggi, NBR ja Eanandepartemeanta sohpe gulaskuddamiin maŋidit dán oasi ođasmahttimis.    Boazodoalu hálddašeapmi lea viiddis proseassa ja Ealáhus- ja kulturlávdegoddi dáhttu ahte gulaskuddamat boazodoalu olgguldas hálddahusa hárrái galget álggahuvvot nu farga go lea vejolaš ja ahte dat galget namahuvvot Odeldiggeproposišuvnnas ja daid joatkevaš proseassa áigi mearriduvvot. Dat lea maid deaŧalaš boazodoalu iežas searvamii boazodoalu stivrejeaddji orgánaide ja dainna lágiin dan searvamii iežas boahtteáiggi plánenprosessii.</p>
<p>Ealáhus- ja kulturlávdegoddi lea váldán diehtun ahte Sámediggeráđđi eahpida viehka ollu daid osiid lágas mat mearridit sihke hálddašeami, eatnamiid gáhttema, buhtadasortnegiid jna. mat eai galgga ođasmahttojuvvot dán hávi. Dannego lea leamaš rabasvuohta dan hárrái ahte dán vuoru lea sáhka boazodoallolága oasseođasmahttimis dušše, ja ahte dat ii fátmmas namahuvvon áššiid, de Ealáhus- ja kulturlávdegoddi ii doarjjo daid moaitámušaid mat Sámediggeráđis leat gulaskuddanprosessii dáid áššiid geažil. Ealáhus- ja kulturlávdegoddi doarju dattetge Sámediggeráđi vuorjašuvvamiid das go oassi dain paragráfain mat dál eai ođasmahttojuvvo, eai sáhte gokčat boazodoalu otnáš dárbbuid ja danne čuhcet bahás ealáhussii. Ealáhus- ja kulturlávdegottis lea dattetge luohttámuš Eanandoallodepartementii, ahte dat čuovvola báhcán ođasmahttimiid ja váldá daid ovdan Odeldiggeproposišuvnnas ja mearrida joatkevaš proseassa áiggi.</p>
<p>Láhka lea ođas máŋgga suorggis mat leat deaŧalaččat boazodoalloealáhusa ovdáneapmái. Ođđa oassin lea vejolaš namahit ee. Ahte dásseárvoviidodat ja erenoamážit nissonolbmuid vuoigatvuođat sihkkojuvvojit eret lágas. Ođđa olbmuid oččodit álgit boazodollui lea maid viehka viiddis hástalus boazodoalloealáhussii, ja láhka ferte dan vuhtii váldit dainna lágiin ahte dál lea vejolaš vuođđudit buohtalas ealáhussiioččodanoasi. (rekrutteringsandel).  Dasto máhccá siidadoaba ja dan geavaheapmi</p>
<p>Vuolláičála:    _________________ /_________________ láhkii, juoga mii lea leamaš ealáhusa deaŧalaš gáibádus. Boazodoallu oažžu viiddis vejolašvuođaid ieš ráhkadit geavahannjuolggadusaid guohtuneatnamiid geavaheamis. Láhka maid mearrida mo riidduid galget čoavdit mat čuožžiležžet geavahannjuolggadusaid geažil, vai ahte unnitlohkuge suodjaluvvo.</p>
<p>Dattetge leat heajut bealitge lágas čuovvovaš áššiid dáfus:</p>
<p>ILO-soahpamuš ferte šaddat norgalaš láhkaásahussii oassin, mii ii dáhpáhuva boazodoallolágas dál. Dat mearkkaša ahte dat galgá stivret norgalaš lágaid ja lága čađaheami. Dat mearkkaša ee. ahte álgoálbmoga ii galgga leat vejolaš duvdit eret sin árbevirolaš guovlluin, omd. Boazoguohtunguovlluin. Duššefal dain dáhpáhusain main riikkalaš beroštumit leat vaháguvvamin, riikka eiseválddit sáhttet garvit álgoálbmoga beroštumiid. Muhto, jos nu geavaš, de álgoálbmogii galgá dáhkiduvvot vejolašvuohta <span type="quote">”searvat”</span>. Dat mearkkaša ahte álgoálbmogis galgá leat dihto áigáiboahtu, dinestusoassi dain doaimmain mat leat sin guovlluin. Dat addá geavadis juogalágan veto-vuoigatvuođa dahje eatnamiid gáhttema mii ollá guhkkelii go duot vuoigatvuođat maid bággolotnun (ekspropriasjon) buktá mielddis, nu ahte dat ii leat aivvefal bággolotnunbuhtadas, muhto bissovaš máksu das go guovllut leat riikkalaš geavahussii.</p>
<p>Jos ILO-soahpamuš nr 169 ii šatta láhkii dál, de dat dattetge ferte váldojuvvot ovdan áššin Odeldiggeproposišuvnnas ja leat joatkevaš láhkaođasmahttimii guovdilis fáddá. Dat ferte dattetge dál juo váldojuvvot Odeldiggeproposišuvdnii ahte ILO-soahpamuš galgá leat dat mii čujuha mo láhka galgá čađahuvvot. Ealáhus- ja kulturlávdegoddi ovdeha dainna lágiin ahte soahpamuš farggamusat váldojuvvo oassin norgalaš láhkii ja nu šaddá dál juo gustot maiddái dasage mo boazodoallolága mearrádusat galget ipmirduvvot.</p>
<p>Ealáhus- ja kulturlávdegoddi dáhttu rámidit Eanadoallodepartemeantta dainnago lágá § 2 muhtumassii váldá vuhtii eatnamiid gáhttenášši, vaikko dát oassi ii gula bargomearrádussii dán vuoru. Jos mii vuorddašit ahte dárkileappot galget čilgejuvvot suohkaniid, fylkkasuohkaniid ja Finnmárkoopmodaga ovddasvástádusat go eatnamiid gáhttenášši loahpalaččat ođasmahtttojuvvo boazodoalloláhkii, de vuordit maid ahte láhka gáhtte ja atná ávvira báikkálaš sámi árbevieruinge.</p>
<p>§ 64 ii čuovvol láhkalávdegotti evttohusa vuođđologu geassimis mii guoská boazologu reguleremii, jos boazolohku lea stuorit go mii mearriduvvo.  Sámi servodahkii ja boazodoallokultuvrii , go lea deaŧalaš, galgá leat suodjalus nu ahte maiddái unnitge boazodoalliin galgá leat dárbbašuvvon áigáiboahtu ealáhusas. Danne lea vuođđologu geassin hirbmat deaŧalaš go boazolohku regulerejuvvo. Ealáhuspolitihkka ferte maid addit servodatekonomalaš ávkki ja bisuhit boazodoalloealáhusa šláddjiivuođa, vai unna doalutge sáhttet birget.</p>
<p>Odne orohagat dahje siiddat sturrot dađistaga, ja dat sáhttá dagahit dan ahte erenoamážit Kárášjoga ja Guovdageainnu boazodoalloguovlluide šaddá váddáseabbo soahpat geahpedeami plánemis. Danne lea deaŧalaš ahte vuođđologu geassin boahtá ovdan lágas.</p>
<p>§ 64 maŋimuš laddasa hárrái Ealáhus- ja kulturlávdegoddi oaivvilda ahte dat berre bissut, ja deaŧalaš lea ahte ráhkaduvvo čoavdinvuohki mainna lea vejolaš reguleret orohatboazologu go eará siskkáldas proseassat eai buvtte čovdosa ealáhusas.</p>
<p>Nu go boahtá ovdan bajábeale mearkkašumiin, de ii doarjjo Bargiidbellodaga sámediggejoavku muđui Sámediggeráđi mearrádusárvalusa, earret čuovvovaš cealkkaoasi:</p>
<p>2. siidu: ”Sámediggi berošta erenoamážit das ahte ođđa boazodoalloláhka galgá sihkkarastit ja ovddidit boazodoalu vai mis maiddái boahtteáiggis sáhttá leat ceavzilis boazodoallu.”</p>
<p>”Eanajuohkinriekti ii sáhte leat riidočoavdinorgána boazodoallolága mielde, gč. § 63. Sámediggi oaivvilda ahte lea deaŧalaš ahte boazodoalus lea luohttámuš riidočoavdinorgánii, ja ahte sámi</p>
<p>Vuolláičála:    _________________ /_________________ riekteoainnuide ja dološ vieruiduvvanriektái ferte addojuvvot dat deaddu ja čuožžovašvuohta, mii dain galgá leat go loahpalaš mearrádus galgá dahkkojuvvot. Sámediggi čujuha dasa ahte eanajuohkinrievttis ii leat dál makkárge erenoamáš gelbbolašvuohta dáin dilálašvuođain. Dát rihkku ILO-konvenšuvnna 7. artihkkala mii gieđahallá vuoigatvuođa beassat searvat daidda ovddidanproseassaide, mat gusket eamiálbmogiidda, ja leat mielde vuoruheamen daid proseassaid. Sámediggi oaivvilda ahte berre ásahuvvot sierra riidočoavdinorgána mas lea erenoamáš gelbbolašvuohta earret eará sámi riektegálduid ja riekteoainnuid birra.”</p>
<p>3. siidu: "Samedikki mielas lea buorre go láhkaásahusas váldojuvvo mielde mearrádus eanasuodjaleami birra 2. paragráfas aiddostahttit ja čalmmustahttit gustovaš rievtti. Sámediggi oaivvilda dattetge ahte fertejit leat nannoset ja eanet geatnegahtti mearrádusat eanasuodjaleami birra. Danne ferte váldojuvvot mielde 2. paragráfii ahte eiseválddiin, ii ge dušše stáhtaeiseválddiin, lea ovddasvástádus sihkkarastit boazodoalu areálaid. Dát sihkkarastá ahte maiddái gielddain, mat leat mearridanorgánat plána- ja huksenlága vuođul, lea ovddasvástádus. Nu guhkás go stáhtaeiseválddit fápmudit láhkahálddašandoaimmaid gielddaide, de fertejit dieđusge maiddái gielddat hálddašit dáid lágaid álbmotrievtti gáibádusaid vuođul. Evttohusa § 2 ferte danne rievdaduvvot ja das ferte ná daddjojuvvot:</p>
<p><em type="italic">”Sihke boazodoallorievtti eaiggádiin, eará vuoigatvuođaeaiggádiin sámi bozoguohtunguovlluin ja eiseválddiin lea ovddasvástádus sihkkarastit boazodoalu areálaid. Dan lassin lea eiseválddiin erenoamáš ovddasvástádus fuolahit ja sihkkarastit boazodoalu áreálaid.” </em></p>
<p>"13. paragráfa viđát lađđasa mearrádusa maŋimus cealkka ferte sihkkojuvvot. Sámediggi čujuha dasa ahte leat maiddái eará bealit go boazolohku mat berrejit biddjojuvvot vuođđun ođđa siiddaoasi ásaheami árvvoštallamiidda. Ovdamearkka dihtii ferte vuhtiiváldit siidda vejolaččat uhccán bargonávccaid."</p>
<p>4. siidu: "Eavttut beassat eaiggáduššat bohccuid sámi boazoguohtunguovlluin čavgejuvvo láhkaevttohusas, gč. §§ 11 ja 36. Dattetge ferte addojuvvot vejolašvuohta sápmelaččaide, geain ii leat boazomearkavuoigatvuohta, beassat eaiggáduššat bohccuid. Liikká berre leat eaktun ahte dákkár boazoeaiggáduššamis lea čanastagat sámi boazodollui.</p>
<p>Samediggi oaidná positiivalažžan ahte 15. paragráfa mearrádus rievdaduvvo nu ahte ii leat šat automatihkka das ahte náitaleami bokte oažžu mielovddasvástádusa boazodoalus, muhto ahte vejolaččat galgá addojuvvot diehtu jus háliida solidáralaš ovddasvástádusa siidaoasi jođiheaddjin."<em type="bold"> </em></p>
<p>5. siidu: Samediggi bivdá oažžut láhkaevttohusa sámegillii ja eaŋgalasgilii nu fargga go vejolaš<em type="bold"> </em></p>
<p>Evttohusat</p>
<p>Lávdegotti eanetlohku, lahtut nubbinjođiheaddji Lene Hansen, Klemet Erland Hætta, Tor Mikalsen, Miriam Paulsen, Susanne Amalie Andersen, Jarle Jonassen, Norgga Sámiid Riikkasearvi, Per A. Bæhr, Guovdageainnu johttisámiidlistu ja Olaf Eliassen, Guovddášbellodat, evttohit čuovvovaččat:  Evttohus 1:</p>
<p>Lávdegotti eanetlohku doarju Sámediggeráđi evttohusa lávdegoddái áššis 38/06, romálaš loguin I, II, III, IV ja V, čuovvovaš rievdadusaiguin:</p>
<p>III Lasáhus ráđi mearrádusárvalussii s. 3, maŋŋel 3. teakstaoasi:</p>
<p>Vuolláičála:    _________________ /_________________</p>
<p><span type="quote">“Go proposišuvdna ii leat vel ovddiduvvon, de eaktuda Sámediggi ahte verddevuohta sisttisdoallá ja ráddje dajaldaga “særlige grunner”</span> 11. paragráfa goalmmát teakstaoasis. Sámediggi atná buorren go §§ 17-19 rahpet vejolašvuođa siidaoasi jođiheaddjái ieš mearridit gean son háliida iežas siidaoasi vuollai.”</p>
<p>Lasáhus ráđi evttohussii § 64, s.3, 4. teakstaoasis, maŋŋel nuppi dadjosa: <span type="quote">“Dát galgá dáhpáhuvvat siidda ovttajienalašvuođa bokte.”</span></p>
<p>Rievdadus 4. teakstaoasi. 4. cealkagis ovdal rihku, lonuhuvvo čuovvovaččain: <span type="quote">“Jus ii leat ovttajienalašvuohta siiddas uhcimus mearriduvvon boazologu birra, galgá bidjat vuođđun láhkalávdegotti evttohusa mii lea 200 bohcco.”</span></p>
<p>Lasáhus ráđi mearrádusárvalussii § 66, nubbi lađđasis, s. 3, nubbimaŋemus teakstaoassi: Maŋemus cealkaga sihkkut ja lonuhit čuovvovaččain: <span type="quote">“Sámediggi oaidná dán dárbbašmeahttumin go dákkár oppalašgeahčestaga addin juo lea lágas geatnegáhttojuvvon jahkásaš boazodoallodieđáhusa bokte. Orohatplána gusto máŋgga jahkái, ja danne lea váttis guhkit áigodaga doaibmagoluid einnostit, go dilli lea nu ahte boazodoallu ferte rievdadeaddji doaibmadilalašvuođaid doahttalit.”</span></p>
<p>Lasáhus ráđi mearrádusárvalussii §§ 13 ja 62, s. 4, maŋŋel 5. teakstaoasi: <span type="quote">“Láhkaevttohusas ain čielgasit dovdo ahte boazodoalu galgá bienasta bitnii reguleret. Mađi mielde guovllustivrras galgá fápmu siidaoasi ásaheami hárrái, dát fápmu ferte leat nannen iige dohkkeheapmi. Seamma ferte gustot láhkaevttohusa § 62 geavahannjuolggádusaid ráhkadeami hárrái.”</span></p>
<p>Lávdegotti unnitlohku, Bargiidbellodaga sámediggejoavku lahtut jođiheaddji Marianne Balto Henriksen, Margit Eli Anti Oskal, Marit Kirsten A. Gaup, Knut Store, Sissel Klausen, Anders Urheim, Per Edvind Varsi, evttoha čuovvovaš rievdadusaid:</p>
<p>Evttohus 2:</p>
<p>§ 2. Riektevuođđu ja boazodoalu eatnamat  - Nuppi cealkaga maŋŋái lasihuvvo: Boazodoalloláhka galgá váikkuhit boazodoalu eatnamiid gáhttemii dan deaŧaleamos resursavuođđun ja seailluhit ja deastta atnit oktasaš báikkálaš sámi boazodoallovieruin”.</p>
<p xml:lang="deu">DASTO ČUDJET PARAGRÁFAT NÁ:</p>
<p>§ 2. Riektevuođđu ja boazodoalu areálat  Vuoigatvuohta sámi boazodollui lea vuođđuduvvon vieruiduvvan areálageavaheapmái dološ áiggi geavaheami vuođul. Boazodoalloláhka galgá maid váikkuhit boazodoalu eatnamiid, dan deaŧaleamos resursavuođu, gáhttemii ja seailluhit ja deastta atnit oktasaš báikkálaš sámi boazodoallovieruin. Sihke boazodoallovuoigatvuođa eaiggádiin, eará eaiggádiin sámi boazoguohtunguovlluin ja stáhtaeiseválddiin lea ovddasvástádus sihkkarastit boazodoalu areálaid.</p>
<p>§ 13 Siidaosiid ásaheapmi - Lassi 4. teakstaoassái: Erenoamáš deaŧalaš lea ahte vuoigatvuođat mat leat sajáiduvvan árbevieruiguin váldojuvvojit vuhtii go siidaoasit ásahuvvojit, vrd. § 2.</p>
<p xml:lang="deu">DASTO ČUDJET PARAGRÁFAT NÁ:</p>
<p>§ 13. Siidaoasi ásaheapmi</p>
<p>Vuolláičála:    _________________ /_________________ Doallu (driftsenhet) mii pr. (dán lága fápmuiboahtimis) lea sisačálihuvvon guovllustivrii, rehkenasto siidaoassin dán lága njuolggadusaid mielde. Son gii pr (...) lea doalu eaiggát, rehkenasto dás duohko siidaoasi ovddasvástideaddji jođiheaddjin. Siidda siidaosiid jođiheaddjit sáhttet, jus leat ovttamielalaččat, ásahit siidii ođđa siidaoasi man jođiha dihto olmmoš gii lea válddálaš ja gii deavdá § 11 eavttuid. Galgá vuhtiiváldojuvvot ahte ásaheapmi ii áitte siidda ekologalaš, ekonomalaš ja kultuvrralaš ceavzilvuođa vuođu. Ođđa siidaoasi ásahettiin galgá boazolohku doalahuvvot siidda alimus boazologu siskkobealde, gč. § 64 vuosttaš ja nuppi lađđasiid. Jus ásaheapmi dagaha boazologu alideami, de ferte lohku vuoliduvvot § 64 njealját ja viđát lađđasiid njuolggadusaid mielde. Mearridettiin gii ođđa siidaoasi galgá jođihit, galget ee. vuhtii váldojuvvot siidda bargofámut ja siidaoasi ohcci eallindilalašvuođat, ja dasto vel § 1 nuppi lađđasa eavttut. Erenoamáš deaŧalaš lea ahte vuoigatvuođat vieruiduvvama vuođul árvvusadnojuvvojit go siidaoasit ásahuvvojit, gč. § 2. Ođđa siidaoassi galgá dieđihuvvot guovllustivrii dohkkeheapmái. Guovllustivra galgá darkkistit ahte ođđa siidaoasi ásaheami eavttut leat devdojuvvon, dás maiddái dat ahte ásaheapmi ii áitte siidda ekologalaš, ekonomalaš ja kultuvrralaš ceavzilvuođa vuođu. Guovllustivra sáhttá biehttalit dohkkeheami jus guoskevaš siidaosiid gaskamearálaš boazolohku šaddá vuollel 250 bohcco meroštallojuvvon siidda/orohaga mearriduvvon bajimus boazologu ektui. Njuolggadusat nuppi gitta njealját lađđasa rádjai gustojit seammaláhkai go siidaoassi sirdojuvvo eará siidii, gč. § 55. Guovllustivra sáhttá, erenoamáš ákkaid vuođul, gohččut orohaga dahje siidda ásahit ovtta dahje eanet siidaosiid. Ođđa siidaoasi jođiheaddji nammaduvvo 2. čuoggá njuolggadusaid mielde. Jus ii šatta ovttamielalašvuohta, de galgá guovllustivra nammadit jođiheaddji.</p>
<p>§ 47 Orohatstivra - Lasáhus vuosttaš teakstaoasi maŋŋái: Orohatstivra galgá válljejuvvot eahpenjuolggos válggas masa searvá unnimusat okta áirras guđege geassesiiddas vrd. § 58 orohatstivrra áirasiid válljejupmi. Teasktaoasis 2 sihkkojuvvojit dát cealkagat: <span type="quote">”Geassesiiddaid lohku lea (..) ja cealkka ” Orohatjahkečoahkkin sáhttá mearridit (..)”</span> Čuovvovaš cealkka nuppástuvvá: Jođiheaddji ja (eará sihkkojuvvo) stivrralahtut válljejuvvojit háválassii jahkái oktan persovnnalaš várreláhtuiguin. Goalmmát ja njealját teakstaoassi váldojuvvo eret ollásit. Lasáhus ovddabeallái nuppi maŋimuš teakstaoasi:  Orohatjahkečoahkkin vállje stivrra jođiheaddji,  geassesiiddaid áirasiid joavkkus. Nuppi teakstaoasi cealkka nuppástuvvá ná: Jođiheaddji ja (eará sihkkojuvvo) stivrralahtut válljejuvvojit háválassii jahkái okta persovnnalaš várrelahtuiguin.</p>
<p>Lasáhus nuppi maŋimuš teakstaoasi maŋŋái: Orohatjahkečoahkkin sáhttá mearridit njuolggadusaid stivrralahtuid logu válljemii § 47 mielde. Orohatjahkečoahkkin sáhttá mearridit eará njuolggadusaid guovlostivrra válljemii go erenoamáš báikkálaš dilálašvuođat sohpet dakkár ortnegii. Dakkár njuolggadusaid ferte guovllustivra dohkkehit.</p>
<p xml:lang="deu">DASTO ČUDJET PARAGRÁFAT NÁ:</p>
<p>§ 47. Orohatstivra<em type="bold">  </em> Juohke orohagas mii lea ásahuvvon § 46 mielde galgá leat orohatstivra man orohaga jienastanvuoigatvuođalaččat válljejit iežaset gaskkas nuppi ja goalmmát lađđasa njuolggadusaid mielde. Orohatjahkečoahkkin vállje stivraovdaolbmo geassesiidda válljejuvvon áirasiid gaskkas, gč. § 53. Orohatstivra galgá válljejuvvot eahpenjuolggos válggas masa searvá unnimusat okta áirras guđege geassesiiddas gč. § 58 orohatstivrra áirasiid válljejupmi. Siidajahkečoahkkin vállje siidda stivralahtu(id), gč. § 59. Jođiheaddji ja stivralahtut ja sidjiide persovnnalaš várrelahtut válljejuvvojit guovtti jahkái hávális.  </p>
<p>Vuolláičála:    _________________ /_________________ Orohatjahkečoahkkin sáhttá mearridit njuolggadusaid stivrralahtuid logu válljemii § 47 mielde. Orohatjahkečoahkkin sáhttá mearridit eará njuolggadusaid orohatstivrra válljemii go erenoamáš báikkálaš dilálašvuođat sohpet dakkár ortnegii. Dakkár njuolggadusaid ferte orohatstivra dohkkehit.</p>
<p>Jus orohat vástida geassesiidda, de gustojit § 56 njuolggadusat stivrra válljema birra, muhto almmatge stivra galgá nammaduvvot. Stivra lea mearridanválddálaš go unnimusat bealli stivralahtuin leat čoahkis. Jus orohatstivrras leat unnit go golbma lahtu, de lea dat mearridanválddálaš dušše jus olles stivra lea čoahkis. Jus jienasteamis šaddet ovtta meari jienat, de mearrida jođiheaddji jietna.</p>
<p>§ 53 Orohatjahkečoahkkin Lasáhus nuppi teakstaoasi maŋábeallái: Boazoorohagas mas geassesiiddaid lohku lea stuorit go vihtta dahje eambbo go 70 siidaoasi, válljejit geassesiiddat ieža juoba golbmage áirasa orohatjahkečoahkkimii mat ovddastit geassesiidda. Orohatjahkečoahkkin sáhttá mearridit iežas njuolggadusaid orohatjahkečoahkkima áirasiid válljemii. Dakkár njuolggadusaid ferte guovllustivra dohkkehit. Orohaga siidaosiid eaiggádiin lea vuoigatvuohta searvat jahkečoahkkimii, muhto sis ii leat ii sátne- iige jienastanvuoigatvuohta.</p>
<p xml:lang="deu">DASTO ČUDJET PARAGRÁFAT NÁ:</p>
<p>§ 53.<em type="bold"> </em>Orohatjahkečoahkkin<em type="bold">  </em>Orohaga boazoeaiggádat galget doallat jahkečoahkkima juohke jagi ovdal geassemánu loahpa. Čoahkkimii gohččojuvvo orohaga dábálaš vieru mielde, unnimusat njeallje vahku ovdal jahkečoahkkima. Jahkečoahkkimis lea juohke boazoeaiggádis ságastan- ja evttohanvuoigatvuohta. Jienastemiin lea juohke siidaoassi jienastanvuoigatvuođalaš dainna lagiin ahte juohke siidaoasis leat vihtta jiena. Bálddalas álggahanoasis gal leat dušše guokte jiena. Siidaoasi jođiheaddji mearrida jienaid juogu siidaoasi eará boazoeaiggádiid gaskkas. Siidaoasi jođiheaddjis galgá alddis leat unnimusat okta jietna, dahje unnimusat guokte jus náittosguimmežagat/ovttasássit ovttas jođiheaba siidaoasi, gč. § 15. Boazoorohagas mas geassesiiddaid lohku lea stuorit go vihtta dahje eambbo go 70 siidaoasi, válljejit geassesiiddat ieža juoba golbmage áirasa orohatjahkečoahkkimii mat ovddastit geassesiidda. Orohatjahkečoahkkin sáhttá mearridit iežas njuolggadusaid orohatjahkečoahkkima áirasiid válljemii. Dakkár njuolggadusaid ferte guovllustivra dohkkehit. Orohaga siidaosiid eaiggádiin lea buohkain vuoigatvuohta searvat jahkečoahkkimii, muhto sis ii leat ii ságastan- iige jienastanvuoigatvuohta. </p>
<p>Stivrra jahkedieđáhus ja rehketdoallu, ja boazodoallofoandda ruđaid geavaheapmi, galgá ovttas jahkečoahkkima áššelisttain ja dieđuin vejolaš jođiheaddjeevttohusa birra, sáddejuvvot orohaga siidaosiid jođiheddjiide unnimusat njeallje vahku ovdal jahkečoahkkima. Jahkečoahkkima jođiha čoahkkinjođiheaddji, gii válljejuvvo jahkečoahkkimis. Čoahkkin lea gitta čoahkkin, jus jahkečoahkkin ii mearrideačča eará. Jahkečoahkkinšiehtadallamiin ja válljemiin galgá čállot beavdegirji, mii lohkkojuvvo čoahkkima loahpas ja man guokte válljejuvvon beavdegirjedárkkisteaddji vuolláičálliba.</p>
<p>§ 64 Boazolohku 4. teakstaoassi šaddá ná: Jos siidda boazolohku šaddá stuorit go vuosttaš ja nuppi lađđasa mearridan lohku, de guhtege ovddasvástideaddji ovttadat mas leat eambo go 200 bohcco, galget unnidit badjelmearálaš logu dohkálaš mearrái. Boazodoallostivra ovddasvástida das, ahte dakkár geahpedeapmi čađahuvvo. Boazologu geahpedeami dihte galget biddjojuvvot áigemearit boazologu geahpedeami plánemii ja čađaheapmái.</p>
<p>Vuolláičála:    _________________ /_________________</p>
<p xml:lang="deu">DASTO ČUDJET PARAGRÁFAT NÁ:</p>
<p>§ 64. Boazolohku Geavahannjuolggadusain, gč. § 61 galgá mearriduvvot bajimus boazolohku guđenai geassesiidii. Boazolohku mearriduvvo daid guohtumiid ektui mat guđege siiddas leat. Geavahannjuolggadusain galget lagabui čilgejuvvot dat doaibmama ja guohtuma vuođul árvvoštallamat, mat leat vuođđun mearriduvvon bozolohkui.  Jus lea darbbašlaš olahan dihte bealuštahtti dálveguhtumiid, de sáhttá maiddái mearriduvvot boazolohku iešguđet dálvesiiddaide. Dalvesiida dahje eará čoahkádus sáhttá bivdit alcces mearriduvvot boazologu. Alimus boazologu mearrádus vuosttaš ja nuppi lađđasa mielde sáhttá ovddiduvvot eananjuohkindiggái § 63 njealját lađđasa njuolggadusaid mielde. Jos siidda boazolohku šaddá stuorit go vuosttaš ja nuppi lađđasa mearridan lohku, de guhtege ovddasvástideaddji ovttadat mas leat eambo go 200 bohcco, galget unnidit badjelmearálaš logu dohkálaš mearrái. Boazodoallostivra ovddasvástida das, ahte dakkár geahpedeapmi čađahuvvo. Galget biddjojuvvot áigemearit boazologu geahpedeami plánemii ja čađaheapmái. Sáhttá mearriduvvot alimus boazolohku siidaosiide. Siidda boazologu vuolideapmi njealját lađđasa mielde galgá dalle dáhpáhuvvat dainna lagiin ahte siidaoasit main lea alit boazolohku go dat mii lea mearriduvvon siidaoassái, vuos vuolidit mearriduvvon lohkui. Departemeanta sáhttá láhkaásahusain mearridit dárkilet njuolggadusaid mo mearridit bozologu. Dakkár láhkaásahus sáhttá ráddjejuvvot gustot ovtta dahje eanet boazoguohtunorohagaide dahje ovtta dahje eanet boazoguohtunguovlluide.</p>
<p>§ 65. Guođohanáiggit  Gos dárbu lea gáhttet jahkodatguohtumiid, doppe guovllustivra galgá mearridit guođohanáiggiid guđege jahkodaga várás. Siidaoasi jođiheaddji galgá geahččat bearrái ahte siidda ellui gullevaš bohccot eai leat guohtuneatnamiin beroškeahttá dáin njuolggadusain.  Gos dilálašvuođat nu gáibidit, de lea boazodoalloagronoma lobiin vejolaš spiehkastit njuolggadusain. Nu lea maid vejolaš daid guođohanáiggiid dáfus maid § 64 njuolggadusat mearridit. Sierralobi mii guhkeda njeallje vahku, ferte guovllustivra addit.</p>
<p>§ 66 Orohatplánat  - Lasáhus vuosttaš cealkagii: Orohatstivra galgá orohaga várás ráhkadit orohatplána mas leat dakkár dieđut orohaga doaimmaid birra, maid dárbbašit maiddái almmolaš plánemii muđui.</p>
<p xml:lang="deu">DASTO ČUDJET PARAGRÁFAT NÁ:</p>
<p>§ 66.<em type="bold"> </em>Orohatplánat  Orohatstivra galgá orohaga várás ráhkadit orohatplána mas leat dakkár dieđut orohaga doaimmaid birra, maid dárbbašit maiddái almmolaš plánemii muđui. Orohatplána galgá sisttisdoallat: 1. čilgehusa orohaga johtinvuogádagaid birra 2. čilgehusa jagiáigeguohtumiid, guottetbáikkiid jd. birra. 3. listtu mas namuhuvvojit dárbbašlaš fievrrut, maiddái meahccefievrrut ja vejolaš áigeráddjejuvvon helikoptera dahje eará áibmofievrru geavaheami. Plánas galget maiddái bievlavuodjinnjuolggadusat boahtit ovdan. 4. listtu mas namuhuvvojit buot bistevaš áiddit ja rusttegat ja dan muddui go vejolaš maiddái gaskaboddásaš áiddit ja rusttegat 5. čilgehusa vejolaš guođohanguovlojuohkima birra. </p>
<p>Siidaoasi jođiheaddji lea geatnegas addit plána ráhkadeapmái dárbbašlaš dieđuid.</p>
<p>Suohkaniidda, fylkkasuohkaniid ja fylkkmánnái berre dieđihit plánabarggu birra ja daidda galgá plána váldosisdoallu almmuhuvvot ovdal go plána mearriduvvo. Mearriduvvon plána galgá sáddejuvvot</p>
<p>Vuolláičála:    _________________ /_________________ suohkaniidda, fylkkasuohkaniidda ja fylkkamánnái, ja guoskevaš ránnjáorohagaide. Plána galgá maiddái sáddejuvvot guovllustivrraide.</p>
<p>Bargiidbellodaga sámediggejoavku ii doarjjo NSRa ovttasbargojoavkku dán áššis, earret lasáhusa 1. kapihttalii, Lága ulbmil ja sámi boazodoalu riektevuođđu, § 1 Sámi boazodoallu:</p>
<p>”<em type="italic"> Láhka gusto daid ráddjehusaiguin mat čuvvot ILO-konvenšuvnnas nr. 169 eamiálbmogiid ja čearddaid birra </em></p>
<p><em type="italic">iehčanas stáhtain. Láhka galgá adnojuvvot álbmotrievtti njuolggadusaid mielde álgoálbmogiid ja veahádagaid birra</em>.” </p>
<p>ja lasáhusa 2. paragráfii, Riektevuođđu ja boazodoalu areálat:</p>
<p>”Samediggi lea duhtavaš dainna ahte láhkateakstaevttohus gávnnaha ahte boazodoalloriekti lea vuođđuduvvon dološ vieruiduvvanriektái mii lea iehčanas riektevuođđu.”</p>
<p>ja vel lasáhusa ráđi evttohussii § 66, nuppi lađđasii, 3. siiddus, nubbimaŋimus teakstaoasis. Maŋimus cealkka sihkkojuvvo ja sadjái biddjojuvvo: ”Sámediggi oaidná dán dárbbašmeahttumin go dákkár oppalašgeahčestaga addin juo lea lágas geatnegáhttojuvvon jahkásaš boazodoallodieđáhusa bokte. Orohatplána gusto máŋgga jahkái, ja danne lea váttis guhkit áigodaga doaibmagoluid einnostit, go dilli lea nu ahte boazodoallu ferte rievdadeaddji doaibmadilalašvuođaid doahttalit.”</p>
<p>Lávdegottis eai leat muđui eará mearkkašumit eaige eará evttohusat áššái ja rávve Sámedikki mearridit čuovvovačča:</p>
<p>Sámediggi doarju muđui Sámediggeráđi mearrádusárvalusa.<em type="bold"> </em></p>
<p>Mearkkašumit Finnmárkolistu Toril Bakkenis:</p>
<p>Dáloniid ja eará sámi ealáhusaid meahccegeavaheapmi</p>
<p>Sámi dálonat ja sámi eanadoallit, guolásteaddjit ja meahcásteaddjit leat eallán bálddalagaid boazodoaluin lohkameahttun buolvvaid. Sávzadoallu, mearrabivdu, sáivabivdu, murjen, ja eará vuođđoealáhusat leat leamaš, ja leat hui deaŧalaš sámi ealáhusat, ja mat dagahit ahte olbmot ásset sihke rittuin ja siseatnamiin. Máŋgii leat oaidnán ahte boazodoalloláhka lea addán boazodoalliide viiddiduvvon vuoigatvuođaid, muhto dát lea seammás heađuštan eará sápmelaččaid ealáhusvuođu ja eallinvuogi. Ollugat atnet dán muhtun sámi joavkkuid eahperehálaš oidin. Lágat leat buvttihan dakkár dássihisvuođa boazodoalli sápmelaččaid ja eará sápmelaččaid gaskii, mii lea bidjan iešguđetlágan beroštusaid vuostálagaid, ja dálonat masset vuoigatvuođaid maid sii eai leat goassege addán eret.</p>
<p>Earret eará leat oaidnán ahte:   Dálonat leat massán vuoigatvuođa atnit <span type="quote">”geahččobohccuid”</span> ja iežaset boazomearkka.   Máŋgga sajis leat sámi boanddat massán čoakkildanguovlluid boazodollui.   Boazoáiddit ceggejuvvojit, maiddái ollu lobiheamet, eai ge dálonat oainne vejolašvuođa beassat váikkuhit iežaset lagašguovlluid.   Luonddus ihtet ođđa vuodjinluottat árjadit doaibmama geažil muhtun guovlluin</p>
<p>Dálonat ja sii geat doaimmahit luondduealáhusaid, fertejit váldojuvvot mielde prosessii go boazodoalloláhka ráhkaduvvo, vai sihkkarastojuvvo ahte sin vieruiduvvan vuoigatvuođat ja vejolašvuohta doaimmahit sámi ealáhusaid ja eallivuogi, eai eahperehálaččat váldojuvvo eret.</p>
<p>Vuolláičála:    _________________ /_________________</p>
<p>III  Jienasteapmi</p>
<p>43 áirasis ledje 40 čoahkis. Jienasteapmi čađahuvvui čuovvovaš vuoru mielde:</p>
<p>Ealáhus- ja kulturlávdegotti evttohus 2 hilgojuvvui 22 jienain. 18 jienastedje beali.   Ealáhus- ja kulturlávdegotti evttohus 1 mearriduvvui 22 jienain. 18 jienastedje vuostá.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Anders Urheim, áššejođiheaddji    2  Lene Hansen Anders Urheim   Marianne Balto Henriksen  3  Arild Pettersen Inga   4  Klemet Erland Hætta Marianne Balto Henriksen  5  Toril Bakken Johan Mikkel Sara   Olaf Eliassen   Jørn Are Gaski  Toril Bakken   6  Randi A. Skum Arild Pettersen Inga   Anders Urheim  Randi A. Skum   7  Sissel Klausen   8  Olaf Eliassen Per Edvin Varsi   Aili Keskitalo  Olaf Eliassen   9  Per Andersen Bæhr Anders Urheim   Marianne Balto Henriksen   Arild Pettersen Inga  Per Andersen Bæhr  10  Kirsten Appfjell-Eira  11  Marit Kirsten Anti Gaup  12  Terje Tretnes     Anders Urheim, til forretningsorden 13  Isak Mathis O. Hætta  14  Per Edvin Varsi  15  Tor Mikalsen  16  Anders Urheim  17  Maja Kappfjell  18  Marianne Balto Henriksen  19  Randi A. Skum  20  Kirsten Appfjell-Eira  21  Jánoš Trosten  22  Per Andersen Bæhr  23  Aili Keskitalo</p>
<p>Vuolláičála:    _________________ /_________________ 24  Klemet Erland Hætta  25  Anders Urheim, áššejođiheaddji    Jánoš Trosten, čoahkkinortnegii    Marianne Balto Henriksen, čoahkkinortnegii  Jánoš Trosten, čoahkkinortnegii    Jørn Are Gaski, čoahkkinortnegii  Jørn Are Gaski, čoahkkinortnegii</p>
<p>VI  Sámedikki mearrádus</p>
<p>I Sámediggi čujuha Eanadoallo- ja biebmodepartemeantta borgemánu 28. b. 2006 beaiváduvvon ođđa boazodoalloláhkaevttohussii, ja čakčamánu 5. b. 2006 beaiváduvvon notáhtii.</p>
<p>Láhkaevttohusa meannudettiin ii leat Sámediggi beassan geahččat dievasalaš mearkkašumiid láhkaevttohussii. Danne go mearkkašumit dávjá leat áibbas dárbbašlaččat láhkaáddejupmái, de ii dieđe Sámediggi ollásit Eanadoallo- ja biebmodepartemeantta láhkaevttohusa váikkuhusaid. Lága ovdabargguid mearkkašupmi boahtá earret eará čielgasit ovdan Alimusrievtti geavadis. Sámediggi oaivvilda ahte váilevaš dokumeanttaid sisdoallu ii čuovo ILO konvenšuvnna 6. artihkkala  ja Ráđđádallanšiehtadusa 3. čuoggá.</p>
<p>II Boazodoallu lea dehálaš sámi ealáhus ja dehálaš kulturovddideaddji. Dát addá boazodollui riikkaidgaskasaš riektesuodjalusa, dás čujuhuvvo erenoamážit ILO konvenšuvnna nr. 169:ii. Sámediggi lea fuolastuvvan das go boazodoallu čađat ferte gillát duvdima iešguđet guovllus nu ahte boazodoallu ollu guovlluin dál lea váttis dilis. Sámediggi berošta erenoamážit das ahte ođđa boazodoalloláhka galgá sihkkarastit ja ovddidit boazodoalu vai mis maiddái boahtteáiggis sáhttá leat ceavzilis boazodoallu.</p>
<p>Dat dokumeanttat maid Sámediggi dán rádjai lea ožžon ráđđehusas, eai atte oadjebasvuođa das ahte ođđa boazodoalloláhka sihkkarasttášii ja ovddidivččii boazodoalu. Sámediggi ballá das ahte dat riektesuodjalus, mii boazodoalus lea riikkaidgaskasaš lágain, erenoamážit ILO-konvenšuvnna nr. 169:s, dál raššuduvvo. Danne lea áibbas deaŧalaš ahte láhka rievdaduvvo nu ahte dat čuovvu gustovaš rievtti.</p>
<p>Samediggi čujuha dás daidda mearrádusaide mat fertejit rievdaduvvot nu ahte dat čuvvot riikkaidgaskasaš rievtti:</p>
<p>Áibbaš čielga eaktun Sámedikki bealis ja uhcimusčoavddus lea ahte boazodoallolága § 1 nuppi lađas oažžu lasáhusa nu ahte lágas daddjojuvvo seammaláhkai go finnmárkkulága 3. paragráfas. Dán láhkai ferte dadjat § 1 nuppi lađđasis vai sihkkarastá ahte oktavuohta álbmotriektái ii raššuduvvo go buohtastahttá finnmárkkulága sisdoaluin:</p>
<p><em type="italic">”Láhka gusto daid ráddjehusaiguin mat čuvvot ILO-konvenšuvnnas nr. 169 eamiálbmogiid ja čearddaid birra iehčanas stáhtain. Láhka galgá adnojuvvot álbmotrievtti njuolggadusaid mielde álgoálbmogiid ja unnitloguálbmogiid birra.”  </em></p>
<p>Samediggi lea duhtavaš dainna ahte láhkateakstaevttohus gávnnaha ahte boazodoalloriekti lea vuođđuduvvon dološ vieruiduvvanriektái mii lea iehčanas riektevuođđu.</p>
<p>Vuolláičála:    _________________ /_________________ Deaŧalaš eaktun lea ahte boazodoallu ferte oažžut stuorát váikkuhanfámu boazodoalu stivrenorgánain, gč. §§ 74 ja 75. Sámediggái lea mearrideaddjin ahte mearrádusat sihkkarastet boazodoallosápmelaččaide duohta vejolašvuođa searvat mearrádusaide, dás čujuhuvvo erenoamážit ILO-konvenšuvnna 7. artihkkalii mii gieđahallá vuoigatvuođa beassat oassálastit ovddidanproseassaide ja vuoruhit daid nu guhká go dat gusket eamiálbmogiidda. Dát eaktuda ahte láhka addá vuođu ásahit dakkár mearridanorgánaid, main boazosápmelaččat eai leat unnitlogus, dát eaktuda maiddái boazodoallosámi jođiheami stivrrain. Paragráfaid 74 ja 75 ferte rievdadit.</p>
<p>Viidáseappot lea eaktun ahte § 64 maŋimus lađđasa láhkaásahusvuođđu sihkkojuvvo ollásit. Mearrádusa vuolidit boazologu ferte erenoamážit geahččat daid álbmotrievtti gáibádusaid vuođul, mat bohtet ovdan siviila ja politihkalaš vuoigatvuođaid konvenšuvnna 27. artihkkalis eamiálbmot ávnnaslaš vuđđosa suodjaleami birra, ILO-konvenšuvnna 8. artihkkalis dološ vieruiduvvonrievtti birra, 6. artihkkalis ráđđádallangáibádusa birra ja 7. artihkkalis vuoigatvuođa birra beassat searvat daidda ovddidanproseassaide, mat gusket eamiálbmogiidda, ja leat mielde vuoruheamen daid proseassaid. Ii sáhte dohkkehit ahte departemeanta ovttabeallásaččat sáhttá mearridit aiddostahtti láhkaásahusa boazologu heiveheami birra, gč. § 64 maŋimus lađđasa.</p>
<p>Eanajuohkinriekti ii sáhte leat riidočoavdinorgána boazodoallolága mielde, gč. § 63. Sámediggi oaivvilda ahte lea deaŧalaš ahte boazodoalus lea luohttámuš riidočoavdinorgánii, ja ahte sámi riekteoainnuide ja dološ vieruiduvvanriektái ferte addojuvvot dat deaddu ja čuožžovašvuohta, mii dain galgá leat go loahpalaš mearrádus galgá dahkkojuvvot. Sámediggi čujuha dasa ahte eanajuohkinrievttis ii leat dál makkárge erenoamáš gelbbolašvuohta dáin dilálašvuođain. Dát rihkku ILO-konvenšuvnna 7. artihkkala mii gieđahallá vuoigatvuođa beassat searvat daidda ovddidanproseassaide, mat gusket eamiálbmogiidda, ja leat mielde vuoruheamen daid proseassaid. Sámediggi oaivvilda ahte berre ásahuvvot sierra riidočoavdinorgána mas lea erenoamáš gelbbolašvuohta earret eará sámi riektegálduid ja riekteoainnuid birra.</p>
<p>III Samediggi oaidná seammás dárbbu čájehit guđet mearrádusain láhkaásahusas lea stuorra mearkkašupmi boahtteáiggi boazodollui, ja mat Sámedikki mielas eai leat doarvái bures fuolahuvvon láhkaásahusas. Dáid mearrádusaid ferte rievdadit ovdalgo ođasmahttojuvvon boazodoalloláhka sihkkarastá boahttevaš boazodoalu.</p>
<p>Samedikki mielas lea buorre go láhkaásahusas váldojuvvon mielde mearrádus eanasuodjaleami birra 2. paragráfas aiddostahttit ja čalmmustahttit gustovaš rievtti. Sámediggi oaivvilda dattetge ahte fertejit leat nannoset ja eanet geatnegahtti mearrádusat eanasuodjaleami birra. Danne ferte váldojuvvot mielde 2. paragráfii ahte eiseválddiin, ii ge dušše stáhtaeiseválddiin, lea ovddasvástádus sihkkarastit boazodoalu areálaid. Dát sihkkarastá ahte maiddái gielddain, mat leat mearridanorgánat plána- ja huksenlága vuođul, lea ovddasvástádus. Nu guhkás go stáhtaeiseválddit fápmudit láhkahálddašandoaimmaid gielddaide, de fertejit dieđusge maiddái gielddat hálddašit dáid lágaid álbmotrievtti gáibádusaid vuođul. Evttohusa § 2 ferte danne rievdaduvvot ja das ferte ná daddjojuvvot:</p>
<p><em type="italic">”Sihke boazodoallorievtti eaiggádiin, eará vuoigatvuođaeaiggádiin sámi bozoguohtunguovlluin ja eiseválddiin lea ovddasvástádus sihkkarastit boazodoalu areálaid. Dan lassin lea eiseválddiin erenoamáš ovddasvástádus fuolahit ja sihkkarastit boazodoalu áreálaid.  </em></p>
<p>Go proposišuvdna ii leat vel ovddiduvvon, de eaktuda Sámediggi ahte verddevuohta sisttisdoallá ja ráddje dajaldaga <span type="quote" xml:lang="nob">“særlige grunner”</span> 11. paragráfa goalmmát teakstaoasis. Sámediggi atná buorren go §§ 17-19 rahpet vejolašvuođa siidaoasi jođiheaddjái ieš mearridit gean son háliida iežas siidaoasi vuollai.</p>
<p>Dávistettiin láhkalávdegotti evttohusa, de ferte váldit mielde mearrádusa suodjalussan sidjiide geain lea gaskamearálaš boazolohku dahje uhcit boazolohku, dainna lágiin ahte vuolideapmi gohččojuvvo evttohusa § 64 mielde. Siiddat galget mearridit uhcimus mearriduvvon boazologu. Dat galgá dahkot</p>
<p>Vuolláičála:    _________________ /_________________ ovttajienalaččat siiddas. Juohke ovddasvástideaddji doallu mas lea eanet go uhcimus boazolohku maid siida lea meariidan, vuolida liigelogu gorálaččat. Dát galgá dáhpáhuvvat siidda ovttajienalašvuođa bokte. Jus ii leat ovttajienalašvuohta siiddas uhcimus mearriduvvon boazologu birra, galgá bidjat vuođđun láhkalávdegotti evttohusa mii lea 200 bohcco. Dát veahkeha sihkkarastit nuorra álggaheaddji boazodoalliid ja sihkkarastit ekonomalaččat ceavzilis boazodoalu buot boazodoalliide.</p>
<p>64. paragráfá nuppi lađđasii berre váldojuvvot lasáhus nu ahte cealkka čuodjá ná:</p>
<p>”Dálvesiida dahje eará joavku, nu go máŋga siidda ovttas, sáhttet dáhttut mearriduvvot sierra boazologu sin várás. ”</p>
<p>13. paragráfa viđát lađđasa mearrádusa maŋimus cealkka ferte sihkkojuvvot. Sámediggi čujuha dasa ahte leat maiddái eará bealit go boazolohku mat berrejit biddjojuvvot vuođđun árvvoštallamiidda ođđa siiddaoasi ásahettiin. Ovdamearkka dihtii ferte vuhtiiváldit siidda vejolaččat uhccán bargonavccaid.</p>
<p>53. paragráfii ferte váldojuvvot mielde mearrádus ahte go beallelaččat doaimmahit siidaosiid ovttas, de dat dagaha ahte jienaid lohku orohatčoahkkimiin lassána.</p>
<p>Láhka ii galgga earuhit geassesiidda ja dálvesiidda, muhto dušše geavahit siida-doahpaga, gč. 4., 5., 8. ja 9. kapihttaliid.</p>
<p>66. paragráfa nuppi lađđasa 3. čuoggá mearrádus gáibida ahte orohatplána galgá čájehit dárbbašlaš johtin- ja geasehanneavvuid boazodoalus. Sámediggi oaidná dán dárbbašmeahttumin go dákkár oppalašgeahčestaga addin juo lea lágas geatnegáhttojuvvon jahkásaš boazodoallodieđáhusa bokte. Orohatplána gusto máŋgga jahkái, ja danne lea váttis guhkit áigodaga doaibmagoluid einnostit, go dilli lea nu ahte boazodoallu ferte rievdadeaddji doaibmadilalašvuođaid doahttalit.</p>
<p>Ráŋggáštusmearrádusaid 13. kapihttalis ferte geahččat dan oktavuođas ahte gii dat mearrida boazodoalu rámmaeavttuid. Jus boazodoallu ieš ii oaččo válddi mearridit boazologu ja dan lassin das ii leat eanetlohku stivrenorgánain, de hedjona 13. kapihttala ráŋggášusmearrádusaid lobálašvuohta. Sivvan dasa lea ahte vejolaš ráŋggáštusain ferte leat lobálašvuohta boazodoalus, dainna lágiin ahte boazodoallu ieš, geavahannjuolggadusaid bokte, lea mearridan dan boazologu man ektui ráŋggášutvvo.</p>
<p>Eaktu beassat eaiggáduššat bohccuid sámi boazoguohtunguovlluin čavgejuvvo láhkaevttohusas, gč. §§ 11 ja 36. Dattetge ferte addojuvvot vejolašvuohta sápmelaččaide, geain ii leat boazomearkavuoigatvuohta, beassat eaiggáduššat bohccuid. Liikká berre leat eaktun ahte dákkár boazoeaiggáduššamis lea čanastagat sámi boazodollui.</p>
<p>Samediggi oaidná positiivalažžan ahte 15. paragráfa mearrádus rievdaduvvo nu ahte ii leat šat automatihkka das ahte náitaleami bokte oažžu mielovddasvástádusa boazodoalus, muhto ahte vejolaččat galgá addojuvvot diehtu jus háliida solidáralaš ovddasvástádusa siidaoasi jođiheaddjin.</p>
<p>Samediggi gávnnaha šallošahttin ahte boazodoalliide ain biddjojuvvo várrogasvuođa- ja buhtadanovddasvástádus man sáhttá buohtastahttit dakkár diliiguin gos lea doaibma mas lea erenoamáš riska dahje mii lea erenoamáš váralaš. Dán ođasmahttimii eai gula gažaldagat mat gusket boazodoalu buhtadanovddasvástádussii. Dattetge jáhká Sámediggi ahte dat ákkat mat čatnasit buhtadangažaldagaide, maiddái leat váikkuhan 13. kapihttala ráŋggáštusaid birra. Sámedikki oaidnu lea ahte eiseválddiid bearráigeahččanvejolašvuođaid vuosttažettiin berre nannet buoret máhtu bokte sámi boazodoalu birra.</p>
<p>Samediggi eaktuda ahte lágas lea dakkár sisdoallu man sáhttá doahttalit iešguđelágan doaibmadiliin, erenoamážit dálke- ja luonddudiliin ja erenoamážit go olbmuid sisabahkkemat ja muosehuhttimat</p>
<p>Vuolláičála:    _________________ /_________________ dagahit dakkár dilálašvuođaid mat eai leat sávvojuvvon. Danne Sámediggi váraša evttohusa § 81 vuostá mii addá eiseválddiide lobi sáhkohit mii nuppi lađđasa mielde eaktuda ahte son guhte áššáskuhttojuvvo, ferte ieš rievttálaččat duođaštatit ahte son lea vigiheapmi. Dat dábálaš eaktu ahte juohkehaš lea vigiheapmi dassážiigo nuppeláhkai lea duođaštuvvon, galgá maiddái gustot boazodoalliide.</p>
<p>Láhkaevttohusas ain čielgasit dovdo ahte boazodoalu galgá bienasta bitnii reguleret. Mađi mielde guovllustivrras galgá fápmu siidaoasi ásaheami hárrái, dát fápmu ferte leat nannen iige dohkkeheapmi. Seamma ferte gustot láhkaevttohusa § 62 geavahannjuolggádusaid ráhkadeami hárrái.”</p>
<p>Láhkii fertejit váldojuvvot mielde sámi doahpagat, nu mo láhkalávdegoddi háliida.</p>
<p>IV Samediggi eaktuda ahte departemeanta fargga álggaha čuovvolanproseassaid ođasmahttimis daid  boazodoallolága osiid oktavuođas, mat dál eai galgga ođasmahttojuvvot. Dát lea deaŧalaš danne go dat sihkkarasttášii ahte mii lagaš boahtteáiggis sáhttit oažžut dievaslaš boazodoallolága heivehuvvon dálá duohtavuhtii. Go ođđa dievaslaš boazodoalloláhka ráhkaduvvo, de ferte earret eará geahčadit davviriikkaid sámekonvenšuvdnaevttohusa, plána- ja huksenlága, Norgga-Ruoŧa boazoguohtunkonvenšuvnna ja sámi vuoigatvuođalávdegotti evttohusa.</p>
<p>Samediggi eaktuda ahte fargga čađahuvvojit čuovvolanproseassat boazodoallohálddahusa boahttevaš organiserema ektui. Ferte váldit mielde geatnegahtti dadjanvugiid dakkár čuovvoleami birra odeldiggeproposišuvnnas.</p>
<p>Samediggi eaktuda maiddái ahte departemeanta fargga čađaha čuovvolanproseassa boazodoalloareálaid buoret suodjaleami ja duohta sihkkarastima oktavuođas. Maiddái dát ferte oažžut geatnehtti dadjanvuogi odeldiggeproposišuvnnas.</p>
<p>V Samediggi bivdá oažžut láhkaevttohusa sámegillii ja eaŋgalasgilii nu fargga go vejolaš.</p>
<p>Ášši meannudeapmi loahpahuvvui 27.09.06 dii. 18.10</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 39/06</p>
<p>Virgelohpi Sámediggeráđi lahttovuođas - Randi A Skum</p>
<p>Arkiivaáššenr.. 06/8406 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Čoahkkinjođihangoddi 25.09.06 15/06 Sámediggi dievasčoahkkin 26.-28.09.06  39/06</p>
<p>Ášši meannudeapmi álggahuvvui duorastaga čakčamánu 28. b.2006 dii. 13.30.</p>
<p>I  Mildosat</p>
<p>Nr.   Beaivi Geas/Geasa Namahus</p>
<p>25.09.06 Čoahkkinjođihangoddái Ášši 15/06 Virgelohpi doaimmas Sámediggeráđi lahttun - Randi A. Skum</p>
<p>II  Evttohusat ja mearkkašumit</p>
<p>Čoahkkinjođihangotti árvalus Sámediggái:</p>
<p>Randi Skum:ii addo virgelohpi Sámediggeráđi lahttovuođas 9 mánnui. Virgelohpeáigi šihttojuvvo sámediggepresideanttain.</p>
<p>Sámediggepreasideantta, Aili Keskitalo evttohus Sámediggái:</p>
<p>Áirras Ann-Mari Thommassen válljejuvvo Sámediggeráđi lahttun dan áiggis go ráđđelahttu Randi A. Skum:as lea virgelohpi.</p>
<p>III  Jienasteapmi</p>
<p>43 áirasis ledje 36 čoahkis. Jienasteapmi čađahuvvui čuovvovaš vuoru mielde:</p>
<p>Čoahkkinjođihangotti evttohus 1 mearriduvvui ovttajienalaččat.   Sámediggepresideanta Aili Keskitalo evttohus 2 mearriduvvui ovttajienalaččat</p>
<p>Vuolláičála:    _________________ /_________________</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Josef Vedhugnes, áššejođiheaddji   2  Aili Keskitalo    3  Jørn Are Gaski</p>
<p>VI  Sámedikki mearrádus</p>
<p>Randi Skum:ii addo virgelohpi Sámediggeráđi lahttovuođas 9 mánnui. Virgelohpeáigi šihttojuvvo sámediggepresideanttain.</p>
<p>Áirras Ann-Mari Thommassen válljejuvvo Sámediggeráđi lahttun dan áiggis go ráđđelahttu Randi A. Skum:as lea virgelohpi.</p>
<p>Ášši meannudeapmi loahpahuvvui 28.09.06 dii. 13.40</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 40/06</p>
<p>Luvven doaimmas Sámedikki bearráigeahččanlávdegotti lahttun ja jođiheađđjin - Per-Ivar Henriksen</p>
<p>Arkiivaáššenr.. 04/162006 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Čoahkkinjođihangoddi 26.09.06 16/06 Sámediggi dievasčoahkkin 26.-28.09.06  40/06</p>
<p>Ášši meannudeapmi álggahuvvui duorastaga čakčamánu 28.b.2005 dii. 13.40.</p>
<p>Mildosat</p>
<p>Nr.   Beaivi Geas/Geasa Namahus</p>
<p>26.09.06 Čoahkkinjođihangoddi Ášši 16/06</p>
<p>II  Evttohusat ja mearkkašumit</p>
<p>Čoahkkinjođihantti árvalus:</p>
<p>Per-Ivar Henriksen luvvejuvvo doaimmas Sámedikki bearráigeahččanlávdegotti lahttun ja jođiheaddjin.</p>
<p>III  Jienasteapmi</p>
<p>43 áirasis ledje 36 čoahkis. Jienasteapmi čađahuvvui čuovvovaš vuoru mielde:</p>
<p>Čoahkkinjođihangotti árvalus mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>Vuolláičála:    _________________ /_________________</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Josef Vedhugnes, áššejođiheaddji</p>
<p>VI  Sámedikki mearrádus</p>
<p>Per-Ivar Henriksen luvvejuvvo doaimmas Sámedikki bearráigeahččanlávdegotti lahttun ja jođiheaddjin.</p>
<p>Ášši meannudeapmi loahpahuvvui 28.09.06 dii. 13.45.</p>
<p>Vuolláičála:    _________________ /_________________</p>
<p>Vuođđogiella: Dárogiella</p>
<p xml:lang="krl">Ášši 41/06</p>
<p>Ođđa lahtu válljen Sámedikki bearráigeahččanlávdegoddái</p>
<p>Arkiivaáššenr.. 04/162006 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Válgalávdegoddi  003/06 Sámediggi dievasčoahkkin 26.-28.09.06  41/06</p>
<p>Ášši meannudeapmi álggahuvvui duorastaga čakčamánu 28.b.2006 dii. 13.45.</p>
<p>I  Mildosat</p>
<p>Nr.   Beaivi Geas/Geasa Namahus</p>
<p>II  Evttohusat ja mearkkašumit</p>
<p>Válgalávdegotti árvalus:</p>
<p>Henrik Eriksen válljejuvvo Bearráigeahččanlávdegotti ođđa lahttun.  Hilde Nyvoll válljejuvvo Bearráigeahččanlávdegotti ođđa jođiheaddjin. Per Edvind Varsi válljejuvvo Bearráigeahččanlávdegotti ođđa nubbijođiheaddjin.</p>
<p>III  Jienasteapmi</p>
<p>43 áirasis ledje 36 čoahkis. Jienasteapmi čađahuvvui čuovvovaš vuoru mielde:</p>
<p>Válgalávdegotti árvalus mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>Vuolláičála:    _________________ /_________________</p>
<p>V  Sáhkavuorrolistu ja replihkat</p>
<p>Sáhkavuorru Replihkka</p>
<p>1  Magnhild Mathisen, áššejođiheaddji</p>
<p>VI  Sámedikki mearrádus</p>
<p>Henrik Eriksen válljejuvvo Bearráigeahččanlávdegotti ođđa lahttun.  Hilde Nyvoll válljejuvvo Bearráigeahččanlávdegotti ođđa jođiheaddjin. Per Edvind Varsi válljejuvvo Bearráigeahččanlávdegotti ođđa nubbijođiheaddjin.</p>
<p>Ášši meannudeapmi loahpahuvvui 28.09.06 dii. 13.50.</p>
<p>Vuolláičála:    _________________ /_________________</p>
</body></document>