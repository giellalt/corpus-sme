<document xml:lang="sme" id="no_id"><header><title/><genre code="admin"/><author><unknown/></author><year>2009</year><wordcount>38664</wordcount><conversion_status type="standard"/><availability><free/></availability><multilingual/><origFileName>http://innsyn.e-kommune.no/innsyn_sametinget_samisk/wfdocument.ashx?journalpostid=2009016293&amp;dokid=208966&amp;versjon=2&amp;variant=P&amp;ct=RA-PDF</origFileName><parallel_text xml:lang="nob" location="sp2009-2.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámedikki dievasčoahkkin Čoahkkingirji 02/09</p>
<p>Ávjuvárgeaidnu 50, N-9730 Kárášjohka Telefon +47 78 47 40 00</p>
<p>Telefaks +47 78 47 40 90  samediggi@samediggi.no www.samediggi.no</p>
<p>Áigi:   26.05.09 - 29.05.09 Báiki: Kárášjogas</p>
<p>Áššelistu</p>
<p xml:lang="nob">Saksnr. Sakstittel</p>
<p>013/09 Vuođđudeapmi 014/09 Sámediggeráđđi doaibmađiedahus 015/09 Gažaldagat Sámediggeráđđái 016/09 Ođđa áššiid dieđiheapmi 017/09 Doaibmaplána sihkkarastin ja ovddidan dihtii sámi giliid – ságastallanášši 018/09 Sámediggeráđi dieđáhus sámi boazodoalu birra 019/09 Sámedikki guovttegielalašvuođadoarjja suohkaniidda ja fylkkasuohkaniidda evalueren - ságastallanášši 020/09 Sámedikki doarjjastivra raporta 2008 021/09 Sámedikki 2010 čoahkkinplána 022/09 Válmmašteaddji fápmuduslávdegotti válljen 023/09 Sámediggeráđi biras- ja areáladieđáhus 024/09 Sámedikke 2009  reviderejuvvon bušeahtta 025/09 Sámedikki bargoortnega revideren 026/09 Boazodoallokonvenšuvnna šiehtadallamat gaskkal Norgga ja Ruoŧa 027/09 Od.prp. nr. 43 (2008-2009) Stuorradikkis meannudeapmi Minerálaláhka</p>
<p>Čoahkkináiggit</p>
<p>Áigi Ášši Siidu</p>
<p>26.05.09 dii. 09.10 - 09.30 013/09    dii. 09.30 - 12.20 014/09    dii. 13.30 - 14.35 015/09    dii. 14.35 - 15.45 016/09    dii. 15.45 - 18.00 017/09  27.05.09 dii. 08.35 - 10.20 018/09    dii. 10.20 - 12.00 019/09    dii. 13.35 - 14.35 020/09  28.05.09 dii. 13.40 - 15.15 023/09    dii. 15.50 -17.30 024/09  29.05.09   dii. 09.05 - 09.15 024/09 joatka                 dii. 09.15 - 09.45 025/09                 dii. 09.45 - 10.10 026/09                 dii. 10.10 - 10.15  021/09                 dii. 10.15 - 10.20 022/09                 dii. 10.20 - 11.15 027/09</p>
<p>Vuođđogiella: Dárogiella</p>
<p>Ášši 13/09 Čoahkkima vuođđudeapmi</p>
<p>Ášši meannudeapmi álggahuvvui 26.05.09 dii. 09.10</p>
<p>Áirasat</p>
<p>Čuovvovaš áirasat ledje vuođđudeamis:</p>
<p xml:lang="nno">1.  Magnhild Mathisen 23. Tor Mikalsen 2. Gunn-Britt Retter 24. Hilde Anita Nyvoll  3. Knut Store 25. Randi A. Skum 4. Marianne Balto  26. Ranveig Matheussen 5. Jánoš Trosten 27. Per-Bjørn Lakselvnes <em type="italic">(Lene </em></p>
<p><em type="italic"> Hansen ovddas)</em> </p>
<p>6. <em type="italic">Ii várrelahtu Per-Ivar Henriksen </em></p>
<p><em type="italic"> ovddas</em> </p>
<p xml:lang="nob">28. Nanna Thomassen <em type="italic">(Ann</em></p>
<p><em type="italic"> Mari Thomassen ovddas)</em> </p>
<p xml:lang="nob">7. Egil Olli 29. Henrik Eriksen <em type="italic">(Berit Oskal </em></p>
<p><em type="italic"> Eira ovddas)</em> </p>
<p xml:lang="nno">8. Terje Tretnes 30. Susanne Amalie Andersen 9. Egil Utsi <em type="italic">(Synnøve Solbakken</em></p>
<p><em type="italic"> Härkönen ovddas)</em> </p>
<p xml:lang="sma">31. Kjersti Myrnes Balto</p>
<p xml:lang="nob">10.  Marie Therese N. Aslaksen 32.  Vibeke Larsen 11. Aili Keskitalo 33. Roger Pedersen 12. Per Andersen Bæhr 34. Tone Finnesen 13. Isak Mathis O. Hætta <em type="italic">(Bođii </em></p>
<p><em type="italic"> dii.11.00)</em> </p>
<p>35. <em type="italic">Ii várrelahtu Anders Urheim</em> </p>
<p><em type="italic"> ovddas</em> </p>
<p xml:lang="nno">14. Klemet Erland Hætta 36. Miriam Paulsen  Edvard Pedersen <em type="italic">(Tone Merete </em></p>
<p><em type="italic">O.  Olsen ovddas)</em> </p>
<p xml:lang="sma">37.  Jarle Jonassen</p>
<p>16. Olaf Eliassen 38. <em type="italic">Ii várrelahttu Sten Erling </em></p>
<p><em type="italic"> Jønsson  ovddas</em> </p>
<p>17. Wiebke Synnøve Slåtsveen<em type="italic"> </em> 39. Kirsten Appfjell-Eira 18. Per Edvind Varsi 40. Rita-Alise Porsanger 19. John Harald Skum 41. Jørn Are Gaski 20. <em type="italic">Ii várrelahtu Toril Bakken </em></p>
<p><em type="italic"> ovddas</em> </p>
<p>42. Johan Mikkel Sara</p>
<p>21. <em type="italic">Ii várrelahtu Inger Jørstad ovddas</em>  43. Kirsti Guvsám 22. Willy Ørnebakk  </p>
<p>Juolluduvvon permišuvnnat</p>
<p>Permišuvnnat olles dievasčoahkkimis</p>
<p xml:lang="nob">Áirras nr. 06 Per-Ivar Henriksen Áirras nr. 09 Synnøve Solbakken Härkönen Áirras nr. 15 Tone Merete Orti Olsen  Áirras nr. 20 Toril Bakken Kåven Áirras nr. 21 Inger Jørstad Áirras nr. 27 Lene Hansen Áirras nr. 28 Ann-Mari Thomassen Áirras nr. 29 Berit Oskal Eira Áirras nr. 35 Anders Urheim Áirras nr. 38 Sten Erling Jønsson</p>
<p>Permišuvnnat osiid dievasčoahkkimis</p>
<p>Áirras nr. 17 Wiebke Synnøve Slåtsveen 25. - 26.05.09 Áirras nr. 25 Randi A. Skum 26.05.09 Áirras nr. 14 Klemet Erland Hætta 28.05.09 Áirras nr. 5 Jánoš Trosten 27.05.09 Áirras nr. 3 Knut Store 28. - 29.05.09</p>
<p>Várrelahtut</p>
<p>Egil Utsi lei čoahkkimis áirasa nr. 09 Synnøve Solbakken Härkönen ovddas Edvard Pedersen lei čoahkkimis áirasa nr. 15 Tone Merete O. Olsen ovddas Per-Bjørn Lakselvnes lei čoahkkimis áirasa nr. 27 Lene Hansen ovddas Nanna Thomassen lei čoahkkimis áirasa nr. 28 Ann-Mari Thomassen ovddas Henrik Eriksen lei čoahkkimis áirasa nr. 29 Berit Oskal Eira ovddas</p>
<p>I  Áššebáhpirat</p>
<p>30.04.09 beaiváduvvon gohččun ja áššelistu.</p>
<p>II  Evttohusat ja mearkkašumit</p>
<p>Čoahkkinjođihangotti árvalus Sámediggái: 30.04.09 beaiváduvvon gohččun ja áššelistu dohkkehuvvo.</p>
<p>Áirras Aili Keskitalo NSR sámediggejoavku evttohus:  Ođđa ášši áššelistui: Ođđa minerálaláhka</p>
<p>III  Jienasteapmi</p>
<p>43 áirasis ledje 35 čoahkis. Jienasteapmi dahkkojuvvui čuovvovaš vuogi mielde:</p>
<p>Čoahkkinjođihangotti árvalus mearriduvvui ovttajienalaččat.   Aili Keskitalo evttohus mearriduvvui 33 jienain 2 jiena vuostá.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka    Terje Tretnes, čoahkkinortnegii    Jánoš Trosten, čoahkkinortnegii    1  Aili Keskitalo   2  Jánoš Trosten   3  Willy Ørnebakk   4  Terje Tretnes   5  Johan Mikkel Sara   6  Per Andersen Bæhr   7  Olaf Eliassen</p>
<p>VI  Sámedikki mearrádus</p>
<p>30.04.09 beaiváduvvon gohččun oktan áššelisttuin dohkkehuvvo.</p>
<p>Ođđa ášši 27/09 áššelistui: Ođđa minerálaláhka. Meannuduvvo maŋemuš áššin.</p>
<p>Ášši meannudeapmi loahpahuvvui 26.05.09 dii. 09.30</p>
<p>Čoahkkingirjji čállit: Ellen Aina Eira/Inga Margrethe Eira  6 siidu 124 siiddus</p>
<p>Vuođđogiella: *</p>
<p>Ášši 14/09 Sámediggeráđi doaibmadieđáhus</p>
<p>Arkiiva</p>
<p>SF- Arkiiváššenr.</p>
<p xml:lang="vep">09/2154</p>
<p>Ášši meannudeapmi álggahuvvui 26.05.09 dii. 09.30</p>
<p>I  Mildosat</p>
<p>Nr  Beaivi Geas/Geasa Namahus</p>
<p>    Čoahkkimat ja ovddastusat, geahča<em type="italic"> www.samediggi.no  </em>    Rehketdoallu 08.05.09 muttus     Ášši 04/09 Ođđa áššiid dieđiheapmi     Stáhtusraporta Finnmárkku fylkkagieldda ja Sámedikki gaskasaš ovttasbargošiehtadussii     Stáhtusraporta Sámedikki ja máttasámi guovllu fylkkagielddaid gaskasaš ovttasbargošiehtadussii </p>
<p>II  Evttohusat ja mearkkašumit</p>
<p>Sámediggeráđi árvalus Sámediggái</p>
<p>Sámediggi váldá Sámediggeráđi doaibmadieđáhusa áigodagas 06.02.09 - 08.05.09 diehtun.</p>
<p>1 Álggahus</p>
<p>Dieđáhus guoská Sámediggeráđi politihkalaš ja hálddašandoaimmaide áigodagas 06.02.09 rájes gitta 08.05.09 rádjai. Dieđáhusas válddahallojuvvo movt váikkuhangask</p>
<p>Dieđáhus lea stáhtusraporta Sámediggeráđi olahuvvon bohtosiin áigodagas 06.02.09 - 08.05.09 ja váikkuhangaskaomiin 08.05.09 muttus.</p>
<p>Dán áigodagas lea Sámediggeráđđi doallan 5 čoahkkima ja lea meannudan 24 ášši. Čujuhit čoahkkingirjjiide 02/09, 03/09, 04/09, 05/09 ja 06/09.</p>
<p>Nugo oidno geahčastagas  www.sametinget.no de lea ráđđi lassin searvan ollu čoahkkimiidda ja lea ovddastan Sámedikki sierra oktavuođain go lea leamaš bovdejuvvon.</p>
<p>Dieđáhusa mildosat: 1. Rehketdoallu 08.05.09 nammii 2. Ášši 04/09 Ođđa áššiid dieđiheapmi 3. Stáhtusraporta Finnmárkku fylkkagieldda ja Sámedikki gaskasaš ovttasbargošiehtadussii 4. Stáhtusraporta Sámedikki ja máttasámi guovllu fylkkagielddaid gaskasaš ovttasbargošiehtadussii</p>
<p>2 Oahpahus</p>
<p>Váldomihttomearri</p>
<p>Sámi álbmogis galgá leat máhtolašvuohta, gelbbolašvuohta ja gálggat mat dárbbašuvvojit sámi servodaga ovddideamis.</p>
<p>Oassemihttomearri</p>
<p>Nannet ja ovddidit sámi mánáid ja nuoraid giela, kultuvrra ja identitehta  Sámi álbmogis galgá leat duohta vuoigatvuohta oahpahussii sámegielas ja sámegillii</p>
<p>Strategiijat</p>
<p>Gulahallama bokte guovddáš, guovllulaš ja báikkálaš eiseválddiiguin sihkkarastit buriid</p>
<p>rámmaeavttuid sámi mánáidgárddiid, vuođđooahpahusa, alit oahpu ja dutkama váste</p>
<p xml:lang="nob">Od.prp. nr. 71 (2008-2009) Om lov om endringer i lov om universiteter og høyskoler (universitehta - ja allaskuvlalága rievdadeapmi)</p>
<p>Sámediggi lea 26.02.09 beaiváduvvon reivves buktán cealkámuša universitehta- ja allaskuvlalága rievdadusevttohusa gulaskuddamii. Sámediggi lea positiivvalaš daid rievdadusaide maid Nasjonalt organ for kvalitet i utdanningen (NOKUT),  nammasaš ásahus evttoha, muhto fuomášuhttá ahte NOKUT lea sorjavaš das ahte das lea gelbbolašvuohta sámegielas ja sámi kultuvrras ja servodagas, jos galgá sáhttit bearráigeahččat ja veahkehit kvalitehtaovddidanbarggu sámi oahpahusain. Sámediggi dovddahii Máhttodepartemeantta evttohussii go guoská láhkii čatnat dan ahte universitehtain ja allaskuvllain lea ovddasvástádus dárogiela bajásdoallamis ja viidáset ovddideamis fágagiellan, ahte seamma guoská maiddái sámegillii fágagiellan.  Gulaskuddanreivves bivddii Sámediggeráđđi ollislaš dieđuid ášši viidáset jođu birra ja dieđihii ahte čiekŋudahtti posišuvnnat ášši birra boađášedje konsultašuvnnain. Od.prp. nr. 71 ovddiduvvui almmá ahte Sámediggái livččii dieđihuvvon dan birra.</p>
<p>Od.prp. nr. 87 (2008-2009) Lov om voksenopplæring (rávisolbmuid oahpahuslága birra)</p>
<p>Čađahuvvojedje konsultašuvnnat ja šattai ovttamielalašvuohta rávisolbmuid ođđa oahpahuslága birra maid ráđđehus ovddidii 08.05.09. Sámedikki ja departemeantta gaskka lea ovttamielalašvuohta das ahte čađahuvvojit ođđa konsultašuvnnat ovdalgo láhkaásahus kapihttalii 2 Oahppolihtut ja kapihttalii 3 Neahttaskuvllat ođđa lágas sáddejuvvojit gulaskuddamii ja ovdalgo láhkaásahus loahpalaččat mearriduvvo. Dasa lassin oaččui Sámediggi mielde erenoamáš mearkkašumi §:ii 4 e) masa lasihuvvui ahte <span type="quote">“herunder bidra til overføring av tradisjonskunnskap mellom generasjonene", ja §:ii 5 ain dárkileappo mearkkašumi ahte gáibádus doaimma birra miehtá riikka ii guoskka sámi oahppolihtuide. Dasto oaččui Sámediggi mielde rievdadusa §:ii 6 dakko mii guoská sámi oahppoorganisašuvnnaid doarjaga láhkaásahussii, ii galgga šat čuožžut “vuođđodoarjja muhto “doarjja”</span>. Dán lágan dárkilastin rahpá Sámediggái vejolašvuođa konsulteret sámi organisašuvnnaid doarjaga hárrái viiddit vuođuin go jos livčče dušše vuođđodoarjja.</p>
<p xml:lang="nob">St.died. nr. 30 (2008-2009) Klima for forskning (dutkama birra)</p>
<p>Čađahuvvojedje konsultašuvnnat ja šattai ovttamielalašvuohta doaibmabijuid birra dutkandieđáhusas maid ráđđehus ovddidii 24.04.09. Dieđáhusas boahtá ovdan ahte Ráđđehus áigu sámi dutkama o</p>
<p>Stuorradiggedieđáhus mánáidgárddiid kvalitehta birra</p>
<p>Čađahuvvojedje konsultašuvnnat stuorradiggedieđáhusa birra kvalitehta birra mánáidgárddiin, ja šattai ovttamielalašvuohta. Sámediggeráđi oaivila mielde ii lean evttohuvvon stuorradiggedieđáhusas doarvái fokus sámi mánaidgárdeperspektiivii. Konsultašuvnnaid maŋŋá šattai ovttamielalašvuohta das ahte departemeanta heiveha sámi mánáidgárddiid birra válddahallama dieđáhusas. Eará fáttát maid birra konsultašuvnnain lei sáhka leat earret eará nationála vánhenlávdegoddi, dutkan, ja sámegiella mánáidgárddiin. Sámediggi oaččui miehtama dasa ahte dát suorggit válddahallojuvvojit stuorradiggedieđáhusas.</p>
<p>Priváhtaskuvlalága láhkaásahus – oahppoplánagáibádus ja oahpahusas luvven</p>
<p>Konsultašuvnnat priváhtaskuvlalága láhkaásahusa rievdademiid hárrái, oahppaplánagáibádus ja oahpahusas luvvema hárrái leat čađahuvvon, ja šattai ovttamielalašvuohta. Sámediggi lea ožžon miehtama dasa ahte Máhttolokten ja Máhttolokten – sámi leat ovttadássásaččat láhkaásahusas, nu ahte go namahus Máhttolokten geavahuvvo, de geavahuvvo Máhttolokten – sámi bálddalagaid.</p>
<p>Láhkaásahus oahpahuslága kap 17 Gáibádus gielalaš paralellii ja kap 3 ja 4 árvvoštallan</p>
<p>Oahpahusdirektoráhta lea sádden evttohusa rievdadit láhkaásahusa oahpahuslága kapihttalii 17 - <span type="quote" xml:lang="nno">"Kravet om språkleg parallellutgåve"</span> ja kapihttaliidda 3 ja 4 - <span type="quote">"Árvvoštallan"</span> gulaskuddamii. Sámediggi lea addán gulaskuddancealkámuša ja lea cealkán čuovvovaččat: Oahpahuslágas § 9-4 eai leat sámi oahpponeavvut namuhuvvon eaige láhkaásahusa rievdadusevttohusas. Láhkaásahusas deattuhuvvo ahte oahppis lea individuála riekti oažžut oahpponeavvuid iežas giellahámiide, muhto láhkateavsttas dahje láhkaásahusas ii daddjojuvvo mihkkege makkár vuoigatvuohta dain ohppiin geain lea oahpahus davvi-, julev- ja máttasámegillii, lea oahpponeavvuid ektui. Sámediggi čujuha ahte go juo sámegiella lea lága bokte dohkkehuvvon almmolaš giella Norggas, de berre láhkaásahusas válddahallojuvvot riekti oažžut oahpponeavvuid sámegillii. Sámediggi evttoha čuovvovaš rievdadusa evttohussii §:s 17-1: Ohppiin lea riekti oažžut oahpponeavvuid dáru giellahámiide ja sámegillii. Sámediggeráđđi lea bivdán konsultašuvnnaid rievdadusevttohusaid birra.</p>
<p>Dutkkus álgoálbmogiid rievtti birra oahpahussii</p>
<p>ON álgoálbmotvuoigatvuođaid áššedovdimekanismma jođiheaddji lea bovden Sámedikki buktit árvalusaid áššedovdimekanismma dutkosii álgoálbmotrievtti birra oahpahussii. Sámediggi lea buktán árvalusaid dutkosii mii galgá leat gárvvis 2009:s. Árvalusa váldočuokkisin lea čuovvovaš; dárbu viidáset ovddidit proseassaid stáhtalaš eiseválddiid ja Sámedikki gaskka maid vuolggasadji lea álbmotrievttis, siskkáldas rievttis ja konsultašuvdnašiehtadusas, oahpahusriekti sámegielas ja sámegillii ii leat doarvái bures gozihuvvon, doarjjaortnet oahpahussii sámegielas ja sámegillii ii leat doarvái buorre ja hástalusat máhtolašvuođa- ja ásahusovddideami ektui sámi servodaga várás válddahallojuvvojit hárve Ráđđehusa bealis dokko gokko livččii galgan leat lunddolaš.</p>
<p>Regionála dutkanfoanda</p>
<p>Sámediggeráđis lea leamaš čoahkkin joavkkuin mas leat fylkkagielddaid ja dutkanráđi ovddasteaddjit, mii čielggada háldenlinjáid regionála dutkanfoandda várás. Oktavuohta ásahuvvui sámi dutkanhástalusaid goziheami várás regionála foanddain. Bargojoavku lea ožžon barggus Máhttodepartemeanttas. Sámediggeráđđi áigu bargat dan badjelii ahte oažžu duohta váikkuhanfámu ja mieldemearrideami regionála dutkanfoanddain mat galget ásahuvvot sámi guovllus. Sámedikki váikkuhanfápmu dutkamii lea deaŧalaš vai ovddideapmi sámi servodagas sihkkarastojuvvo ja ovddiduvvo unnimusat seamma dásis regiovnnaid nana rollain. Regionála dutkanfoanddat galget leat doaimmas</p>
<p>Julevsámi oahpahus</p>
<p>Norlándda fylkkamánni, Árran Julevsáme guovdásj – Lulesamisk senter, Norlándda fylkkagielda, Bodåddjo allaskuvla, Sámediggi ja Divttasvuona suohkan leat doallan čoahkkima julevsámi oahpahusa birra. Čuovvovaš fáttáid birra lea ságastallojuvvon: gáiddusoahpahus olles vuođđooahpahusas, nannejuvvon julevsámi oahpaheaddji gelbbolašvuohta ja kvalitehta sámegiela oahpahusas. Šattai ovttamielalašvuohta das ahte Sámediggi miessemánus gohčču beriid sierra čoahkkimii doaibmabijuid birra movt buoridit rekrutterema oahpaheaddjiohppui.</p>
<p>Doarjja sámi mánáidgárddiide</p>
<p>Sámediggeráđđi háliida gulahallama ohcciiguin geat ohcet sámi mánáidgárddiid doarjaga, ja lea doallan čoahkkimiid Snoasa, Bodåddjo, Deanu, Gáivuona ja Álttá gielddaiguin. Mii leat oaivadan ja addán rávvagiid sámi mánáidgárddiid doarjaga ja fálaldaga birra mánáidgárddiin. Leat maid galledan muhtun mánáidgárddiid.</p>
<p>Váikkuhangaskaomiid aktiivvalaš geavaheami bokte nannet máhtolašvuođa ja gelbbolašvuođa</p>
<p>sámi servodagas. Geahča vuolábealde ovttaskas váikkuhangaskaoapmeortnegiid stáhtusa 08.05.09 nammii.</p>
<p>Váikkuhit hutkás sámi oahpponeavvobuvttadeapmái Geahča kapihttala 10 Eará doaibmabijut mat eai leat váikkuhangaskaoamit, ruđat dutkamii ja ovddideapmái, čielggadusaide ja duođaštanprošeavttaide, mat gusket bargojovkui beavttálmahttit oahpponeavvobuvttadeami.</p>
<p>Sámi oahpponeavvoguovddáža, Sámi oahpponeahta ja ohcanvejolaš oahppouskkádaga olamuddui</p>
<p>buktima bokte ja dieđuid addima bokte sámi oahpponeavvuid birra</p>
<p>Oahpponeavvouskkádat</p>
<p>Sámediggi lea álggahan barggu ovddidit ohcanvejolaš oahpponeavvouskkádaga ovttasbargguin Utdanning.no:in. Álggaheaddji ovdaprošektii lea ohccojuvvon ruhta Máhttodepartemeanttas, man váldoulbmilin lea geahčadit lagabuidda makkár vejolašvuođat gávdnojit ja čilget dárbbuid ja sávaldagaid.</p>
<p>Oahpponeavvočájáhus</p>
<p>Sámediggi lea lágidan oahpponeavvočájáhusa Sámeráđi ja Boazoolbmuid máilmmekongreassa konferánssa oktavuođas.</p>
<p>Addit dárbbašlaš dieđuid ja bagadusa sámi oahpahusa birra mánáidgárddiin ja vuođđooahpahusas</p>
<p>Bagadeapmi mánáidgárddiin</p>
<p>Vánhemiidda, mánáidgárddiide ja gielddaide lea bagaduvvon mánáidgárdefálaldaga birra sámi mánáide.</p>
<p>Bagadeapmi vuođđoskuvllain</p>
<p>Áigodagas lea addojuvvon bagadus vánhemiidda, gielddaide, skuvllaide ja eará ovttaskas olbmuide ja ásahusaide oahppoplánaid, fága- ja diibmojuogadeami ja oahpponeavvuid birra. Maiddái lea čilgejuvvon sámi oahpponeavvuid birra oahpahusdepartemeantta ovddasteddjiide Jakutskas.</p>
<p>Álggahit tearbmaprošeavttaid vuoruhuvvon fágain  Dát bargu lea álggahuvvon ja tearbmaovddideapmi matematihka várás mátta- ja julevsámegillii lea</p>
<p>vuoruhuvvon.</p>
<p>Váikkuhangaskaoamit – oahpahus, ohcanvuđot</p>
<p>Oahpponeavvut</p>
<p>Dábálaš oahpponeavvut vuođđooahpahussii</p>
<p>Bušeahtta 8 975 000 ru. Das geavahuvvon 8 955 000 ru.  Ohcanáigemearri guovvamánu 1. b. Doarjja lea addojuvvon viđa vuoruhuvvon suorggi siskkobealde.</p>
<p>Erenoamážit heivehuvvon oahpponeavvut</p>
<p>Bušeahtta 1 900 000. Das geavahuvvon 1 743 000 ru.  Ohcanáigemearri guovvamánu 1. b.  Doarjja lea addojuvvon golmma vuoruhuvvon suorggi siskkobealde.</p>
<p>Mánáidgárddiid oahpponeavvut</p>
<p>Bušeahtta 1 000 000 ru. Das geavahuvvon 1 181 000 ru.  Ohcanáigemearri guovvamánu 1. b.  Doarjja lea addojuvvon guovtti vuoruhuvvon suorggi siskkobealde.</p>
<p>Gelbbolašvuođa bajideapmi</p>
<p>Stipeanda ohppiide geain lea sámegiella joatkkaskuvlla fágasuorggis</p>
<p>Bušeahtta 2 400 000 ru. Das geavahuvvon 2 400 000 ru.  Ohcanáigemearri guovvamánu 1. b.</p>
<p>Skuvlajagis 2008/2009 ledje oktiibuot 461 ohcci ja doarjja juohkásii čuovvovaččat: 194 oahppi sámegiella vuosttašgiellan, máksojuvvon 6 580 ru oahppi nammii</p>
<p>150 oahppi sámegiella nubbingiellan, máksojuvvon 4 930 ru oahppi nammii 117 oahppi sámegiella amasgiellan, máksojuvvon 3 280 oahppi nammii</p>
<p>Fágalaš gelbbolašvuođa bajideapmi</p>
<p>Bušeahtta 800 000 ru. Ii leat mihkkege geavahuvvon.  Ohcanáigemearri njukčamánu 1. b. Áigemearrái leat joavdan guokte ohcama. Sámedikki doarjjastivra áigu meannudit ohcamiid geassemánus.</p>
<p>Stipeanda alit ohppui</p>
<p>Bušeahtta 1 050 000 ru. Das geavahuvvon 420 000 ru.  Ohcanáigemearit guovvamánu 1. b. ja golggotmánu 1. b. Doarjja lea doaisttážii addojuvvon guovtti vuoruhuvvon suorggi siskkobealde, ovdaskuvla- ja dábálašoahpaheaddjistudeanttaide geain sámegiella lea fágasuorggis ja alit ohppui mátta-, julev- ja davvisámegielain.</p>
<p>Doarjja sámi mánáidgárddiide</p>
<p>Bušeahtta 9 205 000 ru. Das geavahuvvon 9 969 250 ru.  Ohcanáigemearri lea guovvamánu 1. b. Sámi mánáidgárddiide, rabas ohcanáigemearri golggotmánu 1. b. rádjai sámi mánáid sámegiela oahpahussii dáža mánáidgárddiin. Sámegiela oahpahussii lea addojuvvon 1 052 750 ru doarjjan. Sámi mánáidgárddiide lea addojuvvon 8 916 500 ru doarjjan.</p>
<p>Sámediggi mearridii jagi 2009 bušeahtas bajidit doarjjameriid. Dasa lassin leat dán jagi eanet mánáidgárddit go ovdal mat ožžot doarjaga.</p>
<p>Váikkuhangaskaoamit – doaibmabijut oahpponeavvoráhkadeami nannemii (eai leat ohcanvuđot)</p>
<p>Matematihka oahppogirjjiid jorgaleapmi ja heiveheapmi</p>
<p>Bušeahtta 4 000 000 ru. Ii geavahuvvon mihkkege.  Doaibmabidju lea almmuhuvvon almmolaččat Doffinis ja ohcanáigemearri lea borgemánu 10. b. 2009.</p>
<p>Ovddasmanniprošeakta – resursaskuvlla julevsámi guovllus</p>
<p>Bušeahtta 2 000 000 ru. Das geavahuvvon 2 000 000 ru. Ovddasmanniprošeavtta ulbmilin lea ovddidit Ájluovtta skuvlla resursaskuvlan oahpponeavvuid ovddideami/jorgaleami várás julevsámegielas ja julevsámegillii. Ovddasmanni prošeakta váldá vuolggasaji Sámedikki oahpponeavvobuvttadeami 2009 – 2012 strategalaš plánas ja das lea stivrenjoavku mas Sámedikkis lea ovddastus. Sámediggi lea 08.05.09 muttus máksán 1 500 000 ru ruđain.</p>
<p xml:lang="smj">3 Giella</p>
<p>Váldomihttomearri</p>
<p>Buktit oidnosii ja nannet sámegiela</p>
<p>Oassemihttomearit</p>
<p>Bisuhit ja viidáset ovddidit dálá arenaid, ja ásahit ođđa arenaid sámegiela váste.  Ealáskuhttit sámegiela dain guovlluin gos giella lea rašis dilis  Ovddidit ja nannet sámegielgeavaheami guovlluin gos sámegiella lea beaivválaš giella</p>
<p>Strategiijat</p>
<p>Váikkuhangaskaomiid aktiivvalaš geavaheami bokte ovdánahttit sámegiela geavaheami. Geahča</p>
<p>vuolábealde ovttaskas váikkuhangaskaoapmeortnegiid stáhtusa 08.05.09 nammii.</p>
<p>Háhkat daid buoremus rámmaeavttuid sámegiela váste gulahallama bokte báikkálaš, regionála ja</p>
<p>guovddáš eiseválddiiguin ja eará guoskevaš aktevrraiguin</p>
<p>Sámegiela geavaheapmi girkuin</p>
<p>Sámediggeráđđi lea reivves Kultur- ja girkodepartementii (KGD) dovddahan ahte ipmilbálvalusat erenoamážit sámegiela hálddašanguovllus, galget dollojuvvot sámegillii dahje guovtti gillii. Reivves lea Sámediggeráđđi maiddái dieđihan KGD:ii ahte ášši váldojuvvo ovdan jahkebeallásaš konsultašuvdnačoahkkimis Sámedikki ja Ráđđehusa gaskka. Dán oktavuođa váldima duogážin lea reive Kultur- ja girkodepartemeanttas Davvi-Hålogalándda bismii mearrádusaid čilgemis 1848 ektui. Departemeanttas lea dat oaidnu ahte boares girkolaš mearrádusaid vuođul ii leat makkárge geatnegasvuohta geavahit sámegiela ipmilbálvalusain hálddašanguovllus. Departemeanta oaivvilda ahte bismagottit dat mearridit sámegiela máhtolašvuođa dárbbu báhpaid virgádemiid oktavuođas.</p>
<p>Aajege – máttasámi diehtojuohkinprošeakta</p>
<p>Mátta-Trøndelága fylkkagielda lei bovden diehtojuohkinčoahkkimii mas Aajege sámi giella- ja gelbbolašvuođaguovddáš čalmmustii máttasámi diehtojuohkinprošeavtta evttohusa. Šattai ovttamielalašvuohta das ahte biddjojuvvo joavku mii galgá či</p>
<p>Nannet ja ovddidit sámegiela sámi tearbmabarggu bokte</p>
<p>Ođđa dohkkehuvvon tearpmat</p>
<p>Sámediggi lea bargan davvisámegiela tearpmalisttuiguin, mat leat sáddejuvvon Sámi giellalávdegoddái, ja dan maŋŋá davviriikkalaš tearbmajovkui dohkkeheapmái. Dát tearbmalisttut leat dohkkehuvvon: <span type="quote">“Matematihkkatearpmat”</span><span type="quote">”- luohkáide 8.-10 oahppogirjjiide, “Luonddufágatearpmat”</span><span type="quote">“Luonddufágatearpmat”</span>- luohkáide 5.-7. oahppogirjjiide, <span type="quote">“Muhtin jurdihkalaš tearpmat”</span> ja <span type="quote">“Mediatearpmat”</span>. Dasto lea davviriikkalaš tearbmajoavku meannudan oasi tearbmalisttus <span type="quote">“Gielddaid ja fylkkagielddaid bálvalustearpmat”</span> – tearbmat gieldalaš ja fylkkagieldalaš hálddašeami várás, ja loahppaoassi dán tearbmalisttus meannuduvvo ja dohkkehuvvo geassemánus.</p>
<p>Háldennjuolggadusat tearbmabargui</p>
<p>Sámediggeráđđi lea revideremiin tearbmabarggu háldenlinjáid. Háldenlinját tearbmaprošeavttaid várás galget leat juolludaneaktun doarjaga juogadeami oktavuođas.</p>
<p>Diehtojuohkin tearpmaid birra</p>
<p>Sámediggi lea addán rávvagiid sámi sániid, tearpmaid, galbanamahusaid ja ásahusnamahusaid geavaheami birra davvisámegillii. Rávvagat leat addojuvvon earret eará mediaide, gielddaide, almmolaš ásahusaide ja earáide geat geavahit sámegiela beaivválaš barggusteaset.</p>
<p>Nannet, suodjalit ja buktit oidnosii sámegiela sámi báikenammabarggu bokte</p>
<p>Rávvagat sámi báikenamaide</p>
<p>Sámediggi lea addán rávvagiid sámi báikenamaid geavaheami birra, earret eará mediaide, gielddaide ja earáide geat geavahit barggusteaset sámi báikenamaid. Journalisttat leat sádden listtaid main sámi namain dárkkistuvvo kvalitehta vai dat geavahuvvojit riekta mediain. Gielddat mearridit movt almmolaš čujuhusat ja čoahkkebáikkiid, gilážiid, gielddaid geainnut, gáhtat ja sullasaččat galget čállojuvvot. Dán áigodagas lea earret eará Roavada gielda bivdán rávvagiid movt Roavada gielda berre čállojuvvot sámegillii danne go áigot mearridit dán nama sámegillii. Maiddái leat addojuvvon rávvagat dáláš nammavugiide movt daid galgá geavahit ovdamearkka dihte suodjalanhámi oktavuođas, omd. Várnjárgga álbmotmeahcci. Dán oktavuođas lea jerrojuvvon movt genitiiva geavahuvvo ja man ektui. Eará rávvagat dáláš namaide, leat leamaš árvvoštallat oasi ovtta báikenamas mii lea Stáhta kártadoaimmahaga registariin, ovdamearkka dihte bogi/boge, nuori/nuore.</p>
<p>Báikenamaid čohkken</p>
<p>Sámediggeráđđi lea dál geahčadeamen báikenammačohkkema háldenlinjáid. Báikenammaprošeavttaid háldenlinját galget maid leat juolludaneaktun doarjaga juogadeami oktavuođas.</p>
<p>Ovttasbargat Bargo- ja searvadahttindepartemeanttain sámegiela doaibmaplána čađahemiin</p>
<p>Ráđđehusa doaibmaplána sámegiela várás</p>
<p>Sámedikkis leat leamaš konsultašuvnnat sámegiela doaibmaplána doaibmabijuid birra. Ráđđehusa bealis ii leat dát doaibmaplána doaisttážii gárvvistuvvon, muhto sámediggeráđđi lea ožžon dieđu ahte dat lea plánejuvvon gárvvistuvvot miessemánus.</p>
<p>Váikkuhangaskaoamit – giella, njuolgga doarjagat</p>
<p>Guovttegielalašvuođa doarjja gielddaide</p>
<p>Bušeahtta 37 650 000 ru. Das geavahuvvon 18 825 000 ru.  Sámediggi lea máksán beali dáin ruđain. Nubbi bealli doarjagis máksojuvvo juolludaneavttuid mielde.</p>
<p>Guovttegielalašvuođa doarjja fylkkagielddaide</p>
<p>Bušeahtta 5 100 000 ru. Das geavahuvvon 2 550 000 ru.  Sámediggi lea máksán beali dáin ruđain. Nubbi bealli doarjagis máksojuvvo juolludaneavttuid mielde.</p>
<p>Sámi giellaguovddážat</p>
<p>Bušeahtta 5 200 000 ru. Das geavahuvvon 2 600 000 ru.  Sámediggi lea máksán beali dáin ruđain. Nubbi bealli doarjagis máksojuvvo juolludaneavttuid mielde.</p>
<p>Váikkuhangaskaoamit – giella, ohcanvuđot doarjagat</p>
<p>Giellaprošeavttat sámegiela hálddašanguovllus</p>
<p>Bušeahtta 2 200 000 ru. Das geavahuvvon 0 ru.  Ohcanáigemearri njukčamánu 1. b. 24 ohcama leat boahtán maid submi lea oktiibuot 4 271 440 ru. Ohcamat leat meannuduvvomin ja loahpalaš mearrádusa dahká doarjjastivra geassemánus.</p>
<p>Giellaprošeavttat olggobealde sámegiela hálddašanguovllu</p>
<p>Bušeahtta 3 810 000 ru. Das geavahuvvon 40 000 ru.   Ohcanáigemearri njukčamánu 1. b. Doarjjastivrra addán fápmudusa vuođul lea hálddahus juolludan doarjaga doaibmabidjui ortnega ulbmila siskkobealde. Muđui leat 23 ohcama maid submi lea 4 159 025 ru meannuduvvomin. Loahpalaš mearrádusa dahká doarjjastivra geassemánus.</p>
<p>4 Kultuvra</p>
<p>Váldomihttomearri</p>
<p>Ealli ja máŋggabealat sámi dáidda- ja kultureallin</p>
<p>Oassemihttomearri</p>
<p>Sámi kulturásahusaid ja museaid bisuheapmi ja viidáset ovddideapmi  Sámi dáiddalaš ovdanbuktimiid girjáivuođa ovddideapmi ja daid gaskkusteami sihkkarastin  Movttiidahttit ja ovddidit valáštallandoaimmaid sámi álbmogii  Sihkkarastit ja ovddidit musihkka-, girjjálašvuohta-, filbma- ja revy- ja teáhterdoaimmaid  Viiddes kulturdoaibmafálaldat sámi mánáide ja nuoraide   Buorre bibliotehkafálaldat sámi geavaheddjiide  Sihkkarastit ahte sámi museat besset oassálastit museaođastusas</p>
<p>Strategiijat</p>
<p>Váikkuhit sámi dáidda- ja kultureallima bisuheami ja viidáset ovddideami aktiivvalaš</p>
<p>váikkuhangaskaomiid geavaheami bokte</p>
<p>Váikkuhangaskaomiid aktiivvalaš geavaheami bokte ovddidit oktasaš sámi-kveana</p>
<p>kulturdoaimmaid</p>
<p>Nannet ja ovddidit ovttasbarggu aktevrraiguin mat bargat sámi kulturovddidemiin</p>
<p>Davviálbmogiid guovddáš OS</p>
<p>Sámediggeráđđi lei mielde ásaheamen Davviálbmogiid guovddaža 20.04.09. Guovddáža doaibma lea biddjojuvvon Ája sámi guovddážii Gáivuona suohkanis. Searvvi ulbmilin lea váikkuhit máhtolašvuođa ja fuomášumi buorideami sierra álbmogiid birra davviguovlluin. Fokus galgá leat davviálbmogiidda, ja erenoamážit mearrasámiide. Sámediggi lea okta akšuneara ja lea nammadan Berit Oskal Eira stivralahttun. Eará akšunearat leat Romssa fylkkagielda, Riddu Riđđu Searvi, Gáivuona suohkan ja ovddeš oasusoamasteaddjit.</p>
<p xml:lang="sma">Åarjelhsaemien Teatere</p>
<p>Ráđđelahttu Vibeke Larsen searvvai Åarjelhsaemien Teatere jahkečoahkkimii. Larsen čilgii Sámedikki barggu birra sámi lávdedáidagiin. Åarjelhsaemien Teatere dagai mearrádusa rievdadit organiserema vuođđudussan, ja proseassa dán ektui lea álggahuvvon.</p>
<p>Bisuhit ja ovddidit dialoga guovddáš, regionála ja báikkálaš eiseválddiiguin nannen dihte sámi</p>
<p>kulturovdáneami rámmaeavttuid</p>
<p>Sámedikki ja fylkkagielddaid gaskasaš ovttasbargošiehtadusaid bokte vel eanet geatnegahttit ovttas</p>
<p>ovddidit sámi dáidda- ja kultureallima</p>
<p>Dáiddáršiehtadusa bokte láhčit dili sámi dáidaga dahkamii ja gaskkusteapmái</p>
<p>Čáppagirjjálašvuođa ja musihka/luđiid sisaoastinortnet</p>
<p>Bargojoavku mas leat mielde dáiddárorganisašuvnnaid lahtut ja Sámediggi lea ožžon mandáhtan árvvoštallat sisaoastinortnega mii buorida vejolašvuođa fitnet almmuhuvvon sámi čáppagirjjálašvuođa ja musihka/luđiid. Dán bargojoavkku vuosttaš čoahkkin dollojuvvui Gironis skábmamánus 2008.</p>
<p>Bargojoavku lea bovden lágádusaid ja skierroservviid mat ovdal leat almmuhan sámi girjjálašvuođa dahje musihka buktit árvalusaid sisaoastinortnegii. Dušše golmmas 30 bovdejuvvon lágádusain/ skierroservviin bukte árvalusaid ovdal áigemeari mii lei cuoŋománu 27. b. Maŋimuš bargojoavkočoahkkin dollojuvvo Álttás miessemánu 15. b. goas bargojoavku galgá ságastallat ja goarrut oktii raportta ovdalgo dat addojuvvo meannudeapmái geassemánu ráđđečoahkkimii. Sámediggeráđđi áigu sáddet raportta gulaskuddamii.</p>
<p>Govvadáidda ja dáiddaduodji:</p>
<p>Sámediggeráđđi searvvai Sámi dáiddársearvvi (SDS) jahkečoahkkimii go Sámi dáiddárráđđi lei bovd</p>
<p>Veahkkin ásahit sámi dáiddamusea</p>
<p>Sámi dáiddamusea plánen</p>
<p>Sámediggi lea sádden reivve Stáhta huksenfitnodahkii sámi dáiddamusea doibmiibidjamis. Reivves lea Sámediggi bivdán Stáhta huksenfitnodaga jođihit ođđa vistti plánema, ja dárbbašlaš renoverema ja dáláš rusttega divodeami. Sámediggi lea juolludan 850 000 ru ovdaprošekteremii. Submi lea addojuvvon Stáhta huksenfitnodaga geavahussii.</p>
<p>Bargat dan badjelii ahte duohtandahkat ođđa teáhtervistti Beaivváš Sámi Teáhterii</p>
<p>Bargat vuoruhuvvon sámi kulturviesuid stuoridemiin</p>
<p>Váikkuhit ahte sámi museat ožžot buriid rámmaeavttuid doaibmamii ja fágalaš ovddideapmái</p>
<p>Ája Sami musea</p>
<p>Ája Sami musea lea ožžon liigejuolludusa 60 000 ru gárvvistit ovdaprošeavtta museaovddideapmái Ája oktavuođas. Prošeakta lea Sámedikki mearrádusa ássis 06/07 oassečielggadus sámi museadoaimmas Romssas ja Davvi-Norlánddas čuovvoleapmi.</p>
<p>Árran Julevsáme guovdásj  Sámediggeráđđi lea juolludan Árranii ruđaid museadoaimma ásaheapmái bihtánsámi guovllus. Ruhtaohcan doibmii ja investeremiidda meannuduvvui ráđđečoahkkimis njukčamánus. Juolludus lei 641 000 ru doibmii ja 168 000 ru investeremiidda 2009:s.  Mearrádusas eaktuduvvui ahte ruhtadeapmi čovdojuvvošii ovttas Norlándda fylkagielddain. Ekonomalaš hástalusaid ektui museadoaimma ásaheamis bihtánsámi guvlui dollojuvvui čoahkkin Sámedikki ja Norlándda fylkkagieldda gaskka. Dien oktavuođas álggahuvvui proseassa mii guoská museadoaimma ollásit ruhtadeapmái, mas ulbmilin lea ahte fylkkagielda maid galggašii addit  doaibmaruđaid. Go doaibma lea ollásit ruhtaduvvon, lea Árran dohkkehuvvon sierra museasiidan mas lea museaovdasvástádus julev- ja bihtánsámi guovllus.</p>
<p xml:lang="sma">Saemien Sijte</p>
<p>Sámediggeráđđi lea doallan čoahkkima Saemien Sijtein. Čoahkkima fáddán lei huksen ja johtu gárvvisteami guvlui, Saemin Sijte boahtteáiggi ekonomiija ja ovddidanplánat ásahusa várás, earret eará virggiid lasiheapmi.</p>
<p>Várdobáiki sámi guovddáš</p>
<p>Sámediggeráđđi lea ožžon museadoaimma ásahan- ja doaibmaplána Várdobáiki sámi guovddáža oktavuođas, mii lea Davvi-Norlándda ja Romssa sámi museadoaimma oassečielggadusa čuovvoleapmi. Plána lea meannuduvvomin ja meannuduvvo ráđđečoahkkimis geassemánus.</p>
<p xml:lang="sma">Sijti Jarnge</p>
<p>Sijti Jarnge ovddideami bargojoavkku čoahkkin dollojuvvui cuoŋománus, mii lea ásahusdieđáhusa čuovvoleapmi.</p>
<p>Sámegielat Primus</p>
<p>Sámedikkis lea leamaš čoahkkin ABM-ovddidemiin, KulturIT:in ja RiddoDuottarMuseain sámegielat Primusa hárrái. Primus lea diehtovuođđu masa registreret dávviriid ja maid ollu museat háliidit geavahišgoahtit. Sámi museat dattetge eai leat váldán dan atnui danne go ii leat vejolaš geavahit sámi čálamearkkaid diehtovuođus. Ovttasbargobeliid čoahkkimis lei ovttamielalašvuohta prošeavtta hárrái man ulbmilin lea ahte sámi čálamearkkaid galgá leat vejolaš geavahit Primusis ovdal go jahki 2009 lea vássán.</p>
<p>Váikkuhangaskaoamit – kultuvra – njuolgga doarjagat</p>
<p>Sámi kulturviesut</p>
<p>Bušeahtta 8 642 000 ru. Das geavahuvvon 4 321 000 ru. Sámediggi lea máksán beali dáin ruđain. Nubbi oassi doarjagis máksojuvvo juolludaneavttuid mielde.</p>
<p>Sámi festiválat</p>
<p>Bušeahtta 2 882 000 ru. Das geavahuvvon 1 441 000 ru. Sámediggi lea máksán beali dáin ruđain. Nubbi oassi doarjagis máksojuvvo juolludaneavttuid mielde.</p>
<p>Sámi valástallan</p>
<p>Bušeahtta 1 479 000 ru. Das geavahuvvon 739 500 ru. Sámediggi lea máksán beali dáin ruđain. Nubbi oassi doarjagis máksojuvvo juolludaneavttuid mielde.</p>
<p>Sámi teáhter</p>
<p>Bušeahtta 16 519 000 ru. Das geavahuvvon 8 259 500 ru. Sámediggi lea máksán beali dáin ruđain. Nubbi oassi doarjagis máksojuvvo juolludaneavttuid mielde.</p>
<p>Sámi prentosat</p>
<p>Bušeahtta 2 571 000 ru. Das geavahuvvon 1 285 500 ru. Sámediggi lea máksán beali dáin ruđain. Nubbi </p>
<p>Girjebusset</p>
<p>Bušeahtta 6 145 000 ru. Das geavahuvvon 3 072 500 ru. Sámediggi lea máksán beali dáin ruđain. Nubbi oassi doarjagis máksojuvvo juolludaneavttuid mielde.</p>
<p>Museat</p>
<p>Bušeahtta 20 598 000 ru. Das geavahuvvon 10 345 500 ru. Sámediggi lea máksán beali dáin ruđain. Nubbi oassi doarjagis máksojuvvo juolludaneavttuid mielde.</p>
<p>Váikkuhangaskaoamit – kultuvra – ohcanvuđot doarjagat</p>
<p>Kulturovddideapmi</p>
<p>Girjjálašvuohta</p>
<p>Bušeahtta 2 586 000 ru. Das geavahuvvon 0.  Ohcanáigemearri cuoŋománu 1. b, ohcamat meannuduvvomin.</p>
<p>Musihkkaalmmuheamit</p>
<p>Bušeahtta 1 900 000 ru. Das geavahuvvon 0.  Ohcanáigemearri cuoŋománu 1. b, ohcamat meannuduvvomin.</p>
<p>Kulturdoaibmabijut mánáid ja nuoraid várás</p>
<p>Bušeahtta 1 900 000 ru. Das geavahuvvon 441 200 ru.  Rabas ohcanáigemearri čakčamánu 1. b. 08.05.09 rádjai leat boahtán prošeaktaohcamat doaibmabijuide mánáid ja nuoraid várás maid ulbmilin lea ovddidit kulturdoaimmaid erenoamážit dán olahusjovkui. Eanaš ohcamat mat leat biehttaluvvon ledje skohtevuodjindoaluide ja eará doaluide mat eai gullan olahusjovkui. Ohcamat main ohccojuvvo doarjja doaibma- ja investerengoluide leat biehttaluvvon go dat eai lean doarjjavuoigadahttojuvvon golut.</p>
<p>Eará kulturdoaibmabijut</p>
<p>Bušeahtta 2 793 000 ru. Das geavahuvvon 2 013 100 ru.  Rabas ohcanáigemearri čakčamánu 1. b.  Bohtet ollu doarjjaohcamat sámi artisttaid artistabálkkážiidda ja eanaš ohcamiidda lea juolluduvvon doarjja. Maiddái vuoruheapmi sámi kulturdoaluide sámi álbmotbeaivvi čalmmusteami oktavuođas leamaš bivnnut. Dán jagi lea juolluduvvon 322 500 ru dán ulbmilii. Doaibmabijut mat dán rádjai leat ožžon doarjaga leat erenoamážit mátkedoarjja, girjjálašvuođa doaibmabijut Norlándda fylkkas, searvan girkolaš álgoálbmotovttasbargui ja oktasaš sámikvena kulturdoaluide.</p>
<p>Sámegielat govvasárggusráiddut</p>
<p>Bušeahtta 460 000 ru. Das geavahuvvon 0.  Ohcanáigemearri njukčamánu 1. b. Golbma ohcama maid submi lea oktiibuot 946 300 ru leat meannuduvvomin.</p>
<p>Sámi lágádusat</p>
<p>Bušeahtta 2 682 000 ru. Das geavahuvvon 2 682 000 ru.  Ohcanáigemearri guovvamánu 1. b.</p>
<p>Sámi deaivvadansajit</p>
<p>Bušeahtta 700 000 ru. Das geavahuvvon 700 000 ru.  Ohcanáigemearri guovvamánu 1. b.</p>
<p>Sámi dáiddáršiehtadus</p>
<p>Bušeahtta 5 150 000 ru. Sámi dáiddárráđđi ja RiddoDuottarMuseat hálddašit dán ruđa dáiddáršiehtadusa vuođul. Šiehtadallančoahkkin 2010-gáibádusa ektui lea maŋiduvvon geassemánnui.</p>
<p>5 Ealáhusat</p>
<p>Váldomihttomearri</p>
<p>Nana ja ealli servodagat stabiila ássamiin ja juohkelágan ealáhusaiguin</p>
<p>Oassemihttomearri</p>
<p>Bisuhit ja ovddidit ealáhuseallima sámi guovlluin  Suodjalit ja ovddidit mariidnaealáhusaid ávnnaslaš vuođđun ássamii ja barggolašvuhtii sámi</p>
<p>guovlluin</p>
<p>Bisuhit eanadoalu deaŧalaš kulturguoddin ja barggaheaddjin sámi guovlluin  Ovddidit ealáhuslaš duoji mas lea gánnáhahttivuohta ja mii vuovdá iešráhkaduvvon gálvvuid   Ekologalaččat, ekonomalaččat ja kultuvrralaččat ceavzilis boazodoallu ja meahcásteapmi.</p>
<p>Strategiijat</p>
<p>Váikkuhangaskaomiid aktiivvalaš geavaheami bokte váikkuhit juohkelágan ealáhusaid ja</p>
<p>doarjjaruđaid buori juohkima sohkabeliid gaskka. Geahča vuolábealde ovttaskas váikkuhangaskaoapmeortnegiid stáhtusa 08.05.09 nammii.</p>
<p>Váikkuhangaskaomiid aktiivvalaš geavaheami bokte addit nuorra ásaheddjiide vejolašvuođa</p>
<p>álggahit iežaset doaimma. Geahča vuolábealde ovttaskas váikkuhangaskaoapmeortnegiid stáhtusa 08.05.09 nammii.</p>
<p>Oktiiortnet váikkuhangaskaomiid ovttasráđiid báikkálaš ja regionála eiseválddiiguin.</p>
<p>Bisuhit ja viidáset ovddidit gulahallama guovddáš ja regionála eiseválddiiguin nannen dihte</p>
<p>rámmaeavttuid sámi ealáhusovddideapmái</p>
<p>Riddoguolástanlávdegoddi</p>
<p>Sámediggeráđđi lea áigodagas aktiivvalaččat čuovvolan Riddoguolástanlávdegotti evttohusa finnmárkkuguolástanláhkan ja Sámedikki prinsihppamearrádusa áššis. Sámediggeráđis lea leamaš čoahkkin Guolástan- ja riddodepartemeanttain gos bealit šadde ovttaoaivilii ahte bargat áššiin viidáseappot hálddahusa dásis ráhkkanan dihte viidáset konsultašuvnnaide. Dán rádjai leat dollojuvvon guokte dákkár hálddahuslaš čoahkkima. Sámediggeráđđái lea leamaš deaŧalaš deattuhit ahte ferte gávdnat čovdosa mii čielgasit lea álbmotrievttálaš rámmaid siskkobealde mii mearkkaša dan ahte lága bokte dohkkehuvvo bivdoriekti, ja ahte sisdoallu dán lágan rievttis konkretiserejuvvo, ja ahte lea hálddašanortnet mii sihkkarastá sámi mieldemearrideami resursahálddašeamis. Sámediggeráđđi vuoruha dán ášši bajás barggustis mearrasámiid vuoigatvuođaid dohkkeheami ja nannema oktavuođas.</p>
<p>Mearraluossabivdu</p>
<p>Sámediggeráđđi lea áigodagas bargan mihttomeriin ahte sámi mearraluossabivdu galgá bisuhuvvot dáláš hámis, ja lea bargan dan badjelii ahte eastadit Birasgáhttendepartemeantta váldimis atnui mearraluossabivddu konsešuvdnaortnega, ja vai mearraluossabivddu reguleren šattašii fas nu movt dat lei 2007:s. Sámediggeráđis leat earret eará leamaš konsultašuvnnat Luondduhálddašan direktoráhtain ja Birasgáhttendepartemeanttain mearraluossabivddu birra jagi 2009 ektui. Duogážin lei dat go reguleren jagis 2009 lei menddo garas. Sámediggeráđđi lea áigodagas čállán reivve Birasgáhttendepartementii dan plánejuvvon konsešuvdnaortnega birra mearraluossabivddu várás mii galgá váldojuvvot atnui 2010:s. Sámediggeráđđi lea aktiivvalaččat searvan almmolaš ságastallamiidda jagi 2009 reguleremiid birra ja konsešuvdnaortnega atnui váldima birra. Dáin áššiin lea sámediggeráđis seamma oaidnu go mearrasámiid mearraluossabivdiin.</p>
<p>Eanadoallošiehtadallamat</p>
<p>Dievasčoahkkima mearrádusa vuođul attii sámediggeráđđi árvalusaid eanadoallošiehtadallamiidda čoahkkimis eanadoallominstariin. Stáhta fálaldagas lea Sámediggi ožžon muhtun muddui mieđiheami mielkeeari lasiheapmái miljon lihtera ektui. Dát lassimielkeearri lea dattetge ráddjejuvvon Finnmárkui. Šiehtadusbealit eanadoalus leat ovttamielalaččat das ahte lea seammalágan doarjjamáksomearri areálaide badjel 200 dekára. Dát mearkkaša dan ahte okta boanda Finnmárkkus oažžu 268 ru juohke dekára ovddas leaš dat areála badjel dahje vuollel 200 dekára. Otne lea unnit máksomearri areálaide badjel 200 dekára. Ráđđi ii leat duhtavaš danne go dát ortnegat eai guoskka sámi eanandollui Romssas ja Norlánddas, ja áigu bargat dan badjelii ahte maiddái dát guokte fylkka galget searvvahuvvot dain ortnegiin maidda Sámediggi lea ožžon miehtama.</p>
<p>Smávvadoaluid bisuheapmi</p>
<p>Sámediggeráđđi lea Innovašuvdna Norggain ja fylkkamanni eanandoalloossodagain plánen álggahit prošeavtta man áigumuš lea sihkkarastit eanandoalu Porsáŋggus, Kárášjogas ja Guovdageainnus. Dilli mielkebuvttadeami ektui dán guovllus lea fuolastuhtti go ollu doalut leat heaittihuvvon. Ráđđi oaivvilda ahte gielddain galgá leat ovddasvástádus čađahit prošeavtta, muhto ahte Sámediggi veahkeha gelbbolašvuođain ja oasseruhtademiin.</p>
<p>Njuorjjobivdu</p>
<p>Sámediggeráđđi lea ovttasbargguin Billávuona mearrasámi gelbbolašvuođaguovddážiin, álggahan prošeavtta njuorjjobivddu lasiheami ektui Porsáŋgguvuonas, Lágesvuonas- ja Deanuvuonas. Prošeakta galgá bistit golbma jagi. Okta prošeavtta mihttomeriin lea unnidit vahágiid vuotnabivddu ektui. Nubbi eará mihttomearri lea fas buoridit kvalitehta vuotnaguliin dan bokte ahte unnidit parasihtaid njoammunvára njurjuin. Dán prošeavttas áigu ráđđi maiddái váldit mielde njuorjjobuktagiid viidáset náláštuhttima duodjebuvttadeamis.</p>
<p>Árvoháhkanprográmma</p>
<p>Fágalaš forumis ja ovddidanforumis lei oktasaščoahkkin guovvamánus. Doppe meannuduvvui prográmma jo</p>
<p>Meahcástanealáhusat</p>
<p>Sámediggeráđis leat leamaš čoahkkimat Sámi bivdo- ja meahcástanservviin ja Guovdageainnu suohkaniin meahcástanealáhusaid ovddideami hárrái mas erenoamážit deattuhuvvo sáivačáhcebivdu Guovdageainnus. Ráđđi oaidná ahte leat stuorra hástalusat go galgá oažžut álggahuvvot ođđa doaimmaid meahcástanealáhusas. Dattetge lea nu ahte ealáhus dat ieš ferte vuolggahit ođđa doaibmabijuid. Sámedikki geavahusas leat dárbbašlaš doarjagat dán lágan doaibmabijuid ruhtadeapmái.</p>
<p>Láhčit gelbbolašvuođaovddideami ja innovašuvnna ovttasbarggu bokte gelbbolašvuođa- ja</p>
<p>máhtolašvuođabirrasiiguin</p>
<p>Meahcástanealáhusaid gelbbolašvuođaguovddáš</p>
<p>Sámediggeráđđi lea ovttasbargguin Asplan Viak:in álgán árvvoštallat livččii go dárbu meahcástanealáhusaid gelbbolašvuođaguovddážii. Bargu gárvvásmuvvá čakčat oktii.</p>
<p>Álggahanskuvla</p>
<p>Sámediggeráđđi lea ovttasbargguin Asplan Viak:in ja Finnmárkku allaskuvllain čađahan álggahanskuvlla ođđaásaheddjiide mii loahpahuvvui njukčamánus. Leavnnjas, Deanus ja Kárášjogas dollojuvvojedje golbma čoagganeami. Oktiibuot 18-19 ásaheaddji Finnmárkkus ja Gáivuonas ledje mielde. Beroštupmi searvat lei ollu stuorát bušeahta ektui. Ráđđi áiggošii joatkit dáinna fálaldagain guovlluin olggobealde Finnmárkku 2009:s.</p>
<p>Ovttasbarggu bokte relevánta aktevrraiguin váikkuhit dan ahte ealáhusovddidanbargu šaddá eanet</p>
<p>boahtteáiggiváikkuheaddjin ja ahte vuođđudeaddjit čuovvoluvvojit buorebut</p>
<p>Eará</p>
<p>Lotnolasealáhusaid árvoháhkanprográmma</p>
<p>Sámediggeráđđi lea revideren lotnolasealáhusaid ja sámi mátkeealáhusaid prográmmačilgehusa. Rievdadusat eai leat ollu ja leat siskkobealde dan rámma maid dievasčoahkkin lea mearridan áššis 10/08 árvoháhkanprográmma. Prográmmačilgehusas lea jagi 2009 bušeahtta mielde. Dasa lassin leat muhtun doaibmabijut rievdaduvvon oažžun dihte buoret olámuttu ortnegis. Ráđi mielas lea dárbu árvvoštallat prográmmačilgehusa jeavddalaččat juste heivehan dihte ovdáneami ealáhuseallimis ja bušeahttamearrádusain.</p>
<p>Duodjeinstituhtta</p>
<p>Sámediggeráđđi lea álggahan barggu árvvoštallat makkár váikkuhusat livčče jos nammadivččii ovtta lahtu Duodjeinstituhta stivrii – dát guoská Sámedikki nammadeapmái ja Duojáriid ealáhussearvái. Bargui lea ráhkaduvvon mandáhta. Sihke Sámediggi ja Duodjeinstituhtta leat mielde dán barggus. Jos manná stivralahttun, de ferte árvvoštallat makkár geatnegasvuođat das bohtet sihke ekonomiija ja Duodjeinstituhta doaimma dáfus.</p>
<p>Duojáriid doaibmadoarjjaortnet</p>
<p>Sámediggeráđđi lea álggahan proseassaid evalueren dihte duojáriid doaibmadoarjjaortnega. Dán barggus galgá maiddái árvvoštallojuvvot movt eará fitnodagat go ovttaskas olbmot sáhttet váldojuvvot duodjeregistarii ja makkár eavttut galget gustot sisaváldimii.</p>
<p>Váikkkuhangaskaoamit – ealáhusat – njuolgga doarjagat</p>
<p>Duodjeásahusat</p>
<p>Bušeahtta 2 509 000 ru. Das geavahuvvon 1 254 500 ru.  Sámediggi lea máksán beali ruđain. Nubbi oassi doarjagis máksojuvvo juolludaneavttuid mielde.</p>
<p>Váikkkuhangaskaoamit – ealáhusat – ohcanvuđot doarjagat</p>
<p>Ealáhusovddideapmi</p>
<p>Juohkelágan ealáhusat - oktiibuot</p>
<p>Bušeahtta 6 017 000 ru. Das geavahuvvon 3 168 000 ru.  Ohcanáigemearit guovvamánu 1. b, cuoŋománu 1. b, čakčamánu 1. b.</p>
<p>Juohkelágan ealáhusat</p>
<p>Bušeahtta 4 017 000 ru. Das geavahuvvon 3 068 000 ru. Ohcanáigemearit guovvamánu 1. b, cuoŋománu 1. b, čakčamánu 1. b.</p>
<p>Meahcceealáhusat</p>
<p>Bušeahtta 1 000 000 ru. Das geavahuvvon 100 000 ru. Ohcanáigemearit guovvamánu 1. b, cuoŋománu 1. b, čakčamánu 1. b.</p>
<p>Duodji ealáhusšiehtadusa olggobealde</p>
<p>Bušeahtta 1 000 000 ru. Das geavahuvvon 0. Ohcanáigemearit guovvamánu 1. b, cuoŋománu 1. b, čakčamánu 1. b.</p>
<p>Mariidnaealáhusat</p>
<p>Bušeahtta 4 165 000 ru. Das geavahuvvon 1 644 000 ru.  Ohcanáigemearit guovvamánu 1. b, cuoŋománu 1. b, čakčamánu 1. b.</p>
<p>Eanandoallu</p>
<p>Bušeahtta 4 799 000 ru. Das geavahuvvon 1 436 500 ru.  Ohcanáigemearit guovvamánu 1. b, cuoŋománu 1. b, čakčamánu 1. b. Ođđahuksemat ja doaibmavisttiid viidát divodeapmi, 1 203 500 ru. Mášiinnat ja bargoreaiddut eanandoalus ovttaskas ohcciide ja reaidoservviide, 233 000 ru.</p>
<p>Álggahanstipeanda</p>
<p>Bušeahtta 1 500 000 ru. Das geavahuvvon 0.  Ohcanáigemearri cuoŋománu 1. b, ohcamat leat meannuduvvomin.</p>
<p>Lotnolasealáhusaid árvoháhkanprográmma</p>
<p>Bušeahtta 6 000 000 ru. Das geavahuvvon 701 000 ru.  Ohcanáigemearit guovvamánu 1. b, cuoŋománu 1. b, čakčamánu 1. b.</p>
<p>Duoji ealáhusšiehtadus</p>
<p>Bušeahtta 9 210 000 ru. Das geavahuvvon 1 511 973 ru.  Ohcanáigemearit guovvamánu 1. b, cuoŋománu 1. b, čakčamánu 1. b. ja golggotmánu 25. b.</p>
<p xml:lang="smj">6 Birasgáhtten ja kultursuodjalus</p>
<p>Váldomihttomearri</p>
<p>Sihkkarastit sámi kultuvrra luondduvuđđosa ja suodjalit sámi kulturmuittuid ja kulturbirrasiid</p>
<p>Oassemihttomearit</p>
<p>Duođaštit ja gaskkustit sámi kulturmuittuid ja kulturbirrasiid  Oainnusin dahkat sámi árbedieđu</p>
<p>Strategiijat</p>
<p>Árjjalaš váikkuhangaskaoapmegeavaheami bokte nannet sámi árbedieđuid ja sámi kulturmuittuid</p>
<p>fuolaheami ja suodjaleami vuđđosa Juohke ovttaskas váikkuhangaskaoapmeortnega vuolde lea stáhtus 08.05.09 muttus válddahallojuvvon.</p>
<p>Bisuhit ja viidáseappot ovddidit gulahallama ja ovttasbarggu guovddáš, regionála ja báikkálaš</p>
<p>eiseválddiiguin ja eará oassálastiiguin, nannen dihtii sámi kultursuodjaleami ja birasgáhttema rámmaeavttuid</p>
<p>Ovttasbargu Riikkaantikvárain</p>
<p>Sámedikkis lea leamaš čoahkkin Riikaantikvárain. Áššit maid birra lei diehtojuohkin ja mat ságaškuššojuvvojedje ledje earret eará Ceavccageađggi oččodeapmi UNESCO máilmmiárbelistui, Nuortalašsiida Njávdámis, Leavvajoga kulturmuitoášši, eanadoalu nationála kultureanadat ja ráđđehusa doaibmabidjopáhkka. Sámediggeráđđi lea ovttas Riikkaantikvárain rávven juohkit 2 miljon ruvnno sámi kulturmuitodoaibmabijuide Ráđđehusa doaibmabidjopáhkas.</p>
<p>Riikkarevišuvnna iskkadeapmi das mo Birasgáhttendepartemeanta lea fuolahan nationála ovddasvástádusa ráfáidahttojuvvon ja gáhttenárvosaš visttiin</p>
<p>Riikkarevišuvdna lea čađahan hálddašanrevišuvnna das mo Birasgáhttendepartemeanta lea fuolahan nationála ovddasvástádusa ráfáidahttojuvvon ja gáhttenárvosaš visttiin. Riikkarevišuvnna raporta deattasta ahte Birasgáhttendepartemeanttas eai leat doarvái stivrendieđut vistesuodjalansuorggis. Sámediggeráđđi lea addán cealkámušaid sihke gaskaboddasaš raportii ja Riikkarevišuvnna mearkkašumiide. Sámediggeráđi 03.04.09 cealkámuš lea ollásit almmuhuvvon loahpparaporttas. Sámediggeráđđi lea erenoamážit čujuhan dasa ahte eai leat addojuvvon lassi hálddahuslaš resurssat sámi kulturmuitohálddašeapmái 1999 rájes.</p>
<p>Sámediggeráđđi váldá dán revišuvnna duođas ja áigu álggahit doaibmabijuid mat njulgešedje daid headjuvuođaid maidda Riikkarevišuvdna lea čujuhan. Sámediggeráđđi oaidná dán dan barggu oktavuođas mii dál lea čađahuvvomin ahte oččodit doaibmi mihtto- ja boađusstivrenvuogádaga Sámediggái. Lea deaŧalaš ahte Sámediggi oažžu doarvái ekonomalaš resurssaid vai sáhttá buori láhkai hálddašit ráfáidahttojuvvon sámi visttiid ja ahte Sámedikki hálddašanváldi sámi kulturmuittuid oktavuođas šaddá bistevaš ortnegin.</p>
<p xml:lang="isl">Ceavccageađgi UNESCO máilmmiárbelistui</p>
<p>Presideanta Egil Olli lea doallan čoahkkima Unjárgga sátnejođiheaddjiin dan oktavuođas ahte oažžut Ceavccageađggi UNESCO máilmmiárbelistui. Presideanta dieđihii gildii barggu stáhtusa birra, ja ahte Riikkaantikvára, Unjárgga gieldda ja Sámedikki gaskasaš bargojoavku galgá vuo</p>
<p>Minerálaláhka</p>
<p>Ráđđehus ovddidii 20.03.09 St.prp. nr. 43 (2008-2009) Minerálaláhka. Láhka ii váldán vuhtii Sámedikki mearrádusa áššis 47/08. Sámedikki presideanta sáddii reivve Stuorradikki ealáhuslávdegotti lahtuide mas Sámedikki mearrádus áššis čilgejuvvui, ja guđe konkrehta bealit fertejit leat sajis vai láhka galgá ollašuhttit Stáhta álbmotrievttálaš geatnegasvuođaid sápmelaččaid ektui. Sámedikki presideanta ja NSRa joavkojođiheaddji leigga čoahkkimis ealáhuslávdegottiin 27.04.09. Čuohkkin čuovvoluvvui 29.04.09 beaiváduvvon reivviin mas evttohuvvojit áibbas konkrehta muddemat mat fertejit fárrui láhkii vai álbmotrievtti uhcimusstandárda fuolahuvvo, seammás go dat ii ovddalgihtii mearrit Sámi vuoigatvuođalávdegotti čielggadeami.</p>
<p>24.04.09 beaiváduvvon reivves sáddejuvvojedje lassedieđut Ráđđehusa minerálaevttohusa birra ILOii, ONa álgoálbmogiid erenoamášraporterejeaddjái ja ONa áššedovdimekanismii. Lassedieđut čujuhit Sámedikki birrajohtolas raportii ILOii mearriduvvon áššis 26/08. Lassedieđut gieđahallet láhkaproseassa ja láhkaevttohusa ILO 169, SP, ja álgoálbmotjulggaštusa ektui. Lassedieđut lea seammás kommeanta ONa álgoálbmogiid erenoamášraporterejeaddji 18.12.08 oktavuođaváldimii gažaldagain Ráđđehusa láhkaevttohusa birra álgoálbmotrievtti ektui.</p>
<p>Gulaskuddancealkámus Finnmárkkuopmodaga njuolggadusevttohussii eanaeaiggádaga minerálaid geavaheami birra</p>
<p>Sámediggeráđđi lea addán cealkámuša Finnmárkkuopmodaga gulaskuddanevttohussii njuolggadusaid birra mo eanaeaiggádaga minerálat Finnmárkkuopmodaga eatnamiin galget stivrejuvvot ja hálddašuvvot. Cealkámušas deattuhuvvo ahte Finnmárkkuopmodaga evttohan njuolggadusaid ferte árvvoštallat ođđa minerálalága evttohusa ektui. Viidáseappot lea deattuhuvvon ahte eanaeaiggáda minerálaid iskkadeapmi ja roggan sáhttá dáhpáhuvvat dušše dallego lea dahkkojuvvon šiehtadus eanaeaiggádiin dahje maŋŋá bággolotnuma. Iskkadanšiehtadus ferte árvvoštallojuvvot finnmárkkulága §§4 ja 10 vuođul (njuolggadusat rievdaduvvon meahcceávkkástallama vuođul ja rievdaduvvon meahcceávkkástallama áššiid vuođul) ja minerálaláhkaevttohusa § 40 vuođul (erenomáš deastta vuođul sámi kulturvrii bággolotnuma oktavuođas). Cealkámušas dovddahuvvo ahte Sámediggi áinnas searvá viidáset gulahallamii Finnmárkkuopmodagain njuolggadusaid ráhkadeami oktavuođas.</p>
<p>Gulaskuddancealkámuš mearraenergiijaláhkaevttohussii</p>
<p>Cealkámuš lea addojuvvon Oljo- ja energiijadepartemeantta gulaskuddannotáhtii mearraenergiijalága birra (láhka dakkár ođasmuvvi energiijabuvttadeami birra go biegga- ja bárrofámu). Láhkaevttohusa duogáš lea dat go dál ii leat dievaslaš láhkačoahkki dakkár energiijabuvttadeami várás vuođđolinjá olggobealde. Cealkámuš čujuha dan dárbui ahte láhkaevttohus ferte 1) váldit vuhtii sámi kultuvrra dán áigumušas, 2) das ferte leat mearrádus gaskavuođa birra álbmotriektái, 3) sihkkarastit konsultašuvdnageatnegasvuođa, 4) das ferte leat mearrádus ahte deasta sámi kultuvrii deattuhuvvo ja 5) ja mearrdusat ahte oassi vuoittus galgá mannat njuolgga guoskevaš sápmelaččaide ja báikegottiide. Bivdojuvvo ahte Sámedikkiin váldojuvvo oktavuohta konsultašuvnnaid birra láhkaevttohusa viidáset meannudeamis.</p>
<p>Sámi vuoigatvuođalávdegoddi II – viidáset čuovvoleapmi</p>
<p>Sámediggeráđđi lea bovden álbmotčoahkkimii Árbordii, Snoasai ja Rørosii 23. vahkus. Álbmotčoahkkimat dollojuvvojit jotkkolaččat Nordlánddas ja Romssas. Čoahkkimiid ulbmil lea čohkket báikkálaš evttohusaid ja ovdanbuktit Sámedikki politihka Sámi vuoigatvuođalávdegotti II viidáset barggus. Sámediggeráđđi lea bovden stuorámus opposišuvdnabellodaga searvat álbmotčoahkkimiidda.</p>
<p>Energiija ja bieggafápmu</p>
<p>Sámediggi ja Norgga čázádat- ja energiijadirektoráhta (NČE) vuolláičáliiga njukčamánu 31. b. šiehtadusa konsultašuvdnačađahemiid</p>
<p>NČE lea Oljo- ja energiijadepartemeantta vuollásaš orgána ja das lea ovddasvástádus Norgga čáhce- ja energiijaresurssaid hálddašeamis. NČE ráhkkanahttá ja meannuda buot konsešuvdnaáššiid mat gusket huksemiidda energiijalága vuođul. Danne deaivvada Sámediggi dávjá NČE:in huksen- ja areálaáššiid oktavuođas dan ovddasvástádussuorggi geažil, ja stáhta eiseváldin lea NČE čadnojuvvon Sámedikki ja stáhta eiseválddiid bajimus konsultašuvdnašiehtadussii. Ovttasbargošiehtadus lea Sámedikki ja stáhta eiseválddiid bajimus konsultašuvdnašiehtadusa aiddostus.</p>
<p>132 kV fápmolinjá huksen Mátta-Helgelándii</p>
<p>Sámediggi lea ožžon jearaldaga Oljo- ja energiijadepartemeanttas (OED) háliida go Sámediggi konsultašuvnnaid namuhuvvon fápmolinjá huksema oktavuođas. Fápmolinnjá lea plánejuvvon Tangviikkas Vevelstada suohkanis Tilremii Brønnøya Suohkanis. Válljejuvvon spáitu lea hálbbimus molssaeaktu, muhto šaddá maiddái riidovuložin máŋga vuodjelangeinnodahkii ja jođáhahkii JillenNjaarke boažoorohagas masa huksen guoská. Spáitu guoská maiddái buot jagiáiggiid guohtumiidda ja sáhttá maiddái šaddat riidovuložin sámi kulturmuittuid ektui. Danne lea Sámediggeráđđi gávnnahan ahte Sámediggi háliida konsultašuvnnaid OED:in ovdalgo mearrádus dahkkojuvvo.  Njuolgga guoskkahuvvon orohat Jillen-Njaarke galgá maid konsulteret OED:in dán áššis. OED lea miehtan min sávaldahkii oažžut dollojuvvot konsultašuvnnaid ja hálddahuslaš konsultašuvnnat dollojuvvojit geassemánu álgogeahčen.</p>
<p>Kalvvatnan bieggafápmorusttega husken</p>
<p>Sámediggi lea ožžon dieđu okta váikkuhusčielggadanprográmmain Kalvvatnan bieggafápmorusttega huksema birra Binttá suohkanis Nordlánddas. Plánejuvvon huksen guoská sihke luonddu- ja kulturbirrasii. Huksemis leat maid negatiiva váikkuhusat sihke sámi kulturmuittuide ja guovllu boazodollui. Danne lea Sámediggeráđđi bivdán konsultašuvnnaid Norgga čázádat- ja energiijadirektoráhtain (NČE) ovdalgo váikkuhusčielggadanprográmma mearriduvvo loahpalaččat.</p>
<p>Bieggafápmu ja fápmolinját Fosenis</p>
<p>Norgga čázádat- ja energiijadirektoráhta (NČE) almmuhii njukčamánu loahpageahčen ahte čuovvovaš njeallje bieggafápmoprošeavtta vuoruhuvvojit loahppameannudeami oktavuođas: Oksbåsheia/Sørmarksfjellet, Roan, Kvenndalsfjellet ja Storheia. Dáin orru leamen nu ahte Storheias livččii stuorámus negatiiva váikkuhus sámi beroštusaide. Innvordfjellet, Breivikfjellet, Jektheia ja Blåheia bieggafápmoprošeavttaiguin vurdojuvvo eai ge dat loahppameannuduvvo dál. Dáin sáhttet Jektheias ja Blåheias leat negatiiva váikkuhusat sámi beroštusaide. Viidáseappot rávve NČE ahte vel 11 bieggafápmoprošeavtta plánen loahpahuvvo ja ahte prošeavttat formálalaččat gessojuvvojit ruovttoluotta, gulaskuddancealkámušaid geažil. Buohkanassii orru sámi beroštusaid dilli Fosenis dál buoret go ovdal. Ii oro leamen nu ahte bieggafápmorusttegiid huksen šaddá nu stuoris go álggos orui. Dát lea Sámediggeráđi mielas buorre go geahččá sámi čalmmiiguin. Muhto ain leat muhtun prošeavttat main sáhttet leat negatiiva váikkuhusat sámi beroštusaide ja sámi kultuvrii. Danne áigu Sámediggeráđđi dárkilit gozihit mii viidáseappot dáhpáhuvvá Fosenis.</p>
<p xml:lang="nob">Fápmolinjáid oktavuođas lea boahtán lasseohcan plánejuvvon fápmolinnjái Namsosa ja Roana gaskkas. Iskkadangeatnegasvuođa kulturmuitolága § 9 vuođul ii sáhte ollislaččat adnit ollašuhttojuvvon ohccojuvvon fápmolinnjái. 2009 gieddeáigodagas leat plánejuvvon iskkadeamit. Eará sámi beroštusaid oktavuođas oaivvilda Sámediggeráđđi ahte ohccojuvvon fápmolinjás sáhttet leat negatiiva váikkuhusat sámi beroštusaide Fosenis. Sámediggeráđđi lea fuomášuhttán NČE ahte konsultašuvnnaid ferte čađahit. Goliat-guovllu huksen ja doaimmaheapmi Barentsábis 17.04.09 lea dollojuvvon konsultašuvdna Oljo- ja energiijadepartemeanttain Goliat birra. Konsultašuvnnat jotke ok</p>
<p><em type="italic">(Bealit eai šaddan ovttamielalažžan ásahit álgoálbmotfoandda petroleadoaimma oktavuođas dahje das, ahte leat go sápmelaččain sierra vuoigatvuođat petrolearesurssaide. Sámediggi čuoččuha dan prinsihpa ahte sámi álbmogis álbmotrievtti vuođul leat vuoigatvuođat Barentsábi petrolearesurssaide. Sámediggi oaivvilda ahte álgoálbmotperspektiiva ferte dávistit Barentsábi petroleadoaimmaid vuoittu juogadeapmái, ja evttoha ahte oassi dán árvvus biddjojuvvo álgoálbmotfondii váikkuhangaskaoapmin servodat- ja ealáhusovddideapmái davvin. Sierramielalašvuođa geažil lea Sámedikki ollislaš árvvoštallan dat ahte ii leat doarvái vuođđu proposišuvdnaevttohusas mieđihit Goliatguovllu huksemii ja doaimmaheapmái.) </em></p>
<p>Viidáseappot lea sihke Sámedikki mearrádusa sisdollui ja Sámediggeráđi mearrádusevttohussii vástiduvvon  Stuorradiggeproposišuvnna mildosis.</p>
<p>Dálkkádatrievdamat</p>
<p>Dálkkádatrievdamat ja álgoálbmogat lei okta máŋgga fáttás mat ságaškuššojuvvojedje go ONa Álgoálbmogiid Bistevaš Foruma (UNPFII) lahtut dolle ovdačoahkkima Kárášjogas áigodagas njukčamánu 16.- 20. b. Sámedikkiin ja Ruošša beale ovddasteaddjiin ledje sierra čoahkkimat UNPFII:in. Dan lassin lei rabasčoahkkin sámi organisašuvnnaiguin ja ásahusaiguin. Máilmmibáŋku bođii vásedin Kárášjohkii digaštallat dálkkádatdoaibmabijuid UNPFII:in rabasčoahkkimis, dás maiddái Norgga vuovdeálgga vuolidit dálkkádatgássa luoitima vuovdečuohppama ja vuovdevearránahttima oktavuođas trohpalaš vuovderiikkain (REDD). Sámediggi ja Sámediggeráđđi oassálaste riikkaidgaskasaš álgoálbmotčoahkkimii dálkkádatrievdamiid birra Anchorages Alaskas. Vásáhusat, gulahallanoktavuođat, ja raporta ja julggaštus Anchorage-čoahkkimis leat deaŧalaččat dan bargui ahte oažžut čađahuvvot álgoálbmotposišuvnnaid dálkkádatkonvenšuvnna njunuščoahkkimis Københavnas juovlamánus 2009. Anchorage-julggaštus lea jorgaluvvon dárogillii ja sámegillii.</p>
<p>Sámediggi lea oassálastán oassečielggademiid oktasaščoahkkimii Árktalaš ráđi dálkkádatprošeavtta, <span type="quote" xml:lang="eng">"Arctic Climate Impact Assessment, ACIA"</span> Norgga čuovvoleami oktavuođas. NorACIA (2005-2009) galgá leat mielde ovddideamen, čohkket buohtastahttima dihtii ja gaskkustit máhtu dálkkádatrievdamiid birra – váikkuhusaid ja heivehusaid – Árktisa Norgga oasis. Sámediggi oassálastá fáddájoavkkus, man fáddán lea heivehusat dálkkádatrievdamiidda ja váidudeaddji doaibmabijut, ja veahkeha maiddái dan fáddájoavkku, man fáddán lea olbmot ja servodagat.</p>
<p>Árktalaš Ráđđi</p>
<p>Presideanta Egil Olli deattuhii searvevuođaperspektiivva gaskal stáhta ja álgoálbmogiid iežas dearvvuohtasártnis ministtarčoahkkimis Árktalaš Ráđis Romssas. Presideanta deattuhii ahte searvevuohta ferte ciekkaduvvot giehtaráhpat politihkkii, lágaide ja geavadii. Ministtarčoahkkima Romssa- julggaštus dovddasta álgoálbmogiid vuoigatvuođaid ja bidjá deattu álgoálbmogiid áŋgiruššamii mii guoská adresseremii sirkumpolára hástalusaide. Dát lea historjjálaš Árktalaš Ráđi oktavuođas go buot 6 árktalaš stáhta dáinna vugiin dohkkehit álgoálbmotvuoigatvuođaid. Julggaštus dovddaha viidáseappot doarjaga álgoálbmotčállingoddái, IPS Københavnas ja ávžžuha mielláhttostáhtaid ain buoridit Árktalaš Ráđi bistevaš álgoálbmotoassálastiid oassálastima.</p>
<p>Biologalaš šláddjivuođa konvenšuvdna</p>
<p>Sámediggi lea oassálastán Norgga delegašuvdnii čihččet bargojoavkočoahkkimis genaresurssaid birra biologalaš šláddjivuođa konvenšuvnnas Parisas. Šiehtadallamat riikkaidgaskasaš ráđđenvuogis genaresurssaid olahanmuddui ja vuoiggalaš juogadeapmái lea gáibidahkes ja váttis. Bargojoavkku 7. čoahkkimis čájehuvvui čielgasit ahte bealit leat guhkkin eret nubbi nuppis. Váldofáttát čoahkkimis ledje ráđđenvuogi mihttomearri ja doaibmaguovlu, doahttaleapmi, gánnihanjuogadeap</p>
<p>Ođđa hálddašanmállet suodjeguovlluide</p>
<p>Leat čađahuvvon konsultašuvnnat gaskal Sámedikki ja Birasgáhttendepartemeantta ođđa hálddašanmálle birra dálá ja ođđa suodjeguovlluide. Lea olahuvvon ovttamielalašvuohta beliid gaskka</p>
<p>čállosii mii guoská suodjeguovlohálddašeapmái, muhto orru dego Ráđđehus ii geargga meannudit dán ášši dán stuoradiggeáigodagas. Departemeanta ja Sámediggi leaba ovttaoaivilis dasa ahte stuorát suodjalanguovlluide ásahuvvojit suodjalanguovlostivrrat maidda guoski suohkanat, fylkkasuohkan ja Sámediggi nammadit áirasiid.</p>
<p>Gáhtten soames guovlluin Finnmárkkus guohtumiid vuostá</p>
<p>Eanandoallo- ja biebmodepartemeanta (EBD) lea álggahan dan láhkaásahusa ođasmahttima mii guoská gáhttemii soames guovlluid Finnmárkkus boazoguohtumiid vuostá. Dál leat čađahuvvon guokte konsultašuvnna áššis hálddahuslaš dásis. Sámediggeráđđi áigu konsultašuvnnain ovddidit Sámedikki oainnu mii boahtá ovdan áššis 08/ 09 Ođđa Sámeriekti. Dán mearrádusa duogážiin áigu Sámediggeráđđi geahččalit čoavdit ášši go ráfáiduhttinláhkavuođđu boazodoallolágas doalahuvvo ja ráfáiduhttimat sáhttet heaittihuvvot dušše jus dat eai leat báikkálaš čuoččuhuvvon vuoigatvuođaid vuostá.</p>
<p>Ovttasbargošiehtadusaid bokte fylkkagielddaiguin nannet sámi kulturmuitosuodjalusa</p>
<p>Fuolahit sámi beroštusaid lagaš gulahallama ja ovttasbarggu bokte gielddaiguin kulturmuitolága,</p>
<p>plána- ja huksenlága ja eará guoskevaš mearrádusaid vuođul</p>
<p>Gulahallama bokte allaskuvllaiguin, dutkanásahusaiguin ja universitehtaiguin bargat dan ala ahte</p>
<p>buoridit sámi kulturmuitosuodjalusa ja árbedieđuid dutkama</p>
<p>Sierra biras- ja dálkkádatdieđáhusain čalmmustuhttit sámi árbevirolaš geavaheami hástalusaid.</p>
<p>Sámediggeráđđi bidjá ovdan biras- ja areáladieđáhusas áššis 23/09 dán dievasčoahkkimis.</p>
<p>Váikkuhangaskaoamit – Sámi birasgáhtten ja kultursuodjalus – Njuolggo doarjagat</p>
<p>Dutkan- ja duođaštandoaimmat Divttasvuona rádjelovssaid birra</p>
<p>Bušeahtta 0 ru Rámmašiehtadusa vuođul lea Sámediggi geatnegahttojuvvon ruhtadit prošeavtta 3 jagi badjel 1 000 000 ruvdnosaš jahkásaš juolludemiin. Loahppa 1 000 000 ru lea evttohuvvon juolluduvvot Sámedikki 2009 reviderejuvvon bušeahtas.</p>
<p>Váikkuhangaskaoamit – birasgáhtten ja kultursuodjalus – Ohcanvuđot doarjagat</p>
<p>Sámi kulturmuitosuodjalus</p>
<p>Bušeahtta 2 000 000 ru. Das geavahuvvon 1 784 100 ru.  Ohcanáigemearri lea guovvamánu 1.b.</p>
<p>Tabealla: Kulturmuitosuodjalusa juolludeamit fylkkaid mielde</p>
<p xml:lang="smj">Vistesuodjalus  Vuo 1</p>
<p>antall  Ovddešteapmi Sihkkarastin  Vuo 2</p>
<p>lohku</p>
<p xml:lang="vep">%</p>
<p xml:lang="fao">Sum</p>
<p>Finnmárku 182 000  461 000</p>
<p xml:lang="vep">4  643 000</p>
<p xml:lang="fkv">Romsa 126 000  202 000 2   328 000</p>
<p xml:lang="smj">Nordlánda 98 000 2                           406</p>
<p xml:lang="vep">4  504 000</p>
<p>Davvi-Trøndelága       28 000 1                           145</p>
<p xml:lang="vep">173 000</p>
<p>Earát  1                          136 Submi 1 607 000  820 000 9 1 784000</p>
<p>7 Dearvvašvuođa- ja sosiálaáŋgiruššan</p>
<p>Váldomihttomearri</p>
<p>Dássásaš dearvvašvuođa- ja sosiálabálvalusat sámi álbmogii, nugo muđui álbmogis leat</p>
<p>Oassemihttomearri</p>
<p>Dearvvašvuođa- ja sosiálabálvalus mas lea vuođđun sámi giella ja kultuvra Sámi giella- ja kulturgelbbolašvuohta dearvvašvuođa- ja sosiálafágalaš bargiin buot dásiin</p>
<p>Strategiijat</p>
<p>Gulahallamiin ja ovttasbargguin guovddáš eiseválddiiguin ja gullevaš oassálastiiguin sihkkarastit</p>
<p>Sámediggái váikkuhanfámu sámi álbmoga dearvvašvuođa- ja sosiálafálaldaga hábmemis ja čađaheamis</p>
<p>Ovttasdoaibmanođastus</p>
<p>Sámediggeráđđi lea doallan čoahkkima Dearvvašvuođa- ja fuolahusdepartemeanttain (DFD) ovttasdoaibmanođastusa birra. Ovttasdoaibmanođastusa ulbmil lea</p>
<p>Láhkaásahus medisiinnalaš ja dearvvašvuođafágalaš dutkama organiserema birra, ja evttohus rievdadit registtarláhkaásahusaid ja hálddahusláhkaásahus</p>
<p>Gulaskuddamii medisiinnalaš ja dearvvašvuođafágalaš dutkama organiserema birra, ja evttohussii rievdadit registtarláhkaásahusaid ja hálddahusláhkaásahusa, lea vástiduvvon. Gulaskuddanvástádus lea čállojuvvon ovttas Sámi dearvvašvuođadutkamiid guovddážiin. Sámediggi lea evttohan lasáhusa dan dearvvašvuođadutkamii, masa álgoálbmogat ja eará minoritehtajoavkkut oassálastet. Evttohus lea dat ahte dat dearvvašvuođadutkanprošeavttat, masa álgoálbmogat ja eará minoritehtajoavkkut oassálastet, ja erenoamážit Norgga sámi álbmot, fertejit vuođđuduvvot ovddasvástideaddji dutkanásahusaid ja oassálastiid goabbatbeallásaš luohttámuššii ja árvvusatnimii. Dan lassin eaktuduvvo ahte dutkama vuođđun lea goabbatbeallásaš áddejupmi das mii dat áigumuš lea ja das mo dutkama boađus attášii buoret áddejumi, ovdáneami ja máhtu ruovttoluotta fievrrideami oassálasti servodagaide.</p>
<p>Evttohusa áigumuš lea sihkkarastit ahte sámi álbmogis Norggas lea mearridanváldi, oktan mielmearridemiin ja mearrideaddji válddiin, dain dutkanprošeavttain mat gusket persovnnalaš beliide ja lagašservodagaide sámi álbmoga guovdu.</p>
<p>Váikkuhangaskaomiid aktiivvalaš geavaheami bokte veahkkin heivehit dakkár dearvvašvuođa- ja</p>
<p>sosiálabálvalusa mii lea vuođđuduvvon sámi giella- ja kulturáddejupmái buot dásiin Juohke ovttaskas váikkuhangaskaoapmeortnega vuolde lea stáhtus 08.05.09 muttus válddahallojuvvon.</p>
<p>Váikkuhangaskaoamit – dearvvašvuođa- ja sosiálaáŋgiruššan – ohcanvuđot doarjagat</p>
<p>Dearvvašvuođa- ja sosiálaprošeavttat</p>
<p>Bušeahtta 3 250 000 ru. Das geavahuvvon 2 632 000 ru. Ohcanáigemearri guovvamánu 1. b.</p>
<p>Doarjagat juohkásit ná: prošeavttat mat ovddidit sámegiel máhtu ja sámi kulturmáhtu dálá dearvvašvuođa- ja sosiálafálaldagas – 1 719 000 ru, prošeavttat main leat konkrehta doaibmabijut bistevaš láhčimii – 260 000 ru, ovddidit dakkár dearvvašvuođa- ja sosiálafágalaš girjjálašvuođa buohcciid várás, man vuolggasadji lea sámi giella ja kultuvra – 300 000 ru, ovdaprošeavttat ovddidit dutkanjurdagiid ja prošeaktasárggastusaid – 353 000 ru.</p>
<p>8 Sámi organisašuvnnat</p>
<p>Váldomihttomearri</p>
<p>Girjás sámi organisašuvdnaeallima bisuheapmi</p>
<p>Strategiija</p>
<p>Váikkuhangaskaomiid aktiivvalaš geavaheami bokte láhčit diliid girjás organisašuvdnaeallimii</p>
<p>Juohke ovttaskas váikkuhangaskaoapmeortnega vuolde lea stáhtus 08.05.09 muttus válddahallojuvvon.</p>
<p>Váikkuhangaskaoamit – sámi organisašuvnnat – ohcanvuđot doarjagat</p>
<p>Sámi organisašuvnnat</p>
<p>Sámi váldoorganisašuvnnat</p>
<p>Bušeahtta 2 451 000 ru. Das geavahuvvon 2 452 000 ru.  Ohcanáigemearri guovvamánu 1. b. Norgga Sámiid Riikkasearvi ožžon 1 272 000 jahkái 2009.  Sámiid Álbmotlihttu ožžon 1 180 000 ru doarjjan jahkái 2009.</p>
<p>Sámepolitihkalaš bellodagat</p>
<p>Bušeahtta 250 000 ru. Das geavahuvvon 250 000 ru.  Ohcanáigemearri guovvamánu 1. b. Sámeálbmotbellodat ožžon 250 000 ru doarjjan jagi 2009 várás.</p>
<p>Sámi rádjerasttideaddji organisašuvnnat</p>
<p>Bušeahtta 350 000 ru. Das geavahuvvon 350 000 ru.  Ohcanáigemearri guovvamánu 1. b. Sámiráđđi – Norgga juogus ožžon 350 000 ru doarjjan jagi 2009 várás.</p>
<p>Sámi kulturorganisašuvnnat</p>
<p>Bušeahtta 350 000 ru. Das geavahuvvon 0.  Ohcanáigemearri njukčamánu 1. b., ohcamat leat meannuduvvomin.</p>
<p>Sámi ealáhusorganisašuvnnat</p>
<p>Bušeahtta 500 000 ru. Das geavahuvvon 500 338 ru.  Ohcanáigemearri guovvamánu 1. b.</p>
<p>Sámi dásseárvoorganisašuvnnat</p>
<p>Bušeahtta 300 000 ru. Das geavahuvvon 301 000 ru.  Ohcanáigemearri guovvamánu 1. b. Sámi NissonForum ožžon 145 000 ru doarjjan jagi 2009 várás. Norgga Sáráhkká ožžon 156 000 ru doarjjan jagi 2009 várás.</p>
<p>Sámi organisašuvnnat mat barget nuppi máilmmisoađi geažil oahpu massán olbm uid áššiiguin</p>
<p>Bušeahtta 200 000 ru. Das geavahuvvon 0.  Ohcanáigemearri njukčamánu 1. b.</p>
<p>9 Eará váikkuhangaskaoamit</p>
<p>Váikkuhangaskaoamit sámediggeráđi geavahussii</p>
<p>Regionála ovddideapmi</p>
<p>Bušeahtta 3 150 000 ru. Das geavahuvvon 1 618 750 ru.</p>
<p>Ovttasbargošiehtadus Finnmárkku fylkkagielddain</p>
<p>Sámedikki presideanta Egil Olli doalai 22.04.09 čoahkkima fylkkasátnejođiheaddjiin Runar Sjåstad:in mas Sámedikki ja Finnmárkku fylkkagieldda 2008 ovttasbargošiehtadusa stáhtusraporteren dohkkehuvvui. Raporta lea mielddusin dán dieđáhussii. Ovttasbargošiehtadus Finnmárkku fylkkagielddain.</p>
<p>Ovttasbargošiehtadus máttasámeguovllu fylkkasuohkaniiguin</p>
<p>Beliid ovttasbargošiehtadus lea ođasmahttojuvvomin ja ođđa šiehtadus vuolláičállojuvvo ovdal borgemánu 2009. Beliid gaskasaš ovttasbarggu stáhtusraporta áigodagas 2007 miessemánu rájes 2008 juovlamánu lohppii lea mielddusin dán dieđáhussii.</p>
<p>Ovttasbargošiehtadus Romssa fylkkasuohkaniin ja Ovttasbargošiehtadus Nordlándda fylkkasuohkaniin</p>
<p>Sámedikki ja Romssa ja Nordlándda fylkkasuohkaniid 2008 ovttasbargošiehtadusaid raporterenbargu lea iešguđet sivaid geažil maŋŋonan, muhto álggahuvvo dál fargga.</p>
<p>Ovttasbargošiehtadus Opplándda fylkkasuohkaniin</p>
<p>Maŋimus jagiid leat registrerejuvvon ovdahistorjjálaš máttasámi kulturmuittut Opplánddas. Jáhkkimis lea ahte Opplánddas leat mealgat eanet sámi kulturmuittut go dan maid mii dál diehtit. Sámediggi ja Opplándda fylkkasuohkan barget ollu seamma bargamušaiguin kulturmuittuid oktavuođas, ja atnet stuorra ávkki ja positiivva beavttu das ahte oktiiordnet strategiijaid ja bargamušaid sámi kulturmuittuid oktavuođas Opplánddas. Bealit áigot čállit ovttasbargošiehtadusa man ulbmil lea čalmmustahttit sámi kulturmuittuid Opplánddas, dainna bokte ahte láhčit dilálašvuođa eanet registreremiidda, dutkamii ja gaskkusteapmái. Šiehtadus galgá vuolláičállojuvvot ja miessemánu dievasčoahkkima oktavuođas galgá lágiduvvot semináraš Opplándda sámi kulturmuittuid birra.</p>
<p>Ovttasbargošiehtadus Oslo gielddain</p>
<p>Sámediggeráđđi lea maŋŋitčavčča 2008 háleštišgoahtán vejolašvuođaid birra oažžut ovttasbargošiehtadusa Oslo gielddain. Bargu lea čuovvoluvvomin.</p>
<p>Čoahkkin stáhtaráđiin Dag Terje Andersen:in ja Gielddaid guovddášlihtuin</p>
<p>Sámediggeráđis lea leamaš čoahkkin stáhtaráđiin Dag Terje Andersen:in ja Gielddaid guovddášlihtuin (GG:in) daid dárbbuid ja hástalusaid birra mat čatnasit dasa mo gielddat/fylkkagielddat galget ráhkkanit sámi áššiid meannudeapmái. Bargo- ja searvadahttindepartemeanta lea St.dieđáhusas nr. 28 (2007-2008) Sámepolitihkka dadjan ahte departemeanta áigu bovdet GG ja Sámedikki lagat ovttasbargui gielddaid bargguide gielddaid bargguid oktavuođas sámi áššiiguin. Sámediggeráđđi lea positiiva GG ja BSD gaskasaš ovttasbargui gielddaid ja fylkkagielddaid rolla ja ovddasvástádusa birra sámi áššiin. Fáddán njukčamánu 3. b. čoahkkimis ledje earret eará sámegiela hálddašanguovllu gielddaid hástalusat guovttegielalašvuođa oktavuođas, Sámedikki 13.2.08 gulaskuddancealkámuš Sørheim-lávdegotti raportii gielddaid sisaboahtovuogádaga birra, Sámedikki ovttasbargošiehtadusat fylkkagielddaiguin, ja hálddašanođastus. Sámediggeráđi mielas lea lagat gulahallan Sámedikki ja GG gaskkas miellagiddevaš.</p>
<p>Friija váikkuhangaskaoamit</p>
<p>Bušeahtta 550 000 ru. Das geavahuvvon 171 000 ru.</p>
<p>Riikkaidgaskasaš doaibmabijut</p>
<p>Bušeahtta 1 100 000 ru. Das geavahuvvon 434 000 ru.</p>
<p>Jahkebeallásaš gulahallančoahkkin Olgoriikkadepartemeanttain</p>
<p>Sámediggeráđđi doalai gulahallančoahkkima Olgoriikkadepartemeantta stáhtačálliin Elisabeth Walaas:in. Čoahkkima fáddán lei davveguovlopolitihkka, dás maiddái <span type="quote">“Ođđa huksengeađggit davvin. Ráđđehusa davveguovlostrategiija boahtte lávki”</span>, Davviriikkalaš sámekonvenšuvdna, Norgga-Ruoŧa boazoguohtunšiehtadallamiid bohtosat, ja maiddái barentsovttasbargu ja árktalaš ovttasbargu. Dan lassin ságaškuššojuvvui Sámedikki riikkaidgaskasaš barggu rámmadoarjja.</p>
<p>Olgoriikkadepartemeantta ja Sámedikki gaskasaš rámmašiehtadus</p>
<p>Olgoriikkadepartemeanta ja Sámediggi leat soahpan ruđalaš veahki rámmašiehtadusa Sámedikki riikkaidgaskasaš doaimmaide. Šiehtadus vuolláičállojuvvui cuoŋománu 29. b. 2009. Ieš šiehtadus lea fámus 2009 rájes 2014 rádjai, muhto válddahallojuvvon áŋgiruššansurggiid jahkásaš ruhtasturrodat, čk. 3 – ONa ja eará máŋggaidgaskasaš organisašuvnnaid álgoálbmotáššit ja čk. 4 – oassálastin Árktalaš Ráđđái ja Barentsráđđái, ja galgá muddejuvvot árjja ja goluid vuođul. 2009 rámma lea 1 miljon ruvnno.</p>
<p>Ohcanvuđot ruhtadandoarjja 5. čuoggá vuođul lea čadnojuvvon konkrehta prošeavttaide ja danne ii leat submi mearriduvvon.</p>
<p>ONa Álgoálbmotáššiid Bistevaš Foruma (UNPFII) ovdačoahkkin</p>
<p>ONa Álgoálbmotáššiid Bistevaš Forum doallá juohke jagi 2 vahkkosaš sešuvnna New Yorkas, dábálaččat miessemánus. Ovdal sešuvnna deaivvada Forum ovdačoahkkimii. Forum doalai iežas jagi 2009 ovdačoahkkima Kárášjogas áigodagas njukčamánu 16.-20. b. 2009, Olgoriikkadepartemeantta ja Sámedikki bovdejumi vuođul.</p>
<p xml:lang="nob">Álgoálbmotseminára Mexicos</p>
<p>Kruvnnaprinsapára almmolaš galledeami oktavuođas Mexicos 12. vahkus lágiduvvui seminára mii čalmmustahtii álgoálbmotvuoigatvuođaid. Ráđđelahttu Jørn Are Gaski ossálasttii ja doalai sáhkavuoru.</p>
<p>Álgoálbmotgulahallan kanadalaš Váldoguvernevrra stáhtagalledeami oktavuođas Romssas</p>
<p>Sámedikki presideanta Egil Olli álggahii 30.04.09 álgoálbmotgulahallama Norgga ja Kanada álgoálbmotguovlluid servodateallima ja kultuvrra birra. Olli deattuhii dan ahte álgoálbmogiid mielmearrideapmi, vuoigatvuođagažaldagat, gelbbolašvuohta ja kapasitehta buoredeapmi, ja dakkár ovddideapmi mas ealáhus, kultuvra ja servodat gehččojuvvo oktan, lea deaŧalaš boahtteáiggi nana, ceavzilis álgoálbmotservodagaide. Olli deattuhii viidáseappot ahte dat rolla ja ávki mii álgoálbmogiid árbedieđuin lea, ferte dahkkojuvvo guoskevažžan ođđa oktavuođain; nugo dutkamis, ođđaáiggi oahpahusas, ceavzilis resursaávkkástallamis ja almmolaš hálddašeamis.</p>
<p>Doarjja vuovdaleapmái ja fierpmádathuksemii sámi mátkeealáhusaid oktavuođas</p>
<p>Bušeahtta 300 000 ru. Das geavahuvvon 0 ru.</p>
<p>Váikkuhangaskaoamit čoahkkinjođihangotti geavahussii</p>
<p>Sámedikki politihkalaš joavkkut</p>
<p>Bušeahtta 1 872 000 ru. Das geavahuvvon 0 ru Čoahkkinjođihangoddi lea máksimin ruđaid politihkalaš joavkkuide. Dáid beivviid sáddejuvvo reive daidda joavkkuide, mat leat addán čoahkkinjođihangoddái rehketdoalu 2007 ja 2008 duođaštusa.</p>
<p>Opposišuvnna bargoeavttut</p>
<p>Bušeahtta 988 000 ru. Das geavahuvvon 0 ru Čoahkkinjođihangoddi lea máksimin ruđaid opposišuvnna bargoeavttuide. Dáid beivviid sáddejuvvo reive daidda joavkkuide, mat leat addán čoahkkinjođihangoddái rehketdoalu 2007 ja 2008 duođaštusa.</p>
<p>Listtaide 2009 sámediggeválgga oktavuođas</p>
<p>Bušeahtta 2 000 000 ru. Das geavahuvvon 0 ru. Doarjja máksojuvvo dohkkehuvvon listtaide maŋŋá geassemánu 1. b.</p>
<p>10 Eará doaibmabijut mat eai leat váikkuhangaskaoamit</p>
<p>Sámedikki lágidan konferánssat</p>
<p>Bušeahtta 1 150 000 ru. Das geavahuvvon 4 698 ru</p>
<p>Mánáidgárde- ja skuvlakonferánsa</p>
<p>Sámediggeráđđi lea ovttas Finnmárkku, Romssa ja Nordlándda fylkkamánniiguin ja Sámi allskuvllain plánemin sámi mánáidgárde- ja skuvlakonferánssa.</p>
<p>Nuoraidkonferánsa</p>
<p>SNPL lea plánemin Sámedikki nuoraidkonferánssa. Konferánssa fáddá lea čadnojuvvon (alit) ohppui ja plánejuvvo lágiduvvot golggotmánus, jáhkk</p>
<p>Konferánsa gielddaiguin ja fylkkagielddaiguin</p>
<p>Sámediggeráđđi lea bures jođus konferánssa plánemiin. Dat galgá lágiduvvot geassemánus. Fáddán galgá leat finánsakriisa ja dan váikkuhus sámi guovlluid ealáhuseallimii. Ráđđi áigu maid čalmmustahttit ealáhushutkama ja mo dat sáhttá ovddidit ođđa ealáhusaid.</p>
<p>Bálkkašumiid ja stipeanddaid juohkin</p>
<p>Bušeahtta 200 000 ru. Das geavahuvvon 0 ru Sámediggi juohká dán jagi nuoraid valáštallanstipeandda ja giellamovttiidahttinbálkkašumi. Valáštallanstipeanda lea almmuhuvvon ohcanáigemeriin 27.05.09, ja giellamovttiidahttinbálkkašupmi juhkkojuvvo čakčii ja geigejuvvo Sámedikki skábmamánu dievasčoahkkimis.</p>
<p>Ruđat dutkamii ja ovddideapmái, čielggadusaide ja duođaštanprošeavttaide</p>
<p>Bušeahtta 2 650 000 ru. Das geavahuvvon 0 ru</p>
<p>Máttasámi mediafálaldat Sámediggeráđđi lea čielggadišgoahtán máttasámi mediafálaldaga. Čielggadus galgá čájehit dálá mediafálaldagaid máttasámi guovllus, ja evttohit doaibmabijuid maiguin buoridit dán fálaldaga. Čielggadus galgá leat gárvvis borgemánus.</p>
<p>Bargojoavku beaktilis oahpponeavvoráhkadeami várás</p>
<p>Sámedikkis ja Máhttodepartemeanttas lea ovttamielalašvuohta das ahte Sámdiggi čielggada boahttevaš beaktilis oahpponeavvoráhkadeami áigodaga 2009 – 2012 oahpponeavvoráhkadeami strátegalaš plánas, ja departemeantta bargojoavkkut oahpponeavvoráhkadeami várás St.dieđáhusas nr. 28 ja stáhtaráđi Solhjell reivves, oktiiordnejuvvojit oktan bargojoavkun. Čoahkkimis departemeanttain lea mearriduvvon ahte stáhtaráđi reive ii gáržžit bargojoavkku friijavuođa árvvoštallat ja evttohit boahttevaš čovdosiid. Sohppojuvvui maiddái ahte Sámediggi evttoha bargojoavkku mandáhta ja čoahkádusa. Sámediggeráđđi lea 05.05.09 beaiváduvvon reivves evttohan ahte bargujoavkkus galget leat Sámedikki, Máhttodepartemeantta ja Oahpahusdirektoráhta lahtut hálddahuslaš dásis, ja ahte mandáhtan galgá leat árvvoštallat dálá ortnega vuođđun rievdadusevttohussii mii sáhttá beavttálmahttit oahpponeavvoráhkadeami. Bargojoavkkus galgá leat gulahallan gullevaš oassálastiiguin ja dat galgá háhkat dieđuid buohtastahtti riikkaidgaskasaš diliid birra.</p>
<p xml:lang="est">Evalueremat</p>
<p>Bušeahtta 500 000 ru. Das geavahuvvon 0 ru Sámediggeráđđi áigu fargga evalueregoahtit doarjjaruđaid kulturovddideapmái, geahča doarjjaruđaid evaluerema ođasmahttinplána.</p>
<p>11 Sámeálbmotfoanda</p>
<p>Giellaovddideapmi - sámeálbmotfoanda</p>
<p>Bušeahtta 4 000 000 ru. Das geavahuvvon 0 ru. Ohcanáigemearri njukčamánu 1. b. 19 ohcama leat meannuduvvomin, maid submi buohkanassii lea 5 456 496 ru. Loahpalaš mearrádusa dahká doarjjastivra geassemánus.</p>
<p>Árbediehtu – Duođašteapmi ja gaskkusteapmi - Sámeálbmotfoanda</p>
<p>Bušeahtta 1 600 000 ru. Das geavahuvvon 0. Ohcanáigemearri njukčamánu 1. b. Ohcamat leat vuostáiváldojuvvon ja leat meannuduvvomin nu ahte doarjjastivra sáhttá dahkat mearrádusa geassemánus.</p>
<p>Girjjálašvuohta - Sámeálbmotfoanda</p>
<p>Bušeahtta 4 000 000 ru. Das geavahuvvon 0. Ohcanáigemearri cuoŋománu 1. b. Ohcamat leat meannuduvvomin. Loahpalaš mearrádusa dahká doarjjastivra geassemánus.</p>
<p xml:lang="smj">Giellaprográmma</p>
<p>Bušeahtta 3 000 000 ru. Das geavahuvvon 120 000 ru.  Doarjja lea addojuvvo lohkat korrektuvrra dáru – máttasámi sátnegirjjis.</p>
<p>Sámediggeráđis lea šiehtadus Sámi allaskuvllain ovddidit ja čađahit oahppofálaldaga daidda rávesolbmuide mat eai máhte sámegiela. Fálaldat bistá 5 jagi, ja galgá čađahuvvot lagaš ovttasbarggus báikkálaš giellaguovddážiiguin ja giellabirrasiiguin.</p>
<p>Sámediggeráđđi lea addán doarjaga ruhtadit kampánja oččodit eanet dábálašoahpaheaddji- ja ovdaskuvlaoahpaheaddjistudeanttaid, ovttas Finnmárkku fylkkamánniin, Sámi allaskuvllain, Finnmárkku allaskuvllain ja Máhttodepartemeanttain. Bedriftskompetanse VINN AS lea čađahan árjjalaš re</p>
<p>Ovddasmanniprošeakta Árbedieđuid, kártema, suodjaleami ja geavaheami há rrái</p>
<p>Bušeahtta 650 000 ru. Das geavahuvvon 0.</p>
<p>Sámi allaskuvla lea Sámedikki ovddas ovddidan ovttasbarggu gaskal Sámi allaskuvlla, guoskevaš sámi ásahusaid ja sámi báikegottiid mii galgá kártet ja duođaštit árbedieđuid. Bargun lea leamaš lágidit álggahan- ja bargosemináraid árbediehtobarggu birra, lágidit álbmotčoahkkimiid Snoasas, SiskkitBillávuonas ja Jáhkovuonas ja ásahit sierra neahttasiiddu árbediehtobargui. Dán barggu loahpalaš raporta lea geigejuvvon Sámediggái.</p>
<p>Registera ovddideapmi árbedieđuid hálddašeami várás</p>
<p>Bušeahtta 950 000 ru. Das geavahuvvon 0.</p>
<p>Sámedikki bálkáheami vuođul lea Sámi allaskuvla ráhkadan raportta árbedieđu hálddašeami vuođu birra. Raporta lea buorre vuođđu viidáset bargui duođaštuvvon árbedieđuid hálddašanortnegiin. Earret eará dán raportta vuođul joatká Sámediggeráđđi ráhkadit diehtoregistara duođaštuvvon árbevieru systemáhtalaččat ja etihkalaččat dohkálaš hálddašeapmái. Dát bargu dahkkojuvvo oktavuođas guoskevaš sámi ásahusaiguin ja organisašuvnnaiguin.</p>
<p>12 Politihkalaš dási doaibmagolut</p>
<p>Bušeahtta 20 575 000 ru. Das geavahuvvon 8 224 147 ru</p>
<p>13 Hálddahusdási doaibmagolut</p>
<p>Hálddahusa doaibmagolut</p>
<p>Bušeahtta 78 510 000 ru. Das geavahuvvon 25 295 438 ru</p>
<p>Háhkamat 2 700 000. Das geavahuvvon 0 ru</p>
<p>Hálddahusa doaibmagolut leat hálddahuslaš golut áššiid čuovvoleapmái, politihkalaš áššemeannudeapmái ja áššemeannudeapmái Sámedikki váikkuhagaskaomiid hálddašeami oktavuođas.</p>
<p>Iešguđet váldosurggiid strategiijaid stáhtus dieđáhusa áigodagas boahrá ovdan juohke kapihttalis. Dan lassin válddahallojuvvo hálddahusdási doaibmagoluid kapihttalis, daid fágasurggiid stáhtus mat eai gula lunddolaččat ovttage ovddabeale váldokapihttalii.</p>
<p>Ásahusdieđáhusa čuovvoleapmi - Sámi allaskuvla, Gáldu ja ICR</p>
<p>Čoahkkin lea dollojuvvon Gálduin ja Sámi allaskuvllain boahttevaš organiserema birra. Sámediggeráđđi čilgii ásahusdieđáhusa vuoruhemiid birra ja ásahusat čilgejedje John Bernhard Henriksen (JBR Consulting) raportta birra mas árvvoštallojuvvo Gáldu vejolaš čatnaseapmi Sámi allaskuvlii. Raportta leid Sámi allaskuvla diŋgon Gáldu mieđihemiin dan 12.06.08 beaiváduvvon reivve cuovvoleapmin maid Máhttodepartemeantta sáddii Sámi allaskuvlii ja mas sii bivdojuvvojit árvvoštallat hálddahuslaš ovttastahttima Gálduin. JBR Consulting gávnnaha ahte ii leat fágalaš ii ge hálddahuslaš njuolgga ovdu hálddahuslaš ovttasorganiseremis. Raporta rávve ahte Gáldu oažžu stuorát mandáhta mas sii maid ožžot stáhtusa álgoálbmogiid olmmošvuoigatvuođaid nationála ásahussan.</p>
<p>Sámediggeráđis ii leat dán rádjai leamaš čoahkkin International Centre of Rendeer Husbandry:in (ICR). Dakkár čoahkkima maŋŋá árvvoštallá sámediggeráđđi galgá go váldit oktavuođa guoskevaš departemeanttain oažžun dihtii ollislaš proseassa Gáldu ja ICR boahttevaš čatnaseami birra Sámi allaskuvlii. Ii Sámi allaskuvllas ii ge Gáldus leat vuosteháhku dakkár oktavuođaváldimii.</p>
<p>Sámedikki nuoraidpolitihkalaš lávdegoddi</p>
<p>SNPL lea doallan 1 fysihkalaš čoahkkima ja 2 telefončoahkkima áigodagas</p>
<p>SNPL lea ohcama vuođul ožžon 184 000 ruvdnosaš doarjaga Gielda- ja guovlodepartemeanttas kampannjii mii galgá oažžut eanet nuoraid čálihit iežaset Sámedikki jienastuslohkui ja jienastit Sámediggeválggas. SNPL lea čađaheamen kampánja vuosttaš oasi, ja juohkán dieđuid ja sisačálihanskoviid máŋgga oktavuođas.</p>
<p>SNPL lea oassálastán ONa Álgoálbmot Bistevaš Foruma čoahkkimii ja doalln sáhkavuoru doppe dan ovdačoahkkima oktavuođas Kárášjogas.</p>
<p>Dásseárvu</p>
<p>Sámediggeráđis lea leamaš čoahkkin Davvi Nissonuniversitehtain prošeavtta birra <span type="quote" xml:lang="nob">"Regionalt senter for likestilling og mangfold"</span>. Regionála dásseárvoguovddážat galget doaibmat vuojeheaddjin, čađaheaddjin ja bagadeaddjin ovttadássásašvuođa- ja máŋggabealatvuođabarggus, čatnasemiin nationála ja regionála politihkkii. Guovddážat galget bargat lagaš oktavuođas servodat- ja bargoeallima nationála, regionála ja báikkálaš eiseválddiiguin, doaimmaiguin ja organisašuvnnaiguin. Čoahkkin Sámedikkiin lei goabbatbeallásaš diehtojuohkinčoahkkin. Sámediggeráđđi muitalii iežas dásseárvobarggu birra ja sámi servodagaid hástalusaid birra dásseárvvu oktavuođas.</p>
<p>Erenoamáš prošeavttat</p>
<p>Buoret bálvalus geavaheddjiide</p>
<p>Bušeahtta 1 000 000 ru. Das geavahuvvon 0 ru</p>
<p>Kvalitehta buorideapmi vuođđooahpahusas - oahppoplána</p>
<p>Bušeahtta 2 200 000 ru. Das geavahuvvon 196 161 ru</p>
<p>Oahppoplánat duojis</p>
<p>Máhttodepartemeanta lea 02.04.2009 beaiváduvvon reivves ja 15.04.2009 e-poasttas dohkkehan Jo3/ fitnodatoahpahus juohkima čuovvovaš viđa fágan; tekstiiladuodji, čuoldin- ja gođđinduodji, náhkkeduodji, muorraduodji, čoarve-, dákte- ja metálladuodji. Sámediggeráđđi oaivvilda ahte ferte dahkkojuvvot ollisalaš árvvoštallan davviriikkalaš oahppoplánaid ektui duojis, ja ahte Jo3/ fitnodatoahpahusa duodjefágaid oahppoplánaid ferte ráhkadit Máhttoloktema/Máhttoloktema – Sámi vuođul ja daid rámmaid siskkobealde, maid Norgga Máhttodepartemeanta lea mearridan. Sámediggeráđđi lea čohkkemin ja nammadeamen vihtta oahppoplánajoavkku oahpahuslága § 12-5 vuođul.</p>
<p>Vistesuodjalanprošeavttat</p>
<p>Bušeahtta 300 000 ru. Das geavahuvvon 0 ru</p>
<p>Prošeavttat leat plánejuvvomin nu ahte sáhttet čađahuvvot 2009 geasseáigodagas.</p>
<p>Árvoháhkanprográmma</p>
<p>Bušeahtta 150 000 ru. Das geavahuvvon 20 697 ru</p>
<p>Njávdáma ortodoksa hávdesadji nuortalašsiiddas</p>
<p>Bušeahtta 1 500 000 ru. Das geavahuvvon 1 532 884 ru</p>
<p>Nuortalašsiida Njávdámis</p>
<p>Nuortalašsiidda gohttensaji vuovdi lea ollašuhttán šiehtadusa ahte sirdit gohttenbarttaid. Sámediggi, vuovdi, Nuortasámi musea ja Mátta-Várjjaga gielda leat geahčadan báikki. Vuovdi galgá čorget eret daid geađgejulggiid mat leat báhcán gohttenbarttaid maŋis ja čorget gohttensaji. Viidáseappot galgá náveha ja láđu almmolaš gaikunfálaldat vižžojuvvot. Gaikun galgá gozihuvvot arkeologalaččat amas vejolaš hávddit guoskevaš guovllus biliduvvot. Geassemánu 2. b. lágiduvvo álbmotčoahkkin Njávdámis man váldofáddán galgá leat ođđasis hávdádeapmi.</p>
<p>Kvalitehta buorideapmi mánáidgárddiin</p>
<p>Bušeahtta 1 000 000 ru. Das geavahuvvon 17 971 ru</p>
<p>Fierpmádatčoahkkimat</p>
<p>Sámediggeráđđi lea doallan fierpmádatčoahkkimiid  mánáidgárdejođiheaddjiide ja almmáiolbmuide geat barget mánáidgárddiin main leat sámi mánát. Dáid čoahkkimiid fáddán ledje earret eará mánáidgárdedoarjagat, olgodoaimmat, váhnemiid vuordámušat mánáidgárddiide ja vásáhuslonohallan.</p>
<p>Sámediggeválga 2009</p>
<p>Bušeahtta 2 900 000 ru. Das geavahuvvon 379 792 ru</p>
<p xml:lang="smj">Jienastuslohkokampánnja</p>
<p>Sámediggeráđđi lea dál čađaheamen kampánja ožžodit eanebuid čálihit iežaset Sámedikki jienastuslohkui. Dat lea riikkaviidosaš almmuhusráidu man ulbmil lea fuomášuhttit olbmuid ahte dán jagi lea sámediggeválga, ahte ferte leat čálihuvvon Sámedikki jienastuslohkui jus galgá leat jienastanvuoigatvuohta ja ahte jienastuslohkui čáliheami áigemearri lea geassemánu 30. b.</p>
<p>Ášši meannudeapmi loahpahuvvui miessemánu 2. b. 2006 dii. 09.30</p>
<p>III  Jienasteapmi</p>
<p>43 áirasis ledje 31 čoahkis. Dán áššis ii jienastuvvon.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Egil Olli, áššejođiheaddji Tor Mikalsen   Kirsti Guvsám   Susanne Amalie Andersen  Egil Olli   2  Aili Keskita</p>
<p xml:lang="nob">14  Tor Mikalsen  15  Magnhild Mathisen  16  Vibeke Larsen  17  Isak Mathis O. Hætta  18   Nanna Thomassen  19  Jørn Are Gaski  20  Miriam Paulsen  21  Egil Utsi  22  Gunn-Britt Retter  23  Knut Store  24  Marie Therese Nordsletta  25  Aili Keskitalo   Egil Olli  26  Egil Olli  27  Aili Keskitalo  28  Terje Tretnes  29  Jørn Are Gaski  30  Terje Tretnes   Egil Olli  31  Aili Keskitalo</p>
<p>VI  Sámedikki mearrádus</p>
<p>Sámediggi váldá Sámediggeráđi doaibmadieđáhusa áigodagas 06.02.09 - 08.05.09 diehtun.</p>
<p>Ášši meannudeapmi loahpahuvvui 26.05.09 dii.12.20</p>
<p>Vuođđogiella: *</p>
<p>Ášši 15/09 Gažaldagat Sámedikkeráđđái Sámedikki čoahkkinortnega § 11 vuođul</p>
<p>Arkiiva</p>
<p>SF- Arkiiváššenr.</p>
<p xml:lang="vep">09/2155</p>
<p>Ášši meannudeapmi álggahuvvui 26.05.09 dii. 13.35</p>
<p>I  Mildosat</p>
<p>Nr  Beaivi Geas/Geasa Namahus</p>
<p>Sámedikki áirras Olaf Eliassen, Árja Sámi guovlluid ráfáduhttin Finnmárkkus    Sámedikki áirras Aili Keskitalo, NSRa sámidiggejoavku Sámeálbmotfoandda hálddašeapmi</p>
<p>Sámedikki áirras Aili Keskitalo, NSRa sámediggejoavku Nuvttá oahpponeavvuid juogadeami</p>
<p>Sámedikki áirras Aili Keskitalo, NSRa sámediggejoavku Privátha mánáidgárddiid ruhtadeapmi</p>
<p>Sámedikki áirras Terje Tretnes, SáB Viiddidit Bajit Anárjoga álbmotmeahci    Sámedikki áirras Jánoš Trosten, ČSJ Skuvlaovttasbargu Sirpmá skuvlla ja Ohcejoganjálmmi skuvlla gaskka    Sámedikki áirras Gunn-Britt Retter, NSRa sámediggejoavku</p>
<p>Oastinortnega sámi girjjálašvuođa ja musihka várás</p>
<p>II  Gažaldat ja vástádus</p>
<p>Gažaldat 1, áirras Olaf Eliassen, Árja</p>
<p>Sámi guovlluid ráfáiduhttin Finnmárkkus</p>
<p>Finnmárkku fylkkamanni bargá go Luondduhálddašan direktoráhta lea sihtan, Anárjoga álbmotmeahci vejolaš viiddidemiin ja ođđa álbmotmeahci ásahemiin Goahteluobbalis. Dasa lassin bargojuvvo plánaiguin miehtá Finnmárkku dan ektui  ahte suodjalit jeaggeeatnamiid viidát. Dego dás ii livččii doarvi, de plánejuvvojit ásahuvvot mariidna suodjalanguovllut sámi riddo- ja vuotnaguovlluin.  Jos dát guovllut suodjaluvvojit de dagahit suodjalanmearrádusat oppalaččat hui stuorra negatiivvalaš váikkuhusaid guovlluid sámi geavaheapmái, danne go stuorrafuođđo- ja smávvafuođđobivdu, meahcásteapmi ja guolásteapmi ja eará doaimmat guovlluin juogo gildojuvvojit dahje daid lea veadjemeahttun čađahit dan geažil go ii leat lohpi mohtorfievrruiguin vánddardit ja muđui eará gáržžidemiid geažil. Árja lea fuolastuvvan go báikki olbmuid johtaleapmi sin árbevirolaš ávkkástallanguovlluin ja daid geavaheapmi áitojuvvo dáid guovlluid ráfáiduhttinmearrádusa geažil.  Sámediggi lea mearridan háldelinjáid dasa movt suodjalanproseassat sámi guovlluin galget čađahuvvot, ja máŋga bargojoavkku leat dál árvvoštallagoahtán makkár váikkuhusat suodjaleamis leat báikegottiid olbmuid geavaheapmái. Dat maid dán rádjai leat gullan váikkuhančielggadusain, bargojoavkkuin ja álbmotčoahkkimiin mat leat dollojuvvon, de leat hui ollugat báikegottiin vuostá suodjaleami. Sámi bivdo- ja meahcástansearvi lea hui negatiivvalaš dáid suodjalanplánaide ja oaivvildit ahte dát lea ođđalágan koloniseren sámi guovlluin. Nationála mihttomearri mii Norgga eiseválddiin lea dat ahte 13-14% Norgga nannámis galgá suodjaluvvot.  Finnmárkku fylkkamanni loguid mielde lea nationála mihttomearri juo olahuvvon, go 14% Norgga nannámis lea suodjaluvvon ovdalgo eanet guovllut Finnmárkkus suodjaluvvojit. Vásihusat earret eará Rávttošnjárgga álbmotmeahci oktavuođas Porsáŋggus čájehit ahte sámi geavaheapmi suodjalanguovlluin lea sakka gáržžiduvvon maŋŋá go guovllut suodjaluvvojedje. Árja oaivvilda ahte suodjalanproseassaid bokte vigget stáhta eiseválddit njágaldahttit alcceseaset eanavuoigatvuođaid, danne go stáhta dat váldá badjelasas suodjaluvvon guovlluid hálddašeami ja FeFos ii dan maŋŋá leat šat mihkkege dadjamušaid. Doarju go</p>
<p>Sámediggeráđi vástádus 1. gažaldahkii</p>
<p>Lea govttolašvuohta ahte oallut sápmelaččat leat kritihkalaččat stáhtalaš suddjenproseassaide dan sivas go maŋimus jagiid lea leamaš ollu sáhka suddjemiid birra sámi guovlluin. Dát lea mielddisbuktán sihke stuora ráfehisvuođa ja duhtameahttunvuođa máŋgga sámi báikkálaš servodagas. Sámediggeráđđi oaivvilda ahte sáhttá bidjat gažaldaga guovlluid válljemis gosa evttohuvvo suodjaleapmi. Dán válljema vuođđun lea vuosttažettiin Stuoradiggedieđáhus nr. 62 (1991- 1992) <span type="quote">“Ođđa riikkaplána álbmotmehciide ja eará stuorát suddjenguovllut Norggas”</span> gos Sámediggi gal buvttii gulaskuddancealkámuša, muhto mas sámi árvvut ja veardádallamat eai goasse lean eaktun válljemiidda. Go dát lea daddjon, de oaivvilda Sámediggeráđđi ahte fertejit dahkkot konkrehta guorahallamat suodjalandárbui sihke áittaveardádallamis ja suodjalanárvoveardádallamis juohke sierra áššis. Juste dákkár oktavuođain šaddá suodjalanproseassa ja sámi oassálastin mearrideaddjin. Sámediggeráđđi oaivvilda ahte dál lea vuođđu dákkár oassálastimii go šiehtadus dahkko suodjalanbargguid njuolggadusaide sámi guovlluin, go ođđa luonddusuodjalanláhka mearriduvvo ja doaibmagoahtá ja go šaddá ovttamielalašvuohta hálddašanmodellii sihkkarastit báikkálaš hálddašeami dálá ja ođđa suodjalanguovlluin. Dát prinsihpat eai lean dalle doaimmas go omd Rávttošvuomi álbmotmeahcci viiddiduvvui 2002:s.</p>
<p>Sámediggeráđđi áigu viidáset čujuhit dasa ahte riikkaidgaskasaš geatnegasvuođat ON:a konvenšuvnna vuolde biologalaš valljivuođa birra ja Máilmmi luonddugáhttenuniovdna lohkaba ahte unnimusat 15 % buot luonddušlájain galget suddjejuvvot. Álbmotmeahcceplána čađaheapmi sihkkarastá lahka 15 % Norggas. Sámediggeráđđi atná dehálažžan ahte stáhtat devdet iežaset riikkaidgaskasaš geatnegasvuođaid, sihke álgoálbmogiid vuoigatvuođaid dihtii ja seailluheami ja bistevaš luondduvuođu geavaheami ektui.</p>
<p>Viidáset gažaldagaid vástádusaide:</p>
<p>Sámediggeráđđi atná dehálažžan ahte olahuvvo ovttamielalašvuohta gaskkal sámi báikkálaš servodaga, Sámedikki ja stáhtalaš eiseválddiid ovdal mearrádusat dahkkojuvvojit álbmotmehciid ja eará guovlogáhttemiid hárrái. Sámediggeráđđi lea aiddobáliid soahpan Birasgáhttendepartemeanttain ođđa hálddašanmodeallas dálá ja ođđa suddjenguovlluin mat sihkkarastet sámi oassálastima hálddašeamis sámi guovlluin. Stuorát suodjeguovlluide áigu hálddašaneiseváldi biddjot báikkálaš suodjeguovlostivrraide ovdalii stáhtii fylkkamánni bokte. Báikkálaš suodjeguovlostivrraide nammadit guoskevaš suohkanat, fylkkasuohkan ja Sámediggi áirasiid.</p>
<p>Sámediggeráđđi lea čielggas dasa ahte suddjen ii galgga leat finnmárkolága vuostá. Sámediggi oaččui sisa sihkarvuođaeavttu gonagaslaš resolušuvnna Várnjárgga ja Sievjju álbmotmehciide mii deattuha ahte go eaiggáduššan- ja geavahanvuoigatvuođat leat čielggaduvvon de galgá suddjen gahččat eret dahje ášši ođđasit meannuduvvot. Maid ahte buhtadus galgá mannat Finnmárkkuopmodahkii dahje vejolaččat sidjiide geat ožžot oamastanrievtti duopmostuolu dahje kommišuvnna meannudeami bokte.</p>
<p>Sámediggeráđis eai leat plánat bidjat johtui árvvoštallama suddjema váikkuhusain sámi luonddugeavaheapmái. Dákkár bargu ferte dahkkot ovddasvástideaddji suddjeneiseválddi bokte mii lea Birasgáhttendepartemeanta. Dát sáhttá goitge leat cealkámuššan boahtte jahkásaš ovttasbargočoahkkimiidda gaskkal Birasgáhttendepartemeantta ja Sámediggepresideantta. Boahtte čoahkkin lea boahtte Sámedigge- ja Stuoradiggeáigodagas.</p>
<p>Sámediggeráđđi ii mearrit lea go mielas vai vuostá Anárjoga álbmotmeahci viiddideapmái, Goahteluoppal álbmotmeahci ásaheapmái ja jeagge- ja njuoskaeanasuodjaleapmái ovdal go oaidnit sisdoalu suodjalanláhkaásahusa evttohusa maŋŋelis meannudanproseassas. Dalle áigut mii hábmet </p>
<p>Gažaldat 2, áirras Aili Keskitalo, NSRa sámediggejoavku</p>
<p>Sámeálbmotfoandda hálddašeapmi</p>
<p>Áššis 59/07 Sámeálbmotfoanda – áigodaga 2008-2009 vuoruheamit ja áŋgiruššansuorggit boahtá ovdan ahte Sámedikki dievasčoahkkin háliidii almmuhit álbmogii mo Sámediggi geavaha dáid ruđaid. Dát lea deaŧalaš danne go Sámediggi lea ožžon dáid ruđaid sámeálbmoga bealis, oktasaš buhtadussan dáruiduhttinpolitihka vahágiid ovddas.</p>
<p>Mo lea Sámediggeráđđi sihkkarastán ahte sihke doarjjaoažžut, oassálastit ja almmolašvuohta muđui ožžot dieđu goas Sámeálbmotfoandda ruđat geavahuvvojit?</p>
<p>Sámedikki mearrádusa vuođul áššis 59/07 lea Sámediggi álggahan giellaovddidanprošeavtta ovttas Sámi allaskuvllain. Mediaid bokte lea čuoččuhuvvon ahte dát prošeakta ii lean almmuhuvvon almmolaš oastimiid njuolggadusaid vuođul. Lea šallošahtti go dákkár iešalddis buorre ášši oažžu heajos beaggima. Lea go duohta ahte bargovuogit eai leat čuvvojuvvon ja leat go das váikkuhusat Sámediggái dahje prošektii?</p>
<p>Sámediggeráđi vástádus 2. gažaldahkii</p>
<p>Sámediggi lea almmuhan ruđaid mat leat várrejuvvon Sámeálbmotfondii dábálaš ládje, beaivepreassaid bokte ja interneahta badjel. Dán jagáš bušeahtas lei 4 miljovnna ruvdno  várrejuvvon giellaprošeavttaide, 4 miljovnna ruvdno girjjálašvuhtii ja 1,6 miljovnna ruvdno  árbevirolaš máhttui. Mii leat ožžon ohcamiid  badjel 5,4 miljovnna ruvnno ovddas giellaprošeavttaide ja 7,7 miljovnna ruvnno ovddas girjjálašvuhtii. Sámediggeráđđi oaivvilda ahte dát čájeha ahte sámi álbmot diehtá ahte Sámediggi hálddaša ruđaid sámeálbmotfoanddas earret eará giellaovddideapmái ja girjjálašvuhtii.</p>
<p>Sámediggi lea bivdán Sámi allaskuvlla álggahit máŋgga jagáš prošeavtta mas ulbmilin lea addit oahpahusfálaldaga sámegielas sidjiide geain ii leat leamaš vejolašvuohta oahppat iežas giela. Sámediggi veardádalai galgá go prošeakta almmuhuvvot, muhto mearridii dán áššis jearrat Sámi allaskuvllas almmá fálaldatgilvvu almmuheamis. Sivvan dasa lei ahte go Sámediggi ovdal lea bivdán fálaldagaid ovdánahttit giellaprográmma, de ii sádden oktage aktevra geain leimmet jearran, fálaldaga.</p>
<p>Doaimma viidodat lea dakkár ahte doaimmaheaddji ferte leat dakkár ahte nákce čađahit buot beliid prošeavttas buoremus lági mielde. Sámi allaskuvllas lea našuvnnalaš ovddasvástádus sámi oahpaheaddjeohppui Norggas, ja lea Stuoradiggedieđáhusa nr. 28 (2007- 2008) mielde áidna sámegielat institušuvdna alit oahpu dásis ja dutkamis, mas lea erenoamáš ovddasvástádus ovdánahttit sámi giela. Sámediggeráđđi lea dan sivas veardádallan ahte sii leat instánsa mii buoremusat sáhttá čađahit doaimma ja kvalitehtalaččat addit dan fálaldaga olahusjovkui mii lea sávahahtii.</p>
<p>Láhkaásahusas almmolaš sisaoastimii § 1-3, nuppi lađđasis g bustávas nannejuvvo ahte <span type="quote">“ dutkan- ja ovdánahttindoaimmain, go bargoaddi ii ollásit ruhtat dahje doaibma ii oallásit boađe bargoaddái ávkin sin doaimmaheamis, de dát ii boađe dán láhkaásahusa mearrádusaid vuollai. Sámediggi dulko  dán láhkaásahusa nu ahte dasto dát doaibma ii boađe láhkaásahusa vuollai go doaibma maid Sámediggi oastá, ii boađe ávkin Sámediggái, muhto sámi álbmogii geat ovdal eai leat ožžon vejolašvuođa oahppat iežaset giela. Dasa lassin lea doaibma maid mii leat diŋgon, seamma láhkaásahusa mielde “ ii- vuoruhuvvon doaibma”</span>. Ii vuoruhuvvon doaimmat mearkkaša earret eará oahpahus ja fidnooahppu, gč. mielddus 6 láhkaásahusas almmolaš sisaoastimiidda.  KOFA (váiddaorgána almmolaš sisaoastimiidda) lea ožžon váidaga ABC- company:s namuhuvvon prošeavtta oktavuođas.  Sámediggi lea miessemánu 15. b. 2009 vástidan sidjiide vuosttaš gažaldagaide maid KOFA lea sádden midjiide. Dás maŋás vuordit mii váiddameannudeami, ja prošeakta jotkojuvvo nu go ovdal jurddašuvvon.</p>
<p>Gažaldat 3, áirras Aili Keskitalo, NSRa sámediggejoavku</p>
<p>Dan oktavuođas go Sámedikki reviderejuvvon bušeahtta meannuduvvui Plána- ja finánsalávdegottis dieđihuvvui ahte ii vel ge leat ovttamielalašvuohta Sámedikki ja Sálasa gaskka das movt eavttut ja golut galget leat nuvttá oahpponeavvuid juogadeami ođđa ortnegis. Dát áššečuolbma ovddiduvvui sihke strategalaš oahpponeavvoplána meannudeami oktavuođas, ja ovddiduvvui fas Sámedikki bušeahta meannudeami oktavuođas jahkebealli dás ovdal.</p>
<p>Ráđđelahttu Gaski dáhkidii ahte das eai šatta váikkuhusat bušehttii. Gaski muitalii ahte maŋŋá lávdegoddečoahkkima áigo doallat ođđa čoahkkima Sálasiin.</p>
<p>Lea go dán čoahkkima oktavuođas dahkkojuvvon šiehtadus mii čilge ovddasvástádusa ja juogadeami oahppogirjjiid ektui, ja jos lea šiehtadus, de mii lea dan sisdoallu?</p>
<p>Goazaha go dát eahpesihkarvuohta oahpponeavvuid ráhkadeami?</p>
<p>Sámediggeráđi vástádus 3. gažaldahkii</p>
<p>Sámediggeráđđi čálii 15.05.09 vuollái šiehtadusa SÁLASIIN ahte juohkit nuvttá oahpponeavvuid doarjagiid vuođul mai Sámediggi lea juolludan 2009:s, ja ahte lágádusat galget juohkit oahpponeavvuid skuvllaide. Guhkesáiggi šiehtadus galgá čuovvolit dán šiehtadusa.</p>
<p>Leat vel báhcán moadde čuoggá digaštallamii nuvttá oahpponeavvuid buvttadeami ja juohkima birra, muhto eaktu lea ahte dat ii galgga ájihahttit oahpponeavvobuvttadeami. Ulbmil lea hábmet čovdosa mii easttada ahte girjelánat čoahkkanit, sihkkarastá jođánis oahpponeavvobuvttadeami ja sihkkarastá ahte oahppit ožžot oahpponeavvuid geavahussii.</p>
<p>Šiehtadusas mielddisbuktá ahte ii galgga rasttidit Sámedikki oahpponeavvobušeahta 2009.</p>
<p>Gažaldat 4, áirras Aili Keskitalo, NSRa sámediggejoavku</p>
<p>Ráđđehus evttoha rievdadit priváhta mánáidgárddiid ruhtadeami, dainna lágiin ahte sihkkut dan láhkaparagráfa mii geatnegahttá suohkaniid addit doarjaga priváhta mánáidgárddiide seamma dásis go suohkaniid mánáidgárddiide ge. Hui ollu dálá sámi mánáidgárddiin leat álggahuvvon priváhta mánáidgárdin – danne go almmolašvuohta ii leat háliidan váldit badjelasas ovddasvástádusa fálaldagain sámi mánáide.</p>
<p>Lea go Sámediggeráđđi árvvoštallan dákkár evttohusa váikkuhusaid – ja manne ii leat Sámediggeráđđi cealkán maidege dáidda čuolbamčilgehusaide gulaskuddama oktavuođas go mánáidgárdeláhka galggai rievdaduvvot?</p>
<p>Sáhttá go dán láhkarievdadeami geažil boahtit dan dillái ahte suohkanat biehttalit addimis doaibmadoarjaga ođđa priváhta sámi mánáidgárddiide, dainna ákkain ahte leat doarvái sajit dárogielat mánáidgárddiin?</p>
<p>Sámediggeráđi vástádus 4. gažaldahkii</p>
<p>Duogáš mánáidgárdelága rievdadanevttohusaide mánáidgárddiid ruhtadeami birra mat eai gula suohkaniidda, lea rámmaruhtadeami geavahišgoahtin mánáidgárdesuorggis. Evttohussii gullet priváhta, fylkasuohkaniid ja stáhta mánáidgárddiide (mánáidgárddit mat eai gula suohkaniidda). Ruhtadeami njuolggadusaid mánáidgárddiide mat eai gula suohkaniidda ferte heivehit rámmaruhtadeapmái mánáidgárdesuorggis. Ođđa ruhtadanortnet ii gustogoađe ovdal geavahišgoahtin áiggi (2011). Sihkkarastin dihte mánáidgárddiid, mat eai gula suohkaniidda, viidásit doaibmama, árvaluvvo evttohusas ahte suohkaniin galgá leat ruhtadangeatnegasvuohta dálá mánáidgárddiide mat eai gula suohkaniidda (ásahuvvo ovdal juovlamánu 31.b. 2010).   Sámediggeráđđi čujuha mánáidgárdeláhkii ja mánáidgárddi rámmaplánii. Mánáidgárdelága § 8 čuožžu ahte suohkaniin lea ovddasvástádus sámi mánáid mánáidgárdefálaldahkii, nu ahte eai sáhte hilgut addimis doaibmadoarjaga ođđa priváhta mánáidgárddiide, dainna ákkain ahte leat doarvái sajit dárogielat mánáidgárddiin. Suohkanat fertejit maiddái lága bokte vuhtiiváldit mánáid agiid, doaibmandásiid, sohkabeliid, sosiála, etnalaš ja kultuvrralaš duogážiid, ja das maiddái sámi mán�</p>
<p>Gažaldat 5,  áirras Terje Tretnes, Sámeálbmotbellodat</p>
<p>Finnmárkku fylkkamánni bargá dainna áigumušain ahte viiddidit Bajit Anárjoga álbmotmeahci. Álggahandieđáhus ja čielggadanprográmma lea dál gulaskuddamis gulaskuddanáigemeriin geassemánu 30. b.  Fylkkamánni lea Luondduhálddašandirektoráhta ovddas čielggadišgoahtán Bajit Anárjoga álbmotmeahci vejolaš viiddideami. Čielggadanguvlui gullet stuorra oasit Goššjohkleagis, ja Anárjohkleagis Goššjohknjálmmi máttabealde, guovlu mii lea badjel 642 km2 viiddis.</p>
<p>Kárášjogas lea dollojuvvon álbmotčoahkkin, ja doppe bođii ovdan ahte ollugat dain geat ledje boahtán čoahkkimii, eai dorjon Anárjoga álbmotmeahci viiddideami. Presideanta Egil Olli finai maiddái sárdnestuolus ja dovddahit iežas (dahje ráđi) oainnu dán áššis.</p>
<p>1. Doarju go Sámediggeráđđi Anárjoga álbmotmeahci viiddideami nie mo álggahandieđáhus lea hábmejuvvon? 2. Áigu go Sámediggeráđđi, vaikke vel ii leat gea ovddidan dán dievasčoahkkimii, geiget gulaskuddancealkámuša ovdal geassemánu 30. b? 3. Sámediggi galgá konsulterejuvvot dán áššis maŋŋá. Mii lea Sámediggeráđi oaidnu Sámedikki bealis dákkár áššiin mat gusket sámi guovlluide, ležžet dal suodjalanguovllut, ráfáiduhttinguovllut vai álbmotmeahcit? Lea go vuot nu ahte Sámediggi easkka maŋit áiggis oažžu dieđu konsultašuvnnaid birra ii ge dievasčoahkkin beasa addit iežas oainnu ovddalgihtii?</p>
<p>Sámediggeráđi vástádus 5. gažaldahkii</p>
<p>1. Sámediggeráđđi ii veardit vuos lea go mielde vai vuostá viiddidit Anárjoga álbmotmeahci ovdal go mii oaidnit gáhttenláhkaásahusa sisdoalu árvalusa maŋŋelis meannudanproseassas. De mii hábmet iežamet posišuvnna dan mielde mii orru dehálaš sámi vuoigatvuođaid ja beroštumiid ektui áššis. Dát lea dábálaš bargovuohki eanaš konsulterenáššiin. Dán hávi áigut mii bidjat Bargolávdegotti Anárjoga álbmotmeahci viiddideami plánaid bohtosa vuođđun   dáid posišuvnnaid hábmemii. Gáhttenplánaid njuolggadusaid mielde sámi guovlluin sáhttá eanetlohku bargolávdegotti sámi áirasiin bidjat iežaset árvalusa ovdan iežaset gulaskuddanevttohusa gulaskuddamii mii čuovvu ášši čađat gitta loahpalaš mearrideapmái ráđđehusas. Sámediggeráđđi atná diehttelas dehálažžan maid báikkálaš sámi áirasat bargolávdegottis oaivvildit dákkár álbmotmehciid birra, ja galgá ollu ovdal otná Sámediggeráđđi garrasit manná vuostá báikkálaš áirasiid vuođđooainnu vuostá. Konsultašuvdnasoahpamuša ulbmila mielde gaskkal stáhtalaš eiseválddiid ja Sámedikki galget bealálaččat geahččalit olahit soabalašvuođa doaimmain main sáhttá leat váikkuhus njuolga sámi beroštumiide. Dan sivas ii leat jierpmálaš Sámediggeráđis dál juo čatnat iežas  dihto oaiviliidda, ná árrat proseassas. Lea oppalaš sisdoallu gáhttemis mii mearrida leat go mii vuostá vai mielde álbmotmeahcigáhttemii, ja dat mearrádus ii váldo dál, muhto maŋŋil ollislaš guorahallama loahpas konsultašuvnnain.</p>
<p>2. Namuhuvvon duogážiin ii oainne Sámediggeráđđi dárbbu addit cealkámuša álggahandieđáhussii vejolaš viiddideapmái Anárjoga álbmotmeahcis. Mii leat ovttaoaivilis stáhtalaš eiseválddiiguin konsulterenprosessii. jus áššemeannudeapmi gáibida dan, de sáhttit almmáge buktit cealkámuša mii ráddjejuvvo evttohussan guorahallanprográmmii váikkuhusčielggadeamis.</p>
<p>3. Sámediggeráđđi doalaha prinsihppamearrádusa Sámedikki áššis 12/ 03 Álbmotmehciid ja suodjemehciid ásaheapmi ja viiddideapmi. Dán mearrádusas čuožžu earret eará ná: <span type="quote">“ Sámediggi oaivvilda ahte gáhtten sámi guovlluin sáhttá buktit várjaleami materiálalaš eavttuid sámi kultuvrra doalaheapmái ja viidásetfievrrideapmái. Dát eaktuda goitge ovttadássásaš oassálastima gáhttenproseassas, gáhttensisdoalu ja hálddašanstivrraid mat eai amasmuhtte, muhto nannejit sámi kultuvrra ealáhusaiguin ja servodateallimiin�</span>. Mii guoská konsultašuvdnaáššiid bohtosiidda, galget go dat dohkkehuvvot Sámedikki dievasčoahkkimis, de lea ášši sisdoallu mii dan mearrida. Stuora ja dehálaš prinsihpalaš áššiin dego guovddáš lágain ja doaimmain mat váikkuhit njuolga sámi beroštumiide, lea mis dáhpin ahte dát meannuduvvojit dievasčoahkkimis sihke ovdal ja maŋŋil konsultašuvnnaid. Ovdamearkan dákkár áššiin leat finnmárkoláhka, minerálaláhka, boazodoalloláhka, mearraresursaláhka, luonddusuodjalanláhka, Riddoguolástuslávdegotti guorahallan ja Sámi vuoigatvuođalávdegoddi. Mis leat viidáset ovdamearkkat dasa ahte njuolggadusat gáhttenplánaproseassain sámi guovlluin ja konkrehta álbmotmehciin nugo Sievju ja Várnjárga leat guovtti vuorus meannuduvvon dievasčoahkkimis. Mii guoská unnit konsultašuvnnaide  bođu áššiin guovlogáhttema ektui, hálddašanváldái, Čázádat- ja el- fápmoáššiide ja huksenáššiide, de lea dábálaš ahte dieđihuvvo dáid birra ráđi dieđáhusas.</p>
<p>Gažaldat 6, áirras Jánoš Trosten, Čielga Sámi Jietna</p>
<p>Skuvlaovttasbargu Sirpmá skuvlla ja Ohcejoganjálmmi skuvlla gaskka.</p>
<p>Stuorradiggedieđáhusas 28 (2007-2008) lea Ráđđehus namahan rájárastá skuvlaovttasbarggu birra gaskal Sirpmá ja Ohcejoganjálmmi skuvlla. Go dát ovttasbargu namahuvvo stuorradiggedieđáhusas, de lea dat čielga signála das ahte dát skuvlaovttasbargu lea fuomášuvvon ja ahte lea vejolaš oažžut dán ovttasbargu bissovaš ortnegin stáhta ruhtademiin bajimuš dásis. Muhto dat eaktuda dan ahte  Sámediggi bargá áššiin ja čuovvola aktiivvalaččat Stuorradiggedieđáhusa.</p>
<p>Stuorradiggedieđáhusa čuoggás 11.4.1 ovttasbargu rájáid rastá, čuožžu ná: <span type="quote">“Ovttasbargu Suomain lea vuosttažettiin leamaš dat lagaš skuvlaovttasbargu mii lea Sirpmá ja Ohcejoga skuvllaid gaskkas leamaš 1999 rájes. Dán ovttasbarggu ákkastallamiin leat deattuhan ahte háliidit seailluhit ja ovddidit sámegiela, kultuvrra ja iešvuođa. Skuvllain lea oktasaš oahpahus guovtti geardde vahkus dárogielas, suomagielas, sámegielas, eŋgelasgielas ja matematihkas. Oahppit čuvvot iežaset riikka oahppoplánaid ja leat hálddahuslaččat čadnon iežaset riikka skuvlii. Sirpmá ja Ohcejoga skuvllat lonohallet oahpaheddjiid muhtun diimmuid. Oahpaheaddjit leat virgáibiddjon iežaset suohkaniin. Dáid skuvllaid ovttasbargu lea dehálaš bargu sámegiela ja kultuvrra nannemis dien guovtti gilis.”</span></p>
<p>Mun válden ovdan dán ášši Sámi parlamentáralaš ráđi čoahkkimis Roavvenjárggas golggotmánus 2008 ja daláš SPR presideanta Egil Olli lohpidii aktiivvalaččat bargat áššiin vai dat šaddá vuđolaččat politihkalaččat čuovvoluvvot. Maŋŋá lean mun jearran Ollis mii lea dahkkojuvvon áššis, de ii sáhttán vástidit maidege. Sámedikki dievasčoahkkimis 22. vahkus áiggun mun jearrat Ollis ođđasis ášši birra, ja vuorddán dál ahte Olli buktá vástádusa mii dávista SPR buori vuigŋii ja dáhttui dalle go mun válden ovdan ášši Roavvenjárggas.</p>
<p>Mus leat čuovvovaš gažaldagat Sámediggeráđđái: - Maid lea Sámediggeráđđi bargan áššiin ja leago Sámediggeráđđi čuovvolan Stuorradiggedieđáhusa nr 28 (2007-2008) ja mainna lágiin?</p>
<p>- Jos Sámediggeráđis lea leamaš oktavuohta Ráđđehusain dán ášši birra, de lea mus čuovvovaš čuovvolangažaldat: gosa leat dát dieđut arkiverejuvvon dahje gos gávdnojit dieđut oktavuođa birra?</p>
<p>- Jos Sámediggeráđis ii leat leamaš oktavuohta ráđđehusain ášši birra, de manne ii leat Sámediggeráđi mielas dát nu deaŧalaš ášši, ahte dat livččii loktejuvvon ráđđehusdássái go dát skuvlaovttasbargu lea namahuvvon deaŧalažžan stuorradiggedieđáhusas nr 28 (2007-2008)?</p>
<p>- Sámedikki presideanta Egil Olli dajai almmolaččat, maŋimuštá miessemánu 15. b. 2009, ahte dát ášši ii leat dakkár ášši mii gulašii sámediggái, muhto dat ášši gullá Sámi parlamentáralaš ráđđái. Oaivvilda go Sámed</p>
<p>- Maid áigu Sámediggeráđđi oanehis áiggis dahkat vai dát ášši loktejuvvošii alimus politihkalaš dássái ja áigu go Sámediggeráđđi lagaš boahtteáiggis loktet dán ášši ráđđehusdássái?</p>
<p>Sámediggeráđi vástádus 6. gažaldahkii</p>
<p>Skuvlaovttasbargu gaskal Sirpmá skuvlla ja Ohcejoganjálmmi skuvlla.</p>
<p>Sámi parlamentáralaš ráđis lea ovddasvástádus bidjat johtui ja čuovvolit rájiidrasttideaddji ovttasbarggu. Dat guoská maiddái oahpahusa/oahpu suorgái. Sin vuoruhansuorggit leat čállojuvvon 01.11.08 – 31.12.10 áigodaga doaibmaplánii. SPR ráhkadii 2006:s raportta Davviriikkaid vuođđoskuvllaid sámi oahpahusa birra. Okta doaibmabidju doaibmaplánas lea čuovvolit dan raportta. Dan oktavuođas mearridii SPR áššis S 06/08 ahte SPR áigu bivdit ministariid main lea ovddasvástádus sámi áššiin Suomas, Ruoŧas ja Norggas čuovvolit barggu ráhkadit oktasaš mihttomeriid gullevaš riikkaid oahpahussii.</p>
<p>Norgga Sámedikkis lea ovddasvástádus čuovvolit doaibmaplána doaibmabijuid oahpahusa/oahpu suorggis. Sámediggeráđđi ovddidii čuovvolanevttohusaid SPR stivračoahkkimii ođđajagimánus 2009, muhto stivra ii mearridan maidege. Sámediggeráđđi áigu čuovvolit ášši.</p>
<p>Go guoská ovttasbargui Suomain, de čuoččáldahtte Suoma ja Norgga stáhtaministarat prošeavtta Grenseløst i nord (davviguovlu rájiid haga) 2002:s. Prošeavtta váldomihttomearri lei buoridit dan guovtti riikka ovttasbarggu dan bokte ahte identifiseret ja geahččalit notkat struktuvrralaš hehttehusaid rájiidrasttideaddji ovttasbarggus. Sámediggi lei 2005:s mielde bargojoavkkus, ovttas earret eará Oahpahusdirektoráhtain ja Finnmárkku fylkkamánniin, mii galggai čuovvolit oahpahusa/oahpu prošeavtta.</p>
<p>Finnmárkku fylkkamánnis lea bajimus ovddasvástádus čuovvolit ja joatkkihit ovttasbarggu. Sii leat 2008 čavčča juolludan oktiibuot 8 prošektii doarjaga, ja okta dain lea ovdánahttit oktasaš skuvlavuoruheami Sirpmás ja Ohcejogas. Sámi allaskuvla lea ožžon doarjaga dutkat ja bagadallat dan prošeavtta oktavuođas.</p>
<p>Gažaldat 7,áirras Gunn-Britt Retter, NSRa sámediggejoavku</p>
<p>NSRa Sámediggejoavku diehtá ahte Sámi dáiddárráđđi ja Sámediggi 2009 dáiddárráđi bokte leat vuođđudan bargojoavkku mii galgá čielggadit sierra oastinortnega sámi girjjálašvuođa ja musihka várás. Dát lea dahkkojuvvon dan čuoggá vuođul dáiddáršiehtadusas mii gieđahallá ortnega sámi girjjálašvuođa ja sámi musihka ja juigosiid ja eará beliid dainna ulbmilin ahte sihkkarastit ahte almmuhuvvon sámi čáppagirjjálašvuohta ja musihkka/juigosat leat fidnemis.</p>
<p>St.dieđáhusas. nr. 7 (2006-2007) Sámedikki 2005 doaimma birra daddjojuvvo kapihttalis 2.10.2 Dáiddáršiehtadus ja sámi lágádusat:</p>
<p>" Sámediggi lea dál bargamin oččodit oastinortnega čáppagirjjálašvuođa váste ja bissovaš doarjjaortnega fágagirjjálašvuođa buvttadeapmái. Dáid doaibmabijuid ollášuhttin lea dan duohken ahte oažžut eanet bissovaš ekonomalaš juolludemiid girjjálašvuhtii."</p>
<p>Lea go sámi fágagirjjálašvuođa doarjjaortnet oasis dan čielggadusas mainna bargojoavku sámi girjjálašvuođa ja musihka várás lea bargamin, dahje leat go eará doarjjaortnegat ráhkaduvvomin sámi fágagirjjálašvuođa almmuheami várás?</p>
<p>Sámediggeráđi vástádus 7. gažaldahkii</p>
<p>Guorahallan sisaoastinortnegis sámi čáppagirjjálašvuhtii  ja luohtái/ musihkkii lea oassin dáiddašiehtadusas muhto mii ii sisttisdoala sámi fágagirjjálašvuođa dán vuorus. Sámediggeráđđi lea positiiva dasa ahte gávdno sierra sisaoastinortnet maiddái sámi fágagirjjálašvuhtii, dás mielde maid áššeprosat ja fágagirjjálašvuohta mánáide ja nuoraide.</p>
<p>Dárbu sierra sisaoastinortnegii sámi fágagirjjálašvuhtii ferte maid mihtiduvvot jearahallamiid ja olggosaddiid logu vuostá. Sámediggi lea 2009 bušeahtas girjjálašvuođa doarjagiid poastta vuolde (6.3.1.1 Girjjálašvuohta), vuoruhan fágagirjjálašvu</p>
<p>III  Jienasteapmi</p>
<p>43 áirasis ledje 27 čoahkis. Dán áššis ii jienastuvvon.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Olaf Eliassen   Vibeke Larsen   Olaf Eliassen, čoahkkinortnegii    Vibeke Larsen   Olaf Eliassen   Vibeke Larsen    2  Aili Keskitalo   Marianne Balto   Aili Keskitalo   Marianne Balto    3  Aili Keskitalo   Jørn Are Gaski   Aili Keskitalo   Jørn Are Gaski    4  Aili Keskitalo   Jørn Are Gaski   Aili Keskitalo   Jørn Are Gaski    5  Terje Tretnes   Vibeke Larsen   Terje Tretnes   Vibeke Larsen    6  Jánoš Trosten   Jørn Are Gaski   Jánoš Trosten   Jørn Are Gaski    7  Gunn-Britt Retter   Vibeke Larsen   Gunn-Britt Retter   Vibeke Larsen</p>
<p>Ášši meannudeapmi loahpahuvvui 26.05.09 dii. 14.35.</p>
<p>Vuođđogiella: *</p>
<p>Ášši 16/09 Ođđa áššiid dieđiheapmi</p>
<p>Arkiiva</p>
<p>SF- Arkiiváššenr.</p>
<p xml:lang="vep">09/2156</p>
<p>Ášši meannudeapmi álggahuvvui 26.05.09 dii. 14.35</p>
<p>I  Mildosat</p>
<p>Nr  Beaivi Geas/Geasa Namahus</p>
<p>25.05.09 Áirras Jánoš Trosten, Čielga sámi jietna 5 kilomehter rádji olgoriikkalaččaide ferte fas váldojuvvot atnui.   25.05.09 Áirras Egil Utsi, NSRa sámediggejoavku Sámi nationala oahppan. Ja dáidan gelbbolašvuođaguovddaš (S-LMS)   25.05.09 Áirras Kirsten Appfjell-Eira, Åarjel Læstoe</p>
<p>Vuvddiid suodjaleapmi Statskoga eatnamiin Helgelánddas   25.05.09 Áirras Kjersti Myrnes Balto, NSRa sámediggejoavku Molssaeavttut sámegiel hálddašanmállen</p>
<p>25.05.09 Áirras Klemet Erland Hætta, NSRa sámediggejoavku Heargevuodjinbánat</p>
<p>25.05.09 Áirras Tor Mikalsen, NSRa sámediggejoavku Ásahit sámi viesu Romsii</p>
<p>25.05.09 Áirras Aili Keskitalo, NSRa sámediggejoavku Eanet sámi mánáid- tv!</p>
<p>25.05.09 Áirras Nanna Thomassen, NSRa sámediggejoavku Fuolahusviesut márkogiliide Skániin/ Evenášis</p>
<p>25.05.09 Áirras Nanna Thomassen, NSRa sámediggejoavku Giellalávgunbajásšaddanguovddáš Loabáhis</p>
<p>25.05.09 Áirras Gunn-Britt Retter, NSRa sámediggejoavku Sámi giellaguovddaža ásaheapmi Mátta-Várjjat gielddas</p>
<p>II  Evttohusat</p>
<p>Evttohus 1, áirras Jánoš Trosten, Čielga sámi jietna</p>
<p>5 kilomehter rádji olgoriikkalaččaide ferte fas váldojuvvot atnui.</p>
<p>Finnmárkkuopmodat lea váldán atnui ođđa praksisa mii addá olgoriikkalaččaide lobi bivdit guliid olggobealde ovdalaš 5 kilomehter ráji. Sámediggi ferte veardádallat lea go dát riekti vuoigatvuođasirdin báikegottiid ektui ja báikkálaš álbmoga ektui mat guoskkahuvvojit dán ođđa praksisis. Oanehaččat dadjat: Leat go earát, olgoriikkalaččat, ožžon rievtti mii sis ii goasse leat leamaš ja leat go báikkálaš olbmot ožžon ráddjejuvvot iežaset vuoigatvuođaid váikkuhussan olgoriikkalaččaid ođđa rievttis bivdit guliid olggobealde 5 kilomehter ráji. Finnmárkkulága 4. § mielde, Sámedikki njuolggadusain geavahit meahci eará ládje, lea áigeguovdilis gažaldat ahte lea go dát ođđa praksis eará láhkái geavaheapmi meahcis. Eahpitkeahttá lea ahte Finnmárkkuopmodaga stivra lea addán olgoriikkalaččaide rievtti mii sis ii goasse leat leamaš, ja dát ii lean várra ulbmil finnmárkolágain. Olgoriikkalaččaid riekti bivdit guliid olggobealde ovdalaš 5 km ráji, lea sihkkarit lága 4. § vuostá ja lea mielddisbuktán eará ládje meahci geavaheami mii lea vahágin sámi kultuvrii, meahcásteapmái ja eará kulturdoaimmaheapmái.</p>
<p>Sámediggi ferte oaivila dahkat dán áššis, ja dan sáhttá dahkat guovtti ládje: 1. Sámediggi čilge dievasčoahkkima mearrádusain, Sámedikki ipmárdusa olgoriikkalaččaid ođđa  rievttis bivdit guliid olggobealde 5 km ráji ja lea go dát ođđa riekti finnmárkolága 4. § vuostá 2. Sámediggi bivdá Sámediggeráđi bargat áššiin ja juridihkalaš vehkiin guorahallat lea go dát  ođđa riekti finnmárkolága ulbmiliid vuostá ja erenoamážit finnmárkolága 4. § vuostá</p>
<p>Lea dehálaš ahte Sámediggi meannuda dán ášši ođđa áššin dievasčoahkkimis, ja váikkuhussan das movt Sámediggi dulko ja ipmirda lága ulbmila olgoriikkalaččaid guollebivddu ektui olggobealde 5 km ráji.</p>
<p>Evttohus 2, áirras Egil Utsi, NSR:a sámediggejoavku</p>
<p>Sámi nationála oahppan- ja dáidin gelbbolašvuođaguovddáš (S-LMS)</p>
<p>Guhkálmas buozalmasvuođat nugo váibmodávddat/váibmovigit, sohkardávda ja KOLS/astma lassánit, maiddái sámi álbmoga gaskkas. Sámi pasieanttain geain lea guhkálmas buozalmasvuohta váilu dál diehtojuohkinfálaldat sin iežaset gillii sin buozalmasvuođa birra, mii sáhttá dagahit dorvvuhisvuođa, boasttu áddejumiid ja fuonit eallinkvalitehta dearvvašvuođa dáfus. Lassána maiddái vejolašvuohta gártat dárbbašmeahttumit ja guhká leat buohcciviesus diehtemeahttunvuođa ja váilevaš dikšuma čuovvoleami geažil pasieantta beales. Dasa man deaŧalaš lea buoridit pasieanttaid iežaset dáidima guhkálmas buozalmasvuođa oktavuođas lea maŋimuš jagiin biddjojuvvon stuorát deaddu ja lea oassin LMS guovddážiid deaŧalaš barggus. Dattetge leat dasa movt pasieanttat birgehallet ja áddejit iežaset dávdda kultuvrralaš sivat, ja sámi pasieanttain dát sáhttá spiehkastit das mii lea dábálaš pasieanttain geain lea dáža kulturduogáš. Otnáš beaivvi nammii ii gávdno makkárge LMS mii erenoamážit gozihivččii sámi pasieanttaid oahppan ja dáidin dárbbu. Dasto galgá LMS doaibmat pasieanttaide deaivvadansadjin, gos sii sáhttet lonohallat vásihusaid earáiguin geat leat seamma dilis. Otnáš beaivvi nammii váilu sámi pasieanttain dákkár deaivvadansadji mii gielalaččat ja kultuvrralaččat livččii láhččojuvvon oktavuođa várás earáiguin geain lea seamma buozalmasvuohta. Dat diehtojuohkin- ja oahpahusfálaldagat mat dán rádjai leat ásahuvvon norgalaš buohcciviesuin, eai nagot áktánasat gozihit sámevuođa – eai kultuvrralaččat eaige gielalaččat, Sámi doavttersearvvi čielggadusraportta mielde. Dát guoská sihke Hámmarfeastta, Girkonjárgga buohcciviesuide ja DavviNorgga universitehtabuohccivissui. Vásihusat čájehit ahte diehtojuohkin dárogielat dearvvašvuođa bargiid bokte buohcciviesus dárogielat, gávpotlaš birrasiin lea fuones čoavddus sámegielat pasieanttaide.</p>
<p>Oahpahusdoaibmabijuid lassin pasieanttaide, lea stuorra dárbu buoridit gelbbolašvuođa sihke sáme- ja dárogielat dearvvašvuođa bargiid gaskkas go guoská máhtolašvuođa gaskkusteapmái pasieanttaide ja oapmahaččaide. Erenoamáš dárbu lea buoridit gelbbolašvuođa kultuvrralaččat heivehuvvon oahpahusvugiid ovddideamis sámi pasieanttaid várás. Odne gávdnojit hui unnán sámegielat oahpahusávdnasat ja diehtojuohkinveahkkeneavvut sierra guhkálmas dávddaid birra – eai gávdno gihppagat, videot eaige dieđut interneahtas. Dás lea ollu bargu boahtteáiggis.</p>
<p>Oppalaččat ferte konkluderet ahte sámi pasieanttaide ja sin oapmahaččaide ii dál gávdno dásseárvosaš fálaldat muđui álbmoga ektui pasieantaoahpahusas, nugo spesialistadearvvašvuođafálaldagaid lága mielde gáibiduvvo. Danne ávžžuha NSR ahte ásahuvvošii sámi nationala oahppan- ja dáidin gelbbolašvuođa guovddáš guhkálmas dávddaid (LMS) várás, láhččojuvvon sámi geavaheddjiide kultuvrralaččat ja gielalaččat, ja mii organisatuvrralaččat čatnasa Kárášjoga spesialistaguovddážii. Poliklinihka spesialisttat, ja eará sámegielat fágaolbmot, geavahuvvošedje dalle pasieanttaid oahpaheapmái ja bagadeapmái.</p>
<p>Guovddáža doaibman dán ovttadagas livččii lágidit gielalaččat ja kultuvrralaččat heivehuvvon oahppan- ja dáidinkurssaid sámi pasieanttaide ja oapmahaččaide. Eará gelbbolašvuođaguovddášdoaimmat livčče: bagadeapmi/ráđđeaddin sámi guhkálmas buhcciide ja sin oapmahaččaide beroškeahttá gos riikkas orrot; bagadeapmi/oahpahus eará LMS-guovddážiidda Norggas mat bálvalit sápmelaččaid; diehtojuohkindoaibma sámegillii guhkálmas buozalmasvuođaid birra, (sáme- ja guovtt</p>
<p>Evttohus 3, áirras Kirsten Appfjell-Eira, Åarjel Læstoe</p>
<p>Vuvddiid suodjaleapmi Statskoga eatnamiin Helgelánddas</p>
<p>Nordlándda fylkkamánni lea Luondduhálddašandirektoráhta ovddas bargan ođđa suodjalanplánain Helgelándda vuvddiid várás. Muhto evttohuvvon suodjalanguovllut leat bohciidahttán garra reakšuvnnaid buohkain Helgelánddas.</p>
<p>Suodjalanplána láhkaásahusat gohččot buohkaid geat vádjolit suodjaluvvon guovllus ohcat lobi dakkár johtaleapmái, maiddái guovllu boazodoalu.</p>
<p>Fylkkamánni oaivvilda ahte lea váttis ráhkadit dakkár láhkaásahusaid mat čovdet boazodoalu/sámi beroštusaid ohcangeatnegasvuođas gustovaš njuolggadusaid geažil. Fylkkamánni oaivvilda dattetge ahte bajimus eiseválddit berrejit árvvoštallat berre go boazodoallu leat čielgaset oassi áigumušas go dan maid dat dál lea ja ahte sii, go leat oassin áigumušas, eai galgga gáržžiduvvot láhkaásahusain muđui.</p>
<p>Guovllu boazoorohat oaivvilda ahte evttohuvvon vuovdesuodjalusas leat stuorra váikkuhusat beaivválaš doibmii. 13.05. 09 konsultašuvnnain Nordlándda fylkkamánniin čujuhuvvui dasa ahte boazodoallu galgá beassat doaimmahit árbevirolaš boazodoalu suodjalanguovllus seammaláhkai go guovlluin mat lea olggobealde. Viidáseappot čujuhuvvui dasa ahte nu mo suodjalanláhkaásahusat dál leat evttohuvvon, de dat mielddisbuktá ahte boazodoalu doaimmaheapmi galgá vuođđuduvvot sierralobiide suodjalanláhkaásahusain, mii gáržžida boazodoalu beaivválaš doaimmaheami. Dan vuosttalda Helgelándda boazodoallu garrasit.</p>
<p>Daid dieđuid vuođul mat boazodoalus leat evttohuvvon guovlluid birra, de ii leat boazodoalu geavaheapmi dakkár ahte dat galggašii bohciidahttit riidduid dahje njeaidit árvvu, muhto boazodoalu doaimmaheapmi lea baicce dagahan ahte guovlluin dál leat uhccán sisabahkkemat dahje eai leat sisabahkkemat obanassiige. Ii ge boazodoalus leat vuosteháhku dasa, jus boazodoallu vahágahtášii suodjalanguovlluid, ahte leat mielde ráddjemin dahje digaštallamin doaibmabijuid mat ráddješedje vahágiid suodjalanguovllus.</p>
<p>ONa konvenšuvnnas siviila ja politihkalaš vuoigatvuođaid birra, 27. artihkkala vuođul, lea sápmelaččaid vuoigatvuođat suodjaluvvon go dat lea  čearddalaš álbmot. Dáid vuoigatvuođaide ii gula dušše <span type="quote">“álgovuolggalaš”</span> árbevirolaš ealáhusdoaimmahanvuohki, muhto maiddái eanet ođđaáigásaš vuohki doaimmahit dákkár ealáhusaid. Ii ge 27. artihkkala kulturdoahpagii gula dušše ávnnaslaš kulturdoaimmaheapmi, muhto maiddái dán kulturdoaimmaheami ávnnaslaš vuođđu. Dat mearkkaša ahte maiddái dat eatnamat ja luondduresurssat maid sápmelaččat leat geavahan ja geavahit vuođđun eallimii, leat suodjaluvvon. Dat ahte mearrádus suodjala sihke ávnnaslaš kulturdoaimmaheami ja daid eatnamiid gos kultuvra doaimmahuvvo, mearkkaša earret eará ahte stáhta konsešuvdnaorgánat eai sáhte eambbo addit lobi dasa ahte čađahuvvojit sisabahkkemat sámi geavahanguovlluide jus sisabahkkemat leat nu stuorrát dahje dat leat dakkárat ahte ovttaskas sámiin dahje sápmelaš joavkkuin, ovdamearkka dihtii orohaga siiddas, váldojuvvo eret vuoigatvuohta ávnnaslaš kulturdoaimmaheapmái.</p>
<p>Helgelándda boazoorohagaid mielas lea unohas go boazodoalu guovllugeavaheapmi sáhttá gáržžiduvvot suodjalanguovlluid ja láhkaásahusaid ásahemiin. Danne háliidit orohagat viidáset konsultašuvnnaid vuovdesuodjaleami birra Statskoga eatnamiin Helgelánddas. Dáidda konsultašuvnnaide berrejit orohagat, NBR ja Sámediggi oassálastit.</p>
<p>Åarjel Læstoe bivdá Sámedikki farggamusat váikkuhit viidáset konsultašuvnnaide vuovdesuodjaleami birra Státskoga eatnamiin Helgelánddas.</p>
<p>Evttohus 4, áirras Kjersti Myrnes Balto, NSRa sámediggejoavku</p>
<p>Molssaeavttut sámegiela hálddašanmállen</p>
<p>Odne leat 8 gieldda mielde sámegiela hálddašanguovllus. Gielddat mat leat mielde sámegiela hálddašanguovllus dagahit dan ahte sámegiella ja sámi kultuvra nannejuvvo.</p>
<p>Sámi servodat ii leat ovttalágan. Máŋgga guovllus juohká gieldda rádjá sámi giliid guovtti sadjái. Go gránnjá gielda lea mielde sámegiela hálddašanguovllus de dagaha dát stuorra erohusaid das mo sámegiella hálddašuvvo gilis.</p>
<p>NSR dáhttu Sámedikki čielggadit molssaeavttuid heivehuvvon hálddašanmállen, omd málle mii addá vejolašvuođa eanet gielddaide ovttasbargat vai dat gáibádusat ollašuvašedje mat gáibiduvvojit gielddain mat leat mielde sámegiela hálddašanguovllus.</p>
<p>Evttohus 5, áirras Klemet Erland Hætta, NSRa sámediggejoavku</p>
<p>Heargevuodjinbánat</p>
<p>Heargevuodjin lea sámi faláštallansuorgi mii lea ovdáneame, ja odne mis lea stuora aktiivvalaš biras gos leat oassálastit juohke agis. Odne ii gávdno makkárge fásta heargevuodjinbána gos sáhttá hárjehallat ja lágidit gilvvuid. Ollu návccat biddjojit ráhkadit ja duolbmut geidnosiid ovdal juohke gilvvohallama.</p>
<p>Norgga Sámiid Riikkasearvi (NSR) bivdá Sámediggeráđi guorahallat vejolašvuođa ásahit ovtta dahje eanet heargevuodjinbánaid, báikádit omd. Guovdageidnui ja/ dahje Kárášjohkii. Dát buvttášii bures ánssášuvvon movtta olles heargevuodjinbirrasii.</p>
<p>Evttohus 6, áirras Tor Mikalsen, NSRa sámediggejoavku</p>
<p>Ásahit sámi viesu Romsii</p>
<p>Stuora oassi Romssa álbmogis leat sápmelaččat, ja gávpot gohčoduvvo dávjá álgoálbmotgávpogin. Sápmelaččat leat oidnosis máŋgga stuorát lágideamis, nu go ovdamearkka dihte sámi vahkkus ja konferánssain. Gávdnojit dattetge olu evttohusat sámi kulturdoaimmaide gávpogis. Muhto váttisvuohta lea ahte dakkár lágidemiid šaddet bidjat gaskaboddosaš visttiide,  dahje eai oba sáhte ge lágidit go eai gávdno vuogas visttit.</p>
<p>NSR sámediggejoavku oaivvilda ahte dál livččii áigi Romsii oažžut sierra Sámi viesu. Viesus galggašedje leat kurssat, čoahkkimat, gáfedeaivvadeamit ja buot lágan sámi kulturdoaimmat ja maiddái doaibmat deaivvadanbáikin gávpoga sámi mánáide, nuoraide ja boarrásiidda.</p>
<p>Romssa Sámiid searvi hábmii 2002:s Romsa riikkaidgaskasaš álgoálbmotgávpogin- nammasaš ovdaprošeavtta (<span type="quote" xml:lang="nob">“Tromsø som internasjonal urfolksby”</span>). Romssa suohkan ruhtadii ovdaprošeavtta, ja okta doaibma doaibmaplánas lei ásahit Sámi kulturviesu/Álgoálbmotguovddáža. Raporttas ovddiduvvojit olu doaibmabijut, ee. makkár sisdoallu dakkáraš viesus galggašii leat. Danne livččii raporta dehálaš vuođđoávnnas dakkár ásaheapmái.</p>
<p>NSR bivdá Sámedikki álggahit doaimma vai ásahuvvošii Sámi viessu Romsii. Lea lunddolaš ahte plánat ásahit Sámi viesu Romsii implementerejuvvojit Sámedikki ja Romssa fylkkasuohkana ovttasbargošiehtadussii. Lea maid lunddolaš oažžut Romssa suohkana mielde ruhtadit oasi Sámi viesu ásaheamis Romsii.</p>
<p>Evttohus 7, áirras Aili Keskitalo, NSRa sámediggejoavku</p>
<p>Eanet sámi mánáid- tv!</p>
<p>Sámi mediafálaldat mánáid ja nuoraid várás lea dađi bahábut hui vánis. Lihkus lea NRK Sámi Radio ráhkadan ođđa nuoraidprográmma tv:ii, muhto nuoramusaide eai leat boahtán ođđa fálaldagat moatti jahkái. Dál ferte fas Sámediggi hommágoahtit oažžut NRK buoridit fálaldaga sámi mánáide, sihke filmmaid maid ieža leat ráhkadan ja filmmaid ja prográmmaid main leat jienaid jorgalan sámegillii.</p>
<p>Mediafálaldat sámi gillii lea hui dehálaš sámi mánáid giellaovdáneapmái, giela stahtusii ja oinnolašvuhtii servodagas. Sámi giellaarenat olggobealde oahpahusvuogádagaid leat dehálaš doarjjan giellabargguide mat dahkkojit ruovttuin, mánáidgárddiin ja skuvllain. Maiddái sámi mánáide leat eanet ja eanet mediafálaldagat olahanmuttus, sihke TV ja interneahta bokte, ja sámegiel- fálaldat heavvana daid sisa. Ođđa teknologiija ja eanet tv- kanálat berrejit dahkat álkibun luvvet sáddenáiggi sámi sáddagiidda. Mánáid-tv fálaldat dárogielat mánáide lassánii ollu go NRK álggahii ođđa digitála tv- kanála NRK Super. Maiddái sámi mánát </p>
<p>Sámediggi berre dán váldit bajás NRK Sámi Radioin ja guovddáš NRK, ulbmilin oažžut ođđa viiddiduvvon mánáid- tv sáddagiid sámi mánáide. Mihttun ferte leat oažžut lasihuvvot sáddenáiggi nu ahte sámi mánát besset beaivválaččat  geahččat sámi mánáid-tv sáddagiid. Maiddái Kommersiella tv- kanálat berrešedje hástaluvvot buoridit sin sáddenfálaldaga sámi mánáide.</p>
<p>Evttohus 8, áirras Nanna Thomassen, NSRa sámediggejoavku</p>
<p>Fuolahusviesut márkogiliide Skániin/ Evenášis</p>
<p>Iešguđet lágan resursaolbmot Sániin ja Evenášis leat guhká bargan buoridit dearvvašvuođafálaldaga erenoamážit boarrásit geardái márkogiliin. Ođđasit áiggis lea leamaš ovttasbargu gaskkal Skániid ja Evenášši suohkaniid plánet/ ovdánahttit heivehuvvon dearvvašvuođafálaldaga sámi boarrásit geardái márkogiliin Skániin ja Evenášis. Suohkanat barget márkogiliide ásahit fuolahusviesuid mat leat heivehuvvon boarrásit sámi geavaheddjiide, ja earáide geain lea fuolahusdárbu.</p>
<p>Stuoradiggedieđáhusas nr. 28 (2007- 2008) Sámepolitihkas čuožžu: <span type="quote">“ Dearvvašvuođa- ja fuolahusdepartemeanta áigu veahkehit dasa ahte ruhtadit ovdánahttindoaimmaid ja institušuvnnaid main lea sámegiela gelbbolašvuohta dearvvašvuođabálvalusas. Erenoamážit guovlluin gos sámit leat unnitlogus sáhttá maid leat áigeguovdil hukset doaimmaid sámi kulturguovddážiidda jna, gč. Várdobáiki Skániin.”</span></p>
<p>NSR sámediggejoavku bivdá Sámedikki veahkehit doarjut suohkaniid Skánit ja Evenášši sin barggus ásahit fuolahusviesuid márkogiliide buoremussan boarrásit sámi gearddi dárbbuide dearvvašvuođafálaldahkii mii lea huksejuvvon sámi giela ja kultuvrra nala, muhto maid mii lea buoremus earáide geat orrot márkogiliin ja geain lea fuolahusdárbu.</p>
<p>NSR bivdá maid Sámedikki ovddidit dán ášši, ovttasráđiid Skánit ja Evenášši suohkaniiguin, iežas konsultašuvnnain dearvvašvuođadepartementii, nu go lea čállojuvvon Stuoradiggedieđáhusas nr. 28 Sámepolitihkka.</p>
<p>Evttohus 9, áirras Nanna Thomassen, NSRa sámediggejoavku</p>
<p>Giellalávgunbajásšaddanguovddáš Loabáhis</p>
<p>Loabát suohkanis leat kárten vejolašvuođaid ásahit ođđa ja buorebut oahpahusmodealla sámegielas mánáide ja nuoraide gaskal 1 ja 15 jagi. Bargojoavku mas ledje váhnemat, oahpaheaddjit, Sámi allaskuvla ja politihkkarat lea geahččalan gávdnat čovdosa dasa. Sin bargu biddjui ovdan sámi konferánssas Loabáhis cuoŋománu 28. b. 2009. Joavku govvidii regiovnnalaš giellalávgunbajásšaddanguovddáža, gos galgá maiddái fállat oahpahusa sámegielas ja sámegillii mánáide ja nuoraide olggobealde Loabát suohkana. Loahpalaš konklušuvdna ii leat vel gávnnahuvvon ja áššis ii leat vel dahkkon mearrádus.</p>
<p>Loabát suohkan šaddá golggotmánu 1. b. 2009 rájes oassin sámi hálddašanguovllus, ja NSR lea hui ilus dainna. Lea hui mávssolaš guovllu sámegillii šaddat oassin hálddašanguovllus, ja dan oktavuođas oaivvilda NSR ahte giellalávgunbajásšaddanguovddáš galggašii jođánit ásahuvvot.</p>
<p>Sámediggi ferte váikkuhit dasa ahte dakkár guovddáš ásahuvvošii, vai beassat sihkkarastit mánáide ja nuoraide Loabáhis ja Loabáha regiovnnas buori ja einnostahtti sámegieloahpahusa.</p>
<p>Evttohus 10, áirras Gunn-Britt Retter, NSRa sámediggejoavku</p>
<p>Sámi giellaguovddaža ásaheapmi Mátta-Várjjat gielddas</p>
<p>Beroštupmi sámegillii ja sámi kultuvrii lea lassánan maŋimuš jagiid Mátta-Várjjaga gielddas. Ollu oahppit leat válljen sámegieloahpahusa skuvllas. Dán positiivva ovdáneami olis maid Mátta-Várjjat lea vásihan, lea ásahuvvon sámi ossodat ovtta gieldda mánáidgárddiin. Sámegiela oahpahus rávis olbmuide lea fállojuvvon dáláš oahppoinstitušuvnnaid bokte, muhto ii leamaš bistevaš fálaldat iige čuovvoleapmi kurssaid oassálastiide. Dát mielddisbuktá earret eará dan ahte oassi Mátta-Várjjaga sámi álbmogis, geat eai leat sámegiel hállit, eai </p>
<p>Giellaarenat maid mii dovdat ovddežis leat sámi giellaguovddážat. Sámi giellaguovddáža ásaheapmi Mátta-Várjjagis čohkkešii dán guovllu sámegiela fágamáhtu. Vásáhusat eará sámi giellaguovddážiin čájehit, ahte giellaguovddáš sáhttá maid doaibmat čoahkkinbáikin ja kulturguovddážin sámiide.</p>
<p>Mátta-Várjjaga gielda lea luomus gielda gos Girkonjárga lea gávpotguovddáš, birra leat sámi gilit stuorra geográfalaš guovllus Reaisavuonas ja Njávdámis oarjjabealde, Ruovdevutnii nuorttabealde ja Báhčaveadjái máttabealde. Go ovtta gilis lea sámegiel fálaldat ja/dahje sámi kulturfálaldat, de dat ii govčča olles gieldda ássiid dárbbu.</p>
<p>Sámediggi ferte váldit ovddasvástádusa sihkkarastit ja ovdánahttit dán positiiva sámegiela ovdáneami mii lea Mátta-Várjjagis. NSR/SáB sámediggejoavku oaivvilda ahte berre ásahuvvot sámi giellaguovddáš Mátta-Várjjaga gildii. Dán sáhtašii dahkat ovdamearkkadihttiid dan láhkai ahte nanne Isak Saba guovddáža Unjárggas ja ásahit dan regionála giellaguovddážin Várjjagis. Das viidásat sáhtašii bidjat johtui ovdaprošeavtta ásahan dihte Sámi giellaguovddáža Mátta-Várjjagii ja vejolaš eará gielddaide Várjjaga guovllus.</p>
<p>Čoahkkinjođihangotti árvalus:</p>
<p>Buot evttohusat 1 - 10 sáddejuvvojit Sámediggeráđđái viidásit gieđahallamii.</p>
<p>III  Jienasteapmi</p>
<p>43 áirasis ledje 27 čoahkis.</p>
<p>Čoahkkinjođihangotti árvalus mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Jánoš Trosten Egil Olli  Jánoš Trosten    2  Egil Utsi Jørn Are Gaski  Egil Utsi    3  Kirsten Appfjell-Eira Johan Mikkel Sara  Kirsten Appfjell-Eira    4  Kjersti Myrnes Balto Marianne Balto   5   Klemet Erland Hætta Egil Olli   Per Andersen Bæhr  Klemet Erland Hætta    6  Tor Mikalsen Vibeke Larsen  Tor Mikalsen    7  Aili Keskitalo    8  Nanna Thomassen Vibeke Larsen  Nanna Thomassen    9  Gunn-Britt Retter Marianne Balto   Jánoš Trosten</p>
<p>VI  Sámedikki mearrádus</p>
<p>Buot evttohusat 1 - 10 sáddejuvvojit Sámediggeráđđái viidasit meannudeapmái.</p>
<p>Ášši meannudeapmi loahpahuvvui 26.05.09 dii. 15.45.</p>
<p>Vuođđogiella: *</p>
<p>Ášši 17/09 Doaibmaplána sihkkarastin ja ovddidan dihtii sámi giliid – ságastallanášši</p>
<p>Ášši meannudeapmi álggahuvvui 26.05.09 dii. 15.45</p>
<p>Arkiiva</p>
<p>SF-  Arkiivaáššenr.</p>
<p xml:lang="vep">08/5016</p>
<p>I Mildosat</p>
<p>Nr  Beaivi Geas/Geasa Namahus</p>
<p>Áššečilgehus</p>
<p>Sámedikki dievasčoahkkin mearridii áššis 51/08 ahte ” Samediggerađđi alggaha barggu rahkadit ollislaš doaibmaplana sami giliid sihkkarastin ja ovddidan dihtii.”.</p>
<p>Ášši duogáš lea ahte sámi giliin fárrejit ollugat eret ja olmmošlohku njiedjá. Sivvan lea go uhcco vejolašvuohta fidnet resurssaid ja sisaboahtovuođđu njiedjá, ja erenoamážit hedjona árbevirolaš sámi meahcceávkkástallan. Go maiddái suohkanaid ekonomiija hedjona, de dat čuohcá smávva báikegottiid dárbbašlaš fálaldagaide, nu go skuvllaide, mánáidgárddiide ja boarrásiidfuolahussii. Sámi gilit leat maid deaŧalaččat sámegiela gáhttemii.</p>
<p>Sámi giliid doaibmabidjoplána lea viiddes bargu mii guoská ollu servodatsurggiide. Danne ovddida Sámediggeráđđi ášši viidáset digaštallamii dán dievasčoahkkimis čielggadan dihtii Sámedikki rolla sámi giliid sihkkarastimis ja ovddideamis, ja čielggadan dihtii viidáset barggu rámmaid.</p>
<p>Árvvoštallan</p>
<p>Árvovuođđu</p>
<p>Almmolaš digaštallamis giliid ja guovlluid birra lea dávjá negatiiva vuolggasadji. Fuomášupmi biddjojuvvo dávjá eretfárremii ja dasa mii giliin ii leat. Hárve deattuhuvvo eallima kvalitehta giliin, ja dat manne olbmot válljejit ássat dáppe. Eretfárren lea stuorra váttisvuohta maiddái sámi giliin ja dan ferte váldit duođas. Dattetge háliida sámediggeráđđi čalmmustaht</p>
<p>Buot lokaliserendigaštallamis lei bargo- ja dienasvejolašvuohta deaŧaleamos ágga. Dál lea govva máŋggabealat. Olbmui ágga ássat sámi giliin čatnasa dieđusge bargo- ja dienasvejolašvuhtii, muhto dat ii leat áidna sivva manne válljet gili ja ruovttubáikki ássanbáikin. Čatnaseapmi vuođđoealáhusaide; eanadollui, boazodollui, guolásteapmái ja meahcceealáhusaide leat ain deaŧalaččat ollugiidda gili álbmogis. Dan lassin lea čatnaseapmi giliid birasareálaid luonddu- ja resursavuđđosii sihke eatnamiin ja mearas ja máhtolašvuohta dan birra, leamaš deaŧalaččat go olbmot ásaiduvve smávva servodagaide mat leat olggobealde daid stuorra ássanguovddážiid mat leat ihttán maŋŋá maŋimus soađi.</p>
<p>Olbmuid vejolašvuohta ávkkástallat mehciin, nu mo sii leat dahkan máŋggaid buolvvaid, lea nanus sámi ássanguovlluin. Mii fertet fuomášit daid ođđa ortnegiid mat sáhttet leat mielde gáržžideamen dán ávkkástallama. Erenoamžit danne go almmolaš statistihkain ii adnojuvvo sámi árbediehtu ekonomalaš árvun.</p>
<p>Dan lassin dárbbašuvvo dakkár bures ovddiduvvon vuođđostruktuvra go mánáidgárddit, skuvllat, bargosajit, ja bures ovddiduvvon dearvvašvuođa- ja sosiálafálaldat. Buot dát árvvut čatnet olbmuid báikái, hábmejit sin identitehta ja nu addet vuođu válljet gili ássanbáikin.</p>
<p>Dál vásihit maiddái ahte olbmot geat leat leamaš eret, gazzan oahpu ja bargan muhtun áiggi eará báikkiin, fárrejit ruovttoluotta sámi ássanguovlluide. Ággan dakkár ruovttoluotta fárremii geavahuvvo dávjá dat ahte sii háliidit lagat oktavuođa iežaset kultuvrii ja historjái, ja ahte sii háliidit addit mánáidasaset vejolašvuođa bajásšaddat dakkár servodaga mas sámegiella ja sámi kultuvra lea nanus. Sámegiella lea ge nannoseamos sámi giliin. Ollugat válljejit ássat dakkár báikkiide gos sii besset hállat eatnigielaset beaivválaččat ja gos lea álkit láhčit dasa ahte boahttevaš buolvvat ožžot sámegielat birrasa. Eará bealli ruovttoluottafárremis lea ahte kommunikašuvdna ja teknologalaš vuođđostruktuvra sáhttá addit nuorat buolvvaide vejolašvuođa fidnet birgejumi teknologiija vuođul ja ovttastit dan gili ovdduiguin ja eallinárvvuiguin.</p>
<p>Čatnaseapmi olbmuide geavahuvvo maiddái ággan válljet ruovttubáikki ássanbáikin, ja dalle erenoamážit iežas bearrašii. Nana sohkaoktavuođat ja geatnegasvuohta ja fuolla iežas fulkkiide leat deaŧalaš sámi árvvut. Dat lea maiddái lagaš oktavuohta lundui ja dan árvvusatnin, ja maiddái dávgás ja heivehannávccalaš guottut dasa mii ii leat vurdojuvvon. Dát árvvut leat veahkehan olbmuid birget garra dálkkádagain. Dat leat maid bidjan, ja bidjet ain, sosiála organiserema, oahppama ja máhttogaskkusteami rámmaid. Ja sáhttet leat mearrideaddjin go olbmot válljejit gos orrut.</p>
<p>Sámediggeráđđi lea ovdanbuktá sámi árvovuođu dakkár dieđáhusaid bokte, go eanadoallo-, boazodoallo-, ja biras- ja areáladieđáhusa, dásseárvvu doaibmaplána ja eará politihkalaš oaiviliid bokte. Dáid dokumeanttaid ja mearrádusaid árvovuođđu čájeha árbevirolaš, sámi árvvuid, muhto maiddái dáid árvvuid rievdamiid. Otná ja ihttá hástalusat dahket dárbbašlažžan árvvoštallat kritihkalaččat vássánáiggi ja dan árvvuid, ja heivehit iežas otná hástalusaide. Obmot geat ásset giliin, háliidit čuovvut ođđaáiggi ja doallat oktavuođa birrasiin, ovdamearkka dihtii álkes mátkkoštanvejolašvuođaiguin ja bures láhččojuvvon govdabáddefierpmádagain. Dat sáhttá maid mearkkašit sirdolaččaid dohkkeheapmi.</p>
<p>Sámediggi giliovddideaddjin</p>
<p>Ii leat álki čilget maid doaba sámi gilit sisttisdoallá. Álkimusat dát lea Finnmárkkus ja muhtumassii maiddái Romssas, gos olles gilit ja báikegottit sáhttet oažžut dákkár namahusa go gilis historjjálaččat ja dál lea eanaš sámi álbmot. Máddeleappos sámi ássanguovllus lea sámi álbmot dávjá unnitlogus gilis dahje báikegottis. Sámediggeráđđái lea seamma deaŧ</p>
<p>Sámedikki beaivválaš bargun lea sihkkarastit ja ovddidit buriid ássan- ja eallineavttuid sámi ássanguovlluin. Dát dahkkojuvvo iešguđet surggiin ja iešguđet forain, sihke vuoigatvuođabarggus ja biraspolitihkas ja giellaovddideamis. Dainna lágiin láhčá Sámediggi dasa ahte sámi giella, kultuvra ja servodateallin sihkkarastojuvvo ja ovddiduvvo, maiddái sámi giliin. Sámediggi lea maiddái mielde sámi giliid servodatovddideamis. Dakkár deaŧalaš gaskaomiiguin go plánaiguin, politihkalaš mearrádusaiguin ja erenoamážit váikkuhangaskaoapmepolitihkainis doarju Sámediggi sávvojuvvon báikkálaš politihka, ja sáhttá leat veahkkin go báikkálaš gaskaoamit váilot.</p>
<p>Sámedikkis ii leat dattege váldoovddasvástádus sámi giliid sihkkarastimis ja ovddideames. Dat ovddasvástádus gullá Stuorradiggái, ráđđehussii, fylkii ja ovttaskas suohkanii main ferte leat váldoovddasvástádus giliid ja ássamiid sihkkarastimis ja ovddideames. Riikkalaš eiseválddit háldejit ja láhčet vejolašvuođaid báikkálaš ássan- ja ealáhusovddideapmái politihkalaš mearrádusaid, lágaid ja láhkaásahusaid ja ekonomalaš politihka bokte. Danne lea hui deaŧalaš ahte regionála ja báikkálaš eiseválddit ja oassálastit barget dan ala ahte hábmet ja stivret dakkár ássan- ja ealáhusovddideami, mii movttiidahttá ássama ja álggaheami giliin.</p>
<p>Sámedikki formálalaš rolla ii leat čielggaduvvon eai ge Sámedikkis leat vel duohta bušeahttašiehtadallamat stáhtain. 2007:s geigii bargojoavku mas ledje Sámedikki ja Bargo- ja searvadahttindepartemeantta ovddasteaddjit, čielggadusa ođđa bušeahttabargovugiid ásaheami birra ja Sámedikki formálalaš sajádaga birra stáhta ektui.</p>
<p>Stáhtusčilgehus – Sámedikki bargu sámi servodagaid sihkkarastimin ja ovddideamen</p>
<p>Sámediggi bargá máŋgga láhkai sámi giliid ovddideami sihkkarastimiin. Sámediggeráđđi váldá dás ovdan iešguđet politihkkasurggiid main Sámediggi lea bidjan eavttuid sámi giliid sihkkarastimii ja ovddideapmái ja daid váikkuhangaskaomiid mat leat geavahuvvon dán barggus.</p>
<p>Sámi guovlluid ássanmálle</p>
<p>Sámi ássanguovlu lea viiddis ja váttis meroštallat dárkilit. Oktasaččat lea dattetge dat ahte sámi álbmot árbevirolaččat lea leamaš boaittobeale álbmot mii orru dakkár guovlluin main lea stuorra eretfárren. Dáid guovlluid veahkadatovdáneapmi lea sullii seammalágan go ovdáneapmi guovllu-Norggas muđui. Guovduluvvan dagaha ahte smávva sámi báikegottit heaitásit ja stuorát ja stuorát oassi sámi álbmogis ássá čoahkkebáikkiin ja urbána guovlluin. Dakkár dilis oaidná sámediggeráđđi dárbbu bargat guovtti iešguđet suorggis; sihkkarastit buriid ássan- ja eallineavttuid sihke árbevirolaš sámi giliservviin ja nannet sámi kultuvrra maiddái ođđa guovddážiin.</p>
<p>Dán lea sámediggeráđđi dadjan ná biras- ja areáladieđáhusas: Bargat dainna ulbmiliin ahte oažžut dakkár vuoigatvuođa- ja ealáhuspolitihka, mii lea mielde bisuheamen stáđis ássama maiddái sámi guovddážiid olggobealde. Sihkkarastit dássedis veahkadatvuođu agi, sohkabeali ja fidnogullevašvuođa dáfus. Searvat árjjalaččat suohkana plánaproseassaide sihkkarastin dihtii sámi beroštusaid go areálaid ja resurssaid geavaheapmi ja suodjaleapmi plánejuvvo almmolaččat. Nannet ja árjjalaččat geavahit iežas váikkuhangaskaoapmepolitihka sihkkarastin dihtii dássidis ássanovdáneami sámi guovlluin. Ovddidit ja nannet sámi identitehta ođđa guovddážiin ja ássanguovlluin.</p>
<p>Dát vuoruheamit leat biddjojuvvon vuođđun sámediggeráđi bargui vuoigatvuođaiguin, resursahálddašemiin ja ođđa ealáhusaid ovddidemiin sámi ássanguovlluin. Go dan lassin lea árjjalaš politihkka sámi giellaovddideami, fuolahusa ja oahpahusa várás, de dat lea mielde nannemin sámi servodagaid.</p>
<p>Resursavuođđu, vuoigatvuođat ja ođđa ealáhusdoaimmat</p>
<p>Sámediggeráđi resursapolitihka vuođđun lea árbevirolaš, sámi árvovuođđu. Dát mearkkaš</p>
<p>Árbevirolaš sámi oaidnu lea leamaš ahte luondu ja dan resurssat galget geavahuvvot buoremusat ávkin olbmuide, almmá ahte dat bilida luonddu iežas buvttadanvuođu ja ođasmahttinnávccaid. Sámediggeráđđi áigu bargat dan ala ahte árbevirolaš sámi luondduáddejupmi biddjojuvvo vuođđun sámi guovlluid resursa- ja eanahálddašeapmái. Iešguđet oktavuođain lea sámediggeráđđi deattuhan ahte dát mearkkaša sihke luonddu ja luondduriggodagaid geavaheami ja suodjaleami. Ovttas earáiguin háliida Sámediggi ásahit vuolggaheaddji vuođu ođđa ealáhusdoaimmaide, mat galget boahtit olles sámi servodahkii buorrin. Dát lea vuođđun sámediggeráđi oidnui oljo- ja gássaávkkástallamii Finnmárkku rittus. Seamma oaidnu lea maid vuođđun ruoná energiija (bieggafámu, mearra- ja čáhcefápmoenergiija) árvvoštallamii, ii ge dat bija makkárge láidestusaid boahttevaš minerálabohkanáššiide.</p>
<p>Sámediggi háliida ođđa ealáhusdoaimmaid sámi ássanguovlluide, muhto áigu seammás sihkkarastit ahte sámi servodagas, ássiin ja fitnodagain lea doarvái máhtolašvuohta sáhttit ávkkástallat olggobeale lassánan beroštumiin.</p>
<p>Árbevirolaš ja ođđa ealáhusaid ovddideapmi sámi giliin</p>
<p>Árbevirolaš sámi ássanguovllut sorjájit nana vuođđoealáhusain. Ollugiidda sámi servodagain lea fidnoválljen nannosit čadnojuvvon dasa ahte oažžut báikkálaš čatnaseami giliin.</p>
<p>Sámediggeráđđi dovddaha ođđa boazodoallodieđáhusas ahte boazodoalu árbevirolaš doallomálle galgá bisuhuvvot. Vuoruhuvvon bargamuššan lea sihkkarastit eanasuodjaleami.</p>
<p>Eanadoallu lea okta sámi servodaga cakkiin, lea deaŧalaš ollislaš borramušbuvttadeamis ja hui deaŧalaš ássamii. Eanadoallu lea maid deaŧalaš kultureanadagaid ja biologalaš šláddjivuođa suodjaleamis. Go eanadoalloareálat geavahuvvojit ja uhcit bargojuvvon eatnamat geavahuvvojit huksemiid oktavuođas, de sihkkarastojuvvojit maiddái árvvolaš kultureatnamat.</p>
<p>Riikkaidgaskasaš šiehtadusat ja nana ekonomalaš beroštusat stivrejit dán guolástuspolitihka stuorra osiid. Dán hálddašanválddis lea váttis oažžut ovdan báikegotteolbmuid beroštusaid. Boađusin lea ahte resurssat eai boađe báikegotteolbmuide buorrin. Dán dili juogada sámi álbmot eará davviguovlluid álbmogiiguin. Guolástuspolitihkastis lea Sámediggi evttohan ávkkástallat mariidnaresurssaiguin biras seasti láhkai, uhcit fossiila boaldámuša geavahemiin ja dakkár guolástushálddašanmálliin, mii dahká vejolažžan ávkkástallat resurssaiguin ja daid viidáset buvttadit báikkálaččat. Sámediggi lea miehta Riddoguolástuslávdegotti evttohussii ahte galgá leat eanet beassat báikkálaččat hálddašit lagaš riddoguovlluid guolleresurssaid. Dakkár resursahálddašeapmi addá eanet báikkálaš árvobuvttadeami ja barggaheami, ja dáinna lágiin sáhttá ássan bisuhuvvot.</p>
<p>Mearradoallu ealáhussan lea nannen ollu sámi riddoservodagaid ássama ja ealáhuseallima. Guollebiebman lea boahtteáigásaš ealáhus, muhto buvttadeami bearráigeahčču ferte nannejuvvot, ii ge ealáhus galgga duvdit eret árbevirolaš vuotnabivddu. Viidáseappot lea nana gáibádus ahte biraslaš váikkuhusat luođulussii ja báikkálaš birrasii čielggaduvvot ovdalgo báikkiid sáhttá ásahit dahje boares báikkiid viiddidit. Sámediggeráđđi áigu maiddái oččodit stuorát báikkálaš eaiggáduššama ealáhusas.</p>
<p>Meahcceealáhus lea hui uhca ealáhusaš eará sámi ealáhusaid ektui. Viiddes eatnamat ja váttisvuođat beassat resurssaide dahket váttisin geavahit mohtorfievrruid ávkkástallamis meahcceresurssaiguin. Muđui leat uhccán nuoskkideamit dahje birasbillisteamit meahcceávkkástallamis.</p>
<p>Lotnolasealáhusain lea nana árbevierru sámi guovlluin. Otná ja boahtteáiggi lotnolasealáhusat eai leat iešguđet vuođđoealáhusaid ovttastusat, muhto árbevirolaš ja ođđa ealáhusaid ovttastusat. Doaimmain mat leat čadnojuvvon gulahallanteknologiijii, mátkeealáhusas ja duktanprošeavttain </p>
<p>Sámediggi lea váikkuhangaskaoapmepolitihkainis nannen sámi ealáhusaid, ja dakko bokte váikkuhan dássidis ássanovddideapmái. Sámediggeráđđi áigu joatkit dán váikkuhanpolitihka.</p>
<p>Sámi vuođđoealáhusain boazodoalus, meahcceávkkástallamis, eanadoalus ja guolástusas lea nissonolbmuid rolla uhccon dađistaga. Struktuvradoaibmabijut ja muddemat ealáhusain lea mielddisbuktán ahte nissonolbmuid bargu ii boađe doarvái bures oidnosii. Seammás leat čálgoortnegat lágiduvvon nu ahte almmáiolbmot vuođđoealáhusain sáhttet leat fuolaheaddjin. Danne áigu Sámediggi bargat dan ala ahte nissonolbmuid riektedilli ja sajádat vuođđoealáhusain nannejuvvo ja boahtá oidnosii seammás go čálgoortnegat ealáhusain heivehuvvojit goappašiid sohkabeliide.</p>
<p>Sámi guovlluid ealáhuseallin lea juogaduvvon sohkabeliid gaskkas. Iskkadeamit čájehit ahte nissonolbmot álggahit doaimmaid duojis, bálvalusas ja gávppašeamis, ja kultuvra/eaktodáhtolaš suorggi, ja almmáiolbmot fas mátkeealáhusas, boazodoalus ja guolástusas. Eaktun nana ealáhuseallimii lea ahte huksejuvvojit máŋggabeallásaš bargomárkanat main leat máŋggalágan doaimmat.</p>
<p>Nissonolbmot geain lea all oahpu berrejit searvvahuvvot eanet innovašuvdnii ja hutkamii. Earret eará lea deaŧalaš ásahit máhtto- ja kulturbargosajiid main leat viiddes márkanat ja mat eai sorjá almmolaš searvamis.</p>
<p>Ođđa dáhta- ja gulahallateknologiija njeaidá muhtun muddui dakkár eastagiid go gaskkaid ja dan ahte sajušteapmi ii lea guovddážis. Bures ovdánan gulahallanfierpmádat, mas leat sihke fanasruvttut ja govdabáttit, dahket vejolažžan ásahit ođđa ealáhusaid giliide. Sámediggeráđđi áigu doarjut dákkár ásahemiid. Sámediggeráđđi oaivvilda ahte almmolašvuohta ferte ruhtadit govdabáddečatnasemiid  smávit báikegottiide ja gilážiidda.</p>
<p>Sámegiela sihkkarastin ja ovddideapmi</p>
<p>Vejolašvuohta sáhttit geavahit sámi giela beaivválaš eallimis ja dat athe lea ealli sámegielat bajásšaddanbiras mánáide, leat dehálaš eavttut ásaiduvvát sámi guovlluide.</p>
<p>Sámegiella ja dárogiella leat ovttadássásaš gielat Norggas. Norgga stáhta lea iešguđet lágaid ja láhkaásahusaid bokte geatnegahtton váldit ovddasvástádusa sámi gielas. Sámelága § 3- 12 Sámi giellabarggu organiseren mielde galgá Sámediggi bargat dan nala ahte gáhttet ja viidáset ovddidit sámi giela Norggas. Dán ovddasvástádusa goziha Sámediggi earret eará aktiivvalaš váikkuhangaskaomiid geavahemiin.</p>
<p>Sámediggi juolluda jahkásaččat bušeahttaruđaid mat juolluduvvot iešguđege lágan doaimmaide mat nannejit ja ovddidit sámi giela Norggas. Jahkái 2009 lea várrejuvvon vuollelaš 60 miljovnna ruvnno. Ruđat mannet suohkaniidda ja Fylkkasuohkaniidda sámi giela hálddašanguovlluin, giellaguovddážiidda ja iešguđetlágan ohcanvuđot giellaovddidandoaimmaide. 2008 rájis váldojuvvojedje Sámeálbmotfoandda reanttut atnui giellaovddidandoaimmaide. Sámi giella nannejuvvo maid váikkuhangaskaomiiguin iešguđetlágan kulturdoaimmaide nu go earret eará sámi teáhteriidda, doarjja girjjálašvuhtii, prentosiidda ja musihkkii.</p>
<p>Skuvllat ja mánáidgárddit leat dehálaš giellaarenat mánáide. Sámi giela ja kulturárbbi gaskkusteapmi lea eanet ja eanet sirdojuvvon oahppoinstitušuvnnaide, juoga mii lea mielddisbuktán sidjiide stuora ovddasvástádusa seailluhit ja ovddidit sámi giela ja kultuvrra. Sámediggi lea sámi oahppoplánaid bargguid oktavuođas váikkuhan dasa ahte nannet sámi giela ja kultuvrra skuvllain. Leat suohkanat ja fylkkasuohkanat geain lea ovddasvástádus almmolaš skuvlahámádahkii. Sámediggi ii sáhte addit gohččuma movt skuvlahámádat galgá leat suohkaniin ja fylkkasuohkaniin.</p>
<p>Nana sámi ásahusat</p>
<p>Buot servodagat leat huksejuvvon máŋgga lágan institušuvnnaiguin, daiguin variašuvnnaiguin maid dat sisttisetdollet. Institušuvnnat leat dan sivas guovddáš gaskaoamit olahit nana, doaibmi ja ovdánahtti servodaga. Dát guoská maid </p>
<p>Sámediggeráđi institušuvdnapolitihkalaš ulbmil lea nu movt lea čujuhuvvon institušuvdnadieđáhusas, láhčit dili nu ahte sámi institušuvnnat galget leat guovddáš oassálastit ja premissadahkkit sámi servodat- ja demokratiijaovdáneapmái. Sámi institušuvdnaovdáneami čađa lea sámi siviila almmolašvuođas buoret bearráigeahčču ja stivrenvejolašvuohta iežaset giela-, kultuvra- ja servodatovdáneamis. Sámediggeráđđi oaidná institušuvdnaovdáneami dehálaš oassin vuođđostruktuvrra ásaheamis sámi guovlluin.</p>
<p>Institušuvdnadieđáhusa čađa lea Sámediggeráđđi bidjan vuođu viidáset nannemii ja ovdáneapmái sámi institušuvnnaid bargguin sámi demokratiijain, gelbbolašvuođain ja návccaiguin sámi servodagas ja servodahkii.</p>
<p>Eavttut institušuvdnapolitihkkii leat maid Sámedikki váikkuhangaskaoapmeortnegat. Sámedikki bušeahta čađa addojuvvojit fásta doaibmadoarjagat soames institušuvnnaide. Mihttojoavkkut Sámedikki ohcanvuđot doarjjaortnegiidda leat sámi institušuvnnat.</p>
<p>Sámediggeráđi viidáset bargu ovddidemiin sámi giliid</p>
<p>Sámi giiliin leat stuorra erohusat, ja gáibidit iešguđetlágan doaibmabijuid vai sáhttet ovdánit. Doaibmabidjopála oktavuođas sámi giliid várás oaidná sámediggeráđđi deaŧalažžan čalmmustahttit olles sámi ássanguovllu. Dás leat stuorra erohusat veahkadatvuođus ja čoahkádusas, ássanmálles ja ealáhusovddideamis. Maiddái eavttuin sámi giela ja kultuvrra ovddideamis leat stuorra erohusat.</p>
<p>Sámediggi ii sáhte, ii ge galgga ráhkadit makkárge ollislaš plána giliovddideami várás. Dakkár plána ferte leat vuođđuduvvon báikkálaččat, dat ferte leat čilgasit ráddjejuvvon ja ferte čalmmustahttit erenoamáš, báikkálaš hástalusaid. Báikágottit dovdet buoremusat ieža daid hástalusaid mat sis leat, ja nu sáhttet evttohit čovdosiid. Buot vásáhusat čájehit ahte ceavzileamos gilit leat dat gilit mat leat hutkái ja ieža dustejit iežaset hástalusaid.</p>
<p>Muhto Sámedikkis lea dieđusge deaŧalaš rolla sámi giliid ovddideamis. Dat galgá leat sihke lágideaddji ja oktiiordnejeaddji, ja maiddái ekonomalaš doarjjaaddi. Lágideaddjin háliida sámediggeráđđi čalmmustahttit čuovvovš áššesurggiid boahtteáigái: nannet sámi giela ja kultuvrra ovttaskas báikegottiin ja nannet ja ovddidit árbevirolaš sámi ealáhusaid. Dát vuoruheamit čatnasit nannosit olbmuid ákkaide ássat sámi giliin. Dat ahte beassat geavahit sámegiela ja oassálastit sámi kultuvrii, ja beassat háhkat ulbmillaš birgejumi mas sáhttá ovttastit árbevieruid ođđaáiggi doaimmaiguin, čilge manne olbmot válljejit gili ássanbáikin.</p>
<p>Sámegiela nannen Giela ja kultuvrra nannet dáhpáhuvvá ollu surggiin, mánáidgárddis, skuvllas ja eará ásahusain. Sámedikki váikkuhangaskaoapmeortnegat leat deaŧalaččat sámegiela nannemii. Lea erenoamáš deaŧalaš ahte Sámediggi dahká čielggasin ahte guovttegielalašvuođaruđat galget leat mielde nannemin sámegiela.</p>
<p>Eaktodáhtolaš organisašuvdnabargu Sámediggi háliida deattuhit báikkálaš, eaktodáhtolaš árjja deaŧalašvuođa. Sámi valáštallan mearkkaša ollu loaktimii, dat searvvaha mánáid ja nuoraid ja lea deaŧalaš sámi identitehta nannemii. Seamma deaŧalaččat leat máŋggabealat kulturdoaimmat mánáide ja nuoraide. Sámedikkis leat váikkuhangaskaoamit sámi valáštallamii, mánáide ja nuoraide, ja sámi kulturorganisašuvnnaide mat dorjot eaktodáhtolaš organisašuvnnaid doaimmaid ja prošeavttaid.</p>
<p>Sihkkarastit eallineavttuid ja dearvvašvuođa, vuođđuduvvon sámi árvvuide Ollislaš ja ovttaárvošas dearvvašvuođa- ja sosiálafálaldat olles eallimis lea oassin buriid eallineavttuid vuđđosis. Máhtolašvuohta sámi gielas ja kultuvrras ja máŋggakultuvrralaš áddejupmi lea dárbbašlaš eaktun dasa ahte dát galgá guoskat maiddái sámi álbmogii. Dát ferte váldojuvvot mielde ja ovddiduvvot suohkanaid dalá dearvvašvuođa- ja sosiálabálvalussii. Sámediggi sáhtt�</p>
<p>Nannet báikkálaš ealáhusovddideami Árbevirolaš ealáhusaid nannen ja ovddideapmi lea leamaš guovddážis Sámedikki barggus. Ekonomalaš doarjagiiguin eanadollui, guolástussii ja duodjái lea Sámediggi leamaš mielde bisuheamen ja ovddideamen sámi giliid ássama. Sámi giliid boahtteáiggi ealáhusat eai leat dat seammát go vássánáiggis, dan eai leat vuođđoealáhusat ge. Lea deaŧalaš doarjut hutkkálaš doaibmabijuid, doaibmabijuid mat sáhttet ovttastit árbevieruid ja ođđaáiggi doaimmaid ceavzilis láhkai. Sámediggeráđđi áigu, árjjalaš ja ulbmillaš doarjjapolitihkain váikkuhit dákkár doaibmabijuid ovddideapmái.</p>
<p>Ovttasbargu eará ovddideaddjiiguin  Sierra politihkalaš vuoruhemiid bokte ja ovttasbarggu bokte eará almmolaš oassálastiiguin, nu go fylkkasuohkanaiguin ja suohkanaiguin, áigu sámediggeráđđi leat mielde nannemin sámi báikegottiid. Ovttasbargošiehtadusat NČEin ja Innovašuvdna Norggain, ja oassálastin Finnmárkku fylkka energiijastrategiijaid fylkkasuohkanalaš referánsajoavkkus leat ovdamearkan dakkár doaibmabijuide mat sihkkarastet ealáhusvuđđosa ja addet sámi servodagaide stuorát einnostuvvivuođa. Viidáseamos fátmmasteaddji ovttasbargošiehtadusat  lea fylkkasuohkanaid ja Sámedikki gaskasaš šiehtadusat. Dál gullet dohko ovttasbargošiehtadusat Finnmárkku fylkkasuohkanain, Romssa fylkkasuohkaniin, Nordlándda fylkkasuohkaniin ja máttasámi guovllu fylkkasuohkaniiguin. Sámediggeráđđi áigu váikkuhit dasa ahte ovddiduvvojit arenat ovttasbarggu ja báikkálaš ovddideami várás.</p>
<p>Doaibmabijut giliovddideami várás sámi guovlluin – jurdda- ja movttiidahttinseminára Sámediggeráđđi áigu leat mielde čuovvoleamen sámi giliovddideami jurdaga, ja bidjat fáttá áššelistui, maiddái Sámedikki dievasčoahkkima olggobealde. Dakkár čuovvoleapmi lea maiddái ođđa stuorradiggedieđáhusa guovllu- ja regionálapolitihka birra čuovvoleapmi. Dán digaštallama sáhttá váldit ovdan semináras dahje konferánssas man váldoáigumuš lea čuvget daid hástalusaid ja vejolašvuođaid mat leat sámi giliservviin. Sámediggeráđđi áigu ovddidit dán jurdaga suohkanakonferánssas Kárášjogas 23. vahkus.</p>
<p>Oanehis čoahkkáigeassu</p>
<p>Vástádus hástalussii ahte sihkkarastit ja suodjalit sámi giliid ii leat dušše ovtta dokumeanttas, dahje ovtta plánas, muhto gávdno iešguđet dieđáhusain ja bargamušain maid sámediggeráđđi lea čalmmustuhttán. Sámedikkis leat maid ollu váikkuhanortnegat mat veahkehit áimmahuššat giliid sámi árvvuid. Dán láhkai láhčá Sámediggi dasa ahte nannet ja ovddidit sámi giliid, ja doarju báikkálaš álgagiid. Sámediggeráđđi áigu vuoruhit dan barggu ahte oččodit stuorát ekonomalaš rámmaid doaibmabijuid várás sámi giliin. Ovttasbarggus eará almmolaš oassálastiiguin áigu sámediggeráđđi bargat dan ala ahte lágat, láhkaásahusat ja eará mearrádusat leat mielde láhčimin ássamii ja ealáhusovddideapmái, ja dainna lágiin nanne sámediggeráđđi iežas rolla lágideaddjin. Čađaheaddjirolla lea, ja galgá leat báikkálaš dahje regionála ovddasvástádus.</p>
<p>II Mearkkašumit</p>
<p>Mearkkašupmi 1, NSRa sámediggejoavku, áirasa Klemet Erland Hætta bokte</p>
<p>Áššái 39/ Ođđa áššiid dieđiheapmi, ovddidii áirras Olaf Eliassen (GB) evttohusa ođđa áššin ahte ráhkadit doaibmaplána sihkkarastin ja ovddidan dihtii sámi giliid. Sámedikki dievasčoahkkin mearridii ovddidit dán ášši sierra áššin bearjadaga 28.11.08.</p>
<p>Sámedikki dievasčoahkkin mearridii ahte Sámediggeráđđi galgá álggahit barggu hábmet ollisalaš doaibmabidjoplána sihkkarastin ja ovddidan dihtii sámi giliid.</p>
<p>Norgga Sámiid Riikkasearvi (NSR) lea beahttašuvvan go doaibmaplánabargu ii leat joavdan guhkkelebbui go ságastallandássái. Sámedikki presideanta ja várrepresideanta lohpideigga sámedikki dievasčoahkkimii ahte sámediggeráđđi galggai vuoruhit ášši. Lohpiduvvui maiddái ahte sámedikki dievasčoahkkin galggai</p>
<p>Ain leat stuorra hástalusat sihkkarastimis ja ovddideamis sámi giliid. NSR lei doivon beassat realitehtameannudit ollislaš doaibmabidjoplána 2009 miessemánu dievasčoahkkimis, ja lea beahttašuvvan go sámediggeráđđi ii leat vuoruhan doaibmabidjoplána ráhkadeami dohkálaččat</p>
<p>III  Jienasteapmi</p>
<p>43 áirasis ledje 30 čoahkis. Dán áššis ii jienastuvvon.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Egil Olli, áššejođiheaddji Olaf Eliassen   Marianne Balto  Egil Olli    2  Aili Keskitalo Olaf Eliassen  Aili Keskitalo    3  Olaf Eliassen    4  Ranveig Matheussen Olaf Eliassen   5  Susanne Amalie Andersen Kjersti Myrnes Balto  Susanne Amalie Andersen    6  Jánoš Trosten Olaf Eliassen  Jánoš Trosten    7  Per Andersen Bæhr Henrik Eriksen   Olaf Eliassen   8  Henrik Eriksen    9  Johan Mikkel Sara  Olaf Eliassen  Johan Mikkel Sara  10  Kjersti Myrnes Balto Jánoš Trosten  Kjersti Myrnes Balto  11  Klemet Erland Hætta Egil Olli   Jánoš Trosten   Willy Ørnebakk  Klemet Erland Hætta  12  Terje Tretnes  13  Magnhild Mathisen  14  Miriam Paulsen  15  Per Edvin Varsi  16  Isak Mathis O. Hætta  17  Hilde Anita Nyvoll  18  Gunn-Britt Retter  19  Marianne Balto   Klemet Erland Hætta, čoahkkinortnegii  Egil Olli</p>
<p>Ášši meannudeapmi loahpahuvvui 26.05.09 dii. 18.00.</p>
<p>Vuođđogiella: *</p>
<p>Ášši 18/09 Sámediggerádi diedáhus sámi boazodoalu birra</p>
<p>Arkiivaáššenr.. 0 08/86506 / 25 – 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi 15.04.09 R 0/09 Ealáhus- ja kulturlávdegoddi 12. – 14.05.09  Sámedikki dievasčoahkkin 26. – 29.05.09 18/09</p>
<p>Ášši meannudeapmi álggahuvvui 27.05.09 dii. 08.35.</p>
<p>I  Mildosat</p>
<p>Nr.  Beaivi Geas/Geasa Namahus</p>
<p>Ášši 063/09 sámediggeráđi dieđáhus sámi boazodoalu birra     sámediggeráđi dieđáhus sámi boazodoalu birra</p>
<p>II  Evttohusat ja mearkkašumit</p>
<p>Sámediggeráđi árvalus:</p>
<p>Sámediggi guorrasa Sámediggeráđi dieđáhussii sámi boazodoalu birra</p>
<p>Ealáhus- ja kulturlávdegotti árvalus:</p>
<p>Álgu</p>
<p>Sámediggeráđđi lea ovddidan iežas dieđáhusa sámi boazodoalu birra. Dieđáhus ovddasta ráđi boazodoallopolitihka, sihke našuvnnalaš ja riikkaidgaskasaš dásis. Dat guoskkaha áššesurggiid main Sámedikkis lea stivrenvejolašvuohta, ja osiid main Sámediggi ovttas earáiguin hábme boazodoallopolitihka.</p>
<p>Sámi boazodoalu dieđáhus lea hábmejuvvon ságaškuššannotáhta vuođul mii lea meannuduvvon Sámedikkis, ja čoahkkimiid vuođul mat leat dollojuvvon buot orohagaiguin Norggas 2008:s. Leat maiddái doallan čoahkkima NBR:in, ja sin mearkkašumit leat deattuhuvvon dieđáhusas. Sámediggeráđđi lea maiddái ovddidan biras- ja areáladieđáhusa. Dán dieđáhusas lea earenoamážit areálaoassi mii deattuhuvvo sámi boazodoallodieđáhusas. Sámedikki ovddit boazodoallodieđáhus lea maiddái adnon vuođđun.</p>
<p>Sámediggeráđi boazodoallodieđáhusa váldomihttomearri lea sihkkarastit ceavzi ovdáneami boazodollui, man vuođus lea boazodoallu dehálaš sámi ealáhussan huksejuvvon kultuvrra vuođul.</p>
<p>Mearkkašumit:</p>
<p><em type="italic">Lávdegoddi, Norgga sámiid riikkasearvvi (NSR) lahtut Per-Bjørn Lakselvnes, Randi A. Skum, Mikkel Nils Sara ja Tor Mikalsen, Bargiidbellodaga sámediggejoavkku (Bb) lahtut Berit Oskal Eira, Knut Store, Jørn Are Gaski, Rannveig Matheussen, ja Per Edvind Varsi, Sámit Lullinorggas(SLN) lahttu Marie Therese N. Aslaksen, Árjja (Á) lahttu Olaf Eliassen, Åarjel Læstoe (ÅL) lahttu Kirsten Appfjell-Eira ja Johttisápmelaččaid listtu (JSL) lahttu Per A. Bæhr ovddidedje čuovvovaš mearkkašumiid: </em>Lávdegotti lahtut oidnet man dehálaš lea hábmet ollislaš boazodoallopolitihka mii heiveha ceavzi ovdáneami boazodollui, man vuođus lea boazodoallu dehálaš sámi kulturvuođđuduvvon ealáhussan.  Lávdegoddi le</p>
<p>Lávdegoddi háliida mearkkašahttit ahte lea dárbu bidjat návccaid dustet daid stuora hástalusaid mat boazodoalus leat, sihke go guoská boazodoalloeatnamiid suddjemii, dálkkádatrievdamiidda ja stuora boraspirevahágiidda. Lávdegoddi lea duhtavaš go Sámediggeráđđi áigu bargat dan ala ahte boraspirehálddašeapmi galgá árvvoštallojuvvot olmmošvuoigatvuođaid ja eamiálbmotrievtti ektui.</p>
<p>Lávdegoddi háliida čuvget dárbbu dutkamii ja máhtolašvuođa huksemii. Sápmelaččain lea, álgoálbmogin, riekti ovttadássásaš kvalitehtii iežaset máhtolašvuođaovdáneamis, maiddái sámi boazodoalu dutkansuorggis.  Lávdegoddi oaivvilda ahte berre dutkamis bidjat guovddážii dálkkádatrievdamiid ja servodatrievdamiid, mat sáhttet garrasit váikkuhit álgoálbmogiid birgenlági ja eallinvuogi. Earenoamáš dehálaš lea bidjat guovddážii heivehanstrategiijaid sihke go guoská dálkkádatrievdamiidda ja guohtuneatnamiid sisabahkkemiidda, nu movt Sámi Allaskuvla lea dahkan Ealát-prošeavttain.</p>
<p>Lea maiddái dárbu dutkat mot olbmot boazodoalus hálddašit hástalusaid mat deaividit servodaga ja luonddu rievdamiid dihte, ja maiddái rievdademiid dihte maid olbmot leat dagahan. Lávdegotti mielas lea dehálaš ahte dat máhtolašvuođabuvttadeapmi mii dál lea jođus, galgá máhcahuvvot boazosápmelaččaide, ja sihkkarastit kvalitehta sihke dutkanvuđot máhtolašvuođas boazodoalu birra, ja máhtolašvuođas mii lea vuođđun boazosápmelaččaid luondduriggodagaid ávkkástallamii ja sosiála organiseremii.</p>
<p><em type="italic">Lávdegotti unnitlohku, Norgga sámiid riikkasearvvi (NSR) lahtut Per-Bjørn Lakselvnes, Randi A. Skum, Mikkel Nils Sara og Tor Mikalsen, Åarjel Læstoe (ÅL) lahttu Kirsten Appfjell-Eira ja Johttisámelisttu (JSL) lahttu Per A. Bæhr ovddidit čuovvovaš mearkkašumiid: </em></p>
<p>Čuoggái 1.2 Historihkka:</p>
<p>Vuosttaš mearrádusat boazodoalu ektui bohte 1751:s Lappekodisilla ásaheami bokte. Dat lei lassišiehtadus rádješiehtadussii gaskal dalá Danmárkku/Norgga ja Ruoŧa/Suoma. Guovddášmearrádus lei riekti johtit ealuiguin rastá rájiid dárbbu mielde ja boares vieruid mielde.  1883:s  bođii felleslappeloven mii gieđahalai Norgga ja Ruoŧa boazodoalu, ja regulerii boazodoalu Romssas ja lulit guovlluin. Vaikko lágas ledje moadde mearrádusa boazosápmelaččaid árbevirolaš vuoigatvuođaid várás, de lei láhka vuosttažettiin jurddašuvvon várjalit dáloniid vuoigatvuođaid earret eará dan bokte ahte boazodoalus galggai oktasašovddasvástádus vahágiidda.   Boazodoallolágas 1933:s daddjui ahte boazodoalu vuoigatvuođaid vuođđun leat árbevierut ja dološ áigge geaveahpmi, muhto ahte ealáhus lei jápmime ja dat fertii ráddjet saji servodatovdáneapmái. Eanandoallodepartemeanta oaivvildii ahte 1883 ja 1933 lágat ledje dievaslaččat regulerejuvvon johttisápmelaččaid vuoigatvuođaid ektui, ja sullii seamma vuoigŋa lei maiddái áššiin maid Alimusriekti celkkii 50-logus. Muhto 1976 boazodoallolága doaibmama bokte oaččui stáhta buoret vejolašvuođa mearridit ja stivret boazodoallopolitihka, ekonomalaš váikkuhangaskaomiid bokte. Šiehtadus lea leamaš buorre báikegottiid infrastruktuvrra huksemiid oktavuođas.  Maiddái 1978 boazodoallolága barggu oktavuođas ledje boazodoalu vuoigatvuođat fáddán. Boazodoallolágakommišuvdna oaivvildii ahte boazodoalus lea sierra láhkavuođđu mii lea lágas sorjjasmeahttun. Departemeanta oaivvildii ahte boazodoalut vuoigatvuođat ledje dievaslaččat regulerejuvvon boazodoallolágas vrd. ovddit boazodoallolágaid. Dat oaidnu báinnii 1978-lága nu ahte lágas ii ovdanboahtán boazodoalu riektevuođđu.</p>
<p>Dehálaš rievdadus 1978 lágas lei ahte verdde-ortnet heaittihuvvui go dálonat masse vejolašvuođa eaiggádit bohccuid ja atnit iežaset mearkkaid. Dat ortnet lei leamaš dehálaš boazosápmelaččaid ja dáloniid ovttasdoaibmamii.</p>
<p>1978 boazodoallolágain bođii maiddái doalloovttadat doaba man ulbmil lei ráddjet ásahemiid ealáhusas ja boazologu. Doal</p>
<p>2. kapihttalii Boazodoalu riektedilli:</p>
<p>Boazodoallu lea sierra sámi ealáhus ja kulturvuohki. Boazodoalu vuoigatvuođat leat viiddis ja ovttastahttojuvvon geavahanriekti mii gusto beroškeahttá gii eaiggáda eatnama. Boazodoalloriekti ii dušše atte vuoigatvuođaid guohtumiidda, johtingeainnuide ja rusttegiidda, muhto maiddái vuoigatvuođa bivdit ja viežžat muoraid. Ja go boazodoallu ain ovdána, de sáhttet dan geažil ilbmat ođđa geavahanvuogit.</p>
<p>Boazodoallu lea areálaekstensiiva ealáhus, mii ferte friddja ja hehttehusaid haga beassat johtit daid iešguđetge áigodatguohtumiid gaskkas. Vaikko muhtun guohtumat hárve geavahuvvojit, namalassii nu ahte leat máŋga jagi gaskkas, de dat ii mearkkaš dattetge ahte boazodoalus unnot geavahan- ja eaiggáduššanrievttit dan guvlui. Boazodoallu lea olahan eaiggáduššanrievtti guovlluide mat leat oalle sierra geavahuvvon, ja geavahanvuoigatvuođa guovlluide mat leat geavahuvvon ovttas earáiguin.</p>
<p>Čuoggái 2.1 Dološ áiggi geavaheapmi ja boares vierut:</p>
<p>Boazodoalu riektevuođu vuođus lea boares vierru ja dološ áiggi geavaheapmi. Go boazodoalus lea riektevuođđu mii lea lágas sorjjasmeahttun, de dat dagaha earret eará ahte boazodoalu lága ii sáhte atnit ollislažžan dan ektui ahte makkár vuoigatvuođat boazodolliin leat. Dat maiddái buktá váttisvuođaid go galgá geahččat makkár lágalaš rievdadusaid lea vejolaš dahkat mat eai hilggo boazodoalu vuoigatvuođaid dološ áiggi geavaheami ja boares vieruid ektui.     Boazodoalus lea bággolonistanrievttálaš suodjalus, ja dat mielddisbuktá ahte eaiggáduššanrievtti dahje geavahanrievtti sisabahkkemiid ovddas galget oažžut seamma viiddis buhtadusa go eará vuoigatvuođalaččat. Dat mearkkaša ahte geavahanrivttiid rihpama oktavuođas gusto buhtadusriekti beroškeahttá makkár berošteddjiid váste bággolonisteapmi dahkko.</p>
<p>Čuoggái 2.2. Álbmotrievttálaš oktavuođat:</p>
<p>Boazodoalu vuoigatvuođat leat maiddái suddjejuvvon mearrádusain Vuođđolága § 110 a:s ja álbmotrievttálaš geatnegasvuođain mat čuvvot ILO:s nr. 169 ja ON konvenšuvnnas (1966) siviila ja politihkalaš vuoigatvuođaid hárrái art 27. Daid mearrádusaid bokte leat sápmelaččain, go lea álgoálbmot, ávnnaslaš kultursuodjaleapmi mii mielddisbuktá ahte sápmelaččat sáhttet gáibidit ollašuhttit fysalaš ja ekonomalaš eavttuid iežaset kultuvrra doaimmaheamis. Buot sisabahkkemat sámi kulturdoaimmahemiide fertejit danne árvvoštallojuvvot daid geatnegasvuođaid ektui. Álbmotrievtti mielde lea boazodolliin 1) riekti ain jođihit boazodoalu ovttas earáiguin dan dihte vai bisuhit ja ovddidit sámi kultuvrra ja 2) eaiggáduššán- ja geavahanriekti boazodoalu guovlluide maid árbevirolaččat leat atnán. Dan oktavuođas lea dehálaš mearkkašahttit daid rivttiid kollektiiva beliid.  Bisuhan dihte boazodoalu álgoálbmotealáhussan ja sámi kulturguoddin, lea dárbbašlaš gáibidit ahte boazosápmelaččat ožžot rámmaid ja eavttuid vai maiddái boahtteáiggis besset jođihit kulturvuođđuduvvon boazodoalu.</p>
<p>Čuoggái 2.6 Boazodoalloláhka ja sisrievttálaš oktavuođat:</p>
<p>Ođđa boazodoallolága barggus ii lean ovttaoaivilvuohta gaskal Sámedikki ja departemeantta proseassa hárrái, go Sámediggi ii beassan oaidnit lága mearkkašumiid ovdal iežas áššemeannudeami. Dat dagahii áššemeannudeami váttisin Sámediggái, go ovdabargu lea hui dehálaš vuođđu go galgá ipmirdit láhkateavstta. Vaikko Sámedikkis ja departemeanttas máŋgga suorggis láhkaproseassas lei seamma oaidnu, de lei maid soabatmeahttunvuohta muhtun guovddáš čuoggáin lágas. Dat guoskkai earret eará dan ektui ahte oažžut vuoigaduvvot areálasuodjalusa, oažžut buohtalas álggahanoasi sisa láhkii ja ahte boazodoalu álbmotrievttálaš suodjalus galggašii čielgasit boahtit ovdan lágas.</p>
<p>Boazodoallu lea máŋga jagi šaddan vásihit eahpečielggasvuođa siskkáldas riektedili dihte Finnmárkkus. Dat buktá eahpesihkarvuođa ja gičču guohtumiid alde ealáh</p>
<p>Dan oktavuođas go Sámediggeráđđi evttoha nammadit ekspeartalávdegotti mii galgá geahčadit boazodoalu rivttiid sisdoalu, de lea dehálaš maiddái čielggadit boazodoalu kollektiiva vuoigatvuođaid. Dat ferte váldot mielde dán lávdegotti mandáhttii.</p>
<p>Čuoggái 3.1 Siidadoallu ja čuoggái 3.2 Báikedoallu:</p>
<p>Lea buorre go sámi doahpagat dohkkehuvvojit ja váldojit atnui buot ságastallamiin boazodoalu birra. Siidadoallu ja báikedoallu leat integrerejuvvon oasit árbevirolaš boazodoalus, ja daid geavaheapmi viiddida ipmárdusa boazodoalu hárrái ealáhussan ja eallinvuohkin.</p>
<p>Sámi nissonolbmuin lea árbevirolaččat leamaš nanu sadji servodagas gos bargojuohku lea leamaš hui mávssolaš bearraša birgejumi ektui. Nissonolbmuin ledje dárbbašlaš doaimmat bearraša várás ja servodaga várás iežaset barggu bokte boazodoalus. Lassin dasa ahte nissonolbmuin lei dehálaš rolla praktihkalaš barggus, de sis lea maiddái leamaš dehálaš rolla kulturfievrrideaddjin sihke báikkálaš servodagas ja bearraša siskkobealde.  Teknologalaš ja ekonomalaš ovdáneapmi lea mielddisbuktán stuora rievdadusaid sámi nissoniid rámmaeavttuin. Odne leat 16 % nissonjođiheaddji olles siidaosiid jođiheddjiid gaskkas, muhto olu nissonolbmot leat mielde boazodoalus iežaset mearkkaid ja bohccuid bokte.</p>
<p>Nannen dihte boazodoalu nissonolbmuid saji lea dehálaš láhčit saji rekruteremii. Seamma dehálaš lea láhčit saji lotnolasealáhusaide dahje molssaevttolaš fitnodatvejolašvuođaide nissonolbmuide geat eai beasa dahje eai hálit bargat boazodoalus. Go láhčá saji lotnolasealáhusaide de besset nissonolbmot buorebut gozihit dan dárbbašlaš fleksibilitehta boazodoalu ektui ja seammás nannet ealáhusa árvoháhkama. Sámediggi berre danne bargat dan ala ahte nissonolbmot geat váikkuhit árvoháhkamii boazodoalus duddjoma bokte, fertejit váldot mielde ja biddjot oidnosii boazodoalu ollislaš rehketdoalus.</p>
<p>Vaikko ođđa boazodoallolágas leat dahkkon veahá rievdadusat mat nannejit nissonolbmuid eavttuid, de ii mearkkaš dat goitge ahte nissonolbmuid sadji lea buorránan ollu. Dat guoská ee. siidaosiid ásahemiide nissonjođiheddjiiguin. Ferte bargat dan ala ahte vuoruhit nissonohcciid geat gokčet boazodoallolága gáibádusaid. 2004:s geigejuvvui raporta nissonolbmuid saji birra boazodoalus. Raportta ráhkadii bargojoavku man Eanadoallo- ja biebmodepartemeanta jođihii, ja das bohte ovdan máŋga doaimma mat dál ain livčče relevánta ja maid lea dehálaš čuovvolit viidásit barggus.   Árbediehtu hábme maiddái vuođu sámi boares vieruide boazodoalu ealáhusdoaimma oktavuođas, ja dasa gullet earret eará boares vierut bivddu, guolásteami, murjema ja eará meahcásteami oktavuođas. Boazodoalu sámi terminologiijas gávdnojit dehálaš dieđut ealáhusa birra ja luonddugeavaheami birra. Dat dieđut leat fievrriduvvon buolvvas bulvii ja dat leat hui mávssolaččat árbedieđu goziheamis. Dan oktavuođas lea maiddái boazodoalu nissonolbmuid máhttu hui mávssolaš.</p>
<p>Boazodoallonissoniid fitnogullevašvuohta ii leat áidna ášši go guoská nissonolbmuid ja mánáid oassálastimii boazodoalus. Nubbi stuora hástalus dieđuid fievrrideamis buolvvaid gaskkas ja nissonolbmuid ja mánáid oassálastimis praktihkalaš bargguin boazodoalu jahkodatáiggiin, lea oktavuohta dábálaš oahpahusvuogádahkii. Ii leat nu álki váldit mánáid eret skuvllas vai besset searvat iešguđetlágan doaimmaide, danne go mánát masset osiid dábálaš oahpahusas – ja daid sáhttá leat váttis fas duohpat. Seammás ii vuhtiiváldde skuvla dán máhttofievrrideami bures odne. Gozihan dihte sihke mánáid oahpahusovdáneami ja árbevirolaš máhtuid fievrrideami, de árvvoštallojuvvo bidjat johtui geahččalanortnega gos fállojuvvo johttioahpahus boazodoalu mánáide muhtun áigodagaid.</p>
<p>Ođđa čuokkis Divat boazodoalus:</p>
<p>Divatváttisvuođat boazodoalus eai leat vel čovdojuvvon. Sámediggeráđđi berre ásahit strategiija ahte mot galggašii čoavdit divatv�</p>
<p>Čuoggái 3.4 Kapasitehta:</p>
<p>Orohagain lea beaivválaš doalu bálddas vel gáibideaddji byråkratiija maid šaddet vuhtiiváldit, earret eará areálahálddašeami ja gulaskuddanáššiid oktavuođas. Dát gáibidit olu resurssaid, ja Sámediggeráđđi ferte dan dihte árjjalaččat bargat dan ovdii ahte orohagat ožžot doarvái ekonomalaš resurssaid dustet daid bargguid.</p>
<p>4. kapihttalii Areálasuodjalus:</p>
<p>Areáladilli lea áittan ealáhussii, go beaivválaččat bahkkejit guohtuneatnamiidda. Dutkamat čájehit ahte árbevirolaš boazodoallu jávká 40 – 50 jagi geahčen jus guohtuneatnamiid sisabahkkemat jotket seamma leahtuin go odne dahket. Earenoamáš čuolbman lea dat ahte sisabahkkemat eai árvvoštallojuvvo oktan, muhto eaŋkiláššin. Dat dagaha ahte ealáhus massá stuora areálaid, muhto goitge eai oainne leat go rasttidan gierdanrájá. Váikkuhus dasa lea ahte guohtuneatnamiid sisabahkkemat leat joavdan dakkár dássái ahte muhtun guovlluin leat billisteame olles boazodoalu ealáhusvuođu. Dat hilgu garrasit daid álbmotrievttálaš geatnegasvuođaid mat stáhtas leat boazodoalu ektui álgoálbmogin.</p>
<p>Areáladili oktavuođas ferte namuhuvvot ahte stivrendásiin lea iešheanálaš ovddasvástádus gozihit boazodoalu beroštusaid seamma ládje go earáid beroštusaid. Sámediggi ferte bearráigeahččat ahte dat duođaid dáhpáhuvvá áššemeannudeamis.</p>
<p>Odne gáržžiduvvojit stuora guovllut iešguđetlágan servodatgeavaheddjiid várás, ee. sierra šiehtadusaid bokte boazodoaluin. Dakkár šiehtadusat eai goitge sihko eret boazodoalu vuoigatvuođaid. Dávjá šaddá čuolbma dakkár oktavuođain go muhtun doaibma heaittihuvvo, ja dasto bohciida gažaldat ahte sáhttá go doaibmaeaiggát friddja luobahit šihttojuvvon guovllu earáide. Sámedikkis berre leat čielga bargovuohki dat ahte go šihttojuvvon areálaid luhpet ja heaittihit doaimmaid, de galget dat areálat addojuvvot ruovttoluotta boazodollui. Okta čuolbma mii maŋemus áiggiid lea leamaš hui áigeguovdil, lea go suodjalus heaittiha iežas doaimmaid boazoguohtuneatnamiin. Eanas rusttegat ja gullevaš eatnamat, vuvdojuvvojit márkanhaddái ja šaddet bartagillin/turistaráhkadussan. Sámediggi ferte bargat dan ala heaittihuvvon suodjalusguovllut máhccojuvvojit fas boazodollui.</p>
<p>Boazodoallu oažžu dávjá kritihka go vuosttildit areálasisabahkkemiid mat dagahit hehttehusaid boazodollui. Dan oktavuođas lea dehálaš deattuhit ahte boazodoalus ii leat dušše riekti, muhto maiddái geatnegasvuohta sihkkarastit dálá vuoigatvuođaid boahttevaš buolvvaide. Duohtavuođas ii leat ealáhusas eará váikkuhanfápmu go gulaskuddanriekti daid guovlluid ektui maid boazodoallu geavaha. Danne ferte Sámediggi geahččalit rievdadit dán dili.</p>
<p>Vai oččošeimmet konkrehta gova dán dilis, de berre Sámediggi váikkuhit ahte ráhkaduvvošii ollislaš kárta buot sisabahkkemiin mat leat dahkkon boazoguohtuneatnamiin. Dainna lágiin beasašii boazodoallu bidjat oidnosii buot sisabahkkemiid.</p>
<p>Čuoggái 4.2 Birasáitagat ja -gáhtten:</p>
<p>Birasáššis leat earenoamážit dálkkádatrievdamat áittan boazodollui, ja dat eai dušše váikkut guohtumiidda, muhto maiddái buktet ođđa šaddo- ja nállešlájaid mat ožžot coavcci guohtuneatnamiidda. Dat sáhttet leat šattut, parasihtat ja eallit. Unnán dihtet makkár váikkuhusaid dat sáhttá mielddisbuktit ealáhussii, eaige leat doarvái gergosat dustet dáid hástalusaid. Danne lea dehálaš ahte Sámediggi ráhkada strategiijaid mot dustet daid hástalusaid. Dat sáhttá maiddái guoskat áibmonuoskkidemiide ja eará nuoskkidemiide, earenoamážiid davviguovllu vuoruhemiid oktavuođas mas ee. galget čohkket oljju ja gássa.</p>
<p>Dálkkádatrievdamat dagahit ahte šaddá váttis bargat boazodoaluin. Muohttás dálvvit ja fáhkka dálkerievdamat sáhttet váikkuhit guohtumiidda. Danne fertet leat gergosat dustet dakkár diliid. Okta vejolašvuohta livččii ásahit guovddáš liigefuođđar rádjosa.</p>
<p>Dálkkádatrievdamiid oktavuođas lea dehálaš addit boazodollui rámmaeavttuid ovddidit birasgeahču prográmma. Prográmma sáhttá geahččat sihke nuoskkidemiid, ođđa šlájaid ja náliid ja mot dat váikkuhit elliid ja olbmuid dearvvašvuhtii.</p>
<p>Sámediggi berre maiddái doaladit garra miellaguottuid mehciid mohtorjohtolaga ektui. Viiddis bievlavuodjimat mat eai leat ealáhusa olis, berrejit iešalddis gildojuvvot jus galgat nagodit suddjet eatnamiid boahttevaš buolvvaide.</p>
<p>Čuoggái 4.3 Boazolohku:</p>
<p>Boazologu heiveheapmi lea fáddá mii ain bohciida, go stáhta eiseválddiit gohččot boazodoalu njuovvat bohccuid guoddevaš lohkodássái. Vuosttažettiin lea dehálaš deattuhit ahte váttisvuohta beare alla boazologuin ii leat oppalaš váttisvuohta boazodoalus, muhto guoská moatti orohagaide oarje- Finnmárkkus. Nuppádassii ferte geahččat boazologuváttisvuođa areálasisabahkkemiid ja boraspireváttisvuođa ektui. Guohtuneatnamiid sisabahkken dagaha ahte eallu mii lei heivehuvvon areálii ovdal sisabahkkema, lea šaddan beare stuorit maŋŋel go sisabahkken lea čađahuvvon. Stáhta ii sáhte ovttabealis gohččut unnidit boazologu vai heivehuvvo areálaide mat ain unnot. Danne ferte Sámediggi fuomášuhttit eiseválddiid ahte sis lea ovddasvástádus boazologuváttisvuođa ektui sihke go guoská areála- ja boraspirepolitihkkii.</p>
<p>5. kapihttalii Boraspiret:</p>
<p>Váttisvuođat birrasa, boraspiriid ja boazologu ektui leat iehčanassii ja ovttas stuora hástalussan boazodollui. Dáid áššiid ferte dárbbuin maid geahččat sisabahkkemiid oktavuođas oažžundihti rievttes gova dan stuora vuorjamis maid boazodoallit vásihit iežaset beaivválaš doaimmaheamis. Boraspiredilli lea áitta mii máŋgga guovllus juo lea mielddisbuktán ahte ollu boazodoallit leat massime iežaset vuođu bargat boazodoaluin. Sámedikki bargun eiseválddiid ektui dán áššis ferte vuoruhuvvot, gos vuođđun ferte leat ahte stáhtalaš eiseválddiin duođaid lea ovddasvástádus gozihit boazodoalu álgoálbmotealáhussan álbmotrievtti mielde. Dát mielddisbuktá earret eará ahte boraspirehálddašeapmi ferte dán vuođul doaimmahuvvot. Mii guoská meahcceelliid earrebivdui, de lea dehálaš ahte bargojuvvo dan guvlui ahte boraspiret mat eai báhččojuvvo earis dan jagi, báhččojuvvojit dakkaviđe sierra bivddu vuolde. Dat mearkkaša ahte jus lea báhčán guokte viđa geatkkis, de fertejit dat loahppaearri báhččot seamma jagi. Dán vejolašvuođa haga boahtá boraspirelohku ain leat olggobealde kontrollerejuvvon dási.</p>
<p>Sámediggi ferte ráhkadit strategiijaid movt nállegoziheapmi ja buhtadusortnegat sáhttet buoriduvvot. Sámediggi ferte maid bargat dan nala ahte duođašteapmi ložžejuvvo mealgadii. Ođđa dutkamat čájehit ahte boraspiret goddet arvat eanet bohccuid go dat mii buhtaduvvo. Ággan dasa lea váilevaš duođašteapmi. Dan sivas lea dehálaš ahte Sámediggi geavaha dutkanmateriálaid vuođđun iežas čoahkkimiin hálddašaneiseválddiiguin.        Mii guoská duođašteapmái, de ferte bajimuš mihttomearrin leat duođaštit boranávddiid eksisteanssa. Boraspiriid hálddašanplánain čađahuvvo differensieren boraspireguovlluin, gos mihttun lea olahit ja doalahit boraspire- nálleeriid ráddjejuvvon guovlluid siskkobealde. Guovllut main leat garra gáržžidusat vahátelliid bivdimii, sáhttet mielddisbuktit stuora váttisvuođaid boazodollui sivas go dát guovllut máŋgga háve leat dehálaš guohtuneatnamat. Sámediggi ferte dan sivas bargat dan guvlui ahte go hálddašanplánat lonohallojuvvot, de ferte differensieren čađahuvvot ovttasráđiid boazodoaluin. Luondduhálddašandirektoráhtta lea bárttás dilis go lea guovttebealát, sihke boraspirehálddašeaddji ja váiddaásahus boraspire buhtadusáššiin. Sámediggi ferte bargat dan guvlui ahte Luondduhálddašandirektoráhta rolla váiddaásahussan sirdojuvvo eará dássái hálddašanvuogádagas.</p>
<p>Čuoggái 5.5 Boraspirevahágiid easttadeapmi:</p>
<p>Lea dehálaš ahte riidoeasttadeaddji doaimmat dahkkojuvvojit ovttasráđiid buohkaiguin  geaidda dát gusket. Dát guoská earret eará áideceggemiidda mat sáhttet leat vahágin boazodollui.</p>
<p>6. kapihttalii Ođđa ealáhusat:</p>
<p>Ođđa ealáhusaid ektui leat petroleumdoaimmat mat sáhttet leat váttisvuohtan. Petroleumdoaimmat mielddisbuktet eará lihkademiid mat buvttahit areálasisabahkkemiid ja doajástagaid guohtuneatnamiin. Dát sáhttet leat geaidnohuksemat, el- fápmolinnját, buođut, militeara- ja kommunikašuvdnafálaldagat ja čáhcebohccit. Dasa lassin bohtet dárbbut virkkosmahttinvejolašvuođaide nu go bartahuksen, čuoigan/ čierastallanbáikkit ja golfagiettit. Buot dákkár huksemat čađahuvvojit ovdal go leat ollislaččat plánen eananguovllu geavaheami.</p>
<p>Mii guoská oljo- ja gássabohkamiidda , de lea EALÁT- prošeakta <span type="quote" xml:lang="eng">“ Reindeer Husbandry and Barents 2030- Impacts of future petroleum development on reindeer husbandry in the Barents region”</span> buktán albmosii makkár váikkuhusat petroleumdoaimmain leat boazodollui. Raporta ferte leat dehálaš vuođđun Sámedikki barggus Ráđđehusa davviguovloáŋgiruššamiin.</p>
<p>Mii guoská Sámedikki mátkeealáhusa áŋgiruššamii, de ferte dát dahkkot ovttasráđiid boazodoaluin nu ahte šaddet unnimus lági mielde riiddut.</p>
<p>Ođđa čuokkis Árbediehtu ja dutkan:</p>
<p>Mii guoská árbedihtui boazodoalus, de gávdnojit ollu máhtut sámi čanastagain lundui sihke eallinvuogis ja luonddugeavaheamis. Dát leat árbevirolaš máhtut mat leat dehálaš oassin sámi kultuvrras ja identitehtas ja main dan sivas lea dehálaš váldit vára boahtteáiggis. Dát mearkkaša ahte servodat ferte nákcet jođihit dán máhtu sihke hálddašeami ja dutkanulbmila ektui. On:a álgoálbmotvuoigatvuođaid julggaštusas dovddastuvvo árbevirolaš máhtuid árvvusatnin, gos omd. 31. artihkkalis boahtá ovdan ahte álgoálbmogiin lea riekti bisuhit, kontrolleret, gáhttet ja ovdánahttit iežaset kulturmuittuid ja iežaset árbevirolaš máhtuid ja kulturilbmadeami. Sámedikki deháleamos bargun dán oktavuođas lea bargat norgga eiseválddiid vuostá sihkkarastindihti álggaheami namuhuvvon riikkaidgaskasaš láidestemiid riikkas ja báikkálaččat. Lea maid dehálaš ovdánahttit diehtovuđot vuogádaga duođaštuvvon árbedieđu/ árbevirolaš máhtu hálddašeamis. Boazodoalodutkan ferte gehččojuvvot sihke nášuvnnalaš ja sirkumpolára perspektiivvas. Lihka dehálaš go dutkan diliid birra boazodoalus Norggas, ferte leat mihttu <span type="quote">“dahkat riikkaidgaskasažžan”</span> dutkama, oahpahusa ja máhttojuohkima boazodoalu birra nu ahte davviriikkaide šaddá oktasaš davviriikkaid strategiija boazodoallodutkamis. Dát mielddisbuktá ahte máhttu ferte ovdánahttojuvvot doppe gos dat geavahuvvo, juoga mii gáibida ahte dutkamat gusket dieđalaš institušuvnnaide mat dahkkojuvvojit davviguovlluin. Mii guoská dutkamii našuvnnalaš dásis, de leat dutkit unnán nagodan gaskkustit ealáhusa bohtosiid. Dát mielddisbuktá ahte ealáhus ii beasa ávkkástallat dutkanbohtosiiguin nu go livččii sávahahtti. Dan sivas berre ásahuvvot vuogádat mii dahká ahte ođđa dutkanprošeavttat, dutkosat mat leat manus ja válmmas dutkosat šaddet olámuddui ealáhussii. Dán sáhtášii dahkat go ráhkada juogalágan diehtovuođu dahje oaivadusbálvalusa gos maid gávdná bivnnutdieđalaš guovdilastimat masa almmolaš ruhta lea juolluduvvon.</p>
<p>Čuoggái 7.2 Hálddašanmálle ja boazodoallolága ođasmahttin:</p>
<p>Sámedikkis ferte leat bajit mihttun oažžut sadjái ollislaš ođasmahttima boazodoallolágas nu jođánit go vejolaš. Dát guoská sihke buhtadusnjuolggadusaide, areálasuodjaleapmái ja stivren- ja hálddašanmállii. Dán proseassa ii ábut maŋidit vuorddidettiin Sámi vuoigatvuođalávdegotti II dahje eará stuorit čielggadanbargguid. Maŋimus boazodoallolága ođasmahttima proseassas lei oktasaš ipmárdus gaskkal Sámedikki ja Departemeantta ahte galgá vuo</p>
<p>Ođđa čuokkis Boazodoallu riikkaidgaskasaš perspektiivvas</p>
<p>Lea ain dehálaš nannet rámmaeavttuid ovttasbarggus gaskkal árktalaš boazoálbmogiid. Bargu lea dehálaš nannendihti positiivvalaš ovdáneami fágalaš ja kultuvrralaš ovttasbarggu  ektui rastá riikkarájáid. Hástalussan boazodollui odne lea ahte davviriikkain leat iešguđetlágan njuolggadusat ja lágat, juoga mii mielddisbuktá ahte boazodoallu gieđahallojuvvo iešguđet ládje ain gos guhtege bargá bohccuiguin. Dilli odne lea ahte boazodoallu lea garra vuorjama vuolde, mii dagaha ahte lea dehálaš oažžut sadjái ekonomalaš ja ekologalaš bistevaš ealáhusa iešguđege dáin riikkain. Dát guoská earret eará vuoigatvuođaid ektui, boraspiriid hálddašeapmái ja areálageavaheapmái. Sámediggi ferte dan sivas ovttasbarggus Sámedikkiiguin Ruoŧas ja Suomas álggahit oktasaš barggu ovttastahttit politihkkaguovlluid main lea dadjamuš boazodollui riikkarájáid rastá.</p>
<p>Mearkkašumit:</p>
<p><em type="italic">Lávdegoddi, Árjja (Á) lahttu Olaf Eliassen ja Dáloniid listtu (DL) lahttu Isak Mathis O. Hætta, oaivvildeaba:</em> </p>
<p>ahte dieđáhussii sámi boazodoalu birra berre biddjot čujuhus dasa ahte sámi eanandoallu ja eará sámi eanageavaheapmi maid leat areálagáibideaddjit, ja ferte biddjot vuođđun ahte maiddái sámi eanandoalus, eará sámi ealáhusdoaimmain ja meahcástandoaimmain maid lea vejolašvuohta ávkkástallat meahcis mohtorfievrojohtimiin almmá eanet gáržžidemiiguin.</p>
<p>Ferte maid váldot vuhtii ahte boazodoallu lea soames guovlluin ožžon geavahanvejolašvuođa ovddeš eanandoalloareálaide sivas go oallugat leat heaitán sámi eanandoaluin. Sámi eanandoallu ja meahcásteapmi leat maid areálagáibideaddjit ja lea dehálaš háhkat dássedeattu gaskkal iešguđetlágan sámi ealáhusaid ja einnostahtti dili maiddái sámi eanandollui go sihkkarastá dákkár eanandollui viidáset geavahanvejolašvuođa guohtuneatnamiidda nu go eavttuhuvvo Finnmárkolágas § 23 maŋimus lađđasis. Dan sivas berrejit areálat mat juo leat gáhttejuvvon boazodoalu vuostá ulbmiliin vára váldit sámi eanandoalus ja/ dahje báikkálaš sámi virolašvuođain, seailluhuvvot. Boazodoallolága mearrádusaid ođasmahttimis berre SVL II evttohus mii guoská boazodoallolága 19. kapihttalii čanastuvvot Eanandoallo- ja biebmodepartemeantta bargui ođasmahttimis 1985    láhkaásahusas gáhttemis muhtin guovlluin Finnmárkkus boazodoalu vuostá, nu ahte guovllut mat leat gáhttejuvvon sámi eanandoalu dihti ja eará báikkálaš sámi geavaheami dihti, viidáset fievrriduvvojit sierra ortnega mielde boazodoallolágas.</p>
<p>Dát mielláhtut oaivvildit maid ahte Sámediggi berre vuoruhit barggu buoridit boazodoallolága njuolggadusaid máŋggadoaimmatriidduide nu ahte dát heivejit buorebut sámi árbevirolaš riidočoavdinmálle mielde, ja ahte várrejuvvo ruhta soabadallamiidda ja eará  olggobealrievtti doaimmaide go čuožžilit riiddut iešguđetlágan sámi beroštumiid gaskkas. Boazodoallolága ođasmahttima oktavuođas galgá dan sivas Sámediggi vuoruhit riidoeastadeaddji doaimmaid omd nannema bokte boazodoallolága mearrádusain máŋggadoaimmatriidduin ja sihkkarastit ruđa dákkár doaimmaide go dás leat namuhuvvon.</p>
<p>Dát mielláhtut eai leat ovttaoaivilis dasa ahte gáhtten sámi geavahanguovlluin dávjá leat ovdamunnin boazodollui ja sámi beroštumiide, lea baicca nuppi ládje; gáhtten dávjjimusat mielddisbuktá sávatmeahttun ja dárbbašmeahttun gáržžidemiid sihke boazodollui ja eará sámi meahcástanealáhusaide ja eará geavaheddjiid geavahemiide guovlluin. Sámediggi ferte oažžut guovddáš rolla eatnamiid ja luondduresurssaid hálddašeamis sámi guovlluin, ja maid gáhttejuvvon guovlluid hálddašeamis, nu ahte beassá leat mielde bidjame eavttuid dáid guovlluid geavaheapmái.</p>
<p><em type="italic">Dáloniid listtu (DL) lahttu Isak M.O. Hættas leat čuovvovaš mearkkašumit: </em></p>
<p>Dokumeantta ii váldde vára sámi servodaga ollislaš politihkas ja dát politihkka lea hehttehussan sámi servodaga ovdánahttimii, dasa lassin lea vel áittan demokratiijai sámi servodagas. Erenoamážit orru ahte Sámediggi áigu gáržžidit servodatávkkálaš huksehusaid ja bargosajiid ásahemiid mat gáibidit veahá areála, nu go omd meahcástangeavaheapmi, bartahuksemat báikki olbmuide ja nu ain. Viidáset ii leat čuoččuhus riekta mii lohká ahte boazodoallu lea áitojuvvon eará sámi ávkkástallangeavahemiid ektui. Lea šállošahtti go sii geat duođaid leat áitojuvvon eai oaččo doarjaga Sámedikkis dáin dokumeanttain, muhto biddjojuvvojit doaresbeallái ja amasin dahkkojuvvojit areálageavaheami ektui. Dás sáhttá namuhit čuoččuhusa ahte nuppát gearddi areálasisabahkkemat ja reguleremat sámi guovlluin billistit boazodoalu ovddas, de dadjá maid ahte dálolaš sámit leat boazodoalu ovddas. In leat ovttaoaivilis ahte buorre boazodoallopolitihkka Sámedikkis lea lásset eará beroštumiid ja sámiid eret luonddus, erenoamážit go vel galgá nanusmahttit gáhttema guovlluin gos sápmelaččat orrot. Dát mielddisbuktá ahte buot ealáhusovdáneapmi olggobealde boazodoalu šaddá veadjemeahttumin, mii fas mielddisbuktá ahte olbmot fertejit fárret eret guovddáš sámi guovlluin. Dokumeanttain maid Sámediggi lea ráhkadan čuožžu boazodoalu areála, ja dát lea boastut go boazodoalus lea dušše guođohanriekti muhtin guovlluin ii ge eaiggádanriekti.</p>
<p>Historjjálaččat</p>
<p>Bivdu, guolásteapmi ja eará ávkkástallan meahcis lea leamaš ja lea eallinvuohki sámi álbmogii, ja dán dokumeanttas orro leame ahte Sámediggi lea vajálduhttán movt olbmot sámi guovlluin ellet, ja man dehálaš meahci ávkkástallan lea sihke vuovdima várás ja iežas atnui. Sámediggi berrešii heivehit boazodoallodieđáhusa árbevirolaš/ historjjálaš geavahusa ektui, ja dás erenoamážit jurddášit ahte boazodoallu berre heivehuvvot bivdo- ja guolástankultuvrii ( meahcástankultuvra ovdal ja dál).</p>
<p>Sámediggeráđđi oaivvilda ahte guovllut maid boazodoallu odne disponere eai vástit historjjálaš dillái, ja viidáset ahte lea areálasisabahkken ja ahte eai leat vára váldán boazodoalu areálain doarvái bures. Dán dokumeanttas oaivvilda Sámediggi ahte ii leat sadji earáide go boazodollui dáin guovlluin, ja erenoamážit go dulko sin geat eai bargga bohccuiguin sisabahkkejeaddjin dáidda guovlluide, ja seammás háliidit buktit váttisvuođaid sidjiide. Dát čuoččuhus Sámediggeráđis čájeha vel čielgaseappot ahte háliidit sáddet meahcástanolbmuid/ báikkálaš olbmuid eret sin guovlluin <span type="quote" xml:lang="fin">“luksa”</span>! Sámediggeráđi dokumeantta oaivvilda ahte ferte bissehit  báikki olbmuid doaimmaid ovdáneami, ja viidáset oaivvilda Sámediggeráđđi ahte lea dušše boazodoallu mas leat vuoigatvuođat guovlluide dáppe.</p>
<p>Boazodoalu riektedilli</p>
<p>Eiseválddit leat dagahan ahte boazodoallu ii dušše leat ožžon guođohanrievtti, muhto maid rievtti lásset/ bissehit eará doaimmaid, ja dan sivas lea áigi ođasmahttit boazodoallolága. Boazodoalloláhka ii galgga sáhttit bissehit dahje leat hehttehussan dálolaš sámiid dahje báikki olbmuid huksemiidda dahje ovdáneapmái. Boazodoallu ii galgga oažžut buhtadusortnega guohtunguovlluid ektui, go dát šaddá áittan guovlluide mat leat suddjejuvvon guohtumiid vuostá ja priváhta guovlluide. Mii eat oainne dárbbašlažžan buoret gáhttema boazodoalu guohtunrivttiin dahje guohtunguovlluin.</p>
<p>Suodjaleapmi</p>
<p>Viidáset lea šállošahtti go Sámediggeráđđi oaivvilda ahte suddjen guovlluin lea positiiva sámi beroštumiide, dása mii eat leat ovttaoaivilis, ja Sámediggi ferte mannat buot suddjemiid vuostá sámi guovlluin. Mii diehtit ahte buot suddjemat leat dagahan árbevirolaš geavaheami ovdii ja erenoamážit dáloniid ealáhusovdáneami ovdii.</p>
<p>Ođđa ealáhusat</p>
<p>Sámedikki oainnu mielde bohtet measta visot ealáhusovdáneamit boazodoalu ovdii, erenoamážit dalle go lea dárbu geavahit meahcceguovlluid, ja Sámediggi ii áiggo bargosajiid jus boazodoallu caggá daid. Lea šállošahtti ahte Sámediggi oaidná buot ođđa ealáhusaid áittan boazodollui, Sámediggi galggašii sávvat buot ođđa doaimmaide buresboahtima. Olles dokumeanta manná ovttabealálaččat báikki olbmuid ja ealáhusovdáneami vuostá, ja dan sivas ferte hilgojuvvot ja Sámediggi ferte buktit dokumeantta mas ii duolmmo ja badjelgeahča earáid geat orrot guovlluin gos lea boazodoallu..</p>
<p>Evttohusat</p>
<p><em type="italic">Evttohus JL, ÅL ja NSR: </em></p>
<p>Evttohus 1 Sámediggi čuovvola Sámediggeráđi dieđáhusa sámi boazodoalu birra earret čuoggáid 7.2,  5. gitta 7. teakstaosiide. sámediggi oaivvilda ahte čuoggát 7.2, 5. gitta 7. teakstaoasit celket ovdalgihtii guorahallama bohtosa maid lávdegoddi galgá dahkat ja mii galgá addit vuođu boazodoallohálddahussii boahtteáiggis.</p>
<p><em type="italic">Evttohus Dáloniid listtus (DL): </em></p>
<p>Evttohus 2<em type="italic"> </em>Sámediggi hilgu Sámediggeráđi dieđáhusa sámi boazodoalu birra. </p>
<p>Vuođustus:</p>
<p>Dokumeantta ii váldde vára sámi servodaga ollislaš politihkas ja dát politihkka lea hehttehussan sámi servodaga ovdánahttimii, dasa lassin lea vel áittan demokratiijai sámi servodagas. Erenoamážit orru ahte Sámediggi áigu gáržžidit servodatávkkálaš huksehusaid ja bargosajiid ásahemiid mat gáibidit veahá areála, nu go omd meahcástangeavaheapmi, bartahuksemat báikki olbmuide ja nu ain. Viidáset ii leat čuoččuhus riekta mii lohká ahte boazodoallu lea áitojuvvon eará sámi ávkkástallangeavahemiid ektui. Lea šállošahtti go sii geat duođaid leat áitojuvvon eai oaččo doarjaga Sámedikkis dáin dokumeanttain, muhto biddjojuvvojit doaresbeallái ja amasin dahkkojuvvojit areálageavaheami ektui. Dás sáhttá namuhit čuoččuhusa ahte nuppát gearddi areálasisabahkkemat ja reguleremat sámi guovlluin billistit boazodoalu ovddas, de dadjá maid ahte dálolaš sámit leat boazodoalu ovddas. Ii leat ovttaoaivilis ahte buorre boazodoallopolitihkka Sámedikkis lea lásset eará beroštumiid ja sámiid eret luonddus, erenoamážit go vel galgá nanusmahttit gáhttema guovlluin gos sápmelaččat orrot. Dát mielddisbuktá ahte buot ealáhusovdáneapmi olggobealde boazodoalu šaddá veadjemeahttumin, mii fas mielddisbuktá ahte olbmot fertejit fárret eret guovddáš sámi guovlluin. Dokumeanttain maid Sámediggi lea ráhkadan čuožžu boazodoalu areála, ja dát lea boastut go boazodoalus lea dušše guohtunriekti muhtin guovlluin ii ge eaiggádanriekti.</p>
<p>Historjjálaččat</p>
<p>Bivdu, guolásteapmi ja eará ávkkástallan meahcis lea leamaš ja lea eallinvuohki sámi álbmogii, ja dán dokumeanttas orro leame ahte Sámediggi lea vajálduhttán movt olbmot sámi guovlluin ellet, ja man dehálaš meahci ávkkástallan lea sihke vuovdima várás ja iežas atnui. Sámediggi berrešii heivehit boazodoallodieđáhusa árbevirolaš/ historjjálaš geavahusa ektui, ja dás erenoamážit jurddášit ahte boazodoallu berre heivehuvvot bivdo- ja guolástankultuvrii ( meahcástankultuvra ovdal ja dál). Sámediggeráđđi oaivvilda ahte guovllut maid boazodoallu odne disponere eai vástit historjjálaš dillái, ja viidáset ahte lea areálasisabahkken ja ahte eai leat vára váldán boazodoalu areálain doarvái bures. Dán dokumeanttas oaivvilda Sámediggi ahte ii leat sadji earáide go boazodollui dáin guovlluin, ja erenoamážit go dulko sin geat eai bargga bohccuiguin sisabahkkejeaddjin dáidda guovlluide, ja</p>
<p>seammás háliidit buktit váttisvuođaid sidjiide. Dát čuoččuhus Sámediggeráđis čájeha vel čielgaseappot ahte háliidit sáddet meahcástanolbmuid/ báikkálaš olbmuid eret sin guovlluin <span type="quote" xml:lang="fin">“luksa”</span>! Sámediggeráđi dokumeantta oaivvilda ahte ferte bissehit  báikki olbmuid doaimmaid  ovdáneami, ja viidáset oaivvilda Sámediggeráđđi ahte lea dušše boazodoallu mas leat vuoigatvuođat guovlluide dáppe.</p>
<p>Boazodoalu riektedilli</p>
<p>Eiseválddit leat dagahan ahte boazodoallu ii dušše leat ožžon guođohanrievtti, muhto maid rievtti lásset/ bissehit eará doaimmaid, ja dan sivas lea áigi ođasmahttit boazodoallolága. Boazodoalloláhka ii galgga sáhttit bissehit dahje leat hehttehussan dálolaš sámiid dahje báikki olbmuid huksemiidda dahje ovdáneapmái. Boazodoallu ii galgga oažžut buhtadusortnega guohtunguovlluid ektui, go dát šaddá áittan guovlluide mat leat suddjejuvvon guohtumiid vuostá ja priváhta guovlluide. Mii eat oainne dárbbašlažžan buoret gáhttema boazodoalu guohtunrivttiin dahje guohtunguovlluin.</p>
<p>Suodjaleapmi</p>
<p>Viidáset lea šállošahtti go Sámediggeráđđi oaivvilda ahte suddjen guovlluin lea positiiva sámi beroštumiide, dása mii eat leat ovttaoaivilis, ja Sámediggi ferte mannat buot suddjemiid vuostá sámi guovlluin. Mii diehtit ahte buot suddjemat leat dagahan árbevirolaš geavaheami ovdii ja erenoamážit dáloniid ealáhusovdáneami ovdii.</p>
<p>Ođđa ealáhusat</p>
<p>Sámedikki oainnu mielde bohtet measta visot ealáhusovdáneamit boazodoalu ovdii, erenoamážit dalle go lea dárbu geavahit meahcceguovlluid, ja Sámediggi ii áiggo bargosajiid jus boazodoallu caggá daid. Lea šállošahtti ahte Sámediggi oaidná buot ođđa ealáhusaid áittan boazodollui, Sámediggi galggašii sávvat buot ođđa doaimmaide buresboahtima. Olles dokumeanta manná ovttabealálaččat báikki olbmuid ja ealáhusovdáneami vuostá, ja dan sivas ferte hilgojuvvot ja Sámediggi ferte buktit dokumeantta mas ii duolmmo ja badjelgeahča earáid geat orrot guovlluin gos lea boazodoallu.</p>
<p>Lávdegotti ávžžuhus:</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat:</p>
<p>Sámediggi doarju muđui Sámediggeráđi evttohusa árvalussii.</p>
<p>III  Jienasteapmi</p>
<p>43 áirasis ledje 35 čoahkis. Jienasteapmi dahkkojuvvui čuovvovaš vuogi mielde:</p>
<p>evttohus 1 mearriduvvui 18 jienain 17 jiena vuostá.  evttohus 2 hilgojuvvui 33 jienain. 2 jienasteigga beali.  lávdegotti ráva mearriduvvui 34 jienain 1 jiena vuostá.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Per Edvin Varsi, áššejođiheaddji Egil Olli</p>
<p>2  Randi A. Skum Egil Olli  Randi A. Skum    3  Per Andersen Bæhr Egil Olli  Per Andersen Bæhr    4  Kirsten Appfjell-Eira    5  Isak Mathis O. Hætta Randi A. Skum   Per Andersen Bæhr  Isak Mathis O. Hætta    6  Olaf Eliassen Willy Ørnebakk   Egil Olli  Olaf Eliassen    7  Jarle Jonassen Olaf Eliassen  Jarle Jonassen    8  Johan Mikkel Sara Egil Olli   Per Andersen Bæhr   Isak Mathis O. Hætta  Johan Mikkel Sara    9  Knut Store  10  Egil Olli  11  Terje Tretnes  12  Randi A. Skum  13  Willy Ørnebakk  14  Isak Mathis O. Hætta  15  Egil Olli  16  Aili Keskitalo  17  Willy Ørnebakk  18  Klemet Erland Hætta   Per Edvin Varsi   Isak Mathis O. Hætta, čoahkkinortnegii</p>
<p>VI  Sámedikki mearrádus</p>
<p>Sámediggi čuovvola Sámediggeráđi dieđáhusa sámi boazodoalu birra earret čuoggáid 7.2, 5. gitta 7. teakstaosiide.  Sámediggi oaivvilda ahte čuoggát 7.2, 5. gitta 7. teakstaoasit celket ovdalgihtii guorahallama bohtosa maid lávdegoddi galgá dahkat ja mii galgá addit vuođu boazodoallohálddahussii boahtteáiggis.</p>
<p>Sámediggi guorrasa muđui Sámediggeráđi dieđáhussii sámi boazodoalu birra.</p>
<p>Ášši meannudeapmi loahpahuvvui 27.05.09 dii. 10.20.</p>
<p>Vuođđogiella: *</p>
<p>Ášši 19/09 Guovttegielatvuođa doarjaga evalueren maid Sámediggi juohká gielddaide ja fylkkagielddaide – guorahallanášši</p>
<p>Ášši meannudeapmi álggahuvvui 27.05.09 dii. 10.20</p>
<p>Arkiiva</p>
<p>SF-544.0 Arkiivaáššenr.</p>
<p xml:lang="vep">08/2887</p>
<p>I Mildosat</p>
<p>Nr  Beaivi Geas/Geasa Namahus</p>
<p xml:lang="nob">Guovttegielat rapporta-samisk versjon    Finnut Consult AS Rapport. Evaluering av bruken av tospråklighetsmidlene-norsk versjon     Sámediggiráđi mearradus-norsk versjon     Sámediggiráđi mearradus-samisk versjon     Sámedikki giellastivra mearradus-norsk versjon     Sámedikki giellastivra mearradus-samisk versjon</p>
<p>1. Álggahus:</p>
<p>Sámediggeráđđi ovddida evaluerenraportta guovttegielatvuođa ruđaid geavaheamis Sámedikki dievasčoahkkimii miessemánus 2009. Ášši guovttegielatvuođa ruđaid birra lea viiddis, ja danne háliidit ahte dat guorahallojuvvo Sámedikkis oažžun dihte nu buori vuođu go vejolaš viidáset bargui politihka ovddideapmái dán suorggis ja háldenlinjáid ráhkadeapmái, ášši meannudeami várás Sámedikkis skábmamánu 2009 dievasčoahkkimis.</p>
<p>Sámediggeráđđi áigu dán guorahallanáššis geahččalit buktit oidnosii guovttegielat ruđaid geavaheami vuolggasajiid, ja dasto čujuhit muhtun váldohástalusaid mat leat ruđaid juohkima ja geavaheami oktavuođas. Sámediggeráđđi lea easkka evaluerenproseassas, ja áigu 2009:s geavahit ain dan seamma vuogi mii ovdal lea leamaš go meannuda guovttegielatvuođa ruđaid. Sámediggeráđi ulbmilin lea ahte eambbogat galget geavahit sámegiela.   Sámedikki 2008 bušeahtas lea várrejuvvon 500 000 ru daid guovttegielat ruđaid evalueremii maid Sámediggi juohká gielddaide ja fylkkagielddaide. Sámediggi áigu dán evaluerema vuođul geahččat galggašii go rievdadit guovttegielatdoarjaga juolludaneavttuid jagi 2010 bušeahta rájes.</p>
<p>Sámelága giellanjuolggadusat bohte fápmui 1992:s, ja gusket dihto guvlui, mii gohčoduvvo sámegiela hálddašanguovlun. Go láhka bođii de gulle hálddašanguvlui Kárášjoga, Guovdageainnu, Deanu, Unjárgga ja Porsáŋggu gielddat Finnmárkku fylkkas, ja Gáivuona suohkan Romssa fylkkas. Muhtun giellanjuolggadusat gusket maiddái fylkkagieldalaš ja stáhtalaš ossodagaide jos dat leat namuhuvvon gielddaid doaibmaguovllus. Danne gusket giellanjuolggadusat maiddái Finnmárkku ja Romssa fylkagielddaide. Ođđajagimánu 1. b. 2006 rievdaduvvojedje oasit lágas nu ahte hálddašanguovlu ii šat leat meroštallojuvvon ieš lágas.  Hálddašanguovllu gielddat eai šat namahuvvo nama mielde lágas, muhto sámegiela hálddašanguovlun lohkkojuvvojit dalle <span type="quote">“dat gielddat maid Gonagas láhkaásahusas lea nannen galget gullat sámegiela hálddašanguvlui”</span>. Dalle go dát dahkkojuvvui, laktojuvvui maid Divttasvuona suohkan giellahálddašanguvlui. Dát mearkkaša dan ahte maiddái fylkagielddalaš ja stáhtalaš ossodagain Norlándda fylkkas leat geatnegasvuođat sámelága giellanjuolggadusaid mielde. Ođđajagimánu 1. b. 2008 rájes laktojuvvui maiddái Snoasa suohkan sámegiela hálddašanguvlui. Seammás gustogohte giellanjuolggadusat maiddái Davvi-Trøndelága fylkkagildii.</p>
<p>Sámediggi lea jagi 1993 rájes juohkán guovttegielatdoarjaga daid gielddaide ja fylkkagielddaide mat dađistaga leat laktojuvvon sámegiela hálddašanguvlui. Dát ruđat leat hui deaŧalaččat dasa ahte gielddat ja fylkkagielddat galget nagodit ollašuhttit sámelága giellagáibádusaid. 2008:s lei guovttegielatdoarjja oktiibuot 42,75 miljon ru.  Sámediggi lea 2000:s, 2004:s ja 2008:s čađahan giellaiskkademiid, muhto ii leat dan rájes go diggi válddii badjelasas gielddaid ja fylkkagielddaid guovttegielatdoarjaga sierra evalueren movt gielddat ja fylkkagielddat leat geavahan guovttegielatdoarjaga.   Finnut Consult AS lea evalueren guovttegielatruđaid go Sámediggi lei bivdán. Evaluerema váldoulbmilin lea leamaš oažžut gova das movt gielddat ja fylkkagielddat leat geavahan guovttegielatdoarjaga, mii lea doaibman dohkálaččat ja mii ii soaitte leat doaibman áigumuša mielde. Deaŧalaš lea maiddái oažžut ovdan movt juolludaneavttuid livččii ulbmillaš rievdadit boahtteáiggis. Evaluerenáigodah</p>
<p>2 Evaluerema váldočuoggát:</p>
<p>Raporttas problematiserejuvvo dulkon movt guovttegielatruđat galget geavahuvvot, ja das daddjojuvvo ahte jos galgá dulkot Sámelága čavga, de galget guovttegielatruđat geavahuvvot Sámelága gáibádusaid ollašuhttimii, muhto ruđaid geavaheapmi sihke Sámedikki bealis ja gielddaid/ fylkkagielddaid beales lea ovdánan nu ahte maiddái sámegiela nannen lea guovddážis.  Evaluerema váldočuokkisin lea ahte doarjja lea váikkuhan sámegiela geavaheami ovdánahttima. Doarjja lea deaŧalaš, ja ollu oktavuođain áibbas vealtameahttun jos gielddat galget sáhttit fállat bálvalusaid guovtti gillii. Evalueren vuođđuduvvá jearahallamiidda gielddaiguin ja raporttaide maid gielddat leat sádden Sámediggái. Das oaidná erohusaid gielddaid gaskka mat raporttas gohčoduvvojit sámi guovddáš guovlun go buohtastahttá eará gielddaiguin mat raporttas gohčoduvvojit ravdagieldan. Ravdagielddain geavahuvvojit dajaldagat nugo <span type="quote" xml:lang="nob">“skapt større forståelse”</span>, gitt økende aksept”, <span type="quote" xml:lang="nob">“gjort samisk mer synlig”</span>. Gielddain mat leat sámi guovddáš guovlluin deattuhuvvo eanet dan guovttegielatvuođa viidáset doalvun ja ovddideapmi mii juo lea sajáiduvvan.  Nubbi čuokkis mii boahtá ovdan evalueremis lea ahte gielddat váillahit lávgadet čuovvoleami ja gulahallama Sámedikki bealis ruđaid geavaheami birra. Dat háliidit oažžut vástádusaid raporttaide maid dat sáddejit sisa. Ovdan boahtá maiddái dat ahte muhtun oasálaččat háliidit čielgaset háldenlinjáid guovttegielatruđaid geavaheapmái. Okta gielda háliida diehtit masa ruđaid ii sáhte geavahit. Eatnašat dovddahit ahte sii váillahit raporterenmála čielga čuovvolemiin Sámedikki bealis. Go guoská rehketdollui, de oidno raporttas ahte gielddat viehka ollu vuostálastet dan go galgá buktit rehketdoalu ruđaid geavaheamis. Dasto konkluderejuvvo raporttas ahte várra livččii ovdamunni jos Sámediggi ráhkadivččii ja mearridivččii guhkes áiggi plána guovttegielatvuođa bargui guovttegielatruđaid ektui. Danne vai gielddat/ fylkkagielddat ožžošedje buoret oktilašvuođa ja einnostahttivuođa. Ollu gielddat ohcalit maiddái vuođđodoarjaga man eai dárbbašivčče raporteret.  Raporttas lea maiddái evttohuvvon movt Sámediggi sáhtášii meroštallat guovttegielatdoarjaga. Raporta oaidná das máŋga vejolašvuođa. Gielddat/ fylkkagielddat leat sávvan beassat leat mielde ráhkadeamen ođđa meroštallanmálle.</p>
<p>3. Áššečuolmmat:</p>
<p>Raportta sisdoalu vuođul ferte muhtun áššečuolmmaid birra ságastallat, erenoamážit go guoská konkrehta evttohussii movt vejolaččat buoridit guovttegielatdoarjaga.</p>
<p>3.1 Sámelága rievdadeapmi</p>
<p>Raporttas lea problematiserejuvvon ruđaid geavaheapmi Sámelága ektui, ja dat go Sámelágas ii daddjojuvvo mihkkege sámegiela nannema birra, muhto dušše dat ahte ovttaskas olbmuin lea vuoigatvuohta oažžut vástádusa sámegillii. Deaŧalaš livččii maiddái ságastallat galggašii go Sámeláhka rievdaduvvot  nu ahte maiddái sámegiela ovddideapmái ja nannemii sáhttá geavahit guovttegielatdoarjaga nugo raporttas čujuhuvvo ahte ollu ruđat leat geavahuvvon. Evaluerema okta váldočuoggáin lea ahte doarjja lea váikkuhan sámegiela geavaheami ovddideami. Raporttas oidno ahte buot bealit orrot háliideamen rievdadusa danne go ruđat váldoáššis leat geavahuvvon sámegiela nannemii ja ovdánahttimii. Sámediggeráđđi háliida ahte ruđaid galgá sáhttit geavahit sihke olbmuid bálvaleapmái sámegillii ja sámegiela nannemii ja ovdánahttimii gielddain. Sámelága váldoulbmilin lea olbmuid bálvaleapmi sámegillii gielddain, muhto go galgá sáhttit bálvalit olbmuid sámegillii de ferte gávdnot rivttes gelbbolašvuohta. Almmá nannekeahttá gieldda almmolaš bargiid gelbbolašvuođa sámegielas ii leat vejolaš ollašuhttit Sámelága gáibádusaid ahte ovttaskas olbmuin lea vuoigatvuohta oažžut vástádusa sámegillii. Seammás lea de</p>
<p>3.2 Ruđaid geavaheamis gollostivren vai ulbmilstivren</p>
<p>Sámediggái lea hástalussan oažžut dávggasvuođa vai livččii vejolaš gozihit gielddaid sierraláganvuođaid. Nugo diehtit de lea gielladilis gielddain mat gullet hálddašanguvlui viehka stuorra erohusat. Dasto leat gielddat, nugo ovdamearkka dihte Guovdageaidnu ja Kárášjohka, gos sámegiella lea nanus ja ássit automáhtalaččat ožžot bálvalusaid sámegillii. Eanaš bargit doppe leat juo guovttegielagat ja doppe lea lunddolaš geavahit dan giela maid áššehas ieš háliida geavahit. Dasto gávdnojit gielddat, nugo ovdamearkka dihte Snoasa, gos ii sáhte vuordit ahte bargit hállet sámegiela beaivválaččat. Dákkár gielddas lea deaŧaleamos vuosttaš vuorus oažžut sámevuođa oidnosii, ja nannet ja ovdánahttit dan. Dákkár gielddat fertejit bargat vuos miellaguottuid duddjomiin sámevuođa ektui ja buoridit gelbbolašvuođa giellakurssaid bokte, ja nu šaddáge váttis vuosttaš vuorus juksat gáibádusa ollislaš guovttegielatvuođa ektui hálddahusas.  Raporteren- ja rehketdoallovuogádat mii dál lea vuođđuduvvá gollostivremii. Dat mearkkaša dan ahte Sámediggi galgá oažžut raportta ja rehketdoalu das movt ruđat leat geavahuvvon. Gažaldahkan lea ahte livččii go buoret válljet ulbmilstivrenmálle man oktavuođas gielddat galget raporteret daid mihttomeriid mat leat biddjojuvvon gielddaide. Mihttomearrin guovttegielatruđaid geavaheamis berre leat gielladili nannen dain gielddain gos lea dárbu. Seammás lea deaŧalaš jurddašit gielddaid, nugo Kárášjoga ja Guovdageainnu, gos giella lea juo nanus. Doppe ii leat seamma stuorra dárbu buoridit gelbbolašvuođa go galgá sáhttit fállat bálvalusaid sámegillii, muhto várra baicce dat ahte oažžut dáid gielddaid eanet dihtomielalaččat dikšut ja ovddidit giela viidáseappot, maiddái boahtte bulvii. Sámediggeráđđi oaivvilda ahte ulbmilstivrenmálles lea deaŧalaš ceahkkálastit ruđaid ulbmilstivrema. Deaŧalaš lea oažžut realisttalaš ulbmila ja maid lea vejolaš čađahit sierra gielddain hálddašanguovllus. Sámediggeráđđi oaidná ahte livččii ulbmillaš jos Sámediggi ráhkadivččii guovttegielat doaibmaplána, ja dieinna lágiin attášii gielddaide ja fylkkagielddaide dakkár einnostahttivuođa ja dávggasvuođa mii lea sávahahtti guovttegielatruđaid geavaheami oktavuođas.  Evalueremis boahtá ovdan ahte sávvet vuođđodoarjaga. Danne vai gielddat eai dárbbašivčče buktit detáljadási rehketdoalu ruđaid geavaheamis vuođđogoluide mat buot gielddain dattetge leat, ja mii gáibida ollu resurssaid duođaštit geavaheami. Sáhtášii dieđusge árvvoštallat vuođđodoarjaga buot gielddaide ja fylkkagielddaide goluid gokčamii mat buot gielddain leat beroškeahttá ássilogus. Jos galgá árvvoštallat addit vuođđodoarjaga duođaštangáibádusa haga, de sáhttá dattetge leat vuogas gáibidit rehketdoalu muhtun ruđaid ovddas vai sáhtášii bearráigeahččat ahte ruđat mannet ávkin sámegillii. Go lea sáhka ruđaid geavaheami bearráigeahččamis, de ferte Sámedikkis ain lea dat čielga oaidnu ahte ruđat eai galgga geavahuvvot dábálaš doibmii. Raporttas daddjojuvvo ahte jos galgá leat makkárge ulbmil viidáset fievrridit gáibádusa rehketdoalus, buot ruđaid ovddas dahje osiid ovddas, de berre Sámediggi bidjat muhtun čanastagaid movt dát rehketdoallu galgá dahkkojuvvot. Sámediggeráđđi váldá dán mielde viidáseappot bargui juolludaneavttuid ovddidemiin. Go guoská ulbmilstivrenmálle válljemii, de sáhttá jurddašit ovdamearkka dihte málle ulbmilcehkiiguin mas leat sierralágan hálddašanguvlui laktindásit. Áigumuš dákkár málliin lea rievdadit fokusa eret das masa ruđat geavahuvvojit ja baicce fokuseret makkár ulbmiliid ovttaskas gielddat hálddašanguovllus galget juksat. Sáhttá meroštallat makkár bálvalandássi gielddas galgá leat jos galgá oažžut guovttegielatdoarjaga. Dát dávista dasa maid riikarevišuvdna lea evttohan Sámediggái, go dalle eai dárbbašivčče goluid dárkkist</p>
<p>Eanaš gielddat háliidit eanet ruđaid, ja muhtun gielddat leat maiddái čoahkkimiin Sámedikkiin dovddahan ahte dat oaivvildit ahte juohkin ii leat rievttalaš. Dat gielddat mat ožžot unnimusat guovttegielatdoarjaga, leat dakkár gielddat main leat stuorámus hástalusat go guoská sámegiela suodjaleapmái, ovdánahttimii ja nannemii. Ja de lea fas ovdamearkka dihte Unjárga mii lea okta dain gielddain mat ožžot unnimusat doarjaga ja gos leat stuorra hástalusat giellanjuolggadusaid ollašuhttimis. Gieldda njunnošiid mielas lea guovttegielatvuođa bargu maid hui lossat danne go ollugat hálddahusas hállet aivve dárogiela. Dákkár gielddain leat giellaguovddážat ja giellaovddidan prošeavttat hui deaŧalaččat giellabargui. Ain lea deaŧalaš sámegiela ektui bargat miellaguottuid duddjojeaddji bargguin ja oažžut eanet dihtomielalašvuođa sámegiela ektui. Dasto ferte maiddái háhkat sámi arenaid ja bidjat sámi áššiid guovddážii. Guovdageaidnu lea ovdamearkka dihte dadjan ahte guovttegielatvuohta ii leat prošeakta, muhto dábálaš doaibma gielddas. Sis leat ollugat geat hállet sámegiela ja giella lea lunddolaš danne go dat lea eatnašiid eatnigiella. Dán ferte geahčadit viidáseappot barggadettiin juohkinmálliin ja raporteremiin. Deaŧalaš lea gozihit sihke gielddaid mat barget sámegiela geavaheami nannemiin ja daid gielddaid gos giella juo lea nanus. Evaluerenraporttas boahtá ovdan ahte fylkkagielddat ja gielddat háliidit searvat juohkinmálle ráhkadanbargui guovttegielatruđaid várás. Dát iešalddis sáhttá leat mielde bidjamin čanastagaid mii lea deaŧalaš ovttaskas oasálažžii. Lunddolaš lea ahte fylkkagielddat ja gielddat leat mielde barggus ráhkadeamen juohkinmálle ruđaid várás. Sii han dat dovdet hástalusaid ja geavaheddjiid iežaset fylkkain ja gielddain. Maiddái Sámedikki giellastivra lea sávvan beassat leat mielde dán barggus, ja dat orru lunddolaš go juo Sámedikkis lea giellafágalaš orgána.</p>
<p>3.3 Gulahallan Sámedikkiin ja gielddaiguin go guoská guovttegielatruđaid raporteremii ja geavaheapmái</p>
<p>Eanaš gielddat mat serve iskkadeapmái maid Finnut Consult dagai oaivvildit ahte gulahallama Sámedikki, fylkkagielddaid ja gielddaid gaskka ferte buoridit. Sámediggeráđis leat leamaš jahkásaš čoahkkimat gielddaiguin, muhto oaidná ahte lea munni buoridit gulahallama gielddaiguin ja fylkkagielddaiguin. Raporterenmálas ja čuovvolanplánas guovttegielatruđaid várás livčče ávki buot beliide. Lea lunddolaš ahte dat dávista mihttomeriide mat leat biddjojuvvon ovttaskas gielddaide hálddašeamis. Dalle ii livččii nu moivvas movt geavahit guovttegielatruđaid ja gulahallan buorránivččii beliid gaskka. Dieinna lágiin sáhtášii Sámediggi dárkkistit ahte ruđat geavahuvvojit daid ulbmiliidda maidda Sámediggi lea bidjan čanastagaid ja sáhttá sihkkarastit ahte Sámelága giellanjuolggadusat čuovvoluvvojit. Sámedikki hálddahus lea ráhkadan dán lágan mála ja dat lea vuosttaš gearddi geavahuvvon 2009 ruđaid raporteremis. Gielddat leat dovddahan ahte lea eahpesihkarvuohta das masa ruđaid sáhttá geavahit ja masa ii. Sámediggeráđđi jáhkká ahte ferte leat viehka konkrehta go addá dieđuid dan birra masa ii sáhte geavahit. Jos Sámediggi geavahišgoahtá čavgadet ulbmilstivrenmálle, de ii šatta seamma stuorra dárbu ságastallat detáljadási goluid birra mat čatnasit gielddaid bargui guovttegielalašvuođain. Dieinna lágiin livččii vejolaš vuhtii váldit daid erohusaid mat leat sierra gielddaid gaskka hálddašanguovllus. Jos dattetge fas ain válljejuvvo gollostivrenmálle, de šaddá dárbu eanet detálja dásis meroštallat masa guovttegielatruđat eai galgga geavahuvvot.</p>
<p>Gielddain leat sierralágan vuogit movt dieđihit guovttegielatruđaid geavaheami birra. Gielddat leat viehka ollu vuostá rehketdoalu buktima ruđaid geavaheamis, go oaivvildit ahte dasa fertejit geavahit eahpegorrelaš ollu návccaid. Gielddain ii leat leamaš rehketdoallogeatnegasvuohta Sámediggái movt guovttegiel</p>
<p>Gielddaid geavahanminstarat leat muđui viehka seammaláganat, muhtun variašuvnnaiguin. Orru ahte iskkaduvvon gielddain/fylkkagielddain leat vuođđogollun bálká giellakonsuleanttaide, almmuheapmái, dulkomii, giellaoahpahussii, kursagoluide ja jorgaleapmái.</p>
<p>Jos galggaš leat makkárge ulbmil rehketdoalu buktimiin, olles ruđaid dahje osiid ovddas, de berre Sámediggi bidjat muhtun čanastagaid movt rehketdoallu galgá ovddiduvvot. Danne vai sáhttit sihkkarastit dan ahte oažžut dieđuid dan birra ahte ruđat leat geavahuvvon ulbmila mielde.</p>
<p>3.4 Čoahkkáigeassu/váldočuoggát ságastallamii</p>
<p>Árvvoštallat ahte sáhtášii go sámelága giellanjuolggadusaid rievdadit nu ahte dat eanet dávistivčče dasa movt ruđat geavahuvvojit Árvvoštallat dáláš ruđaid geavahannjuolggadusaid seiva gielalaš doaibmabijuid ektui doaibmabijuid vuostá maid ulbmilin lea ovdánahttit, nannet ja suodjalit sámegiela Árvvoštallat galggašii go geavahišgoahtit ulbmilstivrenmálle dáláš gollostivrenmálle sadjái ruđaid raporterema oktavuođas Árvvoštallat galggašii go biddjojuvvot ovttalágan vuođđodoarjja buot gielddaide ja dasa lassin doarjja mii juogaduvvo golmma ovttaárvosaš eavttu mielde Gulahallat fylkkaiguin ja gielddaiguin movt ođđa juogadanmálle galggašii leat Čielggasmahttit dan maid Sámediggi oaivvilda das masa gielddat sáhttet ja eai sáhte geavahit guovttegielatruđaid Árvvoštallat makkár raporterenvugiid sáhtášii geavahit guovttegielatruđaid raporteremii boahtteáiggis</p>
<p>III  Jienasteapmi</p>
<p>43 áirasis ledje 35 čoahkis. Dán áššis ii jienastuvvon</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Marianne Balto, áššejođiheaddji     2  Magnhild Mathisen Marianne Balto  Magnhild Mathisen    3  Aili Keskitalo    4  Ranveig Matheussen    5  Olaf Eliassen Marianne Balto  Olaf Eliassen    6  John Harald Skum    7  Terje Tretnes Marianne Balto  Terje Tretnes    8  Klemet Erland Hætta Marianne Balto  Klemet Erland Hætta    9  Willy Ørnebakk  10  Johan Mikkel Sara Klemet Erland Hætta   Tor Mikalsen   Magnhild Mathisen  Johan Mikkel Sara  11  Kjersti Myrnes Balto   Marianne Balto</p>
<p>Ášši meannudeapmi loahpahuvvui 27.05.09 dii. 12.00.</p>
<p>Vuođđogiella: Dárogiella</p>
<p>Ášši 20/09 Sámedikki doarjjastivra raporta 2008</p>
<p>Arkiivaáššenr.. 09/172306 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi 15.04.09 R 069/09 Bajásšaddan- ja oahppolávdegoddi 12. – 14.05.09 006/09 Sámedikki dievasčoahkkin 26. – 29.05.09 20/09</p>
<p>Ášši meannudeapmi álggahuvvui 27.05.09 dii. 13.35.</p>
<p>I  Mildosat</p>
<p>Nr.  Beaivi Geas/Geasa Namahus</p>
<p xml:lang="krl">Raportta 2008</p>
<p>II  Evttohusat ja mearkkašumit</p>
<p>Sámediggeráđi mearrádusárvalus:</p>
<p>Sámediggi válda Sámedikki doarjjastivrra raportta váikkuhangaskaomiid geavaheami birra 2008 diehtun.</p>
<p>Bajášaddan- ja oahppolávdegotti árvalus:</p>
<p>Álgu</p>
<p>Sámedikki doarjjastivrras lea ovddasvástádus dain foanda- ja doarjjaortnegiin maid Sámedikki dievasčoahkkin lea mearridan bidjat doarjjastivrii. Sámdikki doarjjastivrra 2009 raporta čilge mo dát ruđat leat geavahuvvon.</p>
<p>Mearkkašumit:</p>
<p><em type="italic">Lávdegotti eanetlohku Norgga sámiid riikkasearvvi (NSR) lahtut Jarle Jonassen, Solvår Knutsen Turi, Tor Dalseng, Ánte Javo, Tore Bongo, Kjersti Myrnes Balto ja Susanne A. Andersen ja Čielga sámi jiena (ČSJ) lahtuJánoš Trosten </em></p>
<p>leat eremoamáš ilus Sámeálbmotfoandda juolludemiiguin. Sámediggi válddii atnui Sámeálbmotfoandda vuosttaš gearddi 2008:s, go 5 800 000 várrejuvvui ohcanvuđot dorjjaortnegiidda maid doarjjastivra hálddašii. Foanda lea oktasaš buhtadus sámeálbmogii dáruiduhttinpolitihka váikkuhusaid ovddas. Dáruiduhttinpolitihkka lea raššudan sámegiela ja sámi kulturárbbi, ja foandaruđat galget leat mielde muhtun</p>
<p>Lávdegotti eanetlohku lea duhtavaš stipeandalassánemiin joatkkaskuvlla sámi oahppiide. Maŋŋágo stipeandamearri lassánii olles 1 miljon ruvnnuin 2008 bušeahttameannudeamis, de lea Sámedikki stipeanda daidda oahppiide geain lea sámegiella fágačoahkis, šaddan eanet go dušše govastatsubmin. Sámegiela boahtteáigi sorjá das ahte eanegat geavahit giela, ja stipeanda lea mielde movttiidahttimin eanebuid válljet sámegiela fágan joatkkaskuvllas. Seammás oaidná lávdegotti eanetlohku maiddái dárbbašlažžan ahte ođđa doaibmabijut árvvoštallojuvvojit mat movttiidahttet earáid ge go joatkkaskuvlla ollesáiggeoahppiid, háhkat formálalaš gelbbolašvuođa sámegielas joatkkaskuvlla dásis. Áigumuššan lea dán láhkai maiddái movttiidahttit eanebuid válljet sámegiela alit ohapus.</p>
<p>Lea hui deaŧalaš ahte sámi mánáin, nuorain ja rávesolbmuin lea vejolašvuohta geavahit ja gullat sámegiela juohkebeaivválaš eallimis, maiddái go lea oktavuohta almmolaš ásahusaiguin. Lávdegotti eanetlohku registrere ahte Sámediggi ii leat doarvái deaivil iežas vuoruhemiiguin go guoská giellaprošeavttaide hálddašanguovllu olggobealde, go boahtá ovdan raporttas ahte ollu ohcamat gártet ulbmiljoavkku ja vuoruhemiid olggobeallái. Stuorra oassi dáin ruđain vuoruhuvvojit ođđasis, seammás go duohtavuohta lea dat ahte dárbbašuvvojit eanet doaibmabijut mat buoridivčče sámegiela dili. Lávdegotti eanetlohku oaidná ahte sáhttá leat dárbu govdadet vuoruhemiide, ja boahtte bušeahttameannudemiin berre Sámediggi iskat dárbbuid dainna lágiin ahte váldit oktavuođa guoskevaš birrasiiguin. Eanetlohku oaidná maiddái ahte livččii vuogas bidjat vel ovtta ohcanáigemeari giellaruđaide, juoga mii sáhtášii leat mielde čoavdimin dan váttisvuođa go ferte ođđasis vuoruhit dán poasttas.</p>
<p>Go doarjjastivra boahtteáiggis ovddida raportta, de berre raporttas leat maiddái visogovva mii čájeha ovddit jagiid juolludemiid. Nu mo dilli lea dál, de eat oainne ovdáneami jagis jahkái, ii ge dalle sáhte buohtastahttit ja oaidnit ahte váikkuhit go Sámedikki álggahan doaibmabijut nu mo lei sávvojuvvon, earret eará sohkabeali ektui dahje ohcamiid logu ektui.</p>
<p>Lávdegotti ráva:</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Sámediggi doarju muđui Sámediggeráđi árvalusevttohusa.</p>
<p>Evttohus 1, áirras Terje Tretnes, Sámeálbmotbellodat (SáB)</p>
<p>Raporttas boahtá ovdan ahte musihkka almmuheamit ožžot sullii 32 % doarjjaohcamiin. Dat čájeha ahte dán postii leat ollu ohccit. Sámediggi berre bidjat bargojoavkku mas leat mielde 1 lahttu sámi skierroservviin, 1 sámi komponistaservviin, okta sámi juoigansearvvis ja vel okta Sámedikki kulturossodagas. Sámediggi galgá doaibmat čállin ja gohččut bargočoahkkimiidda.  Bargojoavkku mandáhtan šaddá geahčadit ja evttohit dievasčoahkkimii oktasaš máksomeriid dán poastta siskkobealde, vai ohcci ohcanáigemeari oktavuođas diehtá makkár máksomearit Sámedikkis leat go guoská studioláiggu diibmohaddái/ beaivehaddái láigohuvvon čuojaheaddjiid j.d. ektui, áksomearit buvttadeaddjái, jienaheiveheapmái ja juohkimii. Dát álkiduhtášii maid áššemeannudeami.</p>
<p>Maŋimuš jagi addojuvvui doarjja 15 ohccái, mii oktiibuot lei 1,9 miljon ru ja mii lea sullii 126 000 prošektii. Go mii diehtit ahte ohcamiin áinnas lea rámma birrasii 300 000 cd nammii, de lea Sámedikki doarjja vuollel 40 %. Dát sáhttá dagahit ahte kvalitehta fuoniduvvo, dahje juo prošeavttaid ii leat oppanassiige vejolaš čađahit ekonomiija ja oanedemiid geažil. Sámediggi berre sáhttit bidjat ruhtadeami nu ahte dat lea 75% bušehtii biddjojuvvon goluin, muhto áinnas biddjojuvvo bajimuš rádji.</p>
<p>Sámediggi berre oaidnit vejolašvuođa spiehkastit eará ruhtadeami ektui sámi musihkkaalmmuhemiid siskkobealde. Danne go dát lea hui váttis ja go áibbas unnán eará almmolaš orgánat leat mielas ruhtadit sámi musihkkaalmmuhemiid. Ba</p>
<p>Evttohus 2, áirras Terje Tretnes, Sámeálbmotbellodat (SáB)</p>
<p>Dievasčoahkkin nammada doarjjastivrra, mii danne raportere jahkásaččat sierra raporttas dievasčoahkkimii.</p>
<p>Sámediggi bivdá maiddái ahte doarjjastivra ráhkada jahkebeallásaš gaskaboddosaš raportta/geahčastaga dain ohcanvuđot ruđain mat das leat geavahusas, ja dat ovddiduvvo meannudeapmái ovttas Sámedikki reviderejuvvon bušeahtain.</p>
<p>Dát geahčastat álkiduhtášii Sámedikki go galgá meannudit reviderejuvvon bušeahta, go leat várra máŋga poastta main ohcanáigemearri lea gollan ja ruđat leat báhcán, maid sáhtášii earáláhkai vuoruhit.</p>
<p>III  Jienasteapmi</p>
<p>43 áirasis ledje 30 čoahkis. Jienasteapmi dahkkojuvvui čuovvovaš vuogi mielde:</p>
<p>Evttohus 1 mearriduvvui ovttajienalaččat.  Evttohus 2 mearriduvvui ovttajienalaččat.  Bajásšaddan- ja oahppolávdegotti ráva mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka  Susanne Amalie Andersen, áššejođiheaddji  Terje Tretnes Willy Ørnebakk   Kirsten Appfjell-Eira   Aili Keskitalo  Terje Tretnes   Kjersti Myrnes Balto   Magnhild Mathisen   Olaf Eliassen   Vibeke Larsen   Marie Therese Nordsletta   Kirsti Guvsám   Jarle Jonassen  10  Marianne Balto  11  Kirsten Appfjell-Eira  12  Willy Ørnebakk   Susanne Amalie Andersen   Terje Tretnes, čoahkkinortnegii    Willy Ørnebakk, čoahkkinortnegii  Aili Keskitalo, čoahkkinortnegii</p>
<p>VI  Sámedikki mearrádus</p>
<p>Raporttas boahtá ovdan ahte musihkka almmuheamit ožžot sullii 32 % doarjjaohcamiin. Dat čájeha ahte dán postii leat ollu ohccit. Sámediggi berre bidjat bargojoavkku mas leat mielde 1 lahttu sámi skierroservviin, 1 sámi komponistaservviin, okta sámi juoigansearvvis ja vel okta sámedikki kulturossodagas. Sámediggi galgá doaibmat čállin ja gohččut bargočoahkkimiidda.</p>
<p>Bargojoavkku mandáhtan šaddá geahčadit ja evttohit dievasčoahkkimii oktasaš máksomeriid dán poastta siskkobealde. Danne vai ohcci ohcanáigemeari oktavuođas diehtá makkár máksomearit Sámedikkis leat go guoská studioláiggu diibmohaddái/ beaivehaddái láigohuvvon čuojaheaddjiid j.d. ektui. Máksomearit buvttadeaddjái, jienaheiveheapmái ja juohkimii. Dát álkiduhtášii maid áššemeannudeami.</p>
<p>Maŋimuš jagi addojuvvui doarjja 15 ohccái, mii oktiibuot lei 1,9 miljon ru ja mii lea sullii 126 000 prošektii. Go mii diehtit ahte ohcamiin áinnas lea rámma birrasii 300 000 cd nammii, de lea sámedikki doarjja vuollel 40 %. Dát sáhttá dagahit ahte kvalitehta fuoniduvvo, dahje juo prošeavttaid ii leat oppanassiige vejolaš čađahit ekonomiija ja oanedemiid geažil. Sámediggi berre sáhttit bidjat ruhtadeami nu ahte dat lea 75% bušehtii biddjojuvvon goluin, muhto áinnas biddjojuvvo bajimuš rádji.</p>
<p>Sámediggi berre oaidnit vejolašvuođa spiehkastit eará ruhtadeami ektui sámi musihkkaalmmuhemiid siskkobealde. Danne go dát lea hui váttis ja go áibbas unnán eará almmolaš orgánat leat mielas ruhtadit sámi musihkkaalmmuhemiid.</p>
<p>Bargojoavku ovddida barggus sámediggeráđđái 2009 čakčamánu lohppii. Dan maŋŋá galgá Sámedikki dievasčoahkkin meannudit ášši.</p>
<p>Dievasčoahkkin nammada doarjjastivrra, mii danne raportere jahkásaččat sierra raporttas dievasčoahkkimii.</p>
<p>Sámediggi bivdá maiddái ahte doarjjastivra ráhkada jahkebeallásaš gaskaboddosaš raportta/geahčastaga dain ohcanvuđot ruđain mat das leat geavahusas, ja dat ovddiduvvo meannudeapmái ovttas Sámedikki reviderejuvvon bušeahtain.</p>
<p>Dát geahčastat álkiduhtášii Sámedikki go galgá meannudit reviderejuvvon bušeahta, go leat várra máŋga poastta main ohcanáigemearri lea gollan ja ruđat leat báhcán, maid Sámediggi sáhtášii earáláhkai vuoruhit.</p>
<p>Sámediggi válda Sámedikki doarjjastivrra raportta váikkuhangaskaomiid geavaheami birra 2008 diehtun.</p>
<p>Ášši meannudeapmi loahpahuvvui 27.05.09 dii. 14.35</p>
<p>Vuođđogiella: Dárogiella</p>
<p>Ášši 21/09 Sámedikki 2010 čoahkkinplána</p>
<p>Arkiivaáššenr.. 09/147806 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Čoahkkinjođihangoddi 28.04.09 04/09 lávdegoddi 12. - 14.05.09  Sámedikki dievasčoahkkin 26. - 26.05.09 21/09</p>
<p>Ášši meannudeapmi álggahuvvui 29.05.09.dii. 10.10.</p>
<p>I  Mildosat</p>
<p>Nr.  Beaivi Geas/Geasa Namahus</p>
<p>II  Evttohusat ja mearkkašumit</p>
<p>Sámedikki čoáhkkinjođihangotti mearradusárvalus:</p>
<p>Sámediggi mearrida čuovvovaš čoahkkinplána jahkái 2010:</p>
<p>Sámedikki dievasčoahkkimat 2010:</p>
<p>08. vahkus: guovvamánu 22. - 26. b. 22. vahkus: miessemánu 31. b. – geassemánu 04. b. 39. vahkus: čakčamánu 27. b. – golggotmámu 01. b. 48. vahkus: skábmamánu 29. b. – juovlamánu 03. b.</p>
<p>Sámedikki lávdegoddečoahkkimat 2010:</p>
<p>06. vahkus: guovvamánu 08. – 12. b. 20. vahkus: miessemánu 18.  – 21. b. (maŋŋebárggas bearjadahkii) 37. vahkus čakčamánu 13. – 17. b. 46. vahkus skábmamánu 15. – 19. b.</p>
<p>III  Jienasteapmi</p>
<p>43 áirasis ledje 31 čoahkis. Jienasteapmi dahkkojuvvui čuovvovaš vuogi mielde:</p>
<p>Čoahkkinjođihangotti árvalus mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Jarle Jonassen, áššejođiheadji</p>
<p>VI  Sámedikki mearrádus</p>
<p>Sámedikki dievasčoahkkimat 2010:</p>
<p>08. vahkus: guovvamánu 22. - 26. b. 22. vahkus: miessemánu 31. b. – geassemánu 04. b. 39. vahkus: čakčamánu 27. b. – golggotmámu 01. b. 48. vahkus: skábmamánu 29. b. – juovlamánu 03. b.</p>
<p>Sámedikki lávdegoddečoahkkimat 2010:</p>
<p>06. vahkus: guovvamánu 08. – 12. b. 20. vahkus: miessemánu 18. – 21. b. (maŋŋebárggas bearjadahkii) 37. vahkus čakčamánu 13. – 17. b. 46. vahkus skábmamánu 15. – 19. b.</p>
<p>Ášši meannudeapmi loahpahuvvui 29.05.09 dii.10.15.</p>
<p>Vuođđogiella: Dárogiella</p>
<p>Ášši 22/09 Válmmašteaddji fápmuduslávdegotti válljen</p>
<p>Arkiivaáššenr.. 09/127406 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Válgalávdegoddi 27.05.09 003/09 Sámediggi dievasčoahkkin 30.05. – 02.06.05</p>
<p xml:lang="vep">22/09</p>
<p>Ášši meannudeapmi álggahuvvui 29.05.09 dii. 10.15.</p>
<p>I  Mildosat</p>
<p>Nr.  Beaivi Geas/Geasa Namahus</p>
<p>1.    Sámedikki bargoortnet čoáhkkinortnet ja vuođđonjuolggadusat 2.   01.06.05  Ášši 36/05 Válmmašteaddji fápmuduslávdegotti válljen</p>
<p>II  Evttohusat ja mearkkašumit</p>
<p>Válgalávdegoddi ovddida čuovvovaš árvalusa:</p>
<p>Čuovvovoš olbmot peršovnnalaš várrelahtuiguin namahuvvojit Sámedikki válmmašteaddji fápmuduslávdegoddái vuođđonjuolggadusaid § 4-2 vuođul:</p>
<p>Lahttun:</p>
<p>1. Tone Finnesen (jođiheaddji) 2. Per Edvind Varsi (nubbinjođiheaddji) 3. Ranveig Matheussen 4. John Harald Skum 5. Kirsten Appfjell-Eira</p>
<p>Peršovnnalaš várrelahttun:</p>
<p xml:lang="nob">1. Synnøve Solbakken-Härkönen 2. Per-Ivar Henriksen 3. Berit Oskal Eira 4. Roger Pedersen 5. Johan Mikkel Sara</p>
<p>III  Jienasteapmi</p>
<p>43 áirasis ledje 34 čoahkis. Jienasteapmi dahkkojuvvui čuovvovaš vuogi mielde:</p>
<p>Válgalávdegotti árvalus mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Kjersti Myrnes Balto, áššejođiheaddji</p>
<p>VI  Sámedikki mearrádus</p>
<p>Čuovvovoš olbmot peršovnnalaš várrelahtuiguin namahuvvojit Sámedikki válmmašteaddji fápmuduslávdegoddái vuođđonjuolggadusaid § 4-2 vuođul:</p>
<p>Lahttun:</p>
<p>1. Tone Finnesen (jođiheaddji) 2. Per Edvind Varsi (nubbinjođiheaddji) 3. Ranveig Matheussen 4. John Harald Skum 5. Kirsten Appfjell-Eira</p>
<p>Peršovnnalaš várrelahttun:</p>
<p xml:lang="nob">1. Synnøve Solbakken-Härkönen 2. Per Ivar Henriksen 3. Berit Oskal Eira 4. Roger Pedersen 5. Johan Mikkel Sara</p>
<p>Ášši meannudeapmi loahpahuvvui 29.05.09 dii. 10.20.</p>
<p>Vuođđogiella: Dárogiella</p>
<p>Ášši 23/09 Sámediggerádi biras- ja areáladiedáhus</p>
<p>Arkiivaáššenr.. 08/386606 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi 15.04.09 R 61/09 Bajásšaddan- ja oahppolávdegoddi 12. – 14.05.09 007/09 Sámedikki dievasčoahkkin 26. – 29.05.09 23/09</p>
<p>Ášši meannudeapmi álggahuvvui 28.05.09 dii. 13.40.</p>
<p>I  Mildosat</p>
<p>Nr.  Beaivi Geas/Geasa Namahus</p>
<p>15.04.09 Sámediggiráđđi Ášši R 061/09     Sámediggeráđi biras- ja areáladieđáhus</p>
<p>II  Evttohusat ja mearkkašumit</p>
<p>Sámediggeráđi mearrádusárvalus:</p>
<p>Sámediggi guorrasa ovddiduvvon dieđáhussii;  Sámediggeráđi biras- ja areáladieđáhus</p>
<p>Bajášaddan- ja oahppolávdegotti árvalus:</p>
<p>Álgu</p>
<p>Bajásšaddan- ja oahppolávdegoddi lea meannudan Sámediggeráđi biras- ja areáladieđáhusa <span type="quote">"Eatnamis eatnama láhkái"</span>.</p>
<p>Mearkkašumit:</p>
<p><em type="italic">Lávdegotti eanetlohku Norgga sámiid riikkasearvvi (NSR) lahtut Jarle Jonassen, Solvår Knutsen Turi, Tor Dalseng, Ánte Javo, Tore Bongo, Kjersti Myrnes Balto ja Susanne A. Andersen ja Bargiidbellodaga sámediggejoavkku (Bb) lahtut Inger Jørstad, Edvard Pedersen, Else Utsi, Vibeke Larsen ja Marianne Balto </em>ovddidedje čuovvovaš </p>
<p>mearkkašumi:</p>
<p>Biras- ja areáladieđáhusas čuožžu ahte Sámedikki vuoigatvuohta ovddidit vuosteákkaid ii gusto boazodoallofágalaš gažaldagaide. Dán berre earuhallat veaháš. Sámedikkis lea vuoigatvuohta ovddidit vuosteákkai go boazodoallu guoskkahuvvo, muhto dat mii boahtá ovdan plána- ja huksenlága paragráfas 5-4, lea ahte boazodoallohálddahusas leat boazodoallofágalaš ákkat, ja Sámedikkis leat fas eanet politihkalaš árvvoštallamat. Dieđusge eai leat čielga erohusat daid gaskkas ja dan ferte dulkot áššis áššái.</p>
<p>Lávdegotti eanetlohku háliida deattuhit ahte Sámedikki vuosttaldanváldi dakkár áššiin main lea erenoamáš mearkkašupmi sámi kultuvrii, maiddái guoská boazodoalu beroštusaide. Dát vuosttaldanvejolašvuohta ii hedjonahte Guovllustivrraid vuosttaladanválddi boazodoallolága vuođul. Danne ii leat aiddolaš dadjat dieđáhusas ahte Sámedikki vuoigatvuohta ovddidit vuosteákkaid ii gusto boazodoallofálgalaš gažaldagaide. Dat mii lea riekta lea ahte Sámediggi vuosteákkaid ovddideami oktavuođas deattuha ollislašvuođa ja politihkalaš árvvoštallamiid, ja Guovllustivrrat fas bidjet ealáhuslaš árvvoštallamiid vuođđun, gč. mearkkašumiid plána- ja huksenlága § 5-4 goalmmát lađđasa.</p>
<p>Lávdegotti eanetlohu oaidná ahte lea ulbmillaš ásahit buori gulahallama Boazodoallohálddahusain das mo vuosttaldaninstituhta galgá árvvoštallat ja geavahit go boazodoalu areálaberoštusat galget sihkkarastojuvvot.</p>
<p>Eará eanetlohku, Norgga sámiid riikkasearvvi (NSR) lahtut <em type="italic">Jarle Jonassen, Solvår Knutsen Turi, Tor </em></p>
<p><em type="italic">Dalseng, Ánte Javo, Tore Bongo, Kjersti Myrnes Balto ja Susanne A. Andersen,</em> <em type="italic">Čielga sámi jiena (ČSJ) lahttu) Jánoš Trosten,</em> ovddidii čuovvovaš mearkkašumi: </p>
<p xml:lang="kmr">Eanan</p>
<p>lea earálágán go das lea orron Vánddardan</p>
<p>bivastuvvan Šuvččagan</p>
<p>Oaidnán beaivvi Luoitime loktaneame Láhppome ihtime</p>
<p>Eanan lea earálágán go diehtá dáppe</p>
<p>máttut máddagat</p>
<p xml:lang="swe">Landet</p>
<p xml:lang="nno">er annleis der du har budd vandra</p>
<p xml:lang="nno">Sveitta frose</p>
<p xml:lang="nno">sett sola dale stige kverve og komma att</p>
<p xml:lang="nno">landet er annleis når du veit her er</p>
<p xml:lang="nno">røter forfedrar</p>
<p>(Nils-Aslak Valkeapää: “Solen, Min Far, 1990) Birasášši lea min stuorámus oktasašhástalus. Dát čuohcá garrasepmosit álgoálbmogiidda, ja erenoamážit árktalaš álgoálbmogiidda go jiekŋa polain suddá, dálkkádagat rivdet ja go ferte čađahit dramáhtalaš rievdadusaid rievdan eallineavttuid geažil. Min boahttevaš buolvvat dat fertejit gillát daid stuorra birasmirkkuid váikkuhusaid geažil olbmo biologiijii ja dan luondduvuđđosii masa min eallin lea čadnojuvvon.</p>
<p>Birasmirkkot čohkkojit rašis árktalaš lundui ja levvet biepmoviđjái , ja dát lea áittan biologalaš šláddjivuhtii ja dássededdui luonddus. Min riggodat ja min resurssat geatnegahttet, ja dát eanetlohku oaidná áibbas dárbbašlažžan garrasit áŋgiruššat dainna ahte ráddjet daid vahágiid mat áitet luonddu ceavilvuođa ja mat leat ođđaáiggi olbmuid eallinvuogi boađus. Árbevirolaš sámi luonddudoallu lea leamaš ceavzil ja lea mielddisbuktán luondduriggodagaid suodjaleami. Sámi ealáhusat leat árbevirolaččat leamaš vuođđuduvvon luondduriggodagaid  lotnolasgeavaheapmái; olbmot eai leat leamaš sorjavaččat dušše ovtta resurssas, danne eai leat loaktán ovtta resurssa eai ge leamaš nu hearkkit šlája lunddolaš molsašumi ektui. Dát dievaslaš resursahálddašanoaidnu dagahii ahte sámi kultuvra ii lean nu hearki luonddu lunddolaš molsašumi ektui.</p>
<p>Árbedieđus lea árvu iešalddis, dakkár vásáhusvuđot máhttu mii gaskkustuvvo buolvvas bulvii. Dat ovdanbuktá min árvovuođu ja luonddu- ja máilmmiáddejumi. Dan sáhttá rádjat ja suodjalit, muhto das lea uhccán árvu jus dat ii geavahuvvo ja gaskkustuvvo. Báikkálaš eaiggáduššan ja áŋgiruššan lea deaŧalaš go galgá duođaštit árbedieđu. Sámi báikegottiin berrejit leat guovddážat mat sáhttet álggahit dakkár prošeavttaid árbedieđu duođašteami ja hálddašeami oktavuođas. Árbediehtu galgá leat diehtovuođđun min guovlluid ja resurssaid hálddašeamis.</p>
<p>Dutkan lea fápmu meroštallat duohtavuođa. Árbediehtu sáhttá leat vuođđun min dutkamii, dan sáhttá iskat ja dat sáhttá šaddat dieđan – seammaláhkai go eará diehtagat ge. Árbedieđu vuođul mii sáhttit ovddidit dakkár dutkama, mii lea vuođđuduvvon iežamet dárbbuide ja árvovuđđui, ja duktanmáhttu galgá leat oassin min mearridanvuođus  min birrasa ja min eatnamiid hálddašeamis. Árbediehtu ferte dahkkojuvvot ovttaárvosažžan oarjemáilmmi diehtagiin go dat muddemat, lágat ja láhkaásahusat hábmejuvvojit, mat leat vuođđun biras- ja resursahálddašeapmái. Sámediggi ferte danne bargat dan ala ahte vuoruhuvvo dakkár dutkan ja oahppu, mii čalmmustahttá biras- ja dálkkádatgažaldagaid, ja fuolahit ahte buot mearrádusain váldojuvvojit biras- ja dálkkádatgažaldagat doarvái bures vuhtii. Sámediggi ferte maiddái gozihit ahte ovdáneapmi ii čuoza min boahtte buolvvaid eallineavttuide.</p>
<p>Dálkkádatrievdamiin lea eanaš sáhka guovlluid geavaheami rievdadeamis. Go davviguovlluid áhpejiekŋaravda geassáda ruovttoluotta, de šaddá álkit beassat resurssaide. Máilmmiviidosaš ovdáneapmi eaneda energiijadárbbu ja rahpá dakkár márkana masa gánnáha viežžat eahpeođasmuvvi resurssaid davviguovlluin. Dálkkádatrievdamat dagahit ahte áhpetemperatuvra goargŋu ja gávppálaš guollešlájat vurdojuvvojit sirdit dakkár mearraguovlluide gos ii leat hálddašanvuogádat dál. Fanasjohtolat árktalaš mearraguovlluin lea juo lassáneamen sakka.  Dát dahká dárbbašlažžan rievdadit daid guovlluid hálddašeami, gos dál eai leat riikkaidgaskasaš šiehtadusat guolástushálddašeamis.</p>
<p>Oljo- ja gássadoaimmat Barentsábis sáhttet šaddat issoras roassun Barentsábi biologalaš šláddjivuhtii. Barentsáhpi lea leamaš áibbas deaŧalaš resursaguovlun sámi ássamii. Dán mearraguovllu ekologalaš oktavuođas lea álo leamaš njuolgga mearkkašupmi sámi kultuvrra ja servodaga ovdáneapmái. Dát eanetlohku vuordá ahte biddjojuvvojit garra birasgáibádusat ja standárddat jus oljo</p>
<p>Sámediggi ferte eará stáhtaid váikkuhemiin bargat árjjalaččat riikkaidgaskasaččat vai fas šaddá ekologalaš dássedeaddu luonddus, erenoamážit máilmmi rikkes riikkaid ektui, vai dat váldet máilmmi liegganeami duođas ja geatnegahttit konkrehta CO2 ja eará dálkkádatgássaid geahpedeami, ja ovddasvásttolaš dálkkádatpolitihka.</p>
<p>Ođasmuvvi energiija jearru stuorru, ja geahččalettiin geahpedit CO2 luoitima váldojit eará energiijagáldut atnui nu go bieggamillut ja čáhcefápmu, ja go vel atomafápmu ge mii gáibida thoriuma ja urána ávkašumi. Sámi guovllut leat geasuheaddjin ođasmuvvi energiijain ávkkástallama oktavuođas ja dát mielddisbuktá rievdadusa eatnamiid geavaheamis. Dálkkádatrievdamat rievdadit maiddái flora ja fauna, ordarádji sirdása badjelebbui ja šlájat sirdet ođđa guovlluide. Dát sáhttá maid rievdadit areálageavaheami. Sámi oassálastin lea áibbas dárbbašlaš buot mearrádusain mat dahkkojit dálkkádatrievdama oktavuođas, sihke báikkálaš, nationála ja riikkaidgaskasaš dásis.</p>
<p>Sámediggeráđi dieđáhus ii máinnaš dađe eanet biebmanealáhusa birasváikkuhusaid. Ollu mearrasámi riddo- ja vuotnaguovlluin lea stuorra noađuhus biebmanealáhusa bealis. Eanet ja eanet luossa- ja dápmotbiebmanlobit juhkkojuvvojit, ja maŋimus jagiid lea dorskebiebman viidánan. Mearradutkaninstituhta dieđuid mielde leat báhtareapmi ja genehtalaš váikkuheapmi luođumáttodagaide, dávddat ja dakkár eallagat mat leavahit dávddaid, deaŧalaš birashástalussan biebmama oktavuođas. Jus biebmandoaibma bilida riddoguolástusa ovddas, de dat lea hui bahá dakkár mearrasámi kultuvrii mii lea juo áitojuvvon.</p>
<p>Baikkaid luoitin guollebiebmamis dagaha ahte ollu njivli laská miehtá Norgga rittu. Eiseválddit deattuhit ahte dát ii váikkut ekovuogádagaide dađi eanet. Dattetge leat guolásteaddjit ja báikegottiid olbmot fuolastuvvan biebmandoaimmaid nuoskkideami geažil. Sámediggi ferte bargat dan ala ahte várrejuvvojit ollu eanet ruđat dutkat biebmanrusttegiid váikkuhusaid ekovuogádagaide ja luođu guollemáttodagaide. Dassážiigo bohtet dakkár dutkanbohtosat mat duođaštit ahte guollebiebman ii vahágahte luođuguoli, de ferte čađahit ovddalgihtii várrugasvuođa prinsihpa. Ii sáhte boahtit dan dillái ahte mearrasámi guovlluid árbevirolaš ealáhusat heađuštuvvojit dan geažil go eanet ja eanet biebmanrusttegat ásahuvvojit.</p>
<p>Guollebiebmanealáhus geavaha hui ollu luođuguoli fuođarin. Juohke bibmojuvvon guollekilo nammii mii buvttaduvvo, de golahuvvo su. golbma kilo luođuguolli guollejáffun ja guolleoljun. Guolástusdirektoráhta ja Norgga sallitgávpesearvvi meroštallamat čájehit ahte norgga bibmojuvvon luossa dál borrá eanet guoli go dan mii buvttaduvvo mearraborramuššan buohkanassii olbmuide. Maiddái máilmmi eanadoallu golaha ollu fuođđarguoli, muhto norgga biebmanealáhusas lea fuođargeavaheapmi lassánan sakka, ja váldá stuorát ja stuorát oasi fuođđarguoli golaheamis.</p>
<p>Guollefuođđara golaheapmi dagaha ahte badjelmearálaččat bivdojuvvot dakkár šlájat go šákkoš ja kolmule nammasaš guolli. Vaikke vel eanaš fuođđarguollešlájat eai vuosttažettiin lohkkojuvvo borramušguollin, de fuolastuhttá daid badjelmearálaš bivdin ekologalaš perspektiivvas. Dát guollešlájat mearkkašit ollu eará guollešlájaide ja mearralottiide. Mearraloddemáttodat miehtá norgga rittu šaddá uhcit ja uhcit, ja šákkoža badjelmeare bivdin lea vejolaš sivva. Jus biebmanealáhus galgá leat ceavzil, de dat ii sáhte leat mielde badjelmeare bivdimin áitojuvvon guollešlájaid.</p>
<p>Sámediggeráđđi ii máinnaš ekonomalaš eanadoalu oppanassiige. Ekologalaš eanadoallu lea dábálaččat eanet biras seasti eanadoallu go dábálaš eanadoallu. Earret eará luitojuvvojit uhcit dálkkádatgássat ekologalaš eanadoalus ja doaibmavuohki eaneda šláddjivuođa. Ekologalaš buvttadeapmi lea maid deaŧalaš korrektiivan ja ovddasmannin dan barggus ahte dahkat norgga eanadoalu oppalaččat ea</p>
<p>Ekologalaš biebmu jearahuvvo eanet ja ráđđehusa mihttomearri lea ahte 15 proseanta borramušbuvttadeamis ja borramušgolahusas jagis 2015 galgá leat ekologalaš. Dál dát lohku lea su. 4% riikaviidosaččat. Sámi guovlluin lea vejolašvuohta ja dálkkádatlaš eavttut dasa ahte doaibmat ekologalaččat. Sámediggi ferte bargat dan ala ahte ekologalaš eanadoalu oassi galgá leat uhcimusat seamma stuoris sámi guovlluin go riikkas muđui.</p>
<p>Dálkkádatrievdan ja birasnuoskkideamit leat deaŧalaš gažaldagat mat gusket sámi álbmogii miehtá Sámi badjel riikkarájiid. Dát eanetlohku bivdá ahte Sámediggi Sámi Parlamentáralaš Ráđi bokte hábme bajimus rádjerasttideaddji sámi biras- ja dálkkádatpolitihka.</p>
<p>Lávdegotti unnitlohku, Čielga sámi jiena (ČSJ) lahttu Jánoš Trosten ovddidii čuovvovaš mearkkašumi;</p>
<p>Siidu 3: Sitáhta čilgejuvvo Siidu 8: Sitáhta čilgejuvvo</p>
<p>Evttohus 1, áiras Isak Mathis Hætta, Guovdageainnu Dáloniid listu</p>
<p>Sámediggi hilgu dieđáhusa.</p>
<p>Dán dieđáhusas váldojuvvo unnán vuhtii dat movt olbmot ellet giliin, go dokumeanttas čállojuvvo ahte dušše boazodoallu ja eanadoallu leat sorjavaččat meahcceresurssain. Dát ii leat duohta go olbmot sámi guovlluin bivdet ja guolástit ain aktiivvalaččat.</p>
<p>Mii muittuhit ahte meahcástan- ja bivdokultuvra leat dakkár eallinvuogit mat berrejit geavahuvvot vuođđun dieđáhusa ráhkadeapmái birrasa ja areálaid birra. Dát eallinvuohki lea ain eallimin guovddáš sámi guovlluin ja Sámediggi galgá árvvus atnit dan, ja geavahit dán eallinvuogi vuođđun dokumentii.</p>
<p>Dokumeanttas deattuhuvvo maiddái ahte guohtonguovllut leat sakka áitojuvvon, nu soaitá leat muhto eat sáhte dohkkehit dan ahte dološ sámi eallinvuohki, nugo bivdo-, guolástan- ja meahcástankultuvra livččii áittan boazodollui ja eanadollui.</p>
<p>Dasto leat eanet čuoččuhusat mat eai leat riekta sámi ássanguovlluid ektui, ja sin eallinvuogi ektui.</p>
<p>Dieđáhusas livččii galgan dadjat čielgasit ahte galgá sáhttit geavahit areálaid sámi guovlluin sámi servodaga ovddideapmái, ja livčče galgan daddjot ahte báikegottit galget sáhttit geavahit mohtorfievrruid meahcceávkkástallamii ja ealáhusaide. Mohtorjohtolat lea maiddái loaktinfáktor Romssas ja Finnmárkkus, ja dat maid fertešii dohkkehuvvot dieđáhusas.</p>
<p>Lávdegotti ráva:</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Sámediggi doarju muđui Sámediggeráđi árvalusevttohusa.</p>
<p>III  Jienasteapmi</p>
<p>43 áirasis ledje 34 čoahkis. Jienasteapmi dahkkojuvvui čuovvovaš vuogi mielde:</p>
<p>Evttohus 1 hilgojuvvui 33 jienain. 1 jienasti beali.  Bajásšaddan- ja oahppolávdegotti ráva mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   Aili Keskitalo, čoahkkinortnegii    Willy Ørnebakk, čoahkkinortnegii   1  Jarle Jonassen,  Marianne Balto  Jarle Jonassen    2  Vibeke Larsen Tor Mikalsen   Susanne Amalie Andersen   Aili Keskitalo  Vibeke Larsen    3  Isak Mathis O. Hætta Hilde Anita Nyvoll  Isak Mathis O. Hætta    4  Tor Mikalsen    5  Jánoš Trosten Jarle Jonassen   Vibeke Larsen   6  Susanne Amalie Andersen Johan Mikkel Sara   Terje Tretnes   Jánoš Trosten  Susanne Amalie Andersen    7  Marianne Balto    8  Gunn-Britt Retter    9  Randi A. Skum  10  Kjersti Myrnes Balto  11  Olaf Eliassen  12  Terje Tretnes  13  Johan Mikkel Sara  14  Willy Ørnebakk  15  Jánoš Trosten  16  Marianne Balto  17  Jarle Jonassen   Johan Mikkel Sara, čoahkkinortnegii  Isak Mathis O. Hætta, čoahkkinortnegii</p>
<p>VI  Sámedikki mearrádus</p>
<p>Sámediggi guorrasa ovddiduvvon dieđáhussii; Sámediggeráđi biras- ja areáladieđáhus</p>
<p>Ášši meannudeapmi loahpahuvvui 28.05.09 dii. 15.15.</p>
<p>Vuođđogiella: Dárogiella</p>
<p>Ášši 24/09 Sámedikke 2009  reviderejuvvon bušeahtta</p>
<p>Arkiivaáššenr.. 08/25106 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi 15.04.09 R 072/09 Plána- ja finánsalávdegoddi 12. – 14.05.09 PFL 005/09 Sámedikki dievasčoahkkin 26. – 29.05.09 24/09</p>
<p>Ášši meannudeapmi álggahuvvui duorastaga miessemánu 28. b. 2009 dii. 15.50.</p>
<p>Ášši meannudeami álggus bivde čuovvovaš áirasat Sámedikki árvvoštallat leat go sii bealálaččat bušeahta meannudeami oktavuođas.</p>
<p xml:lang="nob">Magnhild Mathisen  Rita Alice Porsanger John Harald Skum Tone Finnesen Kjersti Myrnes Balto</p>
<p>Jienastuvvui bealálašvuođas. 43 áirasis ledje 29 sajis.</p>
<p>Ovttajienalaš mearrádus:</p>
<p>Magnhild Mathisen – bealálaš Sámedikki 2009 reviderejuvvon bušeahta meannudeames  Rita Alice Porsanger – bealálaš Sámedikke 2009 reviderejuvvon bušeahtta meannudeames John Harald Skum – bealálaš Sámedikke 2009 reviderejuvvon bušeahtta meannudeames Tone Finnesen – bealálaš Sámedikke 2009 reviderejuvvon bušeahtta meannudeames Kjersti Myrnes Balto – bealálaš Sámedikke 2009 reviderejuvvon bušeahtta meannudeames</p>
<p>I  Mildosat</p>
<p>Nr.  Beaivi Geas/Geasa Namahus</p>
<p>II  Evttohusat ja mearkkašumit</p>
<p>Sámediggeráđi mearrádusárvalus:</p>
<p>Sámediggi lea meroštallojuvvon nettobušeahtta doaibman, danne bisuha ja juohká Sámediggi ieš iežas bušeahttabadjelbáhcaga. Vejolaš vuolláibáza váldojuvvo čuovvovaš jagi bušeahtas. Sámediggi láve jahkásaččat revideret bušeahtas miessemánu dievasčoahkkimis, jahkedieđáhusa mearrádusa vuođul guovvamánu čoahkkimis mas maiddái jagi rehketdoallu láve leat mielde.</p>
<p>Sámediggi sáhttá friija hálddašit departemeanttaid addán ruđaid poasttas 50. Dát ii guoskka várrejuvvon ruđaide mat bohtet eará departemeantapoasttain, nugo poasttain 22 ja 72. Lassijuolludusat váldojuvvojit dattetge mielde reviderejuvvon bušeahtas.</p>
<p>Muđui čujuhit Sámedikki jahkerehketdollui ja Sámedikki 2008 jahkedieđáhussii áššis 007/09.</p>
<p>Sámedikki 2008 rehketdoallu čájeha ahte lea 2 698 957 ru badjelbáza. Sámediggi lea maŋimuš jagiin gártadan alccesis iežas kapitála mii lea 8 314 962 ru, das mielde jagi 2008 badjelbáza. Dát boahtá das go leat geavatkeahtes ruđat sierra poasttain, geahča Sámedikki dábálaš ja reviderejuvvon bušeahta. Gártaduvvon badjelbáza dahje iežas kapitála lei 31.12.2007 muttus 5 616 005 ru, ja go Sámedikkis lea 2008 rehketdoalus badjelbáza, de sáhttá Sámediggi jagi 2009 reviderejuvvon bušeahtas ođđasis juogadit oktiibuot 8 314 962 ru.</p>
<p>Liigejuolludusaid juohkin ja ođđasis juogadeapmi 2009 bušeahtas oidno tabeallain vuolábealde ja das leat maiddái ovttaskas poasttat válddahallojuvvon.</p>
<p>Juolludusat departemeanttain</p>
<p><em type="bold">Kap.Poasta Válddahallan Bušeahtta -09 Liigejuoludeapmi Ođđasisjuog. buš Rev.buš-09</em> </p>
<p>680.50Bargo-ja searvadahttindepartemeanta - BSD203 735 000203 735 000 206.50Máhttodepartemeanta - MD33 290 00033 290 000 226.21Máhttodepartemeanta - MD4 300 0004 300 000 231.50Máhttodepartemeanta - MD12 925 00012 925 000 1429.50Birasdepartemeanta - BD3 000 0003 000 000 320.53Kultur- ja girkodepartementa - KGD61 993 00061 993 000 724.21Dearvvašvuođa- ja fuolahusdepartemeanta DFD6 400 000100 0006 500 000 1147.50Eanadoallodepartemeanta - ED2 000 0002 000 000 1147.50Eanadoallodepartemeanta - ED2 000 0002 000 000</p>
<p><em type="bold">Juolluduvvon buohkanassii I329 643 000100 000329 743 000</em> </p>
<p>540.54Gielda- ja guovludepartementa - GGD4 700 0004 700 000</p>
<p><em type="bold">Juolluduvvon buohkanassii II334 343 000100 000334 443 000</em> </p>
<p>a) Jagi 2009 juolludus Dearvvašvuo?a- ja fuolahusdepartemeanttas (DFD) ii lean válddahallojuvvon DFD 2009 stáhtabušeahta evttohusas Sámediggái. Sámediggi lea iežas 2009 bušeahtas bidjan 6 400 000 ru. Jagi 2009 juolludusreivves lei juolludus 6 500 000 ru, m</p>
<p>Sámedikki 2009 bušeahtta lea oktiibuot 329 643 000 ru, mas eai leat mielde Sámeálbmotfoandda reanttut 4 700 000 ru. Jagi 2009 juolludus Dearvvašvuođa- ja fuolahusdepartemeanttas (DFD) ii lean válddahallojuvvon DFD jagi 2009 stáhtabušeahttaevttohusas Sámediggái. Sámediggi lea iežas jagi 2009 bušeahtas bidjan 6 400 000 ru. Jagi 2009 juolludusreivves lei juolludus 6 500 000 ru, mii mearkkaša 100 000 ru eanet go maid Sámediggi lei eaktudan.</p>
<p>Sámedikki sisaboađut ja golut oktiibuot</p>
<p><em type="bold"> Bušeahtta -09 LiigejuoludeapmiOđđasisjuog. bušRev.buš-09</em> </p>
<p><em type="bold">Doaibmaboađuid</em> </p>
<p>Departemeanttaid juolludusat329 643 000100 000329 743 000 Sámeálbmotfoanda16 000 00016 000 000</p>
<p><em type="bold">Doaibmaboađuid submi345 643 000100 000345 743 000</em> </p>
<p><em type="bold">Váikkuhangaskaoamit</em> </p>
<p>Oahpahus31 330 000300 00031 630 000 Giella53 960 00053 960 000 Kultuvra77 007 000300 00077 307 000 Ealáhus34 200 0002 500 00036 700 000 Birasgáhtten ja kultursuodjalus2 000 0001 000 0003 000 000 Dearvvašvuođa- ja sosiálaáŋgiruššan3 250 000100 0003 350 000 Sámi organisašuvnnat4 401 0004 401 000 Eará váikkuhangaskaoamit9 960 0001 650 00011 610 000 Sámeálbmotfoanda14 200 00014 200 000 Eará tiltak4 500 0004 500 000</p>
<p><em type="bold">Váikkuhangaskaomiid submi234 808 000100 0005 750 000240 658 000</em> </p>
<p xml:lang="deu"><em type="bold">DOAIBMABOAĐUID - VÁIKKUHANGASKAOMIID SUBMI110 835 000-5 750 000105 085 000</em> </p>
<p><em type="bold">Doaibmagolut</em> </p>
<p>Politihkalaš dási doaibma20 575 0001 132 00021 707 000 Hálddahusa doaibma81 210 000450 00081 660 000 Erenoamáš doaibmagolut9 050 000982 96210 032 962</p>
<p><em type="bold">Doaibmagoluid submi110 835 0002 564 962113 399 962</em> </p>
<p xml:lang="deu"><em type="bold">JAHKEBOAĐUS-8 314 962-8 314 962</em> </p>
<p>Badjelbáhcaga juohkin ja liigejuolludus</p>
<p><em type="bold">Čoahkketabealla - Sámegiel oahpahus</em>3,5 % </p>
<p>Tabeallain vuolábealde oidno movt 8 314 962 ruvdnosaš badjelbáza lea juogaduvvon, ja dasto Dearvvašvuođa- ja fuolahusdepartemeantta 100 000 ruvdnosaš juolludus.</p>
<p>Oahpahus</p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Njuolgga doarjagat25 330 000300 00025 630 000 Doaibmabijut nannen dihtii oahpponeavvoráhkadeami6 000 0006 000 000</p>
<p><em type="bold">Submi 31 330 000300 00031 630 000</em> <em type="bold">Ohcanvuđot doarjagat - Sámegiel oahpahus</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Oahpponeavvut11 875 00011 875 000 Gelbbolašvuođalokten4 250 000300 0004 550 000 Mánáidgárddit9 205 0009 205 000</p>
<p><em type="bold">Submi25 330 000300 00025 630 000</em>  </p>
<p><em type="bold">Ohcabvuđot doarjagat - Gelbbolašvuođalokten</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Stipeanda sámi joatkkaskuvlaoahppiide2 400 0002 400 000 Fálgalaš gelbbolašvuođalokten800 000800 000 Stipeanddat alitohppui1 050 000300 0001 350 000</p>
<p><em type="bold">Submi4 250 000300 0004 550 000</em> </p>
<p>Stipeanda alit ohppui</p>
<p>Postii 10102 stipeanda alit ohppui lasihuvvo 300 000 ru dábálaš bušeahta ektui. Ruđat galget geavahuvvot stipeandan ovdaskuvla- ja dábálašoahpaheaddji studeanttaide geain sámegiella lea fágasuorggis. Čujuhit ahte Sámediggi ovttas earáiguin galgá ovttasbargat kampánjain “Drømmejobben</p>
<p type="listitem">– Gollevirgi” oččodan dihte studeanttaid váldit oahpaheaddjioahpu. Dábálaš bušeahtas lei</p>
<p>várrejuvvon 300 000 ru dán ulbmilii. Dán ortnegis leat guokte ohcanáigemeari, ja várrejuvvon submi lea geavahuvvon vuosttaš ohcanáigemeari oktavuođas. Danne lea dárbu lasihit ruđaid dán postii daid ohcamiid várás maid vuordit boahtit čakčat.</p>
<p>Kultuvra</p>
<p><em type="bold">Čoahkketabealla - Sámi kultuvra</em>3,5 % </p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Njuolgga doarjagat58 836 00058 836 000 Ohcanvuđot doarjja13 021 000300 00013 321 000 Sámi dáiddáršiehtadus5 150 0005 150 000</p>
<p><em type="bold">Submi77 007 000300 00077 307 000</em>  </p>
<p><em type="bold">Ohcanvuđot doarjja - Sámi kultuvra</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Kulturovddideapmi9 639 000300 0009 939 000 Sámi lágádusat2 682 0002 682 000 Sámi deaivvadansajit700 000700 000</p>
<p><em type="bold">Submi13 021 000300 00013 321 000</em> </p>
<p>Eará kulturdoaibmabijut</p>
<p><em type="bold">Ohcanvuđot doarjagat - Eará kulturdoaibmabijuide</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Eará kulturdoaibmabijut2 793 000300 0003 093 000</p>
<p><em type="bold">Submi2 793 000300 0003 093 000</em> </p>
<p>Postii 20050 Eará kulturdoaibmabijut lasihuvvo 300 000 ru dábálaš bušeahta ektui. Dan geažil go ortnegii leat ollu ohccit.</p>
<p>Dasa lassin evttohuvvo čuovvovaš lasáhus čuoggás 6.3.1.4 Eará kulturdoaibmabijut</p>
<p>Vuoruheamit 2009: Ođđa kuvlačuokkis  Duodjekursa kulturgaskkusteddjiide</p>
<p>Duodjebagadanbálvalussii julev- ja bihtánsámi guovllus</p>
<p>Ealáhusat</p>
<p><em type="bold">Čoahkketabealla - Sámi ealáhusat</em>3,5 % </p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Njuolgga doarjagat2 509 0002 509 000 Ohcanvuđot doarjja16 481 0002 500 00018 981 000 Árvoháhkanprográmma6 000 0006 000 000 Duodješiehtadus9 210 0009 210 000</p>
<p><em type="bold">Submi 34 200 0002 500 00036 700 000</em>  </p>
<p><em type="bold">Ohcanvuđot doarjja - Sámi ealáhusat</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Ealáhusovddideapmi16 481 0002 500 00018 981 000</p>
<p><em type="bold">Submi 16 481 0002 500 00018 981 000</em> </p>
<p>Juohkelágan ealáhusat</p>
<p><em type="bold">Ohcanvuđot doarjagat - Juohkelágan ealáhusat</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Juohkelágan ealáhusat6 017 0002 500 0008 517 000</p>
<p><em type="bold">Submi 6 017 0002 500 0008 517 000</em>  </p>
<p>Postii 30030 Juohkelágan ealáhusat lasihuvvo 2 500 000 ru dábálaš bušeahta ektui. Dan geažil go Sámediggi háliida nannet ealáhusaid giliservodagain ja go leat ollu ohccit ortnegii.</p>
<p>Eanandoallu</p>
<p>Ohcanvuđot doarjaga ealáhusovddideapmái poastta eanandoallu, gáibádusa válddahallan.</p>
<p>Sámedikki dievasčoahkkimis bušeahta meannudettiin ovddiduvvui čuovvovaš evttohus postii 7.3.1.3 Eanandoallu ahte 350 000 ru várrejuvvo stáhtalaš mielkeeriid oastimii. Dan vuođul lea dárbu válddahallat dán ortnega.</p>
<p>Evttohuvvo čuovvovaš lasáhus čuoggái 7.3.1.3 Eanandoallu:</p>
<p>Ulbmilolahusa eavttut: Ođđa kuvlačuokkis:</p>
<p>Man ollu gusamielke- ja gáicamielkebuvttadeaddjit ožžot doarjaga</p>
<p>Vuoruheamit 2009:s Ođđa kuvlačuokkis</p>
<p>350 000 ru várrejuvvo stáhtalaš mielkeeriid oastimii. Ovttaskas doalut galget vuoruhuvvot</p>
<p>doarjjaohcamiid oktavuođas oastit stáhtalaš mielkeeriid. Jos bohtet ollu ohccit, de vuoruhuvvojit sii geain lea unnimus earri.</p>
<p>Juolludaneavttut: Ođđa kuvlačuokkis</p>
<p>Vuolimus doarjjarádji lea 5 000 ru stáhtalaš mielkeeriid oastimii. Doarjjaohcamat mat leat vuollel</p>
<p>5 000 ru sáddejuvvojit ruovttoluotta almmá realitehta meannudeami haga.</p>
<p>Máksineavttut: Ođđa maŋimuš cealkka vuosttaš kuvlačuoggái Sullasaš gusto stáhtalaš mielkeeriid oastima oktavuođas.</p>
<p>Ođđa kuvlačuokkis:</p>
<p>Ávžžuhus máksit doarjaga stáhtalaš mielkeeriid oastimii ferte leat sáddejuvvon Sámediggái ovdal</p>
<p>01.12.09. Jos máksinávžžuhus ii leat sáddejuvvon áiggil, de sihkkojuvvo doarjja almmá ovdagihtii dieđiheami haga.</p>
<p>Meroštallannjuolggadusat: Ođđa kuvlačuokkis:</p>
<p>Doarjja sáhttá addojuvvot gitta 1 ru rádjai mielkelihttera nammii stáhtalaš mielkeeriid oastimii.</p>
<p>Eanemus almmolaš doarjja ii sáhte leat eanet go 50% (kr 1,75 lihtera nammii).</p>
<p>Árvoháhkanprográmma</p>
<p>Sámedikki 2009 bušeahtas leat biddjojuvvon eavttut buot váikkuhangaskaoapmeortnegiidda. Árvoháhkanprográmmii lea lasihuvvon ruhta, 6,5 miljon ruvnnus 2008:s 8,5 miljon ruvdnui 2009:s. Jahkerehketdoalus oidno ahte 1,9 miljon ru leat geavatkeahttá árvoháhkanprográmmas. Olahusjoavku nugo dat lea meroštallojuvvon ráddje árvoháhkanprográmma áigumušaid. Amas gártat seamma dillái 2009:s go 2008:s, de berre olahusjoavkkuid rievdadit poasttas 7.4.1 ja dasa lassin rievdadit meroštallannjuolggadusaid poasttas 7.4.2.</p>
<p>Čuovvovaš rievdadusat evttohuvvojit čuoggái 7.4.1 Lotnolasealáhusat:</p>
<p>Doarjjaortnega olahusjoavku rievdaduvvo leat ná:</p>
<p>Mátkeealáhusodoaibma ja smávitlágan biebmobuvttadusa doallit ja doallit geat háliidit bargat</p>
<p>lotnolagaid vuođđoealáhusaiguin ja eará ealáhusaiguin</p>
<p>Meahcásteaddjit</p>
<p>Čuovvovaš rievdadusat evttohuvvojit čuoggái 7.4.2 Duodji - fidnooahppiortnet:</p>
<p>Meroštallannjuolggadusat rievdaduvvojit leat ná:</p>
<p>Juohke fidnooahppi ovddas addojuvvo fidnooahppifitnodahkii 100 000 ru doarjjan fidnooahppi</p>
<p>bálkái. Oktiibuot sáhttet leat 10 fidnooahppi 2009:s</p>
<p>Fidnooahppiortnega administreremii addojuvvo 500 000 ru.</p>
<p>Rievdadusat gustojit ođđajagimánu 1. b. 2009 rájes.</p>
<p>Birasgáhtten ja kultursuodjaleapmi</p>
<p><em type="bold">Čoahkketabealla - Sámi birasgáhtten ja kultursuodjaleapmi</em>3,5 % </p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Njuolgga doarjagat1 000 0001 000 000 Ohcanvuđot doarjja2 000 0002 000 000</p>
<p><em type="bold">Submi 2 000 0001 000 0003 000 000</em> </p>
<p>Dutkan ja duođašteapmi rádjalovsajohtalusa birra</p>
<p><em type="bold">Njuolgga doarjagat - Sámi rádjalovsajohtalus nuppi máilmmisoađi áiggi - dutkan ja duođaštus</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Rádjalovsajohtolaš - dutkan ja duođaštus1 000 0001 000 000</p>
<p><em type="bold">Submi 1 000 0001 000 000</em>  </p>
<p>Doarjjaortnega mihttomearri:</p>
<p>Ásahit ja čađahit dutkan- ja duođaštandoaimma rádjalovsajohtalusa birra nuppi máilmme soađi</p>
<p>áigge</p>
<p>Doarjjaortnega olahusjoavku:</p>
<p xml:lang="nob">Árran Julevsame guovddasj/lulesamisk senter</p>
<p>Ulbmilolahusa eavttut:</p>
<p>Doaibma dahkkojuvvo dan šiehtadusa mielde mii lea Sámedikki ja Árran julevsame guovdasj</p>
<p>gaskka ja dohkkehuvvon čálalaš bargoplána ja jahkásaš aktivitehtaplána ektui.</p>
<p>Juolludaneavttut:</p>
<p>Doarjaga lagat eavttut bohtet ovdan sierra doarjjareivves</p>
<p>Meroštallannjuolggadusat:</p>
<p>Sámedikki dievasčoahkkin mearrida doarjaga juohkima Árran Julevsame guovddasjii/lulesamisk</p>
<p xml:lang="nob">senter</p>
<p>Sámediggeráđđi hálddaša ortnega.</p>
<p>Várrejuvvo 1 000 000 ru dutkan- ja duođaštandoaimma ásaheapmái Divttasvuonas rádjalovssaid birra Sámedikki 2009 reviderejuvvon bušeahtas.</p>
<p>Dearvvašvuođa- ja sosiálaáŋgiruššan</p>
<p><em type="bold">Čoahkketabealla - Sámi dearvvašvuođa- ja sosiálaáŋgiruššan</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Dearvvašvuođa- ja sosiálaáŋgiruššan3 250 000100 0003 350 000</p>
<p><em type="bold">Submi 3 250 000100 0003 350 000</em>  </p>
<p>Jagi 2009 juolludus Dearvvašvuođa- ja fuolahusdepartemeanttas (DFD) ii lean válddahallojuvvon DFD jagi 2009 stáhtabušeahttaevttohusas Sámediggái. Sámediggi lea iežas jagi 2009 bušeahtas bidjan 6 400 000 ru. Jagi 2009 juolludusreivves lei juolludus 6 500 000 ru, mii mearkkaša 100 000 ru eanet go maid Sámediggi lei eaktudan. Danne lasihuvvo doarjjaortnegii 100 000 ru jahkái 2009.</p>
<p>Eará váikkuhangaskaoamit</p>
<p><em type="bold">Čoahkketabealla - Eará váikkuhangaskaoamit</em>3,5 % </p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Váikkuhangaskaoamit maid Sámediggeráđđi hálddaša5 100 0001 650 0006 750 000 Váikkuhangaskaoamit maid Čoahkkinjođihangoddi hálddaš hálddaša4 860 0004 860 000</p>
<p><em type="bold">Submi 9 960 0001 650 00011 610 000</em>  </p>
<p><em type="bold">Váikkuhangaskaoamit maid sámediggeráđđi hálddaša</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Regionála ovddideami ruđat3 150 000650 0003 800 000 Friija váikkuhangaskaoamit550 000550 000 Riikkaidgaskasaš doaibmabijut1 100 0001 100 000 Doarjja sámi mátkeealáhusaid300 000300 000 Ásahusdieđáhusa čuovvoleapmái1 000 0001 000 000</p>
<p><em type="bold">Submi 5 100 0001 650 0005 750 000</em> </p>
<p>Regionála ovddidanruđat</p>
<p>Postii 50000 regionála ovddidanruđat lasihuvvo 650 000 ru dábálaš bušeahta ektui. Lasáhus boahtá das go dárbbašuvvo ruhta ovttasbargošiehtadusaide Opplándda fylkkagielddain ja ruhta Finnmárkku kulturmuitoplánii. Dasa lassin dárbbašuvvo ruhta Bihtánsámi viesu divodeapmái dan oktavuođas go ásahuvvo museadoaibma bihtánsámi guovllus. Dát prošeakta ruhtaduvvo ovttas Norlándda fylkkagielddain.</p>
<p>Ođđa poasta 507:</p>
<p>Ásahusdieđáhusa čuovvoleapmi</p>
<p>Várrejuvvo 1 000 000 ru ásahusdieđáhusa čuovvoleapmái 2009 reviderejuvvon bušeahtas. Ruđat galget vuoruhuvvot Álttá siidii ja Ája sámi guovddážii ja Riddu Riđđu ođđasis organiseremii. Dan ođđa searvvi mii lea vuođđuduvvon oamastit Sámediggi, Ája sámi guovddáš, Riddu Riđđu searvi, Gáivuona suohkan ja Romssa fylkkasuohkan. Searvvi namma lea Senter for nordlige folk AS/Davvi álbmogiid guovddáš OS.</p>
<p>Sámediggeráđđi hálddaša ortnega.</p>
<p>Sámeálbmotfoanda</p>
<p>Poasta 60201 rievdaduvvo njuolggo doarjjan Sámi allaskuvlii, dahkkojuvvon šiehtadusa geažil gaskal Sámedikki ja Sámi allaskuvlla.</p>
<p>Doarjjaortnega mihttomearri:</p>
<p>Metodalaš vuođu ovddideapmi árbedieđuid vuogádatlaččat kártemii</p>
<p>Doarjjaortnega olahusjoavku:</p>
<p xml:lang="nob">Sámi Allaskuvla/Samisk høgskole</p>
<p>Ulbmilolahusa eavttut:</p>
<p>Doaibma oktasaš prošeaktačilgehusa ektui Sámi allaskuvlla ja Sámedikki gaskka.   Ovttasbargu relevánta fágabirrasiiguin, sámi giella- ja kulturguovddážiiguin, ja sámi árbedieđuid</p>
<p>guddiiguin.</p>
<p>Juolludaneavttut:</p>
<p>Lagat doarjjaeavttut bohtet ovdan sierra doarjjareivves.</p>
<p>Meroštallannjuolggadusat:</p>
<p>Sámedikki dievasčoahkkin mearrida doarjaga juohkima Sámi Allaskuvlii/Samisk høgskole</p>
<p>Ortnega hálddaša Sámediggeráđđi.</p>
<p>Jahkái 2009 várrejuvvo 650 000 ru Sámi allaskuvlii/Samisk høgskole.</p>
<p>Politihkalaš dási doaibmagolut</p>
<p><em type="bold">Poasta 01 Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Sámedikki dievasčoahkkin9 300 0009 300 000 Sámedikki čoahkkinjođihangoddi1 200 00052 0001 252 000 Sámedikki bearráigeahččanlávdegoddi200 000200 000 Sámi parlamentáralaš ráđđi500 000500 000 Sámedikki doarjjastivra1 000 0001 000 000 Sámediggeráđđi7 200 0001 080 0008 280 000 Sámedikki giellastivra350 000350 000 Sámi giellalávdegoddi500 000500 000 Sámedikki nuoraidpolitihkalaš lávdegoddi (SNPL) 325 000325 000-</p>
<p><em type="bold">Submi 20 575 0001 132 00021 707 000</em>  </p>
<p>Politihkalaš dási doaibmagoluide lasihuvvo 1 132 000 ru 2009 reviderejuvvon bušeahtas. Dát lasáhus galgá geavahuvvot bargoaddi penšunoassin stáhta penšunkássii jagis 2009. Sámediggeáirasiid penšonortnega láhkaásahusas čuožžu (nr. 1323 2003-07) § 8 ahte golut penšuvnnaide ja penšonortnega hálddašeapmái galget váldojuvvot gessojuvvon penšunosiin. Oassi penšungoluin mat eai gessojuvvo 2%:in ollesáigepolitihkkáriid bálkkáin galgá váldojuvvot Sámedikki bušeahtas. Dát golut ea</p>
<p>Hálddahuslaš dási doaibmagolut</p>
<p><em type="bold">Poasta 01 Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>-Hálddahusa doaibmagolut81 210 000450 00081 660 000 -Erenoamáš prošeavttat 9 050 000982 96210 032 962-</p>
<p><em type="bold">Submi 90 260 0001 432 96291 692 962</em> </p>
<p>Hálddahusa doaibmagolut</p>
<p>Sáhkavuorrostivren- ja jienastanrusttega ođasteapmi</p>
<p>Jagis 2008 várrejuvvui 1 200 000 ru sáhkavuorro- ja jienastanrusttega ođasteapmái dievasčoahkkinsálas. Čájeha ahte dát šaddá máksit gitta 1 500 000 ru. Danne lea dárbu lasihit dán postii 300 000 ru jagi 2009 reviderejuvvon bušeahtas.</p>
<p>Kulturmuittuid registreren Rago álbmotmeahcis</p>
<p>Jagi 2009 reviderejuvvon bušeahtas várrejuvvo 150 000 ru kulturmuittuid registreremii Rago álbmotmeahcis. Dát prošeakta ruhtaduvvo ovttas Norlándda fylkkamanniin.</p>
<p>Erenoamáš prošeavttat</p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>-Buoret bálvalus geavaheaddjiide1 000 0001 000 000 -Kvalitehtaovddideapmi vuođđooahpahusas - oahppoplánat2 200 0002 200 000 -Vistesuodjalanprošeavttat300 000300 000 -Árvoháhkanprográmma150 000150 000 -Njávdáma Ortodoksa hávdesadji nuortasámisiiddas1 500 000720 0002 220 000 -Kvalitehtaovddideapmi sámi mánáidgárddiin1 000 0001 000 000 -2009 válga2 900 000262 9623 162 962</p>
<p><em type="bold">Submi 9 050 000982 96210 032 962</em> </p>
<p>Njávdáma ortodoksa hávdesadji nuortasámisiiddas</p>
<p>Jagi 2009 dábálaš bušeahtas várrejuvvui 1 500 000 ru gohttensaji oastimii. Čájeha ahte dán ulbmilii dárbbašuvvo eanet ruhta. Jagi 2009 reviderejuvvon bušeahtas várrejuvvo 500 000 ru Njávdáma ortodoksa hávdesaji oastimii nuortasámisiiddas.</p>
<p>Dasto lea dárbu várret 220 000 ru arkeologalaš iskkademiide Njávdáma nuortasámisiiddas reviderejuvvon bušeahtas 2009. Dát prošeakta ruhtaduvvo ovttas Riikaantikvárain. Čađahuvvo georadaiskkadeapmi mii lea hui deaŧalaš reaidu/metoda go galgá oažžut nu ollislaš go vejolaš geahčastaga go oppage lea vejolaš oažžut, go galgá iskat man ollu hávddit leat báhcán Nuortasámisiiddas, ja dieinna lágiin buoremus vuogi mielde hehttet guoskkaheamis hávddiid plánejuvvon dákteriggeávdnasiid ođđasis hávdádeami oktavuođas Njávdámis.</p>
<p>Válga 2009 – jienastuslohkui oččodankampánja</p>
<p>Postii sámediggeválga 2009 lea dárbu lasihit 262 962 ru dábálaš bušeahta ektui. Lasáhus boahtá das go Sámediggi háliida oažžut fuomášumi Sámedikki jienastuslohkui dieđiheami ektui dan bokte ahte čađahuvvo riikaviidosaš almmuhanráidu. Oasi goluin dán oktavuođas sáhttá ruhtadit daiguin ruđaiguin mat juo leat jagi 2009 bušeahtas, muhto dárbu lea lasihit ruđa dán postii. Ruđat galget geavahuvvot almmuhemiide, mátkegoluide ja konsuleanttaid geavaheapmái ieš kampánja oktavuođas.</p>
<p>Plána- ja finánsalávdegotti evttohus:</p>
<p>Álggahus</p>
<p>Sámediggeráđđi lea ovddidan reviderejuvvon bušeahta 2009. Sámedikkis lei 2008 rehketdoalus badjelbáza 2 698 957,- ru. Gártaduvvon badjelbáza dahje ieškapitála 31.12.07 muttus lei 5 616 005 ru, ja go Sámedikkis 2008 rehketdoalus lei badjelbáza, de sáhttá dat 2009:s juohkit oktiibuot 8 314 962 ru reviderejuvvon bušeahtas.</p>
<p>Evttohus:</p>
<p>Evttohus<em type="italic"> Norgga sámiid riikasearvvi (NSR) lahtuin </em>Roger Pedersen, Aili Keskitalo, Kirsti Guvsám, Miriam Paulsen, Nanna Thomassen ja Gunn Britt Retter (NSR/SáB), <em type="italic">Bargiidbellodaga sámediggejoavkku </em></p>
<p><em type="italic">(Bb) lahtuin </em>Magnhild Mathisen, Hilde Anita Nyvoll, Agnar Mikkelsen, Sten Erling Jønsson, Willy </p>
<p>Ørnebakk ja Egil Olli<em type="italic">, ja Sámeálbmotbellodaga (SáB) lahtus </em>Terje Tretnes: </p>
<p>Evttohus 1</p>
<p>1. a. Lasáhusat poasta  tabealla       ruvnnut 10000  4.2.1.1  Dábálaš oahpponeavvut vuođđooahpahussii  1 000 000 20207  6.2.1  Bihtánsámi viessu       270 000 20010  6.3.1.2  Musihkkaalmmuhea</p>
<p>1 000 000 ru várrejuvvo juolluduvvon oahpponeavvoprošeavttaid gárvvisteapmái, juogadeapmái ja vuovdimii. Eaktuduvvo ahte Sámediggi ja lágadusat šaddet ovttaoaivilii oahpponeavvuid juogadeami ja vuovdima eavttuin go lea mearriduvvon ahte dat galget leat nuvttá skuvllaide.</p>
<p>b. Ruhtadeapmi Poasta 30039   Duodji earret duodješiehtadus  - unniduvvo ruvdnui     500 000     (500 000) Poasta 30038  Meahcceealáhusat  - unniduvvo ruvdnui     (1 000 000) Poasta 30030  Juohkelágan ealáhusat   - unniduvvo ruvdnui     6 347 000             (170 000)       Submi    6 847 000  (1 670 000)</p>
<p>2. Rievdadus teavsttas: <span type="quote">”Ásahusdieđáhusa čuovvoleapmi”</span>  (ođđa poasta 507) Várrejuvvo 1 000 000 ru ásahusdieđáhusa čuovvoleapmái 2009 reviderejuvvon bušeahtas. Ruđat galget vuoruhuvvot Álttá siidda/Sámi giellaguovddáža oktiiorganiseremii, ja …(nugo ovdal).</p>
<p>Kuvlačuokkis 5 sihkkojuvvo oasis 7.3.1.1 Juohkelágan ealáhusat, jagi 2009 vuoruheamit, mii álgá ná: Buvttaovddideapmi ja investeremat meahcceealáhusas ….</p>
<p>Kuvlačuokkis 6 oasis 7.3.1.1 Juohkelágan ealáhusat, jagi 2009 vuoruheamit nu ahte submi šaddá 500 000 ru.</p>
<p>Lávdegotti ráva:</p>
<p>Lávdegottis eai leat eará mearkkašumit dahje evttohusat ja rávve Sámedikki mearridit ná:</p>
<p>Sámediggi doarju muđui Sámediggeráđi evttohusárvalusa.</p>
<p>Mearkkašupmi, Guovdageainnu Dáloniid listu, áiras Isak Mathis Hætta bokte</p>
<p>Plána- ja finánsalávdegottis leaba NSR ja Bargiidbellodat buktán evttohusa eret váldit buot doarjagiid sámi meahcástanealáhusaide, ja doarjagiid máŋggabealat ealáhusaide. Dán áiggi go lea finánsaroassu, ja goas ealáhusat rahčet, de lea dehálaš ahte doalaha doarjagiid ealáhusovdáneapmái. Mun lean maid bidjan mearkkašupmái ahte Sámeálbmotbellodaga Terje Tretnes lea NSR ja BB beali ja doarju dán oktasaševttohusa.</p>
<p>BB sávvá heaittihit Sámedikki, NSR ja Bargiidbellodat sávvaba meahcástanealáhusaid heaittihuvvot ja máŋggabealat ealáhusaid go sihkkuba doarjagiid meahcástanealáhusaide. Dákkáriid ii áiggo Dáloniid listu dohkkehit.</p>
<p>Sámediggi manná vuođđolága ja álbmotrievtti mearrádusaid vuostá go ii láže dili nu ahte  dálu olbmuin sáhttá leat ovdánanvejolašvuohta kultuvrra, ealáhusaid, giela ja muđui servodatinnovašuvnna ektui.</p>
<p>Lea stuora áittan ahte NSR ja Bargiidbellodat Sámedikkis sihkkuba eret meahcástanealáhusa dáinna lágiin. Meahcástanealáhus lea deháleamos kulturguoddi sámi guovlluin, ja dasa lassin boahtá dás leat stuora váikkuhus meahci geavaheami riektái.</p>
<p>Dan ovdii go sihkkut eret ruđaid mat leat várrejuvvon bušeahtas meahcásteapmái, de livččii riekta doallat dan 1,2 miljovnna ja ásahit ealáhusšiehtadusaid meahcástanealáhussii, ja nannet ealáhusaid sámi guovlluin. Sámi guovlluin lea stuora dárbu riskaruhtii. Sámediggi berre ráhkadit njuolggadusaid ja doarjjaortnegiid mat jokset geavaheddjiid.</p>
<p>Dáloniid listu mii lea ovddimus jietna ja dáhkideaddji dáloniid vuoigatvuođaide reagere eahpádusain dán evttohussii, ja bivdá jienasteddjiid fuomášit ahte leaba go NSR ja bargiidbellodat luohtehahtti bellodagat maid jienastat?? Vai sámi dálonat suddjejuvvojit dákkár doaresbealde evttohusaid vuostá, de lea dehálaš ahte dáloniid listu lea sajis, ja cuiggoda dákkár duođalaš badjelduolbmamiid, ja suddje dáloniid vuoigatvuođaid.</p>
<p>Dáloniid listu veardádallá bivdit ILO ekspeartajoavkku guorahallat lea go dát oktasaševttohus álbmotrievtti njuolggadusaid vuostá mii guoská dasa ahte álgoálbmogat galget meannuduvvot ovtta ládje ja sis ii galgga dahkkot vealla go álgoálbmogiid ovddasteaddjit, dego dás Bargiidbellodat ja NSR dahkaba oktasaš mearrádusain vuoruhit soames joavkkuid ja ealáhusaid sámi servodagas ja eret vuoruhit eará joavkkuid servodagas, dán háve sámi meahcástanealáhusdoaimmaheddjiid.</p>
<p>Evttohus 1, áiras Kirsten Appfjell-Eira, Oarjel Læstoe</p>
<p>Kapihtal 5.3.2 Giellaprošeavttat sámegiela hálddašanguovllu olggobealde</p>
<p>Ođđa juolludaneavttut Ođđa ohcanáigemearri čakčamánu 1. b.</p>
<p>Kapihtal 6.2.7 Museat</p>
<p>Poasta 21008 RiddoDuottar musea</p>
<p>200 000 ruvdnosaš lassejuolludus mii galgá mannat Álttá/Guovdageainnu-ášši duođaštanguovddáža ovdaprošektii.</p>
<p>Gokčojuvvo ná: poasta 30030 vuoliduvvo 200 000 ruvnnuin</p>
<p>Kapihtal 10.2.7 Sámi organisašuvnnat  mat barget nuppi máilmmisoađi geažil massán oahpu gažaldagaiguin</p>
<p>Juolludaneavttuid rievdadeapmi Ođđa ohcanáigemearri borgemánu 1. b.</p>
<p>Evttohus 2, áirasat Isak Mathis Hætta, Janoš Trosten, Johan Mikkel Sara, Marie Th erese Aslaksen, Guovdageainnu Dáloniid listu, Čielga sámi jietna, Sámit Mátta -Norggas</p>
<p>Mii eat sáhte dohkkehit ahte ruđat mat leat várrejuvvon meahcástanealáhusaide ja máŋggabealat ealáhusaide váldojuvvojit eret, finánsaroasu dihte.</p>
<p>Evttohus: Lasáhus vuođđooahpahusa oahpponeavvuide              1 000 000 ru</p>
<p>Musihkkaalmmuheamit       250 000 ru</p>
<p>Bihtánsámi viessu       250 000 ru</p>
<p>Sámi valáštallanlihttu        150 000 ru</p>
<p>Doarjja olbmuide geat leat massán skuvlavázzima   200 000 ru</p>
<p>Doarjja giellaoahpahussii olggobealde hálddašanguovllu   200 000 ru</p>
<p>Duodjeásahemiide Lulli-Norggas     200 000 ru</p>
<p xml:lang="isl">Finánsa</p>
<p>Sámeálbmotfoanda       800 000 ru</p>
<p>Hálddahus        300 000 ru</p>
<p>Sámediggeráđđi        100 000 ru</p>
<p>Ásahusdieđáhusa čuovvoleapmái              1 000 000 ru</p>
<p>Notáhta bušehttii; regionála ovddidanruđat 300 000 ru etnomusihkkaguovddáža ovdaprošektii.</p>
<p>Dan sadjái go váldit ruđaid mat leat biddjojuvvon meahcástanealáhusaide, livččii riekta bisuhit 1,2 miljon ru mat lea ealáhusšiehtadusaid ásaheapmái meahcástanealáhussii, ja nannet ealáhusaid sámi guovlluin. Go juo sámi servodagas lea stuorra dárbu riskakapitálii. Ruđat berre geavahit meahcástanealáhusaid siskkobealde, ja Sámediggi berre geahččalit juohkit dieđuid dáid ruđaid birra sámi guovlluin. Boahtteáiggis berre Sámediggi ráhkadit njuolggadusaid ja dakkár doarjjaortnegiid mat leat deaivilat geavaheddjiid ektui.</p>
<p>Sámediggi bivdá ahte doarjjastivra geavaha ruđaid mat leat várrejuvvon meahcástanealáhusaide prošeavttaide meahcásteami oktavuođas.</p>
<p>Poasta 5.3.2 Giellaprošeavttat olggobealde sámegiela hálddašanguovllu, 200 000 ru várrejuvvojit gielladoaibmabijuide Mátta-Norggas.</p>
<p>Evttohus 3, áiras Per A. Bæhr, Johtti Sápmelaččaid Listu</p>
<p>Árvoháhkanprográmmas vuoruhuvvo 1 miljon ru meahcceealáhusdoaimmaide. Ohcan- ja juolludaneavttut leat dat seammá mat ledje poasttas 30038 Meahcceealáhusat.</p>
<p>III  Jienasteapmi</p>
<p>43 áirasis ledje 32 čoahkis. Jienasteapmi dahkkojuvvui čuovvovaš vuogi mielde:</p>
<p>Evttohus 3 gáibidii 2/3 oasi eanetlogu dan geažil go dat ovddiduvvui áššemeannudeami</p>
<p>oktavuođas. Evttohus hilgojuvvui 13 jienain. 19 jienastedje beali.</p>
<p>Evttohus 2 hilgojuvvui 25 jienain. 7 jienastedje beali.  Evttohus 1 mearriduvvui ovttajienalaččat  Plána- ja finánsalávdegotti evttohus 1 mearriduvvui 29 jienain 3 jiena vuostá.  Plána- ja finánsalávdegotti ráva mearriduvvui 29 jienain 3 jiena vuostá.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Willy Ørnebakk, áššejođiheaddji  Kirsti Guvsám   Miriam Paulsen     Hilde Anita Nyvoll   2  Isak Mathis O. Hætta Marianne Balto   Terje Tretnes   Willy Ørnebakk  Isak Mathis O. Hætta    3  Jánoš Trosten Marianne Balto   Willy Ørnebakk   Isak Mathis O. Hætta  Jánoš Trosten    4  Kirsten Appfjell-Eira Gunn-Britt Retter   Willy Ørnebakk   Vibeke Larsen  5  Terje Tretnes Vibeke Larsen   Isak Mathis O. Hætta  Terje Tretnes    6  Johan Mikkel Sara    7  Olaf Eliassen    8  Willy Ørnebakk   Jánoš Trosten, čoahkkinortnegii     9  Gunn-Britt Rette</p>
<p>VI  Sámedikki mearrádus</p>
<p>Sámediggi lea meroštallojuvvon nettobušeahtta doaibman, danne bisuha ja juohká Sámediggi ieš iežas bušeahttabadjelbáhcaga. Vejolaš vuolláibáza váldojuvvo čuovvovaš jagi bušeahtas. Sámediggi láve jahkásaččat revideret bušeahtas miessemánu dievasčoahkkimis, jahkedieđáhusa mearrádusa vuođul guovvamánu čoahkkimis mas maiddái jagi rehketdoallu láve leat mielde.</p>
<p>Sámediggi sáhttá friija hálddašit departemeanttaid addán ruđaid poasttas 50. Dát ii guoskka várrejuvvon ruđaide mat bohtet eará departemeantapoasttain, nugo poasttain 22 ja 72. Lassijuolludusat váldojuvvojit dattetge mielde reviderejuvvon bušeahtas.</p>
<p>Muđui čujuhit Sámedikki jahkerehketdollui ja Sámedikki 2008 jahkedieđáhussii áššis 007/09.</p>
<p>Sámedikki 2008 rehketdoallu čájeha ahte lea 2 698 957 ru badjelbáza. Sámediggi lea maŋimuš jagiin gártadan alccesis iežas kapitála mii lea 8 314 962 ru, das mielde jagi 2008 badjelbáza. Dát boahtá das go leat geavatkeahtes ruđat sierra poasttain, geahča Sámedikki dábálaš ja reviderejuvvon bušeahta. Gártaduvvon badjelbáza dahje iežas kapitála lei 31.12.2007 muttus 5 616 005 ru, ja go Sámedikkis lea 2008 rehketdoalus badjelbáza, de sáhttá Sámediggi jagi 2009 reviderejuvvon bušeahtas ođđasis juogadit oktiibuot 8 314 962 ru.</p>
<p>Liigejuolludusaid juohkin ja ođđasis juogadeapmi 2009 bušeahtas oidno tabeallain vuolábealde ja das leat maiddái ovttaskas poasttat válddahallojuvvon.</p>
<p>Juolludusat departemeanttain</p>
<p><em type="bold">Buohkanastabealla Sámedikki boađut buohkanassii -reviderejuvvon bušeahtta 2009</em> </p>
<p><em type="bold">Kap.Poasta Válddahallan Bušeahtta -09 Liigejuoludeapmi Ođđasisjuog. buš Rev.buš-09</em> </p>
<p>680.50Bargo-ja searvadahttindepartemeanta - BSD203 735 000203 735 000 206.50Máhttodepartemeanta - MD33 290 00033 290 000 226.21Máhttodepartemeanta - MD4 300 0004 300 000 231.50Máhttodepartemeanta - MD12 925 00012 925 000 1429.50Birasdepartemeanta - BD3 000 0003 000 000 320.53Kultur- ja girkodepartementa - KGD61 993 00061 993 000 724.21Dearvvašvuođa- ja fuolahusdepartemeanta DFD6 400 000100 0006 500 000 1147.50Eanadoallodepartemeanta - ED2 000 0002 000 000 1147.50Eanadoallodepartemeanta - ED2 000 0002 000 000</p>
<p><em type="bold">Juolluduvvon buohkanassii I329 643 000100 000329 743 000</em> </p>
<p>540.54BSD - Reantoboađut Sámeálbmotfoanda4 700 0004 700 000</p>
<p><em type="bold">Juolluduvvon buohkanassii II334 343 000100 000334 443 000</em> </p>
<p>a) Jagi 2009 juolludus Dearvvašvuo?a- ja fuolahusdepartemeanttas (DFD) ii lean válddahallojuvvon DFD 2009 stáhtabušeahta evttohusas Sámediggái. Sámediggi lea iežas 2009 bušeahtas bidjan 6 400 000 ru. Jagi 2009 juolludusreivves lei juolludus 6 500 000 ru, mii mearkkaša 100 000 ru eanet go maid Sámediggi lei eaktudan</p>
<p>Sámedikki 2009 bušeahtta lea oktiibuot 329 643 000 ru, mas eai leat mielde Sámeálbmotfoandda reanttut 4 700 000 ru. Jagi 2009 juolludus Dearvvašvuođa- ja fuolahusdepartemeanttas (DFD) ii lean válddahallojuvvon DFD jagi 2009 stáhtabušeahttaevttohusas Sámediggái. Sámediggi lea iežas jagi 2009 bušeahtas bidjan 6 400 000 ru. Jagi 2009 juolludusreivves lei juolludus 6 500 000 ru, mii mearkkaša 100 000 ru eanet go maid Sámediggi lei eaktudan.</p>
<p>Sámedikki sisaboađut ja golut oktiibuot</p>
<p><em type="bold">Sámedikki boađut ja golut buohkanassii</em> </p>
<p><em type="bold"> Bušeahtta -09 LiigejuoludeapmiOđđasisjuog. bušRev.buš-09</em> </p>
<p><em type="bold">Doaibmaboađuid</em> </p>
<p>Departemeanttaid juolludusat329 643 000100 000329 743 000 Sámeálbmotfoanda16 000 00016 000 000</p>
<p><em type="bold">Doaibmaboađuid submi345 643 000100 000345 743 000</em> </p>
<p><em type="bold">Váikkuhangaskaoamit</em> </p>
<p>Oahpahus31 330 0001 300 00032 630 000 Giella53 960 00053 960 000 Kultuvra77 007 0001 170 00078 177 000 Ealáhus34 200 000630 00034 830 000 Birasgáhtten ja kultursuodjalus2 000 0001 000 0003 000 000 Dearvvašvuođa- ja sosiál</p>
<p><em type="bold">Váikkuhangaskaomiid submi234 808 000100 0005 750 000240 658 000</em> </p>
<p xml:lang="deu"><em type="bold">DOAIBMABOAĐUID - VÁIKKUHANGASKAOMIID SUBMI110 835 000-5 750 000105 085 000</em> </p>
<p><em type="bold">Doaibmagolut</em> </p>
<p>Politihkalaš dási doaibma20 575 0001 132 00021 707 000 Hálddahusa doaibma81 210 000450 00081 660 000 Erenoamáš doaibmagolut9 050 000982 96210 032 962</p>
<p><em type="bold">Doaibmagoluid submi110 835 0002 564 962113 399 962</em> </p>
<p xml:lang="deu"><em type="bold">JAHKEBOAĐUS-8 314 962-8 314 962</em> </p>
<p>Badjelbáhcaga juohkin ja liigejuolludus</p>
<p>Tabeallain vuolábealde oidno movt 8 314 962 ruvdnosaš badjelbáza lea juogaduvvon, ja dasto Dearvvašvuođa- ja fuolahusdepartemeantta 100 000 ruvdnosaš juolludus.</p>
<p>Oahpahus</p>
<p><em type="bold">Čoahkketabealla - Sámegiel oahpahus</em>3,5 % </p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Njuolgga doarjagat25 330 0001 300 00026 630 000 Doaibmabijut nannen dihtii oahpponeavvoráhkadeami6 000 0006 000 000</p>
<p><em type="bold">Submi 31 330 0001 300 00032 630 000</em>  </p>
<p><em type="bold">Ohcanvuđot doarjagat - Sámegiel oahpahus</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Oahpponeavvut11 875 0001 000 00012 875 000 Gelbbolašvuođalokten4 250 000300 0004 550 000 Mánáidgárddit9 205 0009 205 000</p>
<p><em type="bold">Submi25 330 0001 300 00026 630 000</em>  </p>
<p><em type="bold">Ohcabvuđot doarjagat - Oahpponeavvut</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Dábálaš oahpponeavvut vuođđooahpahussii8 975 0001 000 0009 975 000 Erenoamážit heivehuvvon oahpponeavvut1 900 0001 900 000 Oahpponeavvut mánáidgárddiide1 000 0001 000 000</p>
<p><em type="bold">Submi11 875 0001 000 00012 875 000</em>  </p>
<p><em type="bold">Ohcabvuđot doarjagat - Gelbbolašvuođalokten</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Stipeanda sámi joatkkaskuvlaoahppiide2 400 0002 400 000 Fálgalaš gelbbolašvuođalokten800 000800 000 Stipeanddat alitohppui1 050 000300 0001 350 000</p>
<p><em type="bold">Submi4 250 000300 0004 550 000</em> </p>
<p>Oahpponeavvut</p>
<p>1 000 000 ru várrejuvvo juolluduvvon oahpponeavvoprošeavttaid gárvvisteapmái, juogadeapmái ja vuovdimii. Eaktuduvvo ahte Sámediggi ja lágadusat šaddet ovttaoaivilii oahpponeavvuid juogadeami ja vuovdima eavttuin go lea mearriduvvon ahte dat galget leat nuvttá skuvllaide.</p>
<p>Stipeanda alit ohppui</p>
<p>Postii 10102 stipeanda alit ohppui lasihuvvo 300 000 ru dábálaš bušeahta ektui. Ruđat galget geavahuvvot stipeandan ovdaskuvla- ja dábálašoahpaheaddji studeanttaide geain sámegiella lea fágasuorggis. Čujuhit ahte Sámediggi ovttas earáiguin galgá ovttasbargat kampánjain “Drømmejobben</p>
<p type="listitem">– Gollevirgi” oččodan dihte studeanttaid váldit oahpaheaddjioahpu. Dábálaš bušeahtas lei</p>
<p>várrejuvvon 300 000 ru dán ulbmilii. Dán ortnegis leat guokte ohcanáigemeari, ja várrejuvvon submi lea geavahuvvon vuosttaš ohcanáigemeari oktavuođas. Danne lea dárbu lasihit ruđaid dán postii daid ohcamiid várás maid vuordit boahtit čakčat.</p>
<p xml:lang="smj">Giella</p>
<p>Giellaprošeavttat olggobealde sámegiela hálddašanguovllu</p>
<p>Juolludaneavttut: Ođđa ohcanáigemearri čakčamánu 1. b. 2009.</p>
<p>Kultuvra</p>
<p><em type="bold">Čoahkketabealla - Sámi kultuvra</em>3,5 % </p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Njuolgga doarjagat58 836 000620 00059 456 000 Ohcanvuđot doarjja13 021 000550 00013 571 000 Sámi dáiddáršiehtadus5 150 0005 150 000</p>
<p><em type="bold">Submi77 007 0001 170 00078 177 000</em> </p>
<p>Njuolgga doarjagat</p>
<p><em type="bold">Njuolgga doarjagat - Sámi kultuvra</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Sámi kulturviesut8 642 000270 0008 912 000 Sámi festiválat 2 882 0002 882 000 Sámi valáštallan1 479 000150 0001 629 000 Sámi teáhter16 519 00016 519 000 Sámi prentosat 2 571 0002 571 000 Mobiila girjerádjobálvalusat 6 145 0006 145 000 Museat20 598 000200 00020 798 000</p>
<p><em type="bold">Submi58 836 000620 00059 456 000</em> </p>
<p>Sámi kulturviesut</p>
<p><em type="bold">Njuolgga doarjagat - Sámi kulturviesut</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Árran Julevsame Guovdasj, Divtasvuodna 1 551 0001 551 000 Sámi Dáiddaguovddáš, Kárášjohka2 504 0002 504 000 Ája Samisk Senter, Gáivuotna1 138 0001 138 000 Mearrasámi gelbbolašvuođaguovddáš, Billávuotna500 000500 000 Sijti Jarnge, Aarborte1 284 0001 284 000 Várdobáiki, Evenášši/Skánit723 000723 000 Gamtofta, Ráisavuotna59 00059 000 Pihtánsámi viessu169 000270 000439 000 Sámi viessu Oslos 240 000240 000 Vilgesvárre48 00048 000 Lásságámmi240 000240 000 Sáččá sámi viessu186 000186 000</p>
<p><em type="bold">Submi8 642 000270 0008 912 000</em> </p>
<p>Sámi valáštallan</p>
<p><em type="bold">Njuolgga doarjagat - Sámi valáštallan</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Sámi Válaštallan Lihttu - Norga (SVL-N)1 004 0001 004 000 Sámi spábbačiekčanlithttu (SSL)-Samisk fotballforbund325 000150 000475 000 Sámi Válaštallan Lihttu (SVL-N)-Arctic Winter Games150 000150 000</p>
<p><em type="bold">Submi1 479 000150 0001 629 000</em>  </p>
<p>Juolludaneavttut: Doarjagis Sámi spábbačiehčanlithttu (SSL) - Samisk fotballforbund várrejuvvo ru 150 000 sámi nissonspábbačiekčansearvái</p>
<p>Museat</p>
<p><em type="bold">Njuolgga doarjagat - Museat</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Várjjat Sámi Musea Deanu Musea Gállogietti musea93 00093 000 Árran Julevsame guovddasj/lulesamisk senter3 009 0003 009 000 Saemien Sitje2 312 0002 312 000 Savio musea Nuortasámi musea Museaođastus1 800 0001 800 000 RidduDuottar musea 7 602 000200 0007 802 000 Deanu ja Várjjat mueumssiida5 782 0005 782 000</p>
<p><em type="bold">Submi20 598 000200 00020 798 000</em>  </p>
<p>Juolludaneavttut: Doarjagis RidduDuottar museum galgá ru 200 000 mannat Álttá/Guovdageainnu-ášši duođaštanguovddáža ovdaprošektii.</p>
<p>Ohcanvuođot doarjagat</p>
<p><em type="bold">Ohcanvuđot doarjja - Sámi kultuvra</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Kulturovddideapmi9 639 000550 00010 189 000 Sámi lágádusat2 682 0002 682 000 Sámi deaivvadansajit700 000700 000</p>
<p><em type="bold">Submi13 021 000550 00013 571 000</em> </p>
<p>Musihkkaalmmuheamit</p>
<p><em type="bold">Ohcanvuđot doarjagat - Doarjja sámi musihka ovddideapmái</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Musihkkaalmmuheamit1 900 000250 0002 150 000</p>
<p><em type="bold">Submi1 900 000250 0002 150 000</em> </p>
<p>Eará kulturdoaibmabijut</p>
<p><em type="bold">Ohcanvuđot doarjagat - Eará kulturdoaibmabijuide</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Eará kulturdoaibmabijut2 793 000300 0003 093 000</p>
<p><em type="bold">Submi2 793 000300 0003 093 000</em>  </p>
<p>Postii 20050 Eará kulturdoaibmabijut lasihuvvo 300 000 ru dábálaš bušeahta ektui. Dan geažil go ortnegii leat ollu ohccit.</p>
<p>Dasa lassin evttohuvvo čuovvovaš lasáhus čuoggás 6.3.1.4 Eará kulturdoaibmabijut</p>
<p>Vuoruheamit 2009: Ođđa kuvlačuokkis</p>
<p>Duodjekursa kulturgaskkusteddjiide  Duodjebagadanbálvalussii julev- ja bihtánsámi guovllus</p>
<p>Ealáhusat</p>
<p><em type="bold">Čoahkketabealla - Sámi ealáhusat</em>3,5 % </p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Njuolgga doarjagat2 509 0002 509 000 Ohcanvuđot doarjja16 481 000630 00017 111 000 Árvoháhkanprográmma6 000 0006 000 000 Duodješiehtadus9 210 0009 210 000</p>
<p><em type="bold">Submi 34 200 000630 00034 830 000</em>  </p>
<p><em type="bold">Ohcanvuđot doarjja - Sámi ealáhusat</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Ealáhusovddideapmi16 481 000630 00017 111 000</p>
<p><em type="bold">Submi 16 481 000630 00017 111 000</em> </p>
<p>Juohkelágan ealáhusat</p>
<p><em type="bold">Ohcanvuđot doarjagat - Juohkelágan ealáhusat</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Juohkelágan ealáhusat4 017 0002 130 0006 147 000 Meahcceealáhus1 000 000-1 000 000 Duodji olggobealde ealáhusšiehtadusa1 000 000-500 000500 000</p>
<p><em type="bold">Submi 6 017 000630 0006 647 000</em>  </p>
<p>Postii 30030 Juohkelágan ealáhusat lasihuvvo 2 130 000 ru dábálaš bušeahta ektui. Dan geažil go Sámediggi háliida nannet ealáhusaid giliservodagain ja go leat ollu ohccit ortnegii.</p>
<p>Vuoruheamit 2009:s: Kuvlačuokkis 5 sihkkojuvvo – <span type="quote">”Buvttaovddideapmi ja investeremat meahcceealáhusas sin varas geat báhcet olggobeallai juo ásahuvvon doaibmadoarjjaortnegiid  - 1 000 000 ru (sáivačáhcebivdu, muorje-, urtasiid- ja guobbariid čoaggin, muorrabuvttadeapmi ja eará meahccevuđot ealáhusat main eai leat doarjjaortnegat boazodoalu, duoji ja eanadoalu bokte)”</span>. Kuvlačuokkis 6 rievdaduvvo leat ná ”Doaibmadoarjja duojáriidda mat báhcet olggobeallai duodjeealáhusšiehtadusa. - 500 000 ru. Muđui galget eavttut mat gusket duodješiehtadussii čuvvojuvvot.”</p>
<p>Eanandoallu</p>
<p>Ohcanvuđot doarjaga ealáhusovddideapmái poastta eanandoallu, gáibádusa válddahallan.</p>
<p>Sámedikki dievasčoahkkimis bušeahta meannudettiin ovddiduvvui čuovvovaš evttohus postii 7.3.1.3 Eanandoallu ahte 350 000 ru várrejuvvo stáhtalaš mielkeeriid oastimii. Dan vuođul lea dárbu válddahallat dán ortnega.</p>
<p>Evttohuvvo čuovvovaš lasáhus čuoggái 7.3.1.3 Eanandoallu:</p>
<p>Ulbmilolahusa eavttut: Ođđa kuvlačuokkis:</p>
<p>Man ollu gusamielke- ja gáicamielkebuvttadeaddjit ožžot doarjaga</p>
<p>Vuoruheamit 2009:s Ođđa kuvlačuokkis</p>
<p>350 000 ru várrejuvvo stáhtalaš mielkeeriid oastimii. Ovttaskas doalut galget vuoruhuvvot</p>
<p>doarjjaohcamiid oktavuođas oastit stáhtalaš mielkeeriid. Jos bohtet ollu ohccit, de vuoruhuvvojit sii geain lea unnimus earri.</p>
<p>Juolludaneavttut: Ođđa kuvlačuokkis</p>
<p>Vuolimus doarjjarádji lea 5 000 ru stáhtalaš mielkeeriid oastimii. Doarjjaohcamat mat leat vuollel</p>
<p>5 000 ru sáddejuvvojit ruovttoluotta almmá realitehta meannudeami haga.</p>
<p>Máksineavttut: Ođđa maŋimuš cealkka vuosttaš kuvlačuoggái Sullasaš gusto stáhtalaš mielkeeriid oastima oktavuođas.</p>
<p>Ođđa kuvlačuokkis:</p>
<p>Ávžžuhus máksit doarjaga stáhtalaš mielkeeriid oastimii ferte leat sáddejuvvon Sámediggái ovdal</p>
<p>01.12.09. Jos máksinávžžuhus ii leat sáddejuvvon áiggil, de sihkkojuvvo doarjja almmá ovdagihtii dieđiheami haga.</p>
<p>Meroštallannjuolggadusat: Ođđa kuvlačuokkis:</p>
<p>Doarjja sáhttá addojuvvot gitta 1 ru rádjai mielkelihttera nammii stáhtalaš mielkeeriid oastimii.</p>
<p>Eanemus almmolaš doarjja ii sáhte leat eanet go 50% (kr 1,75 lihtera nammii).</p>
<p>Árvoháhkanprográmma</p>
<p>Sámedikki 2009 bušeahtas leat biddjojuvvon eavttut buot váikkuhangaskaoapmeortnegiidda. Árvoháhkanprográmmii lea lasihuvvon ruhta, 6,5 miljon ruvnnus 2008:s 8,5 miljon ruvdnui 2009:s. Jahkerehketdoalus oidno ahte 1,9 miljon ru leat geavatkeahttá árvoháhkanprográmmas. Olahusjoavku nugo dat lea meroštallojuvvon ráddje árvoháhkanprográmma áigumušaid. Amas gártat seamma dillái 2009:s go 2</p>
<p>Čuovvovaš rievdadusat evttohuvvojit čuoggái 7.4.1 Lotnolasealáhusat:</p>
<p>Doarjjaortnega olahusjoavku rievdaduvvo leat ná:</p>
<p>Mátkeealáhusodoaibma ja smávitlágan biebmobuvttadusa doallit ja doallit geat háliidit bargat</p>
<p>lotnolagaid vuođđoealáhusaiguin ja eará ealáhusaiguin</p>
<p>Meahcásteaddjit</p>
<p>Čuovvovaš rievdadusat evttohuvvojit čuoggái 7.4.2 Duodji - fidnooahppiortnet:</p>
<p>Meroštallannjuolggadusat rievdaduvvojit leat ná:</p>
<p>Juohke fidnooahppi ovddas addojuvvo fidnooahppifitnodahkii 100 000 ru doarjjan fidnooahppi</p>
<p>bálkái. Oktiibuot sáhttet leat 10 fidnooahppi 2009:s</p>
<p>Fidnooahppiortnega administreremii addojuvvo 500 000 ru.</p>
<p>Rievdadusat gustojit ođđajagimánu 1. b. 2009 rájes.</p>
<p>Birasgáhtten ja kultursuodjaleapmi</p>
<p><em type="bold">Čoahkketabealla - Sámi birasgáhtten ja kultursuodjaleapmi</em>3,5 % </p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Njuolgga doarjagat1 000 0001 000 000 Ohcanvuđot doarjja2 000 0002 000 000</p>
<p><em type="bold">Submi 2 000 0001 000 0003 000 000</em> </p>
<p>Dutkan ja duođašteapmi rádjalovsajohtalusa birra</p>
<p><em type="bold">Njuolgga doarjagat - Sámi rádjalovsajohtalus nuppi máilmmisoađi áiggi - dutkan ja duođaštus</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Rádjalovsajohtolaš - dutkan ja duođaštus1 000 0001 000 000</p>
<p><em type="bold">Submi 1 000 0001 000 000</em>  </p>
<p>Doarjjaortnega mihttomearri:</p>
<p>Ásahit ja čađahit dutkan- ja duođaštandoaimma rádjalovsajohtalusa birra nuppi máilmme soađi</p>
<p>áigge</p>
<p>Doarjjaortnega olahusjoavku:</p>
<p xml:lang="nob">Árran Julevsame guovddasj/lulesamisk senter</p>
<p>Ulbmilolahusa eavttut:</p>
<p>Doaibma dahkkojuvvo dan šiehtadusa mielde mii lea Sámedikki ja Árran julevsame guovdasj</p>
<p>gaskka ja dohkkehuvvon čálalaš bargoplána ja jahkásaš aktivitehtaplána ektui.</p>
<p>Juolludaneavttut:</p>
<p>Doarjaga lagat eavttut bohtet ovdan sierra doarjjareivves</p>
<p>Meroštallannjuolggadusat:</p>
<p>Sámedikki dievasčoahkkin mearrida doarjaga juohkima Árran Julevsame guovddasjii/lulesamisk</p>
<p xml:lang="nob">senter</p>
<p>Sámediggeráđđi hálddaša ortnega.</p>
<p>Várrejuvvo 1 000 000 ru dutkan- ja duođaštandoaimma ásaheapmái Divttasvuonas rádjalovssaid birra Sámedikki 2009 reviderejuvvon bušeahtas.</p>
<p>Dearvvašvuođa- ja sosiálaáŋgiruššan</p>
<p><em type="bold">Čoahkketabealla - Sámi dearvvašvuođa- ja sosiálaáŋgiruššan</em> </p>
<p><em type="bold">Poasta Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Dearvvašvuođa- ja sosiálaáŋgiruššan3 250 000100 0003 350 000</p>
<p><em type="bold">Submi 3 250 000100 0003 350 000</em>  </p>
<p>Jagi 2009 juolludus Dearvvašvuođa- ja fuolahusdepartemeanttas (DFD) ii lean válddahallojuvvon DFD jagi 2009 stáhtabušeahttaevttohusas Sámediggái. Sámediggi lea iežas jagi 2009 bušeahtas bidjan 6 400 000 ru. Jagi 2009 juolludusreivves lei juolludus 6 500 000 ru, mii mearkkaša 100 000 ru eanet go maid Sámediggi lei eaktudan. Danne lasihuvvo doarjjaortnegii 100 000 ru jahkái 2009.</p>
<p>Sámi organisašuvnnat</p>
<p>Sámi organisašuvnnat mat barget nuppi máilmme soađi geažil oahpu massán olbmuid áššiiguin</p>
<p>Juolludaneavttut: Ođđa ohcanáigemearri borgemánu 1. b. 2009.</p>
<p>Eará váikkuhangaskaoamit</p>
<p><em type="bold">Čoahkketabealla - Eará váikkuhangaskaoamit</em>3,5 % </p>
<p><em type="bold">Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Váikkuhangaskaoamit maid Sámediggeráđđi hálddaša5 100 0001 650 0006 750 000 Váikkuhangaskaoamit maid Čoahkkinjođihangoddi hálddaša4 860 0004 860 000</p>
<p><em type="bold">Submi 9 960 0001 650 00011 610 000</em>  </p>
<p><em type="bold">Váikkuhangaskaoamit maid sámediggeráđđi hálddaša</em> </p>
<p><em type="bold">Poasta  Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Regionála ovddideami ruđat3 150 000650 0003 800 000 Friija váikkuhangaskaoamit550 000550 000 Riikkaidgaskasaš doaibmabijut1 100 0001 100 000 Doarjja sámi mátkeealáhusaid300 000300 000 Ásahusdieđáhusa čuovvoleapmái1 000 0001 000 000</p>
<p><em type="bold">Submi 5 100 0001 650 0005 750 000</em> </p>
<p>Regionála ovddidanruđat</p>
<p>Postii 50000 regionála ovddidanruđat lasihuvvo 650 000 ru dábálaš bušeahta ektui. Lasáhus boahtá das go dárbbašuvvo ruhta ovttasbargošiehtadusaide Opplándda fylkkagielddain ja ruhta Finnmárkku kulturmuitoplánii. Dasa lassin dárbbašuvvo ruhta Bihtánsámi viesu divodeapmái dan oktavuođas go ásahuvvo museadoaibma bihtánsámi guovllus. Dát prošeakta ruhtaduvvo ovttas Norlándda fylkkagielddain.</p>
<p>Doarjagis regionála ovddidanruđain várrejuvvo 300 000 ru Etnomusihkkaguovddážá ovdaprošektii.</p>
<p>Ođđa poasta 507:</p>
<p>Ásahusdieđáhusa čuovvoleapmi</p>
<p>Várrejuvvo 1 000 000 ru ásahusdieđáhusa čuovvoleapmái 2009 reviderejuvvon bušeahtas. Ruđat galget vuoruhuvvot Álttá siidii ja Ája sámi guovddážii ja Riddu Riđđu ođđasis organiseremii. Dan ođđa searvvi mii lea vuođđuduvvon oamastit Sámediggi, Ája sámi guovddáš, Riddu Riđđu searvi, Gáivuona suohkan ja Romssa fylkkasuohkan. Searvvi namma lea Senter for nordlige folk AS/Davvi álbmogiid guovddáš OS.</p>
<p>Sámediggeráđđi hálddaša ortnega.</p>
<p>Sámeálbmotfoanda</p>
<p>Poasta 60201 rievdaduvvo njuolggo doarjjan Sámi allaskuvlii, dahkkojuvvon šiehtadusa geažil gaskal Sámedikki ja Sámi allaskuvlla.</p>
<p>Doarjjaortnega mihttomearri:</p>
<p>Metodalaš vuođu ovddideapmi árbedieđuid vuogádatlaččat kártemii</p>
<p>Doarjjaortnega olahusjoavku:</p>
<p xml:lang="nob">Sámi Allaskuvla/Samisk høgskole</p>
<p>Ulbmilolahusa eavttut:</p>
<p>Doaibma oktasaš prošeaktačilgehusa ektui Sámi allaskuvlla ja Sámedikki gaskka.   Ovttasbargu relevánta fágabirrasiiguin, sámi giella- ja kulturguovddážiiguin, ja sámi árbedieđuid</p>
<p>guddiiguin.</p>
<p>Juolludaneavttut:</p>
<p>Lagat doarjjaeavttut bohtet ovdan sierra doarjjareivves.</p>
<p>Meroštallannjuolggadusat:</p>
<p>Sámedikki dievasčoahkkin mearrida doarjaga juohkima Sámi Allaskuvlii/Samisk høgskole</p>
<p>Ortnega hálddaša Sámediggeráđđi.</p>
<p>Jahkái 2009 várrejuvvo 650 000 ru Sámi allaskuvlii/Samisk høgskole.</p>
<p>Politihkalaš dási doaibmagolut</p>
<p><em type="bold">Doaibmagolut politihkalaš jođiheapmi</em>3,5 % </p>
<p><em type="bold">Poasta 01 Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>Sámedikki dievasčoahkkin9 300 0009 300 000 Sámedikki čoahkkinjođihangoddi1 200 00052 0001 252 000 Sámedikki bearráigeahččanlávdegoddi200 000200 000 Sámi parlamentáralaš ráđđi500 000500 000 Sámedikki doarjjastivra1 000 0001 000 000 Sámediggeráđđi7 200 0001 080 0008 280 000 Sámedikki giellastivra350 000350 000 Sámi giellalávdegoddi500 000500 000 Sámedikki nuoraidpolitihkalaš lávdegoddi (SNPL) 325 000325 000-</p>
<p><em type="bold">Submi 20 575 0001 132 00021 707 000</em>  </p>
<p>Politihkalaš dási doaibmagoluide lasihuvvo 1 132 000 ru 2009 reviderejuvvon bušeahtas. Dát lasáhus galgá geavahuvvot bargoaddi penšunoassin stáhta penšunkássii jagis 2009. Sámediggeáirasiid penšonortnega láhkaásahusas čuožžu (nr. 1323 2003-07) § 8 ahte golut penšuvnnaide ja penšonortnega hálddašeapmái galget váldojuvvot gessojuvvon penšunosiin. Oassi penšungoluin mat eai gessojuvvo 2%:in ollesáigepolitihkkáriid bálkkáin galgá váldojuvvot Sámedikki bušeahtas. Dát golut eai lean vuhtii váldojuvvon dábálaš bušeahtas.</p>
<p>Hálddahuslaš dási doaibmagolut</p>
<p><em type="bold">Hálddahusa doaibmagolut</em>3,5 % </p>
<p><em type="bold">Poasta 01 Čilgehus Bušeahtta -09Liigejuolud.Ođđasisj. bušRev.buš-09</em> </p>
<p>-Hálddahusa doaibmagolut81 210 000450 00081 660 000 -Erenoamáš prošeavttat 9 050 000982 96210 032 962-</p>
<p><em type="bold">Submi 90 260 0001 432 96291 692 962</em> </p>
<p>Hálddahusa doaibmagolut</p>
<p>Sáhkavuorrostivren- ja jienastanrusttega ođasteapmi</p>
<p>Jagis 2008 várrejuvvui 1 200 000 ru sáhkavuorro- ja jienastanrusttega ođasteapmái dievasčoahkkinsálas. Čájeha ahte dát šaddá máksit gitta 1 500 000 ru. Danne lea dárbu lasihit dán postii 300 000 ru jagi 2009 reviderejuvvon bušeahtas.</p>
<p>Kulturmuittuid registreren Rago álbmotmeahcis</p>
<p>Jagi 2009 reviderejuvvon bušeahtas várrejuvvo 150 000 ru kulturmuittuid registreremii Rago álbmotmeahcis. Dát prošeakta ruhtaduvvo ovttas Norlándda fylkkamanniin.</p>
<p>Erenoamáš prošeavttat</p>
<p><em type="bold">Erenoamáš prošeavttat </em></p>
<p><em type="bold">Čilgehus Bušeahtta -09 Liigejuolud. Ođđasisj. bušRev.buš-09</em> </p>
<p>-Buoret bálvalus geavaheaddjiide1 000 0001 000 000 -Kvalitehtaovddideapmi vuođđooahpahusas - oahppoplánat2 200 0002 200 000 -Vistesuodjalanprošeavttat300 000300 000 -Árvoháhkanprográmma150 000150 000 -Njávdáma Ortodoksa hávdesadji nuortasámisiiddas1 500 000720 0002 220 000 -Kvalitehtaovddideapmi sámi mánáidgárddiin1 000 0001 000 000 -2009 válga2 900 000262 9623 162 962</p>
<p><em type="bold">Submi 9 050 000982 96210 032 962</em> </p>
<p>Njávdáma ortodoksa hávdesadji nuortasámisiiddas</p>
<p>Jagi 2009 dábálaš bušeahtas várrejuvvui 1 500 000 ru gohttensaji oastimii. Čájeha ahte dán ulbmilii dárbbašuvvo eanet ruhta. Jagi 2009 reviderejuvvon bušeahtas várrejuvvo 500 000 ru Njávdáma ortodoksa hávdesaji oastimii nuortasámisiiddas.</p>
<p>Dasto lea dárbu várret 220 000 ru arkeologalaš iskkademiide Njávdáma nuortasámisiiddas reviderejuvvon bušeahtas 2009. Dát prošeakta ruhtaduvvo ovttas Riikaantikvárain. Čađahuvvo georadaiskkadeapmi mii lea hui deaŧalaš reaidu/metoda go galgá oažžut nu ollislaš go vejolaš geahčastaga go oppage lea vejolaš oažžut, go galgá iskat man ollu hávddit leat báhcán Nuortasámisiiddas, ja dieinna lágiin buoremus vuogi mielde hehttet guoskkaheamis hávddiid plánejuvvon dákteriggeávdnasiid ođđasis hávdádeami oktavuođas Njávdámis.</p>
<p>Válga 2009 – jienastuslohkui oččodankampánja</p>
<p>Postii sámediggeválga 2009 lea dárbu lasihit 262 962 ru dábálaš bušeahta ektui. Lasáhus boahtá das go Sámediggi háliida oažžut fuomášumi Sámedikki jienastuslohkui dieđiheami ektui dan bokte ahte čađahuvvo riikaviidosaš almmuhanráidu. Oasi goluin dán oktavuođas sáhttá ruhtadit daiguin ruđaiguin mat juo leat jagi 2009 bušeahtas, muhto dárbu lea lasihit ruđa dán postii. Ruđat galget geavahuvvot almmuhemiide, mátkegoluide ja konsuleanttaid geavaheapmái ieš kampánja oktavuođas.</p>
<p>Ášši meannudeapmi loahpahuvvui 29.05.09 dii. 09.15.</p>
<p>Vuođđogiella: Dárogiella</p>
<p>Ášši 25/09 Sámedikki bargoortnega revideren</p>
<p>Arkiivaáššenr.. 09/126506 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Čoahkkinjođihangoddi 28.04.09 05/09 Plána- ja finánsalávdegoddi 12. – 14.05.09 PFL 006/09 Sámedikki dievasčoahkkin 26. – 29.05.09 25/09</p>
<p>Ášši meannudeapmi álggahuvvui 29.05.09 dii. 09.15.</p>
<p>I  Mildosat</p>
<p>Nr.  Beaivi Geas/Geasa Namahus</p>
<p>28.04.09  Ášši 05/09 Sámedikki bargootnega revideren</p>
<p>II  Evttohusat ja mearkkašumi</p>
<p>Čoahkkinjođihanjgotti mearrádusárvalus:</p>
<p xml:lang="vep">SÁMEDIKKI VUOĐĐONJUOLGGADUSAT</p>
<p>§ 1  Sámedikki orgánat Sámedikki bajimuš orgána lea Sámedikki dievasčoahkkin. Sámediggi vállje sámediggeráđđi ja dievasčoahkkinjođiheami. Sámediggi mearrida eará organiserema iežas čoahkkinortnegis.</p>
<p>§ 2  Vuosttaš dábálaš dievasčoahkkin Sámedikki vuosttamuš dábálaš dievasčoahkkin maŋŋá sámediggeválgga dollojuvvo ovdal golggotmánu loahpa válgajagis, ii dattetge árat go golggotmánu vuosttaš beaivvi. Sámedikki dievasčoahkkima g</p>
<p>§ 3 Gaskaboddosaš jođiheapmi Sámedikki vuosttamuš dábálaš dievasčoahkkima maŋŋá válgga almmuha ja jođiha ovddit Sámedikki dievasčoahkkinjođiheaddji dassá go ođđa Sámedikki dievasčoahkkinjođiheaddji lea válljejuvvon. Jos dievasčoahkkinjođiheaddji ii sáhte boahtit, de doaibmá dievasčoahkkinjođiheami nubbinjođiheaddji. Čoahkkima jođiheaddji čuorvu namaid ja vuostáiváldá áirasiid ja sadjásaš áirasiid fápmudusaid.</p>
<p>§ 4 Fápmuduslávdegoddi Sámediggi vállje iežas áirasiin viđa olbmo lávdegotti mii iská ođđa Sámedikki áirasiid ja várreáirasiid fápmudusaid. Seammás Sámediggi vállje lávdegotti jođiheaddji ja nubbinjođiheaddji.</p>
<p>§ 5  Fápmudusaid dohkkeheapmi Áirasiid fápmudusat dohkkehuvvojit jienastemiin. Áirasat eai searvva iežaset fápmudusaid dohkkehanjienasteapmái. Jos váilot dárbbašlaš dieđut áirasa fápmudusa dohkkeheamis, de sáhttá dan áirasa fápmudusa dohkkehit gaskaáigásaččat dassá go lea vejolaš dan mearridit loahpalaččat.</p>
<p>§ 6 Mearridanváldi Sámedikki dievasčoahkkima ii sáhte vuođđudit ovdal go unnimusat bealli áirasiin leat sajis. Sámedikkis lea mearridanváldi go unnimusat bealli áirasiin leat mielde jienasteamis. Jienasteamis go Sámedikki vuođđonjuolggadusat leat evttohuvvon rievdaduvvot, lea Sámedikkis mearridanváldi go unnimusat guokte-goalmmádas áirasiin leat mielde jienasteamis. Dákkár evttohusaid ii sáhte Sámediggi meannudišgoahtit ovdal go unnimusat guokte-goalmmádas áirasiin leat sajiineaset dievasčoahkkinlanjas.</p>
<p>§ 7 Jietnadan- ja evttohanvuoigatvuohta Dušše čoahkkimii boahtán áirasiin lea vuoigatvuohta buktit evttohusaid Sámedikki ráđđádallamiin. Čoahkkimii boahtán áirasiin ja Sámediggeráđi miellahtuin lea jietnadanvuoigatvuohta Sámedikki ráđđádallamiin.</p>
<p xml:lang="nob">§§ 8 Čoahkkinalmmolašvuohta Sametingets plenumsmøter holdes for åpne dører. I særlige tilfeller kan dog tinget med to-tredjedels flertall vedta at en sak skal behandles for lukkede dører. Sámedikki dievasčoahkkimat dollojit rabas uvssaid. Dattetge Sámediggi sáhttá guokte-goalmmátoassi eanetloguin mearridit meannudit ášši giddejuvvon uvssaid duohken.</p>
<p>§ 9  Válmmašteaddji fápmuduslávdegoddi Válgaáigodaga maŋimuš dievasčoahkkimis vállje Sámediggi iežas áirasiid gaskkas lávdegotti mas leat vihtta lahtu seamma mađe várrelahtuiguin ođđa Sámedikki áirasiid ja várreáirasiid fápmudusaid gaskaboddosaš iskamii. Seammás válljejuvvo jođiheaddji ja nubbinjođiheaddji. Lávdegoddi galgá, nu guhkás go lea dárbu, geahčadit ja oažžut čielgasa dain áššebáhpiriin mat gusket válgii ja buot dain váidalusain ja ákkain mat leat sáddejuvvon rivttes áigái, jos dat mearkkašit maidege fápmudusmearrádusaide. Lávdegottis lea Sámedikki bealis fápmudus háhkat buot dieđuid maid ieš gávnnaha dárbbašlažžan dán oktavuođas.</p>
<p>§ 10 Čoahkkinortnet Sámediggi mearrida sierra čoahkkinortnega mas leat mearrádusat Sámedikki organiserema, ráđđádallamiid ja áššemeannudeami birra.</p>
<p>§ 11 Vuođđonjuolggadusaid rievdadeapmi Vuođđonjuolggadusaid rievdadusevttohusaid galget guokte maŋŋálas sámedikki meannudit. Rievdadusmearrádusa ii sáhte bidjat doibmii ovdal go lea mearriduvvon goappašiid maŋŋálas sámedikkiin. Vuođđonjuolggadusaid rievdadusmearrádus dahkko eanetlogu jienastuvvon jienastagaiguin. Vuosttaš lađđasa mearrádusat eai gusto vejolaš vuođđonjuolggadusrievdadusaid oktavuođas maid sámelága mearrádusrievdadusat dagahit. Dákkár oktavuođain ovddiduvvo ášši Sámediggái dábálaš vuogi mielde.</p>
<p>Plána- ja finánsalávdegotti árvalus:</p>
<p>Álggahus</p>
<p>Lávdegoddi lea meannudan Sámedikki bargoortnega reviderema, maid Sámediggi lea mearridan miessemánu 20. b. 1990 Sámelága § 2-14 vuođul, ja mii maŋimuččat lea rievdaduvvon njukčamánu 1. b. 2006.</p>
<p>Bargoortnegis leat guokte oasi, čoahkkinortnet ja vuođđonjuolggadusat ja dat maid lávdegoddi meannud</p>
<p>Evttohus:</p>
<p>Evttohus<em type="italic"> Norgga sámiid riikasearvvi (NSR) lahtuin </em>Roger Pedersen, Aili Keskitalo, Kirsti Guvsám, Miriam Paulsen, Nanna Thomassen ja Gunn Britt Retter (NSR/SáB), <em type="italic">Bargiidbellodaga sámediggejoavkku </em></p>
<p><em type="italic">(Bb) lahtuin </em>Magnhild Mathisen, Hilde Anita Nyvoll, Agnar Mikkelsen, Sten Erling Jønsson, Willy </p>
<p>Ørnebakk ja Egil Olli<em type="italic">, ja Sámeálbmotbellodaga (SáB) lahtus </em>Terje Tretnes:<em type="italic"> </em></p>
<p>Evttohus 1</p>
<p>Lassi evttohus § 1 Sámedikki bajimuš orgána lea Sámedikki dievasčoahkkin. Sámediggi vállje Sámedikki áirasiid gaskkas sámediggeráđi ja dievasčoahkkinjođiheddjiid. Sámediggi mearrida eará organiserema iežas čoahkkinortnegis.</p>
<p>Ođđa § 3 Sámediggeválga</p>
<p>Sámediggi válljejuvvo sámelága mearrádusaid mielde. Olbmot geat leat válljejuvvon Sámedikki lahttun dahje orgánii maid Sámediggi lea válljen, geatnegahttojuvvojit searvat guoskevaš orgána čoahkkimiidda earret go jos lea dohkálaš ágga dasa ahte ii sáhte searvat.</p>
<p>Sámedikki váldogiella lea sámegiella. Sámedikki dievasčoahkkimiin lea buohkain vuoigatvuohta válljet hálla go sámegiela vai dárogiela.</p>
<p>Lávdegotti ráva:</p>
<p>Lávdegottis eai leat eará mearkkašumit dahje evttohusat ja rávve Sámedikki mearridit ná:</p>
<p>Sámediggi doarju muđui čoahkkinjođihangotti evttohusárvalusa.</p>
<p>III  Jienasteapmi</p>
<p>43 áirasis ledje 31 čoahkis. Jienasteapmi dahkkojuvvui čuovvovaš vuogi mielde:</p>
<p>Plána- ja finánsalávdegotti evttohus 1 mearriduvvui ovttajienalaččat.   Plána- ja finánsalávdegotti ráva mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Roger Pedersen, áššejođiheaddji     2  Willy Ørnebakk Magnhild Mathisen   3  Gunn-Britt Retter Tor Mikalsen   4  Olaf Eliassen Per Edvind Varsi  Olaf Eliassen   Roger Pedersen</p>
<p>VI  Sámedikki mearrádus</p>
<p xml:lang="vep">SÁMEDIKKI VUOĐĐONJUOLGGADUSAT</p>
<p>§ 1  Sámedikki orgánat Sámedikki bajimuš orgána lea Sámedikki dievasčoahkkin. Sámediggi vállje Sámedikki áirasiid gaskkas sámediggeráđi ja dievasčoahkkinjođiheddjiid. Sámediggi mearrida eará organiserema iežas čoahkkinortnegis.</p>
<p>§ 2  Vuosttaš dábálaš dievasčoahkkin Sámedikki vuosttamuš dábálaš dievasčoahkkin maŋŋá sámediggeválgga dollojuvvo ovdal golggotmánu loahpa válgajagis, ii dattetge árat go golggotmánu vuosttaš beaivvi. Sámedikki dievasčoahkkima galgá dábálaš bures ja buori áiggis gulahit almmuhusaiguin.</p>
<p>§ 3 Sámediggeválga Sámediggi válljejuvvo sámelága mearrádusaid mielde. Olbmot geat leat válljejuvvon Sámedikki lahttun dahje orgánii maid Sámediggi lea válljen, geatnegahttojuvvojit searvat guoskevaš orgána čoahkkimiidda earret go jos lea dohkálaš ágga dasa ahte ii sáhte searvat.</p>
<p>Sámedikki váldogiella lea sámegiella. Sámedikki dievasčoahkkimiin lea buohkain vuoigatvuohta válljet hálla go sámegiela vai dárogiela.</p>
<p>§ 4 Gaskaboddosaš jođiheapmi Sámedikki vuosttamuš dábálaš dievasčoahkkima maŋŋá válgga almmuha ja jođiha ovddit Sámedikki dievasčoahkkinjođiheaddji dassá go ođđa Sámedikki dievasčoahkkinjođiheaddji lea válljejuvvon. Jos dievasčoahkkinjođiheaddji ii sáhte boahtit, de doaibmá dievasčoahkkinjođiheami nubbinjođiheaddji. Čoahkkima jođiheaddji čuorvu namaid ja vuostáiváldá áirasiid ja sadjásaš áirasiid fápmudusaid.</p>
<p>§ 5 Fápmuduslávdegoddi Sámediggi vállje iežas áirasiin viđa olbmo lávdegotti mii iská ođđa Sámedikki áirasiid ja várreáirasiid fápmudusaid. Seammás Sámediggi vállje lávdegotti jođiheaddji ja nubbinjođiheaddji.</p>
<p>§ 6  Fápmudusaid dohkkeheapmi Áirasiid fápmudusat dohkkehuvvojit jienastemiin. Áirasat eai searvva iežaset fápmudusaid dohkkehanjienasteapmái. Jos váilot dárbba</p>
<p>§ 7 Mearridanváldi Sámedikki dievasčoahkkima ii sáhte vuođđudit ovdal go unnimusat bealli áirasiin leat sajis. Sámedikkis lea mearridanváldi go unnimusat bealli áirasiin leat mielde jienasteamis. Jienasteamis go Sámedikki vuođđonjuolggadusat leat evttohuvvon rievdaduvvot, lea Sámedikkis mearridanváldi go unnimusat guokte-goalmmádas áirasiin leat mielde jienasteamis. Dákkár evttohusaid ii sáhte Sámediggi meannudišgoahtit ovdal go unnimusat guokte-goalmmádas áirasiin leat sajiineaset dievasčoahkkinlanjas.</p>
<p>§ 8 Jietnadan- ja evttohanvuoigatvuohta Dušše čoahkkimii boahtán áirasiin lea vuoigatvuohta buktit evttohusaid Sámedikki ráđđádallamiin. Čoahkkimii boahtán áirasiin ja Sámediggeráđi miellahtuin lea jietnadanvuoigatvuohta Sámedikki ráđđádallamiin.</p>
<p xml:lang="nob">§ 9 Čoahkkinalmmolašvuohta Sametingets plenumsmøter holdes for åpne dører. I særlige tilfeller kan dog tinget med to-tredjedels flertall vedta at en sak skal behandles for lukkede dører. Sámedikki dievasčoahkkimat dollojit rabas uvssaid. Dattetge Sámediggi sáhttá guokte-goalmmátoassi eanetloguin mearridit meannudit ášši giddejuvvon uvssaid duohken.</p>
<p>§ 10   Válmmašteaddji fápmuduslávdegoddi Válgaáigodaga maŋimuš dievasčoahkkimis vállje Sámediggi iežas áirasiid gaskkas lávdegotti mas leat vihtta lahtu seamma mađe várrelahtuiguin ođđa Sámedikki áirasiid ja várreáirasiid fápmudusaid gaskaboddosaš iskamii. Seammás válljejuvvo jođiheaddji ja nubbinjođiheaddji. Lávdegoddi galgá, nu guhkás go lea dárbu, geahčadit ja oažžut čielgasa dain áššebáhpiriin mat gusket válgii ja buot dain váidalusain ja ákkain mat leat sáddejuvvon rivttes áigái, jos dat mearkkašit maidege fápmudusmearrádusaide. Lávdegottis lea Sámedikki bealis fápmudus háhkat buot dieđuid maid ieš gávnnaha dárbbašlažžan dán oktavuođas.</p>
<p>§ 11 Čoahkkinortnet Sámediggi mearrida sierra čoahkkinortnega mas leat mearrádusat Sámedikki organiserema, ráđđádallamiid ja áššemeannudeami birra.</p>
<p>§ 12 Vuođđonjuolggadusaid rievdadeapmi Vuođđonjuolggadusaid rievdadusevttohusaid galget guokte maŋŋálas sámedikki meannudit. Rievdadusmearrádusa ii sáhte bidjat doibmii ovdal go lea mearriduvvon goappašiid maŋŋálas sámedikkiin. Vuođđonjuolggadusaid rievdadusmearrádus dahkko eanetlogu jienastuvvon jienastagaiguin. Vuosttaš lađđasa mearrádusat eai gusto vejolaš vuođđonjuolggadusrievdadusaid oktavuođas maid sámelága mearrádusrievdadusat dagahit. Dákkár oktavuođain ovddiduvvo ášši Sámediggái dábálaš vuogi mielde.</p>
<p>Ášši meannudeapmi loahpahuvvui 29.05.09 dii. 09.45.</p>
<p>Vuođđogiella: Dárogiella</p>
<p>Ášši 26/09 Boazodoallokonvenšuvnna šiehtadallamat gaskkal Norgga ja Ruota</p>
<p>Arkiivaáššenr.. 07/2584</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámediggeráđđi  Ášši R  Ealáhus- ja kulturlávdegoddi 12. - 14.05.09  Sámedikki dievasčoahkkin 26. - 29.05.09 26/09</p>
<p>Ášši meannudeapmi álggahuvvui 29.05.09 dii. 09.45.</p>
<p>I  Mildosat</p>
<p>Nr.  Beaivi Geas/Geasa Namahus</p>
<p>Sámediggeráđđi Ášši R     Norgga ja Ruoŧa gaskasaš konvenšuvdna rádjerasttideaddji boazodoalu birra     Guovlluprotokolla Norgga ja Ruoŧa gaskasaš konvenšuvdnii rádjerasttideaddji boazodoalu birra     Norgga-Ruoŧa boazoguohtunnammagotti NorggaRuoŧa dárkkistannammagotti njuolggadusat     Ovddasvástádusa juogadeapmi Norgga ja Ruoŧa gaskkas áiduma ja áiddiid divodeami oktavuođas</p>
<p>II  Evttohusat ja mearkkašumit</p>
<p>Sámediggeráđi mearrádusárvalus:</p>
<p>1. Sámediggi miehtá dasa ahte Norgga ja Ruoŧa gaskasaš konvenšuvdna rádjerasttildeaddji boazodoalu birra, mii šiehtaduvvui gárvvisin guovvamánu 24. b. 2009, dohkkehuvvo ja vuolláičállojuvvo.</p>
<p>2. Sámediggi lea miehtan dainna eavttuin ahte Norgga ja Ruoŧa stáhta eiseválddit, mat leat dán konvenšuvnna bealit, fuolahit iežaset nana geatnegasvuođaid láhčet dilálašvuođaid </p>
<p>3. Daid orohagaide dahje siidaosiide main leat dálveguohtuneatnamat Ruoŧa bealde, maid sáhttá geavahit dušše dalle go bohccuid fievrrida dohko biillain, galgá sihkkarastojuvvot ekonomalaš fievrridandoarjja. Dán lágan doarjjaortnet berre bisuhuvvot boazodoallošiehtadusas.</p>
<p>Álggahus</p>
<p>Boazodoallu badjel riikkarájáid gaskkal Norgga ja Ruoŧa leat dáhpáhuvvan doloža rájes. Vuosttaš gearddi go dát duođaštuvvui šiehtadusa bokte dáid riikkaid gaskka lei 1751 dan šiehtadusas riikkaráji birra mii dalle dahkkojuvvui. Lassišiehtadusas (kodisilla) rádjeguovlluide šattai sámiid riekti johtit bohccuiguin badjel riikkaráji nuppi riikii ja doppe doaimmahit vuoigatvuođaid dološ virolašvuođa mielde, duođaštuvvot. Kodisilla lea doaimmas ain odne. Dasa leat gal juo 1800- logu rájes boahtán konvenšuvnnat lasáhussan mat leat reguleren rájáidrasttideaddji boazodoalu doaimmaheami. Maŋimus konvenšuvdna, mii dahkkojuvvui 1972, heittii doaibmamis cuoŋománu loahpas 2005. Ovdal go 1972 konvenšuvdna doaibmaáigodat nogai vuođđudedje riikkat 1997:s oktasaš boazoguohtunkonvenšuvnna mas lei bargun ráhkkanahttit šiehtadallamiidda ođđa konvenšuvnna barggus  riikkaid gaskka. Boazoguohtunkonvenšuvdna geigii iežas árvalusa 2001. 2003 álge ođđa konvenšuvnna šiehtadallamat. Dát šiehtadallamat loahpahuvvo almmá soabadeami haga. Ođđa šiehtadallamat álggahuvvo juovlamánu 2005. Šiehtadallamat leat dál guovvamánu 2009 loahpahuvvon go leat olahan soahpamuša konvenšuvnnas rájáidrasttideaddji boazodoalu doaimmaheamis dáid riikkaid gaskka. Eanandoallo- ja biebmodepartemeanta lea bivdán Sámedikki guorahallat galgá go šiehtaduvvon konvenšuvdnaevttohus dohkkehuvvot ja vuolláičállojuvvot</p>
<p>Evttohus:</p>
<p><em type="italic">Lávdegoddi, Norgga sámiid riikkasearvvi (NSR) lahtut Per-Bjørn Lakselvnes, Randi A. Skum, Mikkel Nils Sara ja Tor Mikalsen, Bargiidbellodaga sámediggejoavkku (Bb) lahtut Berit Oskal Eira, Knut Store, Jørn Are Gaski, Rannveig Matheussen, ja Per Edvind Varsi, Sámit lulli-Norggas(SLN) lahttu Marie Therese N. Aslaksen, Árjja (Á) lahttu Olaf Eliassen, Åarjel Læstoe (ÅL) lahttu Kirsten Appfjell-Eira ja Johttisápmelaččaid listtu (JSL) lahttu Per A. Bæhr evttohit čuovvovačča: </em></p>
<p>Evttohus 1  Sámediggeráđi evttohus árvalussii ii váldo mielde muhto sadjái boahtá: Sámediggi oaivvilda ahte lea dehálaš ahte orohagat geaidda guoská besset buktit cealkámuša konvenšuvdnaevttohussii ovdal go dat meannuduvvo Stuoradikkis.</p>
<p>Sámediggi ávžžuha Sámediggeráđi čađahit gulaskuddama mii addá buoret vuođu Sámediggái dahkat mearrádusa áššis. Ášši ovddiduvvo dievasčoahkkimii 2009 čavčča.</p>
<p>III  Jienasteapmi</p>
<p>43 áirasis ledje 31 čoahkis. Jienasteapmi dahkkojuvvui čuovvovaš vuogi mielde:</p>
<p>Ealáhus- ja kulturlávdegotti evttohus mearriduvvui ovttajienalaččat.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Per Andersen Bæhr, áššejođiheaddji Terje Tretnes</p>
<p>Willy Ørnebakk  Per Andersen Bæhr   Terje Tretnes, čoahkkinortnegii     2  Per Edvind Varsi Terje Tretnes  Per Edvind Varsi    3  Olaf Eliassen    4  Willy Ørnebakk   Per Andersen Bæhr, čoahkkinortnegii   5  Kirsten Appfjell-Eira    6  Terje Tretnes   Per Andersen Bæhr</p>
<p>VI  Sámedikki mearrádus</p>
<p>Sámediggi oaivvilda ahte lea dehálaš ahte orohagat geaidda guoská besset buktit cealkámuša konvenšuvdnaevttohussii ovdal go dat meannuduvvo Stuoradikkis.</p>
<p>Sámediggi ávžžuha Sámediggeráđi čađahit gulaskuddama mii addá buoret vuođu Sámediggái dahkat mearrádusa áššis. Ášši ovddiduvvo dievasčoahkkimii 2009 čavčča.</p>
<p>Ášši meannudeapmi loahpahuvvui 29.05.09 dii. 10.15</p>
<p>Vuođđogiella: Dárogiella</p>
<p>Ášši 27/09 Od.prp. nr. 43 (2008-2009) Stuorradikkis meannudeapmi Minerálaláhka</p>
<p>Arkiivaáššenr.. 07/288306 / 25 - 58</p>
<p>Meannudeamit</p>
<p>Politihkalaš dássi Beaivi Áššenr.</p>
<p>Sámedikki dievasčoahkkin 26. – 29.05.09 27/09</p>
<p>Ášši meannudeapmi álggahuvvui 29.05.09 dii. 10.20.</p>
<p>I  Mildosat</p>
<p>Nr.  Beaivi Geas/Geasa Namahus</p>
<p>II  Evttohusat ja mearkkašumit</p>
<p>Sámediggeráđi mearrádusárvalus:</p>
<p>Sámediggi čujuha Od.prp. nr. 43 (2008-2009) minerálalága birra meannudeapmái mii lea čađahuvvomin Stuorradikki ealáhuskomiteas.</p>
<p>Sámediggi ii leat áššis 47/08 sáhttán miehtat láhkaevttohussii danne go dat lea vuostá álbmotrievtti njuolggadusaid mat gusket eamiálbmogiidda ja minoritehtaide. Sámediggi áigu fas deattuhit dan duođalašvuođa mii áššis lea.</p>
<p>Sámi eamiálbmotvuoigatvuođaid sihkkarastin minerálaresurssaid hálddašeami ja geavaheami ektui lea čielggaduvvon ollu gerddiid ja guhkes áiggi. Sámediggi lea válljen leat lojála čielggadanproseassaide ođđa láhkaaddima atnui váldima oktavuođas mii galgá sihkkarastit sámiid vuoigatvuođaid. Áibbas ođđa lága atnui váldin dál minerálaresurssaiguin ávkkástallama ja roggama várás, almma sihkkarastekeahttá buot sámiid vuoigatvuođaid lihkahallamiid vuostá, beasakeahttá searvamis mearrádusproseassaide ja almmá oažžumis ávkki roggamis lea signála mii buktá fuola dáhtu ektui čuovvolit olmmošvuoigatvuođa rievttálaš standárddaid mat gusket sámiide eamiálbmogin.</p>
<p>Sámediggi vállje dorvvastit dasa ahte Stuorradiggi dál oaidná guhkkelii meannudettiinis láhkaevttohusa mii guoská guovddáš sámi beroštusaide ja vuoigatvuođaide, nu ahte politihkka láhččojuvvo viidáset dainna lágiin ahte lea luohttámuš ja gulahallan stáhta ja eamiálbmoga gaskka.</p>
<p>Sámediggi deattuha ahte ieš, olmmošvuoigatvuođaid vuođul, vuordá konstruktiiva gulahallama eiseválddiiguin, servodataktevrraiguin ja ealáhusaiguin positiiva servodat- ja ealáhusovddideami dihte sámi guovlluin.</p>
<p>Evttohus 1, áirras Aili Keskitalo, NSR sámediggejoavku</p>
<p>Evttohus nr. 1:</p>
<p>Sámediggi čujuha dasa mo Stuorradikki ealáhuslávdegoddi lea meannudeamen Ot.prp. nr. 43 (20082009) minerálaresurssaid oamasteami ja ávkkástallama lága birra.</p>
<p>Sámediggi lea áššis 47/08 gávnnahan ahte ii sáhte miehtat láhkaevttohussii go dat rihkku álbmotrievtti njuolggadusaid álgoálbmogiid ja minoritehtaid birra. Sámediggi áigu ohpit deattuhit ášši duođalašvuođa.</p>
<p>Sámiid álgoálbmotvuoigatvuođaid sihkkarastin minerálaresurssaid hálddašeami ja geavaheami oktavuođas lea čielggaduvvon máŋgii ja hui guhkes áiggi badjel. Sámediggi lea válljen leat oskkáldas dáid čielggadanproseassaide dainna vuolggasajiin ahte ođđa lágat mat muddejit luondduriggodagaid geavaheami, galget sihkkarastit sámi vuoigatvuođaid. Minerálaláhkaevttohus mudde minerálaresurssaid oamasteami ja ávkkástallama, vaikke vel evttohus ii sihkkarastte sápmelaččaid vuoigatvuođaid sisabahkkemiid oktavuođas, ii sihkkarastte sápmelaččaid oassálastima mearridanproseassaide ii ge sihkkarastte sápmelaččaide ávkeárvvu roggama oktavuođas. Sámedikki bealis eat sáhte dohkkehit ahte stáhta eiseválddit minerálalága vejolaš mearrideami bokte, eai čuovo daid olmmošrievttálaš standárddaid, mat gustojit sápmelaččaide álgoálbmogin ja maid stáhta lea geatnegahttojuvvon čuovvut.</p>
<p>Sámediggi várre garrasepmosit dan vuostá ahte dohkkehit dakkár minerálaláhkaevttohusa dan hámis mii das lea dál. Čuovusin šaddá ahte láhka, dan sajis go ovddidit mineráladoaimmaid, caggá dakkár doaimmaid davvin. Sámediggi ii sáhte dohkkehit dakkár doaimmaid mat muddejuvvojit dakkár lágas, mii ii fuolat sámi vuoigatvuođaid.</p>
<p>Evttohus nr. 2:</p>
<p>Jus Stuorradiggi dohkkeha láhkaevttohusa almmá sámi vuoigatvuođaid fuolaheami haga, de ferte Sámediggi doallat erenoamáš dievasčoahkkima ja digaštallat ášši viidáseappot.</p>
<p>III  Jienasteapmi</p>
<p>43 áirasis 34 ledje čoahkis. Jienasteapmi dahkkojuvvui čuovvovaš vuogi mielde:</p>
<p>Sámediggeráđđi gesii iežas mearrádusárvalusa.  Evttohus 1 mearriduvvui ovttajienalaččat.  NRS sámediggejoavku gesii iežas evttohusa nr. 2 danin go evttohus nr. 1 mearriduvvui.</p>
<p>IV  Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V  Sáhkavuorrolistu ja replihkat</p>
<p>Sáhkavuorru Replihkka   1  Egil Olli, áššejođiheaddji    2  Aili Keskitalo    3  Willy Ørnebakk    4  Jánoš Trosten    5  Terje Tretnes    6  Aili Keskitalo    7  Olaf Eliassen   Egil Olli</p>
<p>VI  Sámedikki mearrádus</p>
<p>Sámediggi čujuha dasa mo Stuorradikki ealáhuslávdegoddi lea meannudeamen Ot.prp. nr. 43 (20082009) minerálaresurssaid oamasteami ja ávkkástallama lága birra.</p>
<p>Sámediggi lea áššis 47/08 gávnnahan ahte ii sáhte miehtat láhkaevttohussii go dat rihkku álbmotrievtti njuolggadusaid álgoálbmogiid ja minoritehtaid birra. Sámediggi áigu ohpit deattuhit ášši duođalašvuođa.</p>
<p>Sámiid álgoálbmotvuoigatvuođaid sihkkarastin minerálaresurssaid hálddašeami ja geavaheami oktavuođas lea čielggaduvvon máŋgii ja hui guhkes áiggi badjel. Sámediggi lea válljen leat oskkáldas dáid čielggadanproseassaide dainna vuolggasajiin ahte ođđa lágat mat muddejit luondduriggodagaid geavaheami, galget sihkkarastit sámi vuoigatvuođaid. Minerálaláhkaevttohus mudde minerálaresurssaid oamasteami ja ávkkástallama, vaikke vel evttohus ii sihkkarastte sápmelaččaid vuoigatvuođaid sisabahkkemiid oktavuođas, ii sihkkarastte sápmelaččaid oassálastima mearridanproseassaide ii ge sihkkarastte sápmelaččaide ávkeárvvu roggama oktavuođas. Sámedikki bealis eat sáhte dohkkehit ahte stáhta eiseválddit minerálalága vejolaš mearrideami bokte, eai čuovo daid olmmošrievttálaš standárddaid, mat gustojit sápmelaččaide álgoálbmogin ja maid stáhta lea geatnegahttojuvvon čuovvut.</p>
<p>Sámediggi várre garrasepmosit dan vuostá ahte dohkkehit dakkár minerálaláhkaevttohusa dan hámis mii das lea dál. Čuovusin šaddá ahte láhka, dan sajis go ovddidit mineráladoaimmaid, caggá dakkár doaimmaid davvin. Sámediggi ii sáhte dohkkehit dakkár doaimmaid mat muddejuvvojit dakkár lágas, mii ii fuolat sámi vuoigatvuođaid.</p>
<p>Ášši meannudeapmi loahpahuvvui 29.05.09 dii. 11.15.</p>
<p>Vuolláičállit leat lohkat čoahkkinbeavdegirjji, ja leat gávnnahan ahte čoahkkingirjái fievrriduvvon mearrádusat leat nu movt Sámediggi mearridii.</p>
<p>Kárášjohka 19.01.2015</p>
<p>Čoahkkinjođihangoddi</p>
<p>Jarle Jonassen       Inger Jørstad jođiheaddji</p>
<p xml:lang="nno">Tone Finnesen      Per Edvind Varsi</p>
<p xml:lang="nob">Susanne Amalie Andersen</p>
</body></document>