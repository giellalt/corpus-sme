<document xml:lang="sme" id="no_id"><header><title>Sámedikki dievasčoahkkin Čoahkkingirji 02/12</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2012</year><publChannel><publication><publisher>Norgga Sámediggi</publisher></publication></publChannel><wordcount>33366</wordcount><conversion_status type="standard"/><availability><free/></availability><submitter name="Berit Eskonsipo" email="berit.nystad.eskonsipo@uit.no"/><multilingual><language xml:lang="nob"/></multilingual><origFileName>http://innsyn.e-kommune.no/innsyn_sametinget_samisk/wfdocument.aspx?journalpostid=2012011891&amp;dokid=377037&amp;versjon=1&amp;variant=A&amp;ct=RA-PDF</origFileName><parallel_text xml:lang="nob" location="sp2012-2.pdf"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Ávjuvárgeaidnu 50, N-9730 Kárášjohka</p>
<p xml:lang="nob">Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Sámedikki dievasčoahkkin</p>
<p>Čoahkkingirji 02/12</p>
<p>Áigi: 18.04.12 - 19.04.12</p>
<p>Báiki: Kárášjogas</p>
<p>Áššelistu Saksnr.</p>
<p xml:lang="nob">Sakstittel013/12</p>
<p>Vuođđudeapmi014/12</p>
<p>Sámediggeráđi doaibmađiedahus015/12</p>
<p>Gažaldagat Sámediggeráđđái016/12</p>
<p>Ođđa áššiid dieđiheapmi017/12</p>
<p>Sámi vuoigatvuođat bioteknologalaš ovddideamis018/12</p>
<p>Sámediggeráđi čilgehus sámi giella birra019/12</p>
<p>St.prop. 70L Rievdadusat oassálastinlágas, mearraresursalágas ja finnmárkolágas (riddoguolástuslávdegottis)</p>
<p>Čoahkkináiggit Áigi</p>
<p>Ášši</p>
<p>Siidu18.04.12dii. 08.30-08.5013/123dii. 08.50-12.0514/125dii. 14.00 -14.3018/1272 dii. 14.30 - 17.4015/1248 dii. 17.40 - 19.2016/126019.04.12 dii. 12.35 -12.4519/1288 dii. 12.45 - 13.5017/1267 dii. 13.50 - 15.2018/1272</p>
<p>Vuođđogiella:: Dárogiella</p>
<p xml:lang="nob">Ášši/Sak DC013/12</p>
<p>Čoahkkima vuođđudeapmi Ášši meannudeapmi álggahuvvui cuoŋománu 18. b. 2012 dii. 08.30.</p>
<p>Áirasat</p>
<p>Čuovvovaš áirasat ledje vuođđudeamis:1.</p>
<p>Mariann Wollmann Magga21.</p>
<p xml:lang="nob">Odd Iver Sara2.</p>
<p>Kirsten Ellinor G. Utsi ( <em type="italic">várrelahtu Gunn-Britt Retter ovddas) </em>22. </p>
<p xml:lang="nob">Geir Tommy Pedersen3.</p>
<p xml:lang="nob">Knut Inge Store23.</p>
<p>Willy Ørnebakk4.</p>
<p xml:lang="nob">Trond Are Anti24.</p>
<p>Randi A. Skum5.</p>
<p><em type="italic">Ii várrelahtu Ragnhild M. Aslaksen ovddas </em>25. </p>
<p>Margit Eli Anti Oskal6.</p>
<p xml:lang="nob">Hans J. Eriksen26.</p>
<p xml:lang="nob">Aud Marthinsen7.</p>
<p>Alf Isaksen, <em type="italic">ii lean sajis </em>27. </p>
<p xml:lang="nob">Rolf Johansen8.</p>
<p>Aili Keskitalo28.</p>
<p xml:lang="nob">Ann-Mari Thomassen9.</p>
<p xml:lang="nob">Ronny Wilhelmsen29.</p>
<p>Inga-Lill Sundset10.</p>
<p xml:lang="nob">Per Andersen Bæhr30.</p>
<p>Nanna Thomassen ( <em type="italic">várrelahtu </em></p>
<p><em type="italic">Miriam Paulsen ovddas) </em>11. </p>
<p>Olaf Eliassen31.</p>
<p>Åge Nordkild, <em type="italic">lobihis jávkan </em>12. </p>
<p>Mathis Nilsen Eira32.</p>
<p>Geir Johnsen13.</p>
<p>Marit Kirsten A. Gaup ( <em type="italic">várrelahtu Anne Helene Moeng </em></p>
<p><em type="italic">Saari ovddas) </em>33. </p>
<p>Jarle Jonassen14.</p>
<p xml:lang="nob">Anders Somby jr34.</p>
<p xml:lang="nob">Sten Erling Jønsson15</p>
<p><em type="italic">Ii várrelahtu Knut Roger Hanssen ovddas </em>35. </p>
<p>Ida Marie Bransfjell16.</p>
<p>Hilde Anita Nyvoll36.</p>
<p>Jørn Are Gaski17.</p>
<p xml:lang="nob">Arthur Johan Tørfoss37.</p>
<p>Kirsti Guvsám18.</p>
<p>Rolf Wilhelmsen <em type="italic">(várrelahtu </em></p>
<p><em type="italic">Toril Bakken Kåven ovddas) </em>38. </p>
<p xml:lang="nob">Marie Therese N. Aslaksen19.</p>
<p>Silje Karine Muotka39.</p>
<p xml:lang="nob">Heidi P. Greiner Haaker20.</p>
<p xml:lang="nob">Inger Jørstad</p>
<p>Juolluduvvon permišuvnnat</p>
<p>Permišuvnnat olles dievasčoahkkimis</p>
<p xml:lang="nob">Áirras nr. 2 Gunn-Britt Retter Áirras nr. 5 Ragnhild Melleby-Aslaksen Áirras nr 13 Anne Helene Moeng Saari Áirras nr 15 Knut Roger Hanssen Áirras nr 18 Toril Bakken Kåven</p>
<p>Áirras nr 30 Miriram Paulsen</p>
<p>Permišuvnnat osiid dievasčoahkkimis</p>
<p>Áirras nr 20 Inger Jørstad 18.04.12 Áirras nr 28 Ann-Mari Thomassen 18.04.12 dii. 15.50 rájes. Áirras nr 17 Arthur Johan Tørfoss 19.04.12.</p>
<p>Várrelahtut</p>
<p>Várrelahtu Kirsten Ellinor Guttorm Utsi áirras nr 2 Gunn-Britt Retter ovddas Várrelahtu Rolf Wilhelmsen áirras nr 18 Toril Bakken Kåven ovddas Várrelahtu Nanna Thomassen áirras nr 30 Miriam Paulsen ovddas Várrelahtu Marit Kirsten A. Gaup áirras nr 13 Anne Helene Moeng Saari ovddas</p>
<p>I Áššebáhpirat 28.03.12 beaiváduvvon gohččun ja áššelistu</p>
<p>II Evttohusat ja mearkkašumit</p>
<p>Dievasčoahkkinjođihangotti árvalus 28.03.12.beaiváduvvon gohččun oktan áššelisttuin, prográmmain ja sárdneáiggiin dohkkehuvvo.</p>
<p>III Jienasteapmi 39 áirasis ledje 34 čoahkis. Jienasteapmi dahkkojuvvui čuovvovaš vuogi mielde: </p>
<p>Dievasčoahkkinjođihangotti árvalus mearriduvvui ovttajienalaččat.</p>
<p>IV Beavdegirjelasáhusat Dán áššis ii ovddiduvvon beavdegirjelasáhus.</p>
<p>V Sáhkavuorrolistu ja replihkat</p>
<p>Sáhkavuorru</p>
<p>Replihkka 1 Jarle Jonassen, dievasčoahkkinjođiheaddji Aili Keskitalo, čoahkkinortnegii Jarle Jonassen, čoahkkinortnegii Willy Ørnebakk, čoahkkinortnegii Jarle Jonassen, čoahkkinortnegii</p>
<p>VI Sámedikki mearrádus28.03.12.beaiváduvvon gohččun oktan áššelisttuin, prográmmain ja sárdneáiggiin dohkkehuvvo.</p>
<p>Ášši meannudeapmi loahpahuvvui 18.04.12 dii. 08.50.</p>
<p>Vuođđogiella: Dárogiella</p>
<p xml:lang="nob">Ášši/Sak DC014/12</p>
<p>Sámediggeráđi doaibmadieđáhus</p>
<p>Arkiiva</p>
<p>SF-</p>
<p>Arkiiváššenr.12/1790</p>
<p>Ášši meannudeapmi álggahuvvui cuoŋománu 18.04.12 dii. 08.50.</p>
<p>I Mildosat Nr</p>
<p>Beaivi</p>
<p>Geas/Geasa</p>
<p>Namahus</p>
<p>II Evttohusat ja mearkkašumit</p>
<p>Sámediggeráđi árvalus Sámediggái</p>
<p>Sámediggi váldá Sámediggeráđi doaibmadieđáhusa áigodagas guovvamánu 8. b. – njukčamánu 29. b. 2012 diehtun.1 Álggahus Dát dieđáhus guoská áigodahkii guovvamánu 8. b. njukčamánu - 29. b. 2012 ja čatnasa Sámedikki 2012 bušehttii.</p>
<p>Sámediggeráđđi lea dán áigodagas doallan ovtta čoahkkima ja lea meannudan 25 ášši.</p>
<p>Nugo oidno geahčastagas www.sametinget.no de lea ráđđi searvan ollu čoahkkimiidda ja ovddastemiide.</p>
<p>Dásseárvu</p>
<p><em type="bold">Norgga stáhta gažadeapmi ON nissonvealahanlávdegotti birra </em>ON nissonvealahanlávdegottis (CEDAW) lea ovddasvástádus čuovvolit dan movt stáhtat čuovvolit ON nissonvealahankonvenšuvnna. Sámediggi lei mielde áicin dalle go Norga gažaduvvui Genèvas 16.2.2012. Sámediggeráđđi lea vuoruhan dán barggu, ja lea ovddidan sámi nissoniid hástalusaid riikkaidgaskasaš forumii. </p>
<p>Sámediggi attii cealkámuša gávccát raporteremii movt Norga ollašuhttá nissonvealahankonvenšuvnna rivttiid. Cealkámušas válddii Sámediggi ovdan sámi nissonolbmuid dearvvašvuođa, sámi nissonolbmuid vuođđoealáhusain ja dan go váilu máhttovuođđu sámi nissonolbmuid birra.</p>
<p>CEDAW dovddahii fuola dan geažil go sámi nissonat ain gártet gillát ollu vealaheami, ja maiddái go leat váttisvuođat oažžut dohkálaš dearvvašvuođafálaldaga. Konklušuvdnan dása, rávvii lávdegoddi ráđđehusa sihkkarastit dan ahte sámi nissonolbmot ožžot dohkálaš dearvvašvuođafálaldaga, ja dohkálaš psykalaš</p>
<p>Čoahkkingirjji čállit: Marit Ellen Mienna /Tove Anti6 siidu 90 siiddusdearvvašvuođadivššu. Sámediggeráđđi lea duhtavaš go oažžu doarjaga ON:s áššis mainna ráđđi lea bargan máŋggaid jagiid.</p>
<p>CEDAW rávvii ráđđehusa maiddái ahte čađahit nissonperspektiivva buot politihkas ja prográmmain mat gusket sámiide. Dát dávista maiddái áigumušaide mat leat Sámedikki dásseárvodoaibmaplánas 2009-2013.</p>
<p><em type="bold">Nissonkommišuvnna 56. sešuvdna </em>Sámediggeráđđi searvvai ON 56. nissonkommišuvdnii. Dán jagi fáddán ledje nissonolbmot eanadoalloguovlluin. Ráđđelahttu Vibeke Larsen searvvai paneladigaštallamii álgoálbmot nissonolbmuid vuoigatvuođaid birra oažžut seđolaš barggu. </p>
<p>ON nissonkommišuvdna lea dál vuosttaš gearddi šiehtadallan sierra resolušuvnna álgoálbmot nissonolbmuid birra. Loahpalaš resolušuvdnaárvalusas ávžžuhuvvo earret eará stáhtaid álggahit sierra doaibmabijuid ovdánahttit ja nannet politihka ja prográmmaid maid bokte sihkkarastit ahte álgoálbmot nissonolbmot beasašedje searvat almmolaš mearrádusproseassaide.</p>
<p>Resolušuvnnas deattuhuvvo viidáseappot man deaŧalaš lea ollásit nannet álgoálbmot nissonolbmuid ja nieiddaid vuoigatvuođaid, nugo vuoigatvuođa oahpahussii, ja ovdánahttit máŋggakultuvrralaš lagadeami oahpahusvuogádagas – dainna lágiin ahte álgoálbmot nissonolbmuid sierra mihttomearit ja dárbbut vuhtii váldojuvvojit. Álgoálbmot nissonolbmuid árbedieđut deattuhuvvojit deaŧalažžan álgoálbmotservodaga ovddideamis. Resolušuvnnas deattuhuvvo ahte álgoálbmot nissonolbmuin lea riekti gudnejahttojuvvot ja oažžut ollislaš olmmošvuoigatvuođaid. Veahkaváldi maid álgoálbmotnissonolbmot gillájit lea okta ollu beliin mat deattuhuvvojit resolušuvnnas, ja stáhtat ávžžuhuvvojit álggahit doaibmabijuid eastadan dihte dán lágan veahkaválddi, nationála ja báikkálaš dásis. Resolušuvnnas ávžžuhuvvo ahte stáhtat dorjjošedje dan ahte álgoálbmot nissonolbmot beasašedje searvat álgoálbmogiid máilmmikonferánsii, mii galgá dollojuvvot 2014:s.</p>
<p>ON nissonkommišuvdna lea dál vuosttaš gearddi šiehtadallan sierra resolušuvnna álgoálbmot nissonolbmuid birra. Dát iešalddis lea deaŧalaš lávki rivttes guvlui. Sámediggi barggai árjjalaččat resolušuvdnateavsttain. Nissonkommišuvnna sekšuvdnii eai searvan nu ollu álgoálbmot nissonolbmot, ja eai nu gallis beassan šiehtadallamiidda eaige lean ožžon váikkuhanfámu. Sámediggi evttohii nannet álgoálbmotnissonolbmuid searvama ja váikkuhanfámu nissonkommišuvnnas, ja áigu boahtteáiggis bargat árjjalaččat dainna.</p>
<p><em type="bold">Njukčamánu 8. beaivvi čalmmusteapmi </em>Sámediggi láve juohke jagi čalmmustit riikkaidgaskasaš nissonbeaivvi, mii lea njukčamánu 8. b. Dát lea Sámedikki dásseárvodoaibmaplána čuovvoleapmi. Dán jagi ledje doalut Unjárggas, ovttasbargguin báikkálaš njukčamánu 8. b. lávdegottiin, mii doaimmai bures. Váldofáddán lei eretfárren smávit giliin oppalaččat ja sámi guovlluin erenoamážit. Doppe lágiduvvui paneladigaštallan man fáddán lei <span type="quote">“Maid gilli sáhttá fállat nissonolbmuide?”</span>2 </p>
<p>Giella</p>
<p>Sámi álbmogis galgá leat vejolašvuohta ja vuoigatvuohta geavahit gielas. Sámegiela suodjaleapmi, nannen ja ovddideapmi lea deaŧalaš sámi kultuvrra boahtteáigái.</p>
<p>Váldomihttomearri </p>
<p>Sámegiella lea lunddolaš giella buot arenain</p>
<p>Oassemihttomearit </p>
<p>Mis leat ceavzilis ja árjjalaš arenat sámegiela várás</p>
<p>Sámegiella lea oidnosis ja geavahuvvo maiddái dain guovlluin gos giella lea áitojuvvon</p>
<p>Sámegiella geavahuvvo árjjalaččat ja lea oidnosis almmolašvuođas</p>
<p>Sámegiella lea ollesárvosaš geavahangiella árgabeaivvis</p>
<p>Čoahkkingirjji čállit: Marit Ellen Mienna /Tove Anti7 siidu 90 siiddus</p>
<p>Strategiijat </p>
<p>Gulahallama bokte báikkálaš, regionála ja guovddáš eiseválddiiguin ja eará aktevrraiguin háhkat buriid rámmaeavttuid sámegiela várás</p>
<p><em type="bold">Sámi giellaiskkadeapmi 2011 </em>Sámediggi dagai 2011:s Nordlandsforskning AS ja Norut Alta nammasaš fitnodagaiguin šiehtadusa čađahit sámi giellaiskkadeami Norggas. Iskkadeamis lea jearahanskovvi sáddejuvvon ollugiidda. Dasa lassin galgá čađahuvvot dárkilis iskkadeapmi válljejuvvon 12 gielddas. Jearahanskovit leat sáddejuvvon guovvamánu gasku 5000 olbmui geat leat Sámedikki jienastuslogus. Nordlandsforskning AS lea ožžon birrasii 1500 vástádusa maŋŋá go leat sádden rassema 3800 olbmuid. Sullii 300 jearahanskovi leat sáddejuvvon ruovttoluotta boasttu čujuhusa geažil. Sihke Sámediggi ja Nordlandsforskning leat sádden preassadieđáhusa giellaiskkadeami birra ja leat ávžžuhan buohkaid geat leat ožžon jearahanskovi vástidit, juogo deavdit skovi ja sáddet dan poasttas, dahje neahttavuđot skovi bokte. </p>
<p>Skoviid sáhttá vástidit buot golmma sámegillii dahje dárogillii. Čiekŋalis jearahallamat leat dahkkojuvvon Snoasas, Árbordes, Rørosas, Divttasvuonas, Guovdageainnus, Gáivuonas, Fálesnuoris, Skániin, Romssas ja Oslos. Bodåddjos vel čađahuvvo. Raporta galgá leat gárvvis cuoŋománus 2012. Máhttu mii boahtá iskkadeamis, lea deaŧalaš sámi giellapolitihka hábmemii ja doaibmabijuid álggaheapmái maid bokte suodjalit ja ovddidit sámegielaid. Iskkadeami bohtosat galget biddjojuvvot sámi giellapolitihka vuođđun buot dásiin servodagas, nugo stáhtalaš, guovlulaš ja gielddalaš dásiin.</p>
<p><em type="bold">Ovttasbargošiehtadusat gielddaiguin ja fylkkagielddaiguin </em>Sámediggeráđđi lea guovvamánu dievasčoahkkima oktavuođas vuolláičállán individuála ovttasbargošiehtadusaid guovttegielatdoarjaga geavaheamis eanaš gielddaiguin ja fylkkagielddaiguin mat gullet sámegiela hálddašanguvlui. Šiehtadus Norlándda fylkkasuohkaniin vuolláičállojuvvo dalán go dat lea meannuduvvon fylkkadikkis. Dain lea sohppojuvvon movt ovttaskas gielddat ja fylkkagielddat sámegiela hálddašanguovllus galget ovdánahttit, nannet ja ovddidit sámegielaid. Sámediggeráđđi lea lávga gulahallan gielddaiguin ja fylkkagielddaiguin ovttasbargošiehtadusaid sisdoalu ja hábmema birra. Ovttasbargošiehtadusat gustojit jagi 2012 rájes. </p>
<p><em type="bold">Čoahkkin Álttá gielddain </em>Sámediggeráđđi Laila Susanne Vars ja Vibeke Larsen bokte deaivvadii Álttá gieldda bajásšaddan- ja kulturváldolávdegotti jođiheddjiin Guovdageainnus 29.3.2012. Čoahkkin lei vuosttaš lávki ovttasbarggu oččodeamis Álttá gieldda ja Sámedikki gaskka, gos ságastuvvui oktasaš mihttomeriid ja áŋgiruššansurggiid birra Álttá gieldda ja Sámedikki gaskka. Álttá suohkan háliida ahte sámi giella ja kultuvra ovddiduvvošii positiivvalaččat Álttás, man geažil Sámediggeráđđi lea movtta. Sámediggeráđđi lea positiivvalaš viidáset ovttasbargui ja háliida buori gulahallama gielddain. </p>
<p><em type="bold">Sámi giellaguovddážiid evalueren </em>Norut Alta AS lea ožžon Sámedikkis bargun evalueret sámi giellaguovddážiid. </p>
<p>Evaluerenbargu lea álggahuvvon juovlamánus 2011 ja dál njukčamánus leat dieđut čohkkejuvvon ja raporta lea plánejuvvon gárvvistuvvot geassemánus 2012.</p>
<p><em type="bold">Raporteren EMRIP:ii </em>Sámediggi lea raporteren EMRIP:ii (The Expert Mechanism on the Rights of Indigenous peoples) sámegiela birra. Min raporteremis leat mii bidjan guovddážii hástalusaid dan ektui go sámelága giellanjuolggadusat rihkkojuvvojit oktilaččat. Dat mearkkaša dan ahte ollu sámegielagat eai oaččo daid rivttiid mat sis leat. Sámelága mielde lea fylkkamánni dán lágan áššiid váiddaorgána. Dát ii oro doaibmamin ulbmila mielde. Fylkkamánni ii oaččo váidagiid, muhto mii lohkat ja gullat gal dákkár áššiid birra medias. Sámedikki oaivila mielde lea dárbu buoridit bearráigeahččan- ja váiddaortnega sámelága giellanjuolggadusaid várás. </p>
<p><em type="bold">Sámegielaid doaibmaplána </em></p>
<p>Čoahkkingirjji čállit: Marit Ellen Mienna /Tove Anti8 siidu 90 siiddus</p>
<p>Sámediggi ja Ođasmahttin-, hálddahus- ja girkodepartemeantta (OHG) leat hálddahusdásis čoahkkinasten ja geahčadan sámegielaid doaibmaplána bargguid stáhtusa. Čoahkkimis mii ságastalaimet maid doaibmaplána barggu proseassa, ja mii boahtit joatkit dáid ságastallamiiguin. OHG sávaldaga mielde soabaiga Sámediggi ja OHG ahte mii eat válbme stáhtusrapportta ovdal maŋŋel geasseluomu. Čoahkkimis muitalii OHG maid ahte sii dál vuoruhit barggu guorahallat sámelága giellanjuolggadusaid oaidnin dihte galget go ođastit daid.</p>
<p>Bargat dan ala ahte buoridit dihtomielalašvuođa giellageavaheamis</p>
<p><em type="bold">Jahkečoahkkin Noereh! </em>Sámediggeráđđi lei mielde Noereh! jahkečoahkkimis Snoasas 2.- 4.3.2012 , man fáddán lei giella ja dan geavaheapmi. Sáhkavuorustis ávžžuhii ráđđelahttu Ellinor M. Jåma nuoraid buktit árvalusaid Sámedikki gielladieđáhussii. </p>
<p><em type="bold">Muitominta </em>Go NSR Gunn Britt Retter bokte 2010:s ávžžuhii de sáddii Sámediggi reivve bokte ođđajagimánus 2011 Norges Báŋkui jearaldaga almmuhit Sámi ávvoseddela/mintta- muitomintta 2017. Ávvudan dihte sámi vuosttaš riikkačoahkkima 100-jagi beaivvi, mii lea guovvamánu 6. b. 2017. </p>
<p>Norges Báŋku lea vástidan ahte eai almmut ávvoseddaliid, muhto muitominttaid. Ođđajagimánus 2012 sáddii Sámediggi muittuhusa ášši birra ja oaččui vástádussan ahte ášši dál lea sáddejuvvon Finánsadepartementii meannudeapmái. Sámediggeráđđi lea reivve bokte jearran maiddái Finánsadepartemeanttas man guhkás leat joavdan áššiin, muhto mii eat leat vuos ožžon dasa vástádusa.</p>
<p><em type="bold">Gollegiella árvvoštallanjoavkku </em>Sámediggeráđđi válljii guovvamánus Harald Gaski Norgga ovddasteaddjin davviriikkalaš sámi giellabálkkašumi árvvoštallanlávdegoddái čuovvovaš njeallje jahkái. , Gollegiella -giellabálkkašumi árvvoštallanlávdegotti bargun lea válljet Gollegiella -bálkkašumi vuoiti. Lávdegottis leat oktiibuot vihtta lahtu. Sámi parlamentáralaš ráđđi (SPR) nammada njeallje lahtu ja bálkkašumi mieđiheaddji riika ovtta lahtu juohke nuppi jagi. Dát mearkkaša dan, ahte juohke Sámediggi nammada ovtta lahtu ja Ruošša beale sámesearvvit ovtta lahtu. Sámediggeráđđi nammada Norgga lahtu ja árvala dan Sámi parlamentáralaš ráđđái. SPR stivra nammadii guovvamánu loahpas Gollegiella árvvoštallanlávdegoddái čuovvovaččaid: Harald Gaski, Sámediggi Norggas, Anna Morottaja, Sámediggi Suomas, Anna-Margith Påve, Sámediggi Ruoŧas ja Nina Nikolaevna Mironova, Ruošša bealde. Gollegiella-giellabálkkašumi ulbmilin lea ovddidit ja seailluhit sámegiela Norggas, Ruoŧas, Suomas ja Ruoššas. Bálkkašupmi lea 100.000 Norgga ruvnnu. Dan sáhttet oažžut dakkár ovttaskasolbmot, joavkkut, organisašuvnnat dahje ásahusat, mat leat áŋgiruššan sámegiela ovddidemiin. Gollegiella-bálkkašupmi lea juhkkojuvvon juohke nuppi jagi 2004 rájes. Bálkkašupmi juhkkojuvvo čuovvovaš geardde čakčat 2012 sámeministariid ja sámediggepresideanttaid oktasaš čoahkkimis árvvoštallanlávdegotti čálalaš ákkastallama vuođul. </p>
<p><em type="bold">Siskkáldas giellabálvalusat </em>Sámediggeráđi hálddahus bargá beaivválaččat jorgalemiiguin ja lohká korrektuvrra, nu ahte gávdnojit dokumeanttat, sáhkavuorut ja preassadieđáhusat oktilaččat sihke sámegillii ja dárogillii. Sámediggi jorgala maiddái Sámedikki neahttasiidduid, mat gávdnojit mátta-, julev- ja davvisámegillii ja dárogillii. Dát lea stuorra bargu vátna resurssaiguin ja áigemearit leat oanehaččat, mii dagaha ahte muhtumin sáhttá dat čuohcat bálvalusaid kvalitehtii. Dasa lassin lávet oastit jorgalanbálvalusaid erenoamážit lávdegodde- ja dievasčoahkkimiid oktavuođas.  </p>
<p>Váikkuhangaskaomiid aktiivvalaš geavaheami bokte ovdánahttit sámegiela geavaheami, ja earenoamážit deattuhit lullisámegiela ja máttasámegiela</p>
<p><em type="bold">Giellaprošeaktaruđat </em>Dán jagi lea biddjon 8 810 000 r giellaprošeavttaide 3.3.5 poasttas. Leat boahtán 80 ohcama mat oktiibuot leat ohcan doarjaga 15 371 967 r ovddas. </p>
<p>Čoahkkingirjji čállit: Marit Ellen Mienna /Tove Anti9 siidu 90 siiddus</p>
<p>Bargat dan ala ahte bisuhit ja viidáseappot ovddidit dáláš arenaid, ja ásahit ođđa arenaid sámegiela várás </p>
<p>Bargat dan ala ahte buoridit dihtomielalašvuođa giellageavaheamis</p>
<p>Atnit ávkki boarrásiin resursan giellabarggus</p>
<p>Nannet, suodjalit ja buktit oidnosii sámegiela sámi báikenammabarggu bokte</p>
<p>Dán áigodagas leat sámi báikenammakonsuleanttat earret eará addán rávvagiid nammaáššiide Davvisiidda gielddas ja Guovdageainnu suohkanis. Nammaáššiiguin bargojuvvo maiddái earret eará Mátta-Várjjaga, Harsta ja Narviikka suohkaniin. Rávvet sámi namaid čállinvuogi ektui. Sámediggeráđđi lea hui duhtavaš go gielddat váldet sámi báikenamaid almmolaččat geavahussii. Dát lea mielde oainnusmahttimin sámi báikenamaid.</p>
<p>Beaivválaččat lávet mii rávvet journalisttaid, gielddaid ja earáid geat barget sámi báikenamaiguin movt geavahit sámi báikenamaid. Leat juohkán dieđuid mearriduvvon ja dohkkehuvvon čállinvugiid birra sierra báikenamaide.</p>
<p>Sámediggeráđđi lea nammadan ođđa davvisámegiela nammakonsuleantta, ja son lea Jonny Inge Nutti.</p>
<p>Sámediggeráđđi lea dál geargan digitaliseremis sámi báikenammabálvalusa kaseahttaarkiivva. Kaseahtat konverterejuvvojit digitála fiillaide. Bargojuvvo viidáseappot oažžut boares báberarkiivva digitaliserejuvvot. Dát leat buhttemeahttun duođaštus, ja kulturmuittut eai galggaše duššat.</p>
<p>Ovddidit sámi terminologiija ja dahkat dan olahahttin</p>
<p><em type="bold">Bargu sámi terminologiijain </em>Beaivválaččat addit rávvagiid ja veahkehit jorgalemiiguin davvi-, julev- ja máttasámegillii ja bargat oktilaččat sierra terminologiijalisttaiguin. </p>
<p>Sámi giellalávdegotti máttasámegiela terminologiijajoavku lea geahčadan ja meannudan terminologiijalisttaid main leat máttasámegiela tearpmat servodatfágas, geografiijas ja eatnamiid namat. Sámediggeráđi hálddahus lea addán rávvagiid Sámi giellalávdegotti davviriikkalaš terminologiijajovkui ovdal go terminologiijalisttat loahpalaččat rávvejuvvojit, ja mat meannuduvvojedje guovvamánus 2012.</p>
<p><em type="bold">Julevsámegiel sátnegirji </em>Sámediggeráđđi almmuhii julevsámegiel-dárogiel, dárogiel-julevsámegiel digitála sátnegirjji, julevsámi giellakonferánssas Johkamohkis guovvamánus 2012. Sátnegirji lea Sámedikki máŋgga jagáš prošeakta maid Anders Kintel lea jođihan. Neahttasátnegirjji gávdná giellatekno.uit.no ruovttusiidduin, ja dat lea gaskaboddasaš veršuvdna nu ahte giellageavaheddjiin lea vejolašvuohta buktit árvalusaid ja/dahje dievasmahttit dan. Dán kvalitehta sihkkarastima áigodaga maŋŋá lea áigumuš ráhkadit eanet geavaheaddji oiddolaš digitála veršuvnna ja dat galgá almmuhuvvot maiddái girjin.  </p>
<p>Beavttálmahttit terminologiijabarggu3</p>
<p>Kultuvra</p>
<p>Máŋggabealat kultureallin nanne sámi gullevašvuođa ja identitehta, ja váikkuha ealli báikegottiid.</p>
<p>Mihttomearri </p>
<p>Ealli ja máŋggabealat sámi dáidda- ja kulturealli</p>
<p>Oassemihttomearit </p>
<p>Aktiivvalaš sámi deaivvadanbáikkit, kulturásahusat ja musea alla fágalaš dásiin</p>
<p>Máŋggalágan sámi dáiddalaš ja kultuvrralaš ovdanbuktimat dahkkojuvvojit oainnusin servodagas</p>
<p>Čoahkkingirjji čállit: Marit Ellen Mienna /Tove Anti10 siidu 90 siiddus</p>
<p>Máŋggabealat valáštallandoaimmat sámi álbmogii</p>
<p>Viiddes kulturdoaibmafálaldat sámi mánáide ja nuoraide</p>
<p>Buorre girjerádjofálaldat sámi geavaheddjiide</p>
<p>Strategiijat </p>
<p>Gulahallama bokte báikkálaš, regionála ja guovddáš eiseválddiiguin ja earáiguin nannet sámi kulturovddideami rámmaeavttuid</p>
<p><em type="bold">Hálddahuslaš oktavuohtačoahkkin Kulturdepartemeanttain </em>13.2.2012 lei Oslos hálddahuslaš oktavuođačoahkkin Kulturdepartemeanttain, mii dollojuvvo guktii jagis. Áššit mat ledje čoahkkimis ledje earret eará diehtojuohkin proseassaid birra mat leat jođus ja bohtet kultursuorggis, nugo stuorradiggedieđáhus visuála dáidaga birra ja kultur- ja ealáhusdoaibmaplána, jagi 2013 bušeahttadárbbut ja sierra huksenáššiid stáhtus. Sámedikki jearaldahkii čilgii Kulturdepartemeanta stáhtadoarjaga birra ođđadáru lágádussii Det norske samlaget. Det norske samlaget oažžu 2012:s njuolgadoarjaga stáhtabušeahta bokte birrasii 14 miljon ru. Dán bušeahta siskkobealde galgá Samlaget nannet ođđadáru giela, girjjálašvuođa ja kultuvrra dan bokte ahte almmuha girjjiid ja artihkkaliid ođđadárogillii. Kulturdepartemeanta bidjá vuođđun ahte Samlaget ieš háhka saji buvttadusdoarjagii ođđadárogielat girjjálašvuhtii iežas bušeahta siskkobealde, ja dat ii de sáhte ohcat buvttadusdoarjaga dasa Norgga kulturráđi doarjjaortnegiin. </p>
<p><em type="bold">Hálddahuslaš čoahkkin Norgga kulturráđiin </em>Sámedikkis lea leamaš hálddahuslaš čoahkkin Norgga kulturráđiin. Dán čoahkkima ulbmilin lei lonuhallat dieđuid, ja mainna lágiin galggašii oažžut lávgadeappo ovttasbarggu váikkuhangaskaomiid oktavuođas. Dasto čilgiimet ahte lea dárbu doallat fásta čoahkkimiid Sámedikki ja Norgga kulturráđi gaskka hálddahuslaš dásis. Eará fáttát maid birra ságastuvvui ledje earret eará barggu konvenšuvnna ávnnaskeahtes kulturárbbi implementerema guorahallan, čilgehus kulturráđi stuorradiggedieđáhusa 10 (2011-2012) <span type="quote" xml:lang="nob">“Kultur, inkludering og deltaking, nettverket for samiske museer m.v.”</span> čuovvoleami birra. </p>
<p><em type="bold">Sámi museat </em>Vegar Trasti lea nammaduvvon fásta stivralahttun, ja Karina Mathisen fas persovnnalaš várrelahttun, Deanu ja Várjjaga museasiidii áigodahkii 2012- 015. </p>
<p><em type="bold">Sámedikki kulturdieđáhus </em>Sámediggi lea ráhkadišgoahtán kulturdieđáhusa. Dieđáhus lea guovtti oasis, nubbi oassi válddaha diehtovuođu ja mas dálá dilli čilgejuvvo, ja nuppis fas guorahallojuvvojit ovdáneapmi ja guhkes áiggi mihttomearit, strategiijat ja áŋgiruššansuorggit boahtteáiggi kulturpolitihka ektui. Dieđáhusbarggu oktavuođas lágiduvvojit cealkámuščoahkkimat. Stuorámus deaivvadansadji gos sáhttá buktit cealkámušaid šaddá leat Dáiddárkonferánsa mii dollojuvvo sámediggeviesus Kárášjogas 11.9-12.9.2012. Sámedikki kulturdieđáhus ovddiduvvo dievasčoahkkimii cuoŋománus 2013. </p>
<p><em type="bold">Nuoraidpolitihkka/Sámedikki nuoraidpolitihkalaš lávdegoddi (SNPL) </em>Sámedikki nuoraidpolitihkalaš lávdegoddi (SNPL) lea dieđáhusáigodagas doallan guokte čoahkkima ja lea čuvvon osiid dievasčoahkkimis gávccát vahkus. SNPL lea váldán ovdan čoahkkimis Mánáidáittardeddjiin 28.2.2012, mii dollojuvvo juohke jagi, áššiid earret eará ságastallama gielddaid laktima birra sámegiela hálddašanguvlui, go oahppit heitet sámegieloahpahusas, diehtodási birra mánáid ja nuoraid gaskkas sámi áššiid birra ja skuvllaid heaittihemiid birra sámi guovlluin. </p>
<p>SNPL lea searvan nuoraidorganisašuvnna Noereh! jahkečoahkkimii, ja Rokkan nammasaš konferánsii Narviikkas, gos fáddán lei earret eará vásihusat geahččalanortnegis mii guoská 16 jahkásaččaid jienastanvuoigatvuhtii. Áike Niillas Selfors lea válljejuvvon SNPL nubbinjođiheaddjin.</p>
<p>SNPL lei mielde lágideamen konferánssas Digitála ránnjá áhkut Romssas 22.-23.03.12, ja lea searvan konferánssa beaivválaš rasismma birra ráhkkanemiide ja čađaheapmái. Politihkalaš ráđđeaddi Johan Vasara doalai sáhkavuoru konferánssas. Sáhkavuorustis deattuhii Vasara ahte lea dohkketmeahttun go sámit</p>
<p>Čoahkkingirjji čállit: Marit Ellen Mienna /Tove Anti11 siidu 90 siiddusgivssiduvvojit ja vealahuvvojit sin etnihkalaš duogáža geažil. Eará áššit maid birra hálai ledje sámegiela hálddašanguovlu, maid mearkkaša Nállevealahankonvenšuvdna (CERD) Norgii, ja Sámedikki čuovvoleapmi daid mearkkašumiid ektui maid stáhta lea ožžon nállevealaheami ektui, Mánáidkonvenšuvdna ja mediat ja mediaid oppalaš rolla áššiid ektui nugo minoritehtat, ođđaset dutkan dearvvašvuođa ja vealaheami oktavuođas, sámi demográfalaš beliid rievdan mat hástalit sihke Sámedikki ja gávpotgielddaid váldit ovddasvástádusa laski gávpotsámi álbmogis.</p>
<p>Sámedikki presideanta Egil Olli doalai sáhkavuoru gonagaslaš allavuođa Monaco Prinsa Albert II árktalaš semináras <span type="quote" xml:lang="nob">"Arctic change, indigenous youth and future opportunities"</span>, 27.03.12. Guovdageainnus. Olli fokuserii dálkkádatrievdamiid čuvvosiid Árktisa álgoálbmogiidda, ja man deaŧalaš lea go nuorat áŋgiruššet dálkkádat- ja birasáššiiguin ja iežaset boahtteáiggi ektui davvin, ja ahte lea deaŧalaš searvvahit nuoraid ja addit sidjiide váikkuhanfámu ja válddi ieža ovddidit davviguovlluid. </p>
<p>Árjjalaš váikkuhangaskaomiid geavaheami bokte váikkuhit sámi dáidda- ja kultureallima bisuheami ja viidáset ovddideami</p>
<p>Davviriikkaid ráđi árvvoštallanlávdegoddi nominerii Rawdna Carita Eira girjji <span type="quote">“Ruohta muzetbeallji ruohta”</span> kandidáhtan sámi giellaguovllus oažžut Davviriikkaid ráđi girjjálašvuođa bálkkašumi 2012. Bálkkašupmi 2012:s addojuvvui norgalaš girječállái Merethe Lindstrøm.</p>
<p>Váikkuhit sámi mediafálaldaga nannema buot sámi giellajoavkkuid várás.</p>
<p>Bargat sámi valáštallama viidodaga sihkkarastimiin</p>
<p><em type="bold">Arctic Winter Games (AWG) </em>Sámedikki presideanta Egil Olli ovddastii Sámi parlamentáralaš ráđi dán jagáš Arctic Winter Games doaluin Canádas njukčamánu 4.-10. beivviid Whitehorse nammasaš gávpogis. Olli lei geahččamin sámi nuoraid gilvvuid oktavuođas ja kulturlávddis, ja deaivvadii doaluid ja First Nations i Yukonregionen ovddasteddjiiguin. Sullii 2000 oasseváldi ja jođiheaddji serve, ja gilvu lei ollu valáštallansurggiin, ja kulturprográmma lei gelddolaš. Sámi 24 čuoigi ja okta nieiddaid spábbačiekčanjoavku ja guokte nuorra juoigi ožžo vejolašvuođa searvat stuorra riikkaidgaskasaš valáštallandoaluide ja besse čájehit kultuvrraset ollu gehččiide positiivvalaš vuogi mielde. </p>
<p><em type="bold">Šáhkka Romsa 2014 </em>Sámediggeráđđi deaivvadii 23.3.2012 Šáhkka Romsa 2014 doaluid ovddasteddjiiguin, šáhkka olympia gilvvut masa oassálastit ledje boahtán 160 našuvnnas. Ráđđái čilgejuvvui doaluid birra, ja lágideaddjit háliidedje Sámedikki mielde doaluid lágideaddjin. Ráđđi lei positiivvalaš dasa, ja oaidná ahte dát lea buorre vejolašvuohta profileret sámi kultuvrra viidát. </p>
<p>Sámedikki ja fylkkagielddaid gaskasaš ovttasbargošiehtadus bokte vel eanet geatnegahttit ovttas ovddidit sámi dáidda- ja kultureallima</p>
<p><em type="bold">Seminára sámi festiválaiguin </em>Sámediggi lea searvan seminárii sámi festiválaiguin mii dollojuvvui Olmmáivákkis. Seminára ulbmilin lei háhkat gulahallanarena ja oktasaš lanja Sámedikki ja sámi festiválaid gaskka. Politihkalaš ráđđeaddi doalai sáhkavuoru seminára oktavuođas. Fáddán ledje earret eará ahte makkár rolla Sámedikkis galggašii leat sámi festiválaid oktavuođas, ja makkár rolla sámi festiválain galggašii lea sámi servodagas boahtteáiggis.  </p>
<p>Dáiddáršiehtadusa bokte láhčit dili sámi dáidaga dahkamii ja gaskkusteapmái</p>
<p>Čuovvolit sámi ásahusovddideami dieđáhusa vuoruhuvvon doaibmabijuid</p>
<p><em type="bold">Čoahkkin Sámedikki ja Oslo gieldda gaskka 6.3.2012 </em>Várrepresideanta Laila Susanne Vars čilgii Oslo Sámi viesu dili birra, ja čujuhii ahte Sámi viessu sáddii čakčamánus 2011 bovdejumi Sámediggái, Oslo gildii, Akershus fylkkagildii searvat Vuođđudusa Sámi viessu vuođđudeaddjin. </p>
<p>Čoahkkingirjji čállit: Marit Ellen Mienna /Tove Anti12 siidu 90 siiddus</p>
<p>Oslo gielda lei positiivvalaš sámi deaivvadanbáikki oažžut oaivegávpogii, gos sáhttá doallat sierralágan kultuvrralaš doaimmaid ja stuorát doaluid. Oslo gielda muitalii ahte addet doarjaga doibmii ja dain ii leat makkárge plána rievdadit dan. Dasto čilgii gielda viidáseappot ahte sii leat dieđihan searvái ahte eai sáhte searvat vuođđudusa vuođđudeapmái. Čoahkkimis sohppojuvvui ahte Sámediggi ja Oslo gielda deaivvadit guktii jagis ságastallan sámiid dárbbuid birra Oslos.</p>
<p><em type="bold">Čoahkkin Duoddara Ráfein </em>Hálddahus deaivvadii Duoddara Ráfe/Bihtánsámi viesu stivrrain Báidáris 22.2.2012 Saltstraumenis. Čoahkkimis čilgejuvvui Sámediggeráđi sámi ásahusdieđáhusa birra. Guovddážis ledje bajimuš mihttomearit mat Sámedikkis leat sámi ásahusaid ovddideami ektui, vuođđu ovddideapmái, stáhtus, hástalusat ja doaibmabijut ja vuoruheamit, erenoamážit sámi kulturviesuid ektui.  </p>
<p>Váikkuhit buori kulturovddideami nuortasámi servodagas</p>
<p>Ovttas bargat Norgga girkuin ja eará oskuservodagaiguin</p>
<p><em type="bold">Sámi girkoráđi nammadeapmi </em>Sámediggeráđđi lea nammadan lahtuid ja várrelahtuid Sámi girkoráđđái. Jovna Zacharias Dunfjell, Snoasas lea nammaduvvon lahttun ja Elin Sabbasen, Deanus lea nammaduvvon várrelahttun Sámi girkoráđđái áigodahkii cuoŋománus 2012 cuoŋománnui 2016. </p>
<p>Váikkuhit positiiva kulturovddideami lullisámi servodagas4</p>
<p>Máhtolašvuohta</p>
<p>Sámi servodaga ovddideami ja nannema vuođđun lea máhtolašvuohta ja gelbbolašvuohta.</p>
<p>Váldomihttomearri </p>
<p>Sámi álbmogis lea máhtolašvuohta, gelbbolašvuohta ja gálggat mat dárbbašuvvojit sámi servodaga ovddideamis.</p>
<p>Oassemihttomearri </p>
<p>Sámi mánáin ja nuorain lea nana sámi identitehta ja oktavuohta sámi gillii, kultuvrii ja servodateallimii.</p>
<p>Sámi álbmogis lea duohta vuoigatvuohta kvalitatiivalaččat buori oahpahussii sámegielas ja sámegillii</p>
<p>Alit oahpus ja dutkamis fuolahuvvo álohii sámi perspektiiva</p>
<p>Strategiijat </p>
<p>Gulahallama bokte guovddáš, regionála ja báikkálaš eiseválddiiguin ja eará guoskevaš aktevrraiguin sihkkarastit buriid rámmaeavttuid sámi mánáidgárddiid, vuođđooahpahusa, alit oahpu ja dutkama várás</p>
<p><em type="bold">Oahppanstrategiija – joatkkaoahpahusa čielggadeapmi Finnmárkkus </em>Sámediggeráđđi lea sádden gulaskuddancealkámuša Finnmárkku fylkasuohkana čielggadeapmái Finnmárkku joatkkaoahpahusa birra, ja ávžžuhii Finnmárkku fylkasuohkana bisuhit dálá skuvlastruktuvrra. Deanu joatkkaskuvllas lea sierra dilli, ja dat ferte bisuhuvvot. Dasto čáliimet gulaskuddancealkámuššii ahte sámi giela, kultuvrra, ealáhusdoaimmaheami ja servodateallima vuhtiiváldin leat dehálaš eavttut Finnmárkku joatkkaoahpahusa organiseremis, ja ahte Finnmárkku fylkasuohkana boahttevaš skuvlastruktuvra ferte čalmmustahttit mot fylka goziha iežas geatnegasvuođa fállat joatkkaoahpahusa mii vuhtiiváldá sámi giela, kultuvrra, ealáhusaid ja servodateallima. Sámediggeráđđi ávžžuhii fylkasuohkana láhčit dili nu ahte eambbogat čađahit oahpu ja unnibut heitet. </p>
<p>Čoahkkingirjji čállit: Marit Ellen Mienna /Tove Anti13 siidu 90 siiddus</p>
<p>Sámediggeráđđi čálii maiddái ahte Sámediggi ii leat ovttaoaivilis cealkámušain čielggadeamis Oahppanstrategiija, gos čuožžu ahte skuvlastruktuvra ii berre geavahuvvot váldoággan ássama ja báikkálaš bargosajiid bisuheamis - dat berre dahkkot bajimus deattuheami bokte regionála ja báikkálaš ealáhuseallimis. Sámediggeráđđi háliida čujuhit TF-notáhtii nr. 55/2010 Næringsutvikling og attraktivitet Samiske områder, gos čuožžu ahte go olmmošlohku unnu, de das leat heajos váikkuhusat boahtteáiggi ealáhusovddideapmái. Man geasuheaddji báikkit leat fitnodagaide, gussiide ja ássamii lea dat mii ollislaččat čilge ovdáneami dahje njiedjama.</p>
<p>Várrepresideanttas lei čoahkkin fylkaráđiin Elisabeth Isakseniin Finnmárkku fylkkasuohkanis 30.4.12 boahttevaš skuvlastruktuvrra birra ja joatkkaoahpahusa čađaheami birra fylkkas. Čoahkkimis sohpe sáddet oktasaš reivve Máhttodepartementii gos bivdet politihkalaš čoahkkima Máhttodepartemeanttain Finnmárkku oahppostrategiija birra ja máhtolašvuođadimenšuvnna birra davviguovllupolitihka ektui. Dasto sohpe doallat fásta oktasaščoahkkimiid Sámedikkiin, stáhta sámi joatkkaskuvllaiguin ja Finnmárkku fylkasuohkaniin.</p>
<p><em type="bold">Čoahkkin Návuona suohkaniin Verdde-prošeavtta birra </em>Sámediggeráđis lei čoahkkin Návuona suohkaniin njukčamánu 21.b. 2012 gos digaštalle Verddeprošeavtta. Mihttu čoahkkimiin lei ahte Návuona suohkan áigu ohcat doarjaga dakkáraš prošektii ja háliidii gullat Sámedikkis makkár ruhtadanvejolašvuođat gávdnojit prošektii ja maiddái čájehit Návuona suohkana verddevuohta-prošeavtta. Prošeakta lea politihkalaččat vuođđuduvvon ovddagottis ja suohkanstivrras. Sámediggeráđi bealis oassálasttii Láilá Susanne Vars ja Návuona suohkanis lei prošeaktajođiheaddji ja ráđđeaddi. </p>
<p><em type="bold">Boarrásiidráđđi </em>Sámedikki boarrásiidráđis lei vuođđudančoahkkin guovvamánu 23. b. 2012 Sámedikkis Kárášjogas dievasčoahkkima oktavuođas. Presideanta Egil Olli rabai čoahkkima. Eará ráđđelahtut geat serve čoahkkimii ledje várrepresideanta Láilá Susanne Vars ja ráđđelahttu Ellinor Marita Jåma. Sámedikki boarrásiidráđis leat vihtta fásta ja guokte várrelahtu. </p>
<p><em type="bold">Politihkalaš čoahkkin gaskal Sámediggeráđi ja Oslo suohkana </em>Sámediggeráđđi lea leamaš politihkalaš čoahkkimis Oslo suohkaniin njukčamánu 6. b. gos digaštalle vejolaš ovttasbargošiehtadusa muhtun surggiin nugo oahpahusas ja skuvllas, mánáidgárddis, gávpoga boarrásat ja deaivvadanbáiki Oslo sámiide. Lei hui konstruktiiva čoahkkin ja ráđđi háliida čalmmustahttit golbma váldobohtosa: </p>
<p>Leat šiehttan doallat guokte jahkásaš konsultašuvnna Oslo suohkaniin. Daid mánáid váhnemat geat ožžot sámegieloahpahusa, galget gohččojuvvot sierra váhnenčoahkkimiidda. Sii eai leat gohččojuvvon dakkár čoahkkimii máŋgga jahkái. Dasto galgá fylkkamánni bearráigeahččat Oslo sámegieloahpahusa. Gávpotráđđi lea bovdejuvvon Sámediggeráđi cealkámuškonferánsii čakčat (Guovdageainnus) ja mii leat vuolggahan ovttasbarggu gaskal Sámi allaskuvlla ja Oslo suohkana sámi oahpaheddjiid rekruterema várás.</p>
<p><em type="bold">Stáhtačálli finai Sámedikkis </em>Máhttodepartemeantta ođđa stáhtačálli Elisabeth Dahle finai oahppomátkkis Finnmárkkus 13.2. -14.2.12. Son háliidii oahpásnuvvat áššiiguin mat leat stáhtačálli ovddasvástádussurggiin; mánáidgárdi ja vuođđooahpahus. Stáhtačálli finai Billávuona mearrasámi bajásšaddanguovddážis Porsáŋggu gielddas ja Láhpoluobbala skuvllas Guovdageainnus. Skuvlaheaittiheamit ovddiduvvoje sierra áššin Máhttodepartemeanttain. Stáhtačálli finai maiddái Kárášjoga vuođđoskuvllas ja Sámedikkis Kárášjogas. Guovdageainnus stáhtačálli lei sámi skuvlahistorjjá semináras. </p>
<p><em type="bold">Seminára sámi skuvlahistorjjá birra </em>Sámediggeráđđi lágidii golmmadiibmosaš seminára 14.2.2012 Sámi allaskuvllas, mas fáddá lei sámi skuvlahistorjá. Olahusjoavku ledje politihkkarat, skuvlaeaiggádat, oahpaheaddjit, dutkit ja eará berošteaddjit. Seminára lei rabas buohkaide. Mihttomearri seminárain lei čuvgehit sámi skuvlahistorjjá, ja </p>
<p>Čoahkkingirjji čállit: Marit Ellen Mienna /Tove Anti14 siidu 90 siiddusdasto manne lea dehálaš dovdat sámi skuvlahistorjjá vai nákce ipmirdit dálá skuvlastruktuvrra ja oažžut eanet sámi sisdoalu skuvllaide.</p>
<p><em type="bold">Čoahkkin SNPL:in </em>Sámediggeráđis lei čoahkkin SNPL:in (Sámedikki nuoraidpolitihkalaš lávdegoddi) 23.3.2012 sin sávaldaga vuođul. Čoahkkimis ledje bajásšaddan- ja oahpahusossodaga ossodatdirektevra, mánáidgárddi fágajođiheaddji ja alit oahpu ja dutkama fágajođiheaddji. SNPL háliidii diehtojuohkinčoahkkima oahpahusossodaga bargosurggiid birra. </p>
<p><em type="bold">Mánáidgárdi </em>Sámediggeráđđi searvvai mánáidgárdebeaivvi ávvudeapmái 20.3.2012 Ájastealli mánáidgárddis Guovdageainnus. Dán jagi čuoládatsátni dan beaivái lei <span type="quote">"Buoremusa unnimusaide"</span>. Mánáidgárdi lei ráhkadan áviissa maid almmuhedje mánáidgárdebeaivvi. Láttošluohká mánáidgárddis Kárášjogas lei 20-jagi ávvudeapmi 22.3.2012. Bargit ledje stellen fiinna lágideami mánáide, váhnemiidda, áhkuide ja ádjáide ja ovdalaš bargiide, ja media lei maid doppe. </p>
<p>Sámediggeráđđi lea oassálasttán ja doallan oahpponeavvočájáhusaid sámi pedagogalaš fágabeivviin Rørosas 21. ja 22.2.2012.</p>
<p>Finnmárkku fylkkamánni gohččuma vuođul lea Finnmárkku mánáidgárdesuorgái nammaduvvon dásseárvojoavku mas leat 8 miellahtu. Sámedikki hálddahusas lea válljejuvvon okta lahttu. Eará lahtut leat fylkkamánnis, Finnmárkku allaskuvllas, Sámi allaskuvllas, Hámmárfeasta suohkanis ja mánáidgárdebargit. Joavkkus lei vuosttaš čoahkkin 6.3.2012 Čáhcesullos. Joavku galgá vásáhusaid ja báikkálaš dárbbuid vuođul heivehit gelbbolašvuođadoaibmabijuid, báikkálaš ovddidanbargguid ja vásáhusjuohkimiid ovddidan dihte dásseárvvu gaskal bártnážiid ja nieiddažiid, ja bidjat johtui doaimmaid mat galget oččodit eanet dievdduid mánáidgárddiide.</p>
<p>Máhttodepartemeanta lea ovttas Sámedikkiin ráhkadan davvisámi veršuvnna bagadusas ”Boarrásepmosis nuoramussii“. Bagadus lea juhkkojuvvon mánáidgárddiide gos leat sámi mánát.</p>
<p>Fáddágihpa giellabirrasiid ja giellamovttiideami birra mánáidgárddis lea dál jorgaluvvon davvisámegillii ja lea gárvvis. Gihpa juhkkojuvvo mánáidgárddiide gos leat sámi mánát. </p>
<p>Váikkuhit buriid ekonomalaš rámmaeavttuid skuvlaeaiggádiidda, vai sihkkarastá kvalitatiivalaččat buori oahpahusa sámegielas ja sámegillii</p>
<p>Váikkuhit dan ahte Sámi allaskuvla ovddiduvvošii álgoálbmotuniversitehtan</p>
<p>Váikkuhit dan ahte Sámi lohkanguovddáš šattašii bistevaš nationála resursaguovddážin </p>
<p>Bargat dan ala ahte ráhkaduvvojit oahpponeavvut sámi mánáidgárdemánáide</p>
<p><em type="bold">Prošeakta sámi stoahkanhearvvat ja pedagogalaš ávdnasat mánáidgárddiide </em>Sámediggi lea vuolggahan prošeavtta sámi stoahkanhearvvat ja pedagogalaš ávdnasat mánáidgárddiide. Sierra joavku mas leat mánáidgárdebargit galgá geahčadit makkár sisdoallu <span type="quote">"sámi hupmanpáhkas"</span> galggašii leat. Ulbmil dakkár páhkain lea nannet mánáid sámegielmáhtu. Joavku galgá buktit iežas evttohusa ovdal 1.7.2012. </p>
<p>Sámediggi juolludii 2011:s doarjaga ođđasit prentet girjjiid <span type="quote">“ Mu vuosttaš duhát sáni “ ,”</span> Mov voestes 1000 baakoeh “ , “ Muv vuostasj tuvsán bágo “. Girjjit almmuhuvvoje 2012:s, ja Sámediggi lea sáddegoahtán girjjiid mánáidgárddiide gos leat sámi mánát, sámi giellaguovddážiidda Norggas, Suoma Sámediggái ja Ruoŧa Sámeskuvllastivrii.</p>
<p>Mánáidgárdedoarjagiid ođđa eavttuid bidjat doibmii</p>
<p>Váikkuhit dan ahte stivrendokumeanttat fuolahit sámi perspektiivva oahpahusas.</p>
<p><em type="bold">Nationála njuolggadusat mánáidgárdeoahpaheaddjiohppui </em></p>
<p>Čoahkkingirjji čállit: Marit Ellen Mienna /Tove Anti15 siidu 90 siiddus</p>
<p>Sámediggeráđđi lea dál konsultašuvdnaproseassas mánáidgárdeoahpaheaddjioahpu nationála njuolggadusaid birra. 15.2.2012 sohpe Sámediggi ja MD sisdoalu, ja de sáhtte njuolggadusat almmuhuvvot. Loahpalaš konsultašuvdna njuolggadusaid birra šaddá gaskamuttus miessemánu.</p>
<p><em type="bold">Ođđa dárkkistuvvon rámmaplána mánáidgárdeoahpaheaddjiohppui </em>Sámediggeráđđi lea šiehtadan konsulteret mánáidgárdeoahpaheaddjioahpu rámmaplána láhkaásahusa birra, ovdal go láhkaásahus mearriduvvon loahpalaččat. Konsulterenbeaivi ii leat vel šihttojuvvon, muhto dat šaddá álgogeahčen miessemánu. </p>
<p><em type="bold">Sámi ovdaskuvlaoahpaheaddjioahpu ođđa rámmaplána </em>Čuovvovaš olbmot leat nammaduvvon lahttun sámi ovdaskuvlaoahpaheaddjioahpu rámmaplánalávdegoddái: - </p>
<p>Asta Balto (jođiheaddji)-</p>
<p>Aimo Aiko (sámediggeráđi lahttu)-</p>
<p xml:lang="nob">Henning Solli, Grethe Friedrich,-</p>
<p xml:lang="nob">Lars Filip Paulsen-</p>
<p>Sara Margrethe Skum-</p>
<p xml:lang="nob">Solveig Eideng-</p>
<p>Bodil Vars-</p>
<p>Máhttodepartemeanttas: Joakim Bakke ja Grete Sofie Bratlie.</p>
<p>Bargguin galget geargat 1.9.2012 rádjái.</p>
<p><em type="bold">Čuovvolančoahkkimat lahtuiguin geaid Sámediggeráđđi lea nammadan rámmaplánalávdegottiide, dutkanfoanddaide ja eará lávdegottiide </em>Sámediggeráđđi doalai 27.3.2023 čoahkkima Kevin Johanseniin, gean sámediggeráđđi lei nammadan lahttun RPU 1:i, rámmaplánalávdegoddi integrerejuvvon lektor/adjunktaohppui ja PPU:i. Johansen lea maiddái várrelahttu Davvi-Norgga regionála dutkanfoanddas. Sámediggeráđđi áigu giđđat doallat čoahkkimiid eará lahtuiguin maid geaid sámediggeráđđi lea nammadan. Ulbmil deaivvademiiguin lea gulahallat ja oažžut oktasaš ipmárdusa áššiin, vai sihkkarastá ahte iešguđetge stivrendokumeanttat gozihit sámi perspektiivva ja álgoálbmotdimenšuvnna.  </p>
<p>Váikkuhangaskaomiid aktiivvalaš geavaheami bokte nannet máhtolašvuođa ja gelbbolašvuođa sámi servodagas</p>
<p>Láhčit dili árbedieđu fievrrideapmái buolvvaid gaskkas</p>
<p>Bures ja beaktilit ovdánahttit sámi oahpponeavvuid ja pedagogalaš ávdnasiid</p>
<p>Čieža doarjjaohcama mánáidgárdeoahpponeavvuide leat dál meannuduvvome. Ohcansubmi lea 3 605 685 ru.</p>
<p>Váikkuhit ahte mánáidgárddi, vuođđooahpahusa, alit oahpu ja dutkama nationála politihkas fuolahuvvo sámi perspektiiva</p>
<p>Váikkuhit dan ahte sámi álbmoga formála gelbbolašvuohta nanusmuvvá</p>
<p>Váikkuhit sámi sisdoalu mánáidgárddiide gos leat sámi mánát</p>
<p>Ovcci sámi mánáidgárddi leat ožžon doarjaga oktiibuot 2 153 000 ru ovddas. Dál leat meannudeame 24 ohcama sámi mánáidgárddiin. Guokte mánáidgárddi leat ožžon doarjaga oktiibuot 106 000 ru ovddas sámegieloahpahussii, ja dássážii leat boahtán čieža ohcama maid leat meannudeame. </p>
<p>Dieđut ja bagadusat sámi oahpahusa birra mánáidgárddiin ja vuođđooahpahusas</p>
<p>Váikkuhit dan ahte ásahuvvošii bistevaš sámi dulkaoahppofálaldat</p>
<p>Čoahkkingirjji čállit: Marit Ellen Mienna /Tove Anti16 siidu 90 siiddus</p>
<p>Váikkuhit ahte Nordlándda universitehta ja Davvi-Trøndelaga allaskuvla (HINT) sáhttet oktiiheivehit ja fállat kurssaid ja oahppofálaldagaid julevsámi ja lullisámi gielas ja kultuvrras</p>
<p><em type="bold">Gulahallan/ovttasbargu sámi oahpaheaddjioahpu regiovnnain (SAK 7) </em>Sámediggeráđđi lea searvan sámi oahpaheaddjioahpu regiovnna stivrenjoavkku čoahkkimiin 21. - 22.2.2012 ja 26.3.2012. Doppe leat digaštallan bargguid, iešguđet bargojoavkku ovdáneami ja viidásit plánaid. Sámediggeráđđi lea mielde dain iešguđetge bargojoavkkuin. 26.3 čoahkkimis digaštalle oahpaheaddjioahpuođasteami čuovusjoavkku nuppi raportta dan ektui ahte makkár cealkámuša regiovdna galgá ovddidit. Stivrenjoavkku jođiheaddji muitalii maiddái ahte SAK 7 stivrenjoavkku 2011 raporta ja ođđa doarjjaohcan SAK 7 ovttasbargui lea sáddejuvvon departementii. Dasto dohkkehuvvui SAK 7 rekruterenjoavkku 2012 rekruterendoaibmaplána ja sáddejuvvui departementii. Vuollelis namuhuvvojit moadde dehálaš vuoruheamit 2012:i. </p>
<p><em type="bold">Giella/ oahppofálaldagat neahtas </em>Dál leat máŋga rekruterendoaimma jođus dábálaš giellaoahpuide alit dásis. Eanaš dain kurssain čađahuvvojit ovttasráđiid alit oahppoásahusaiguin, ja dain oažžu oahppočuoggáid. </p>
<p>SAK 7 áigu dakkár kurssaid bidjat neahttaoahppun, mas lea vejolaš ordnet deaivvademiid. Dainna lágiin olaha studeanttaid vaikko gos oroš. Nordlándda universitehta álggaha dán oahpu julevsámegillii. Davvi-Trøndelaga allaskuvla fas lullisámegillii. Sámi allaskuvla, Finnmárkku allaskuvla ja Romssa universitehta galget digaštallet mot ordnet dán fálaldaga davvisámegillii.</p>
<p><em type="bold">Rekruterenruhta </em>Dál áigut várret ruđa Sámi allaskuvlii oahpaheaddjioahpu rekruteremii. Rekruteremii gielaid ja sámi fáttáid várás várrejuvvo ruhta Finnmárkku allaskuvlii, Romssa universitehtii, Nordlándda universitehtii ja Davvi-Trøndelaga allaskuvlii. </p>
<p>Guokte 50 % virggi galget almmuhuvvot, main galgá gullevašvuohta Nordlándda universitehtii ja Davvi-Trøndelaga allaskuvlii. Dat oahppobáikkit leat digaštallame ásahit ovddidanprošeavtta daidda bargguide.</p>
<p><em type="bold">Mentorortnet lullisámegielas </em>Ubmi Universitehta/Staare giellaguovddáža modealla mielde áigu Davvi-Trøndelaga allaskuvla rekruteret lullisámi giellaguddiid geat sáhttet humadit lullisámegiela studeanttaiguin. Daidda olbmuide sáhttá fállat iešguđetlágan pedagogalaš/metodalaš bagadallankurssaid, vai lea vejolaš bargat eará assisteantabargguid maid. Dat galgá álggahuvvot oahppojagi 2012-13. </p>
<p><em type="bold">Buot sámi oahput ovtta neahttabáikkis </em>Fargga almmuhuvvo neahttabáiki samiskutdanning.no (sámioahppu.no). Dat lea oktasaš neahttabáiki gosa galget buot sámi oahput biddjot, ja dieđut galget čállot davvisámegillii, lullisámegillii ja julevsámegillii, ja vel dárogillii. Doppe galgá maid čuožžut makkár stipeanddat ja eará doarjjaortnegat gávdnojit. Romssa universitehtas lea ovddasvástádus neahttabáikái. </p>
<p>Sámediggeráđđi lea observatora SAK 7 iešguđetge bargojoavkkuin ja stivrenjoavkkuin. Čakčat 2012 galget evalueret adde go 2011 doaimmat buriid bohtosiid. Sámediggeráđđi áigu ovttas regiovdna 7:in geahčadit bohtosiid ja vejolaččat árvvoštallat lea go dárbu maiddái eará rekruterendoaimmaide.</p>
<p><em type="bold">Nationála ráđđi oahpaheaddjioahpu várás </em>Sámediggeráđđi oassálasttii oahpaheaddjioahpu nationála ráđi čoahkkimis guovvamánu 16. ja 17. b. 2012. Oahpaheaddjioahpu nationála ráđđi lea okta njealji suorgegaskasaš nationála ráđiin maid Universitehta- ja allaskuvlaráđđi lea ásahan. Sámediggeráđđi lea observatora ráđis. Oahpaheaddjioahpu nationála ráđi strategalaš bargoplána 2012 - 2015 lea juhkkojuvvon golmma váldosuorgái; oahpaheaddjioahpu politihkka, DjO-bargu ja fágalaš ovttasbargu. </p>
<p>Čuovvovaš fáttát leat vuoruhuvvon dán áigodagas:</p>
<p>Čoahkkingirjji čállit: Marit Ellen Mienna /Tove Anti17 siidu 90 siiddus-</p>
<p>Regionaliseren, SAK-proseassa, bargu nationála njuolggadusaiguin, dasa gullet sisaváldingáibádusat, Dutkama vuođđudeapmi oahpaheaddjioahpu eavttuid vuođul ja EU-dutkan.-</p>
<p>Sámediggeráđđi oaidná ahte lea dehálaš čuovvuid daid čoahkkimiid.</p>
<p><em type="bold">Politihkalaš čoahkkin Finnmárkku allaskuvllaiguin </em>Várrepresideanta Láilá Susanne Vars ja stáhtačálli Elisabeth Dahle čoahkkinasttiiga Sámi allaskuvlla ja Finnmárkku allaskuvlla jođiheddjiiguin politihkalaš čoahkkimis. Allaskuvllaid jođiheaddjit muitaledje sin doaimmaid birra ja sis lei buorre ságastallan stáhtačálliin. Finnmárkku allaskuvlla čoahkkimis besse allaskuvlla bargit ovddidit maid sii dárbbašit vai nákcejit fállat sámi fáttáid iežaset oahpuin ja earenoamážit mearrasámi kulturmáhttu deattuhuvvui. Stáhtačálli logai iežas diehtit ahte fálaldat <span type="quote">"mearrasámi kulturmáhttu"</span> ii leat váldon fárrui nationála gelbbolašvuođaloktema strategiijas, muhto dajai ahte galget ođđasit árvvoštallat ášši.  </p>
<p>Doarjut sámi váhnenlávdegotti vuolggaheami</p>
<p>Sámediggi galgá gozihit ahte skuvllat ja skuvlaeaiggádat fuolahit iežaset ovddasvástádusa eastadit givssideami sámi mánáid skuvlaárgabeaivvis</p>
<p>Váikkuhit meahcceskuvllaid ásahemiid5</p>
<p>Dearvvašvuohta ja sosiála</p>
<p>Sámedikki dearvvašvuođa- ja sosiálapolitihkka vuođđuduvvo dásseárvosaš dearvvašvuođa ja sosiálabálvalusaide sámi álbmoga várás seamma dásis go muđui álbmogis leat. Vuođđun dásseárvosaš mihttomeari sihkkarastimii lea máhtolašvuohta máŋggakultuvrralaš áddejumi birra ja sámi gielas ja kultuvrras buot dásiin ja gelbbolašvuohta dain.</p>
<p>Váldomihttomearri </p>
<p>Dásseárvosaš dearvvašvuođa- ja sosiálabálvalusat sámi álbmogii mat váldet vuolggasaji sámi gielas ja kultuvrras.</p>
<p>Oassemihttomearit </p>
<p>Nannejuvvon dearvvašvuođa- ja sosiálabálvalus mii lea heivehuvvon sámi álbmogavuoigatvuođaide ja dárbbuide</p>
<p>Dearvvašvuođa- sosiálabargiin buot dásiin lea sámi giella- ja</p>
<p>Kulturgelbbolašvuohta</p>
<p>Strategiijat </p>
<p>Gulahallamiin ja ovttasbargguin eiseválddiiguin ja gullevaš oassálastiiguin sihkkarastit Sámediggái váikkuhanfámu sámi álbmoga dearvvašvuođa- ja sosiálafálaldaga hábmemis ja čađaheamis</p>
<p><em type="bold">Diehtojuohkin Finnmárkku allaskuvlla studeanttaide Sámedikki dearvvašvuođa- ja sosiálapolitihka birra </em>15.03.12 lei Sámediggeráđđi mielde diehtojuohkinčoahkkimis mii lei Finnmárkku allaskuvlla studeanttaid várás. Mis lei oanehis historjjálaš diehtojuohkin Sámedikki ásaheami duogáža birra, ja diehtojuohkin Sámedikki dearvvašvuođa- ja sosiálapolitihka ovddideami birra. </p>
<p><em type="bold">Sámediggi lea ožžon čađa ahte rievdadit láhkaásahusaid bearráigeahččan- ja biebmoruovttuid birra </em>Sámediggeráđđi lea guhkes áiggi bargan sámi mánáid vuoigatvuođaid ja dárbbuid ektui. Gitta jagi 2007 rájes lea Sámediggeráđđi árjjalaččat bargan dan ala ahte sámi mánát geat leat mánáidsuodjalusa fuolahusas, galget oažžut vuoigatvuođaid sin kultuvrii, ja galget beassat hállat sin giela. Sámediggeráđđi oaivvilda ahte mánnái lea buoremus maiddái sin kultuvrralaš ja gielalaš identitehta goziheapmi. Dat lea juo mearriduvvon riikkaidgaskasaš konvenšuvnnain ja lágain. Dattetge lea dárbu dovddahit dan čielgasit láhkaásahusain mat gusket mánáid bearráigeahččamii biebmoruovttuin ja mánáidsuodjalanásahusain. </p>
<p>Čoahkkingirjji čállit: Marit Ellen Mienna /Tove Anti18 siidu 90 siiddus</p>
<p>Danne lea Sámediggeráđđi konsulteren Mánáid-, dásseárvo- ja searvadahttindepartemeanttain go guoská bearráigeahččama ja biebmoruovttu birra láhkaásahusaid rievdadeapmái. Dán geažil leat láhkaásahusat rievdaduvvon ja gustogohtet 1.5. b. 2012 rájes. Dát rievdadus dagaha dan ahte dál ferte árjjalaččat ohcalit máná kultuvrralaš ja gielalaš vuoigatvuođaid goziheami dalle go biddjojuvvo biebmoruktui ja mánáidsuodjalanásahussii</p>
<p><em type="bold">Konferánsa mánáid veahkaválddi birra 2012 </em>22. ja 23.3.2012 searvvai Sámediggi stuorra fágaid gaskasaš konferánsii veahkaválddi birra mánáid ektui ja fuolahusa váiluma birra, ja lei erenoamáš fokus mearrádusčuoggáide mat sáhttet leat vealtameahttun deaŧalaččat mánnái gii gártá gillát veahkaválddi- dahje ii adnojuvvo ávviris. Konferánsa lei ovttasbargoprošeakta Davvi Norgga universitehtabuohcciviesu, Romssa universitehta, Romssa ja Finnmárkku stáhtaadvokáhtaámmáhiid, Romssa fylkkamánni ja Stáhta mánáidviesu Romsa gaskka. </p>
<p><em type="bold">Nationála ovddasvástádus sámi mánáid rivttiin konseaptas Stáhta Mánáidviessu </em>Sámediggeráđđi lea guhkes áiggi árjjalaččat bargan sámi mánáid rivttiid gozihemiin konseaptas Stáhta Mánáidviessu. Sámediggeráđđi lea konsulteren Justiisa- ja gearggusvuođadepartemeanttain dán birra. Midjiide lea leamaš erenoamáš deaŧalaš nannet ja ovddidit gelbbolašvuođa sámi gielas ja kultuvrras konseaptas Mánáidviessu, ja ahte ferte geahččalit nannet giella- ja kulturgelbbolašvuođa politiijaid gaskkas. Go Justiisa- ja gearggusvuođadepartemeanta lea bivdán, de lea Politiijadirektoráhta ráhkadan gelbbolašvuođaovddidanplána politiijaid gaskkas, ja Stáhta Mánáidvissui Romsa addojuvvui guovddáš rolla das. </p>
<p>Justiisa- ja gearggusvuođadepartemeantta stáhtačálli Astrid Aas Hansen dieđihii konferánssas 22.3.2012 mánáid gillán veahkaválddi birra ahte Stáhta Mánáidviessu Romsa lea ožžon nationála ovddasvástádusa sámi mánáid vuoigatvuođaid goziheamis konseaptas Stáhta mánáidviessu.</p>
<p><em type="bold">Čoahkkin Romssa universitehtain ja Ávjovári álgoálbmotguovlluin </em>Sámediggeráđi hálddahus lea searvan čoahkkimii Romssa universitehta, Dearvvašvuođadiehtaga ossodaga ja Ávjovári álgoálbmotguovllu gaskka. Čoahkkimis lei sáhka dan birra ahte makkár gelbbolašvuođa gielddat dárbbašit dearvvašvuođa- ja sosiálasuorggis, ja mainna lágiin oahpahusásahusat sáhtášedje fállat oahppofálaldagaid ja makkár čađahanvejolašvuođat leat daid ektui. Sámedikki bealis čujuheimmet dan ođđa gielddalaš dearvvašvuođa- ja fuolahuslága mearrádusaide fálaldaga birra sámi pasieanttaide, ja stuorradiggedieđáhussii čálgooahpuid birra mas daddjojuvvo: <span type="quote" xml:lang="nob">“For å legge til rette for at samiske brukere kan få det tilbudet de har krav på, må kandidatene ha kunnskap om samisk språk og kultur og samiske samfunnsforhold. Dette gjelder grunnutdanningen i både videregående opplæring og høyere utdanning.”</span> (Go galgá láhčit diliid nu ahte sámi geavaheaddjit sáhttet oažžut dan fálaldaga masa sis lea riekti, de ferte kandidáhtain leat máhttu sámi gielas, kultuvrras ja servodatdiliin. Dát guoská vuođđoohppui sihke joatkkaoahpahusas ja alit oahpus.) Universitehta bealis dovddahedje ahte sii háliidit čuovvolit dien. </p>
<p><em type="bold">Álbmotdearvvašvuođaláhkaásahus </em>Konsultašuvnnain álbmotdearvvašvuođalága birra bivddii Sámediggeráđđi ahte láhkii biddjojuvvo dat ahte <span type="quote" xml:lang="nob">”kommunen skal i sin planstrategi sikre at den samiske befolknings behov blir vektlagt og ivaretatt”</span>. (Gielda galgá plánastrategiijastis sihkkarastit ahte sámi álbmoga dárbbut deattuhuvvojit ja gozihuvvojit.) Dearvvašvuođa- ja fuolahusdepartemeanta ii háliidan dan ja ákkastalai dainna ahte dat rihkošii lága vuogádaga mii ii čujut sierra joavkkuide. Konsultašuvdnaproseassas čujuhuvvo maiddái ođđa láhkaásahusaide mat bohtet maŋŋá lága. Álbmotdearvvašvuođaláhkaásahus lea dál gulaskuddamis. Álbmotdearvvašvuođa láhkaásahus addá čielga čanastagaid das makkár dieđut álbmotdearvvašvuođa dilis gielddain galget deattuhuvvot. Dán oktavuođas lea deaŧalaš oainnusmahttit sámi álbmoga. Sámediggeráđđi oaivvilda ahte dát láhkaásahus guoská njuolga sámi álbmogii, ja danne lea bivdán konsultašuvnnaid láhkaásahusa hábmema oktavuođas.  </p>
<p>Váikkuhangaskaomiid aktiivvalaš geavaheami bokte veahkkin ovddidit ja heivehit dakkár dearvvašvuođa- ja sosiálabálvalusa mii lea vuođđuduvvon sámi giella- ja kulturáddejupmái buot dásiin</p>
<p>Čoahkkingirjji čállit: Marit Ellen Mienna /Tove Anti19 siidu 90 siiddus</p>
<p><em type="bold">Doarjja dearvvašvuođa- ja sosiálaprošeavttaide </em>Sámediggeráđđi lea ožžon 30 doarjjaohcama dearvvašvuođa- ja sosiálaprošeavttaide. Ohcamat leat geahppánan 6,25 % jagi 2011 ektui. Ohcanvuđot váikkuhangaskaomiid bušeahtta lea 2 850 000 ru ja dán jagi ohcamiid ollislaš submi lei 7 800 841 ru. Dát ge lea njiedjan 0,9 % jagi 2011 ektui.6 Areálat ja biras Sámedikki biras- ja areálapolitihka váldomihttomearrin lea sihkkarastit guhkes áiggi, ceavzilis perspektiivva buot resursa- ja areálahálddašeamis. Ceavzilis ovdáneami oktavuođas lea sáhka sihke geavahusas ja suodjalusas. Guovlluid ja resurssaid geavaheapmi galgá vuođđuduvvot geavahussii ja sámi vuoigatvuođaide. </p>
<p>Váldomihttomearri </p>
<p>Areálaid ja resurssaid ceavzilis ávkkástallan, suodjaleapmi ja hálddašeapmi sámi guovlluin.</p>
<p>Oassemihttomearit </p>
<p>Suodjaleamis galgá leat ávki sámi ealáhusaide ja sámi kulturárbái</p>
<p>Resursa- ja energiijaváldin galgá nannet sámi kultuvrra ja servodateallima</p>
<p>Sámiid vuoigatvuođat gozihuvvojit areálaid suodjaleamis ja geavaheamis sámi guovlluin</p>
<p>Bargat dan ala ahte sámi ealáhusat ja sámi kultuvra eai leat nu rašit dálkkádatrievdamiidda</p>
<p>Bargat boraspiriid hálddašeami ceavzilvuođain, mii sihkkarastá ceavzilis boazodoalu ja ceavzilis eanadoalu</p>
<p>Strategiijat </p>
<p>Sihkkarastit sámi areála- ja birasgáhttema gulahallama ja ovttasbarggu bokte guovddáš, guovlulaš ja báikkálaš eiseválddiiguin, ja guoskevaš oasálaččaiguin</p>
<p>Luondduresurssaid iskkadeapmi ja váldin galgá dávistit Sámedikki mearriduvvon politihkkii</p>
<p>Ovddidit positiivvalaš dálkkádatdoaibmabijuid ja heivehanstrategiijaid vai sámi servodat ii livčče nu rašši dálkkádatrievdamiidda</p>
<p>Čuovvolit Sámedikki geatnegasvuođaid almmolaš plánemis ja váikkuhaniskančielggademiin plánaja huksenlága mielde</p>
<p>Eavttuid biddji nationála ja davviriikkalaš boraspirepolitihkkii ja –hálddašeapmái, das mielde maiddái boraspirenáli dohkálaš reguleren</p>
<p>Suodjalanproseassaid čuovvoleapmi sámi guovlluin</p>
<p><em type="bold">Fápmoáššit Kalvvatnan bieggafápmorusttet </em>Fred. Olsen Renewables AS pláne hukset Kalvvatnan bieggafápmorusttega Bindal suohkanii 72 bieggaturbiinnain main beaktu oktiibuot lea gitta 225 MW rádjai. Plánaguovlu lea oktiibuot sullii 40 km2, juhkkojuvvon golmma iešguđet oasseguvlui. Dán golmma oasseguovllu lea jurdda laktit oktii ođđa 132 kVfápmolinnjáin mii biddjojuvvo guvlui. Guokte čovdosa leat árvvoštallojuvvon laktima oktavuođas 300 kVlinnjái Namsskogan – Kolsvik. Bieggafápmorusttega sáhttá hukset dainna lágiin ahte geavahit dálá geainnu Kalvvatnanii Namsskogan suohkana nuorta guovllus. Muhto doaibmabidjoeaiggát čujuha dasa ahte ođđa beassangeaidnu Kalvvatnanii orjin addá guossoheaddjisuohkanii Bindal stuorra positiivva váikkuhusaid, ja danne háliiduvvo dát geaidnomolssaeaktu. </p>
<p>Guovlu masa bieggafápmorusttet lea plánejuvvon, lea boares sámi geavahanguovllus maid sámit leat geavahan hui guhkes áiggi. Guovlu lea leamaš bistevaš anus. Plánejuvvon huksen guoská guovtti orohahkii, Voengelh-Njaarke orohahkii Nordlándda boazoguohtunguovllus ja Åarjel-Njaarke orohahkii Davvi-Trøndelaga boazoguohtunorohagas. Sámedikkis lea leamaš čoahkkin guoskevaš orohagaiguin, ja oktavuohta Nordlándda ja Davvi-Trøndelaga Boazodoallohálddahusain ohccojuvvon bieggafápmorusttega</p>
<p>Čoahkkingirjji čállit: Marit Ellen Mienna /Tove Anti20 siidu 90 siiddusoktavuođas. Guoskevaš orohagat celket ahte jus ohccojuvvon bieggafápmorusttet huksejuvvo, de dat dagaha stuorra váttisvuođaid ceavzilis boazodoalu joatkimii, ja ahte birgenláhki áitojuvvo sakka.</p>
<p>Sámi kulturmuittut leat oahppásat ja registrerejuvvon sihke plánaguovllus ja guovvluin das birrasis. Eatnašat leat kulturmuittut mat gullet boarráset áiggiid boazodollui, nu go ássanbáikkit, čohkkensajit, bahčinsajit jna. Dán vuođul lea Sámedikki oaidnu ahte dan guovllus leat várra eanet kulturmuittut mat eai leat registrerejuvvon.</p>
<p>Sámedikki árvvoštallama vuođul mielddisbuktá konsešuvdnaohccojuvvon bieggafápmorusttet oktan infrastruktuvrrain hui stuorra sisabahkkemin, ja das leat dalle hui negatiiva váikkuhusat sámi kultuvrra, ealáhusdoaimmaheami ja servodateallima luondduvuđđosii. Sámedikki mielas lea hui guoskevaš ahte guovllus leat juo čađahuvvon stuorra čáhcefápmohuksen oktan infrastruktuvrrain guoskevaš guovllus, ja ahte orohat dasa lassin lea massán mávssolaš guohtuneatnamiid eará huksemiidda. Mii oaidnit maiddái ahte vejolaš beassangeainnu huksen oarjjabealde sáhttá dagahit ahte álggahuvvo mineráladoaibma dán guovllus. Dan vuođul vuosttaldii Sámediggi konsešuvdnaohcama. Mii bivddiimet maiddái ahte galget čađahuvvot konsultašuvnnat gaskal Sámedikki ja ovddasvástideaddji stáhta eiseválddiid konsultašuvdnaprosedyraid vuođul ovdalgo konsešuvdnamearrádus lea dahkkojuvvon.</p>
<p><em type="bold">Mussere ja Øyfjellet bieggafápmorusttet </em>Goappašiid bealde Mussere guovddáža lea plánejuvvon bieggafápmorusttet, Mussere bieggafápmorusttet nuorttabealde ja Øyfjellet bieggafápmorusttet oarjjabealde. </p>
<p>Fred. Olsen Renewables AS lea ohcan konsešuvnna hukset ja doarimmahit Mussere bieggafápmorusttega, Reinfjellet ala, Mosjøena lullinuortta bealde. Bieggafápmorusttegii gullet 50-105 bieggaturbiinna maid beaktu oktiibuot lea 305 MW rádjai. Plánaguovlu lea oktiibuot sullii 30 km2 stuoris. Ohccojuvvojit maiddái guokte molssaektosaš neahttalaktima, njuolgga laktin dálá 300 (420) kV-jođđasii mii manná čađa plánaguovllu dahje 11,3 km guhkes 132 kV fápmojođas Marka transformáhtorstašuvdnii mii šaddá buohtalasat dálá 300 (420) kV spáittuin.</p>
<p>Sámediggi lea čujuhan ahte doaibmabidju guoská njuolgga sámi orohahkii ja Jillen-Njaarke orohahkii. Doaibmabiju čađaheapmi dagahivččii ahte johtolat giddejuvvo dahje hehttejuvvon, ahte guohtuneatnamat massojuvvojit, ja ahte rusttetdoaibma ja ođđa infrastruktuvrra huksen guvlui livččii hehttehussan guovllu boazodollui. Sámediggi oaivvilda maiddái ahte dán plána ferte geahččat eará dieđihuvvon bieggafápmorusttegiid ja fápmohuksemiid oktavuođas guovllus. Dan vuođul bivddiimet ahte galget čađahuvvot konsultašuvnnat gaskal Sámedikki ja ovddasvástideaddji stáhta eiseválddiid konsultašuvdnaprosedyraid vuođul ovdalgo konsešuvdnamearrádus lea dahkkojuvvon.</p>
<p>Øyfjellet Vindpark AS pláne hukset Øyfjellet bieggafápmorusttega oarjin Vefsn suohkanis, várreguovlluide gaskal Hundålavatnet ja Mussere. Olles dieđihuvvon guovlu lea sullii 60.000 mihtu sullii 40 km2 areálageavahemiin. Plánejuvvojit 200 bieggaturbiinna 3-5 MW nominála beavttuin juohke bieggaturbiinnas. Eanaš oassi doaibmabidjoguovllus lea gaskal 200 ja 800 mehtera bajábealde mearradási. Jus plánejuvvon huksen čađahuvvo, de dat guoská Jillen-Njaarke orohahkii maiddái dás.</p>
<p>Sámediggi ii lea konsulteren ieš dieđáhusa birra oktan čielggadusprográmmain, muhto mii leat doalahan dan vuoigatvuođa ahte čađahit konsultašuvnnaid maŋŋeleappos proseassas.</p>
<p><em type="bold">Sørfjorden bieggapárka ja Skogvatnet bieggafápmorusttet Divttasvuona suohkanis </em>Sámediggi lea addán gulaskuddancealkámuša konsešuvdnaohcamii Sørfjorden bieggapárkka ja Skogvatnet bieggafápmorusttega oktavuođas Divttasvuona suohkanis. Vuosttaldeapmi lea ovddiduvvon energiijalága ja plána- ja huksenlága mearrádusaid mielde dan vuođul ahte váikkuhusčielggadus boazodoalu várás ii čielggadan dan guovtti lagas prošeavtta huksema váikkuhusaid oktiibuot. </p>
<p><em type="bold">Smávvafápmorusttet Moskavuonas </em>Sámediggi lea čađahan konsultašuvnnaid NČE:in smávvafápmorusttega huksema oktavuođas Sørfjord:ii Moskavuonas, Romssa suohkanis. Moskavuonas leat čieža konsešuvdnaohcama hukset čáhcefámu, mat </p>
<p>Čoahkkingirjji čállit: Marit Ellen Mienna /Tove Anti21 siidu 90 siiddusgilvalit seamma čáhcefápmoresurssaid alde. Konsultašuvnnas ságaškuššojuvvojedje váidudeaddji doaibmabijut kulturmuittuid ektui, ja daid sámi beroštusaid ektui maid ferte áimmahuššat. Sámediggi dovddahii ahte midjiide lea deaŧalaš ahte Moskavuonas ain lea ealli mearrasámi biras. Seammás go min mielas lea deaŧalaš árvvoštallat plánejuvvon fápmohuksema váikkuhusaid boazodollui oktiibuot. <em type="bold">420kV fápmolinnjá Báhccavuotna - Hámmárfeasta </em>Sámediggi lea čađahan konsultašuvnnaid NČE:in konsešuvdnaohcama oktavuođas hukset 420 kV fápmolinnjá Báhccavuonas Hámmárfestii. Maŋŋá konsultašuvnna lea Sámediggeráđđi mearridan ahte ášši galgá meannuduvvot čakčamánu dievasčoahkkimis. </p>
<p>Bargat dan ala ahte mohtorjohtalus meahcis lea ceavzilis vuogi mielde mii váldá vuhtii sámi geavahusa luonddu- ja kulturbirrasa ektui ja sámi meahcástanávkkástallama ja suohkaniid iešmearridanrievtti mohtorjohtalusa ektui</p>
<p>Bargat dan ala vai árbedieđut ožžot stuorát saji areálahálddašeamis</p>
<p>Váikkuhit areálavuođu nannema sámi ealáhusaide ja sámi resursaávkkástallamii</p>
<p><em type="bold">Arctic Dialogue </em>Arctic Dialogue lágiduvvui guđát geardde njukčamánus 2012. Dán jagi konferánssa fáddán lei ođđa searvevuođat davviguovlluid ovddideamis. Várrepresideanta Laila Susanne Vars doalai sáhkavuoru ja oassálasttii čuovvovaš ságastallamii. Sáhkavuorustis son čilgii sápmelaččaid dili álgoálbmogin árktisis ja Sámedikki háliidus searvat dásseárvosaš guoibmin davviguovlluid ovddideamis. </p>
<p>Bargat dan ala ahte sámi báikkálaš searvan ja mieldeváikkuheapmi buot areála- ja resursahálddašemiin sihkkarastojuvvo</p>
<p>Bargat dan ala ahte hálddahuslaš doaibmabijut heivehuvvojit nu ahte boazodolliide sihkkarastojuvvo dat mobilitehta maid sii dárbbašit dálkkádatrievdamiid geažil</p>
<p>Čuovvolit Sámi vuoigatvuođalávdegotti II barggu, earret eará proseassa báikkálaš ja regionála vuođđudeami bokte</p>
<p><em type="bold">Ráđđehusa bargu minerálaealáhusa strategiijaiguin </em>Cuoŋománu 11. b. dollojuvvui čuovvolančoahkkin gaska ráđđeláhtu Marianne Balto ja stáhtačálli Rikke Lind Ealáhus- ja gávpedepartemeanttas ráđđehusa barggu birra minerálaealáhusa strategiijaiguin. Departemeanta ii addán ođđa signálaid minerálalága rievdadusaid birra, maid ráđđehus lea bidjan eaktun dasa ahte konsulteret minerálastrategiijaid birra. Čoahkkimis dieđihuvvui maiddái hástalusaid birra mat gusket sámi ealáhusovddideapmái ja dat hástalusat gieđahallojuvvojedje.7 </p>
<p>Kulturmuitosuodjalus</p>
<p>Váldomihttomearri </p>
<p>Gáhttet ja oainnusmahttit sámi kulturmuittuid ja –birrasiid daid mihtilmasvuođain ja variašuvnnain, sihke oassin min kulturárbbis ja identitehtas ja oassin sámi biras- ja resursahálddašeamis</p>
<p>Oassemihttomearit </p>
<p>Sámi kulturmuittut geavahuvvojit duođaštussan sámi leahkimii, ja veahkkin sámi kultuvrra ja identitehta nannemii </p>
<p>Sámi kulturmuittut ja kulturbirrasat gozihuvvojit areálaid ja resurssaid hálddašeami ja geavaheami oktavuođas </p>
<p>Sámi kulturárbbi hálddašeamis deattuhuvvo ceavzilis ja guhkes áiggi perspektiiva </p>
<p>Sámi kulturmuittuid Sámedikki hálddašanváldi lea njuolga mearriduvvon kulturmuitolágas</p>
<p>Strategiijat</p>
<p>Čoahkkingirjji čállit: Marit Ellen Mienna /Tove Anti22 siidu 90 siiddus</p>
<p>Háhkat buriid rámmaeavttuid sámi kulturmuitosuodjaleapmái gulahallama ja ovttasbarggu bokte guovddáš, guovlulaš ja báikkálaš eiseválddiid ja eará relevánta aktevrraid gaskka</p>
<p><em type="bold">Regionála plána kulturmuitohálddašeapmái Lulli-Trøndelagas Duogáš </em>Bargu regionála kulturmuitohálddašanplánain Lulli-Trøndelagas lea álggahuvvon maŋŋá Lulli-Trøndelaga fylkkasuohkana mearrádusa. Mearrádusas daddjojuvvo ahte fylkkadiggi bivdá ahte maiddái sámi kulturmuittuid áimmahuššan sihkkarastojuvvo viidáset proseassas ovttas Sámedikkiin. </p>
<p>Ná lea plána mihttomearri:</p>
<p>Plána váldomihttomearri lea šiehtadit strategiijaid kulturárbbi hálddašeapmái, gaskkusteapmái ja geavaheapmái Lulli-Trøndelagas. Plána ja plánaproseassa galget leat mielde loktemin máhtu ja diehtomielalašvuođa regiovnna ja fylkka kulturárbbiid birra. Barggu áigumuš lea ovddidit oktasaš árvoáddejumi ja prinsihpaid maid sáhttá geavahit kulturmuittuid hálddašeamis sihke báikkálaččat ja regiovnnalaččat. Dát attášii buohkaide buoret einnostanvejolašvuođa. Plána galgá maid veahkehit čielggadit iešguđet oassálastiid ja berošteddjiid rolla ja ovddasvástádusa. Nu sáhttá plána vuođđudit lotnolas áddejumi ja ovttasdoaibmama, ja veahkehit oažžut suodjaleami, geavaheami ja árvoháhkama doaibmat ovttas. Áigumuššan lea oččodit geavatlaš ovttasbarggu gaskal eiseválddiid, eaiggádiid, gielddaid, museaid, regionála ealáhuseallima ja eaktodáhtolaš organisašuvnnaid.</p>
<p>Láhkageatnegahttojuvvon bearráigeahččandoaimmat mat sihke Sámedikkis ja fylkkasuohkanis leat dušše oasáš dán plánas. Plána čalmmustahttinsuorggit leat:</p>
<p>Kulturárbi – resursa identitehta, geasuheami ja árvoháhkama várás</p>
<p>Kulturárbbi dikšun ja geavaheapmi</p>
<p>Gaskkusteapmi, máhttu ja gelbbolašvuohta</p>
<p>Plánaproseassa áigumuš lea oččodit ollugiid oassálasti ja viiddes čatnaseami. Eanaš oasi plánas galgá dakkár fágalaččat čohkkejuvvon bargojoavku ráhkadit, mas leat mielde oassálastit guovtti suohkanis, MiST (Lulli-Trøndelaga museat) ja Sámediggi kulturmuitojuhkosa bokte. Fylkkasuohkan doaibmá čállingoddin ja jođiheaddjin.</p>
<p><em type="bold">Bargu dán rádjai </em>Dán rádjai lea bargojoavkkus leamaš guokte čoahkkima Troandimis. Plánaprográmmaevttohus lea sáddejuvvon gulaskuddamii, ja bargu jotkojuvvo maŋŋá gulaskuddanáigemeari ja dieđut ruovttoluotta leat boahtán. Sámedikki áirasis, fylkkakonserváhtoris ja fylkkasuohkana arkeologas lea viiddiduvvon ovddasvástádus joatkit proseassa ja čállit plána. Go mii gearddi leat mielde bargojoavkkus, de ii áiggo hálddahus addit cealkámuša plánaprográmma sáddejuvvon evttohussii, muhto mii áigut ovddidit cealkámušaid ja fuolahit daid bargojoavkku viidáset barggus. </p>
<p>Máŋga rabasčoahkkima galget lágiduvvot Lulli-Trøndelaga iešguđet regiovnnain, ja čoahkkimat stuorát regionála oassálastiiguin Troandimis. Ii leat vel mearriduvvon goas ja gos dát čoahkkimat galget dollojuvvot. Lulli-Trøndelaga sámi kulturmuittut galget dán plánabarggu bokte ovddiduvvot ja meannuduvvot seamma láhkai go eará ge kulturmuittut.</p>
<p>Gulahallama bokte guovddáš eiseválddiiguin bargat dan ala ahte Sámediggi oažžu hálddašanválddi sámi kulturmuittuide njuolga kulturmuitolága bokte</p>
<p>Sámi kulturmuittuid hálddašeapmi iežas historjjá ja árvvuid vuođul</p>
<p><em type="bold">Eanačuoldináššit Skiervvá suohkanis </em>Sámediggi lea rávven ahte ii galgga addojuvvot lohpi čuoldit eatnamiid huksen dihtii njeallje astoáigevistti. Ohccojuvvon astoáigevisttiin leat guokte jurddašuvvon huksejuvvo Årviksandii Árdnái, ja guokte fas Haukøyai. Sámediggi oaivvilda ahte doaibmabijuid ii sáhte čađahit jus dat rihkkot kulturmuitolága § 3 </p>
<p>Čoahkkingirjji čállit: Marit Ellen Mienna /Tove Anti23 siidu 90 siiddusvuosttaš lađđasa mearrádusaid ahte ii okta galgga – jus dat ii leat lágalaš § 8 vuođul – álggahit doaibmabijuid mat sáhttet vahágahttit, bilidit, roggat, rievdadit, gokčat, čiehkat dahje eará láhkai heivemeahttumit heahppášuhttit automáhtalaččat ráfáiduhttojuvvon kulturmuittuid dahje dagahit ahte dat sáhttá dáhpáhuvvat.</p>
<p>Ohccojuvvon parseallat Årviksandas leat dastán lahka kulturmuitoguovllu mas leat ráktorokkis ja eará ruovdeáiggi kulturmuittut. Ráktorokkit geavahuvvojedje dasa ahte ráhkadit oljju mearranjiččehasain. Dálá viesut dan báikkis leat eatnašat ođđasishukenáiggis.</p>
<p>Haukøyas lea dievaslaš sámi kultureanadat mas leat geađgeáidi, sámi dološhávddit ja duktasajit.</p>
<p>Ohccojuvvon astoáigevisttiid huksen njeaiddášii guoskevaš guovlluid kulturhistorjjálaš árvvu ja heahppášuhttášii heivemeahttumit kulturbirrasiid. Lassánan astoáigedoaibma loavttášii, ja bilidivččii, rašis kulturmuittuid. Ovtta áššis Årviksandas lea doaibmabiddji ohcan Riikkaantikváras lobi duohtadit automáhtalaččat ráfáiduhttojuvvon kulturmuittu. Dat mearkkaša ahte doaibmabiddji ohccá oažžut hukset astoáigeviesu vaikke vel leat ge unohis váikkuhusat kulturbirrasii. Sámediggi lea dán áššis rávven Riikkaantikvára ahte ii atte sierralobi kulturmuitolága mearrádusain.</p>
<p>Duođaštit ja gaskkustit máhtu sámi kulturmuittuid ja kulturbirrasa birra</p>
<p><em type="bold">Sámi kulturmuittuid registreren plánejuvvon 420 kV-fápmolinnjá huksema oktavuođas gaskal Ufuohta ja Báhccavuona </em>§ 9-iskkadeamit kulturmuitolága mearrádusaid vuođul leat dál čađahuvvon plánejuvvon linjjáspáittu vuođul ja raporta a oktavuođas ierralobi kulturmuitolága mearrádusain.turmuittu. heivemeahttumit kulturbirralea addojuvvon doaibmabiddjái Statnett. Oktiibuot registrerejuvvojedje 322 kulturmuittu konsešuvdnaohccojuvvon spáittu guora, mas 112 leat automáhtalaččat ráfáiduhttojuvvon sámi kulturmuittu, 125 leat ođđaset áiggi kulturmuittu ja 92 leat soahtemuittu. </p>
<p>Šaddá sáhka ohcat sierralobi oktiibuot njealji kulturmuittu ovddas – guokte árran-/goahtesaji Skamdalenis Narviikka suohkanis ja guokte árran-/goahtesaji suohkanrájá lahka gaskal Málatvuomi ja Báhccavuona Romssa mat šaddet vuostálagaid automáhtalaččat ráfáiduhttojuvvon ruossaáiddiin Medbyfjellet. Ovdalgo rusttetbarggut álggahuvvojit, de merkejuvvojit maiddái kulturmuittut mat leat lahka plánejuvvon spáittu garvin dihtiid vahágiid maid linnjáhuksen dagahivččii jus dasa addošii konsešuvdna.</p>
<p>Sámi kulturmuittuid goziheapmi olggobealde konsešuvdnašiehtadusa geográfalaš doaibmaguovllu</p>
<p>Ávnnaskeahtes kulturárbbi goziheapmi, maiddái njálmmálaš árbevieruid ja sámi ávnnaskeahtes kultuvrra registreren</p>
<p>Sohkabealperspektiivva searvvaheapmi sámi kulturmuittuid ja kulturbirrasa duođaštan- ja registrerenbarggus</p>
<p>Árjjalaš váikkuhangaskaoapmegeavaheami bokte nannet máhtu sámi árbedieđuid ja historjjá birra, ja sámi kulturmuittuid bisuheami ja suodjaleami vuođul</p>
<p><em type="bold">Sámedikki ohcanvuđot doarjjaortnet doaibmabijuid várás kulturmuitosuodjalusas. </em>Maŋimus áigemearri sáddet ohcamiid kulturmuitosuodjaleapmái lei 1.3.2012. Dán jahkái leat boahtán oktiibuot 37 ohcama oktiibuot 7 649 375 ru ovddas. Eanaš ohcamat (23) gusket vistesuodjalussii oktiibuot 4,8 miljon ru ovddas. Mii oaidnit maiddái ahte leat ollu doaimmat davvisámi guovllus go leat 20 ohcama. </p>
<p>Illudahttin dán jagi lea ahte dat viehka stuorra ohcanlohku lullisámi guovllus (9) oktiibuot masá 1,6 miljon ruvnnu ovddas.</p>
<p>Lea maiddái illudahtti go joatká dat stuorra vistesuodjalanberoštupmi mii lea julev- ja bihtánsámi guovllus main buot ohcamiin (6) lea dát áigumuš.</p>
<p>Čoahkkingirjji čállit: Marit Ellen Mienna /Tove Anti24 siidu 90 siiddus</p>
<p>Dán áigodagas leat maiddái 5 prošeavtta ovddeš jagiin ožžon máksojuvvot maŋimuš oasi maŋŋágo raporttat ja rehketdoalut leat dohkkehuvvon. Okta prošeakta lea maid álggahuvvon dainna ahte vuosttaš doarjjamáksin lea bivdojuvvon máksojuvvot.</p>
<p>Áigodagas lea maid gárvvistuvvon ohcanbagadus ja bagadus dasa gii oažžu doarjaga.</p>
<p>Tabealla čájeha dán jagi ohcanhivvodaga:</p>
<p>Doaibmabidju</p>
<p>Lohku Ohccojuccon ruhta</p>
<p>Vistesuodjalus23ru 5 181 267</p>
<p>Kulturmuitosuodjalus muđui14ru 2 468 108</p>
<p>Oktiibuot37ru 7 649 375 8</p>
<p>Ealáhusat</p>
<p>Váldomihttomearri Nana ja máŋggabealat ealáhuseallin mii fuolaha sámi kultuvrra, luonddu ja birrasa, ja lea vuođđun eallinfámolaš báikegottiide gos olbmot háliidit orrut.</p>
<p><em type="bold">Áŋgiruššansuorgi: Rámmaeavttut vuođđoealáhusain </em>Mihttomearri  </p>
<p>Fuolahit ja ovddidit mariidnaealáhusaid, boazodoalu ja eanadoalu deaŧalaš kulturguoddin ja barggaheaddjin sámi guovlluin.</p>
<p>Oassemihttomearit </p>
<p>Dohkálaš juridihkalaš ja ekonomalaš rámmaeavttut</p>
<p>Buoret gánnáheapmi vuođđoealáhusain</p>
<p xml:lang="nob">Buorre rekrutteren</p>
<p>Buoret sohkabealdássedeaddu</p>
<p>Boraspirepolitihkka mii fuolaha sámi ealáhusaid</p>
<p>Strategiijat </p>
<p>Sihkkarastit areálaid ja resurssaid</p>
<p>Váikkuhanfápmu politihkkii mariidnaealáhusain, boazodoalus, eanadoalus ja meahcceealáhusain</p>
<p><em type="bold">Láhkaevttohus Riddoguolástuslávdegotti čuovvoleami birra </em>Okta dain deaŧaleamos áššiin Sámediggái dan rájes go Sámediggi ásahuvvui lea oažžut sámiid guolástanvuoigatvuođaid mearriduvvot lága bokte ja dohkkehuvvot. </p>
<p>Finnmárkkuláhkabarggus ledje konkrehta guolástusmearrádusat deaŧalaš fáddán konsultašuvnnain Justiisalávdegottiin. Lea oahpis ahte boađusin lei romerlohkomearrádus ja maŋŋá fas Riddoguolástuslávdegotti ásaheapmi.</p>
<p>Guhká ii dáhpáhuvvan olus ovdalgo dollojuvvui politihkalaš konsultašuvdnačoahkkin cuoŋománus 2010:s. Das evttohii Sámediggi čovdosa mii galggai fuolahit deaŧaleamos osiid Riddoguolástuslávdegotti evttohusas ja mii seammás bijai vuođđun daid bajimus oaiviliid maid Sámediggi lea čuoččuhan konsultašuvnnaid rájes Finnmárkkulága birra..</p>
<p>Politihkalaš konsultašuvdnačoahkkin cuoŋománus 2010 čuovvoluvvui oktiibuot 4 hálddahuslaš konsultašuvdnačoahkkimiin áigodagas miessemánu rájes čakčamánu rádjai 2010. Riddoguolástuslávdegotti čuovvoleami konsultašuvnnain čielggai árrat ahte Sámedikkis ja ráđđehusas ledje áibbas sierralágan oainnut álbmotrievtti viidodahkii ja historjjálaš geavahanvuoigatvuođa viidodahkii. Dat mearkkaša duohtavuođas ahte ráđđehus hilggui áibbaš guovddáš ákkastemiid Riddoguolástuslávdegotti evttohusas ii ge gárron</p>
<p>Čoahkkingirjji čállit: Marit Ellen Mienna /Tove Anti25 siidu 90 siiddusmearridit sierra finnmárkkuguolástuslága. Muhtun áiggi maŋŋá gávnnahuvvui ahte beliin lei nu stuorra sierramielalašvuohta ja ahte leat leamaš menddo stuorra hástalusat dasa ahte juksat ovttamielalašvuođa. Áidna vuohki juksat vejolaš čovdosa viidáset barggus lei dovddastit ahte lea sierramielalašvuohta riektevuođu dulkomis.</p>
<p>Seammás lei departemeanttas dáhttu dahkat juoga lága ektui ja čađahit doaibmabijuid seailluhan ja nannen dihtii mearrasámi kultuvrra ja báikegottiid. Danne válljejedje bealit konsulteret viidáseappot geahčadan dihtii lei go vejolaš soahpat deaŧalaš čovdosiid, vaikke vel lea ge sierramielalašvuohta ákkastemiin.</p>
<p>Maŋŋágo ráđđehusapparáhta lei ášši máŋgii meannudan, de dollojuvvojedje guokte maŋimus konsultašuvdnačoahkkima politihkalaš dásis cuoŋománus ja miessemánus 2011. Go Sámedikki dievasčoahkkin galggai meannudit ášši, de ledje Sámedikkis guokte molssaeavttu. Mii livččiimet sáhttit ain čuoččuhit ahte Riddoguolástuslávdegotti evttohus galggai dohkkehuvvot rievdadusaid haga, ja nu hilgut daid vugiid maid mii mearrideimmet konsultašuvdnaproseassas.</p>
<p>Boađusin livččii ahte ášši maŋiduvvošii mearritkeahtes áiggi.</p>
<p>Nubbi molssaeaktu livččii guorrasit dan uhcimus čovdosii mii sohppojuvvui konsultašuvnnain. Dakkár čoavddus mii guhkit áiggi vuollái sáhtášii biddjojuvvot vuođđun ja mii sáhttá leat álbmotrievtti uhcimus standárddaid siskkobealde.</p>
<p>Sámedikki dievasčoahkkin válljii maŋimus čovdosa. Sámediggái lei mearrideaddjin dás ahte Riddoguolástuslávdegoddi ieš deattuhii ahte mearrasámi kultuvra lei duššamin, danne lei deaŧalaš oažžut čađahuvvot lágalaš doaibmabijuid ja hoappodoaibmabijuid gádjun dihtii mearrasámi kultuvrra ja báikegottiid dain guovlluin gos dat lea sakka áitojuvvon. Ollu báikegottiide livččii menddo maŋŋit vuordit vel logi-guoktelogi jagi ovdalgo mihkkege dáhpáhuvvá.</p>
<p>Sámediggi lea dievasčoahkkinmearrádusastis bidjan máŋga eavttu mat mearkkašit ahte ii lea makkárge suorggis šiehtadallan eret vuoigatvuođaid.</p>
<p>Ráđđehus ovddidii láhkaproposišuvnna Prop 70 L riddoguolástuslávdegotti čuovvoleapmin njukčamánu 16. b. 2012.</p>
<p>Olles dievasčoahkkinmearrádus Sámedikkis lea prentejuvvon mielddusin proposišuvdnii ja čuovvu ášši Stuorradiggái. Buot várašumit ja eavttut mat leat vuođđun dievasčoahkkima guorrasanmearrádussii, leat ain fámus.</p>
<p>Maŋŋá Sámedikki dievasčoahkkima mieđáhusa lea leamaš gulahallan gaskal Sámedikki ja departemeantta proposišuvdnateavstta lagat hábmema birra, nappo čovdosiid ákkasteapmi ja beliid sierranas oainnut riektevuđđui. Čovdosat gal leat ain fámus.</p>
<p>Áššis ii leat mihkkege ođđasiid maŋŋá Sámedikki dievasčoahkkinmearrádusa geassemánus 2011. Dat ahte lei sierramielalašvuohta das mo riektevuođut dulkojuvvojit, lei oahpis árrat juo konsultašuvdnaproseassas, mii maid boahtá čielgasit ovdan Sámedikki dievasčoahkkinmearrádusas áššis. Sámedikki ja ráđđehusa sierramielalašvuohta riektevuođuid ektui, čuovvu de ášši viidáseappot. Nappo ii leat ge mihkkege mii dagahivččii ahte Sámediggi galggašii váldit ášši ođđa meannudeapmái dievasčoahkkimis.</p>
<p>Ráđđehus lea gárvásit meannudan ášši dievasčoahkkima miehtama vuođul. Jus dál válddášii ášši ovdan ođđa meannudeapmái dievasčoahkkimis, de dat bilidivččii dan posišuvnna maid Sámediggi lea juksan konsultašuvdnaortnega vuođul, dainna lágiin ahte dalle rihkošii Sámediggi ieš daid njuolggadusaid maid mii háliidit Ráđđehusa čuovvut. Sámediggeráđđi ii sáhte min suovvat láhttet stáđismeahttumit dákkár deaŧalaš áššis.</p>
<p>Čoahkkingirjji čállit: Marit Ellen Mienna /Tove Anti26 siidu 90 siiddus</p>
<p>Ii ge leat nu ahte ONas lea orgána mii konkrehta sáhttá gohččut Norgga dohkkehit olles Riddoguolástuslávdegotti evttohusa. ON sáhttá čujuhit heajosbeliid ja váilevašvuođaid álbmotrievtti uhcimus standárddaid čađaheamis Norgga riektái.</p>
<p>Ovdamearkan dasa lea minerálaláhka. Vaikke vel eat leat ge ovttaoaivilis konsultašuvdnaproseassas, de dohkkehuvvui láhka máŋga jagi dás ovdal, eai ge leat vel rievdadusat vaikke ON lea máŋgii dáhttun dan rievdadit.</p>
<p>Sámediggeráđđi gávnnaha dán vuođul ahte leat áitojuvvon mearrasámi kultuvra ja báikegottit mat vahágahttojuvvojit jus Sámediggi geassá ruovttoluotta mieđáhusas uhcimus čovdosii, mii mearkkaša hoahppodoaibmabijuid mat sáhttet leat vuođđun buoremus čovdosii masa dál ii leat lagamus áiggis dáhttu oažžut dohkkehuvvot.</p>
<p>Riddoguolástuslávdegotti proposišuvdna lea dál Stuorradikkis. Sámediggeráđđi áigu dál árjjalaččat čalmmustahttit Stuorradiggái mo mii dulkot riektevuođuid, ja jus vejolaš, nannet proposišuvnna čovdosiid. Sámediggi eaktuda ahte Stuorradiggi – Norgga láhkaaddin – dohkkeha ahte seamma prinsihpat galget gustot riddolagaš guovlluin go gáttis – ahte olbmuin rittus leat historjjá vuođul háhkan vuoigatvuođaid dán historjjálaš geavaheami vuođul, ja ahte stuorradiggi ferte dohkkehit dán prinsihpa vaikke vel ráđđehus ii leat ge evttohan dakkár dohkkehusa. Mii bovdet opposišuvnna váikkuhit ja searvat dán bargui.</p>
<p>Go guoská lágalaš doaimmaid ja doaibmabijuid konkrehta sisdollui masa Sámedikki dievasčoahkkin lea miehtan, de dat čuvvot sihke sámedikki dievasčoahkkinmearrádusas ja dál dan proposišuvnnas mii lea sáddejuvvon Sámediggái.</p>
<p>Vai dat lea daddjojuvvon, de sáhttá sámediggeráđđi čoahkkáigeassit dán. Sámediggi lea dadjan čielgasit ahte min mielas eai ollašuhte dálá lágat ja hálddašanortnegat sámiid vuoigatvuođaid álbmotrievtti vuođul ja historjjálaš vuoigatvuođaid vuođul. Dát čájeha ahte guolástanvuoigatvuohta ii leat mearriduvvon lága vuođul ja erenoamážit ahte vuotnavuoigatvuohta ii adnojuvvo árvvus, ahte deasta mearrasámi kultuvrra ávnnaslaš vuđđosii ii deattuhuvvo olus muddemiid ja doaibmabijuid oktavuođas, go áidnalunddot vuoigatvuođain ii leat sierra kártenprosedyra ja go sápmelaččat eai leat mielde guolleresurssaid hálddašeamis. Sámediggái lea leamaš deaŧalaš oažžut guolástanvuoigatvuođa lága bokte dohkkehuvvot ja ahte mearrasámi guovllut vuoruhuvvojit muddemiid oktavuođas.</p>
<p>Sámedikki bajimuš čoavddusgáibádus ii leat rievdan barggu rájes Finnmárkkulágain ja dan sáhttá čoahkkáigeassit 7 čuokkisin mat buot čuovvoluvvojit, iešguđege dásis, daid unnimus čovdosiid bokte maidda dievasčoahkkin lea guorrasan:</p>
<p>Láhkamearrádusgáibádus mii dohkkeha sámiid guolástanrievtti.</p>
<p>Ráđđehus ii áiggo beare dohkkehit dán dábálaš prinsihppan, vuođđuduvvon álbmotriektái ja historjjálaš geavaheapmái, MUHTO, Evttohus oasseváldilága §:s 21, dohkkeha rievtti, ja hehtte guolásteddjiid biddjojuvvomis ođđasis gáddái.</p>
<p>Mearrádus mearkkaša dan ahte sii, geain lea dát riekti galget vuoruhuvvot buohkaid earáid ovddabeallái jos šaddá resursavátnivuohta.</p>
<p>Ráđđehus oaidná maiddái ahte ii sáhte garvit dan ahte gávdnojit báikkálaš vuoigatvuođat. Finnmárkkulága § 29, siskkilda báikkálaš historjjálaš vuoigatvuođaid dohkkeheami, ja dalán go kommišuvdna lea identifiseren dán ovtta áššis, de dat šaddá ovdamearkan eará áššiide.</p>
<p>Dat mii geavahusas dás dahkkojuvvo lea ahte mii mearas nie movt nannámis diktit riektevuogádaga identifiseret konkrehta vuoigatvuođaid juohke áidna mearrasámi guovllus.</p>
<p>Mis lea ain nana jáhkku min áššis ahte báikkálaš historjjálaš riektevuođut ja álbmotriekti leat nana vuođđun ja ahte dat stivrejit dasa ahte Finnmárkkukommišuvdna, meahcceduopmostuollu ja vejolaččat Alimusriekti</p>
<p>Čoahkkingirjji čállit: Marit Ellen Mienna /Tove Anti27 siidu 90 siiddusfertejit konkluderet ahte gávdnojit báikkálaš historjjálaš vuoigatvuođat. Nu šaddáge láhkaevttohusa geavahus stivret historjjálaš vuoigatvuođaid dohkkeheapmái.</p>
<p>Ii oktage oassi dan čovdosis maid mii leat soahpan leat vuostá dan. Molssaeaktun kommišuvnna čovdosii lea ahte dán lágan áššit fertejit dolvojuvvot dábálaš duopmostuoluide, ja dan mákset sii ieža geat ovddidit áššiid. </p>
<p>Gáibádus suodjalit dán rievtti (stuorát aktevrraid guovdu)</p>
<p>Fatnasat mat lea badjel 15 mehtera gildojuvvojit guolásteamis vuotnalinjá siskkobealde ja dat mearriduvvo konsultašuvnnaid bokte.</p>
<p>Mearrádus guolásteamis vuonain addái maiddái geavahusas muhtun lágan vuotnarievtti, go unnit fatnasat eai jođe guhkes gaskkaid. </p>
<p>Gáibádus deattuhanmearrádusas man bokte gozihuvvo ahte sámi kultuvra vuhtii váldojuvvo.</p>
<p>Dát lea boahtán mearraresursalága § 11 guđát lađđasa bokte. Geavahusas lea dát hui deaŧalaš mearrádus mii addá vejolašvuođa vuoruhit mearrasámi kultuvrra ja báikegottiid vuhtii váldima buot resursahálddašemiin.</p>
<p>Vuoigatvuođa mearrádus ferte dulkojuvvot dán deattuhanmearrádusa olis, mii galgá sihkkarastit dan ahte stáhta ovddasvástádus mearrasámiid ávnnaslaš kulturvuođus gozihuvvo resursahálddašeamis. </p>
<p>Gáibádus ahte láhkaaddin dávista álbmotrivttiin (sierra láhkamearrádusa hámis juohke ovttaskas resursahálddašanlágas)</p>
<p>Dát čađahuvvo ođđa láhkamearrádusa bokte oasseváldilágas § 1a</p>
<p>Mearraresursalágas § 6 lea maiddái dákkár mearrádus.</p>
<p>Gáibádusa birra ahte resursaláhkaaddin dulkojuvvo sámiid ávnnaslaš kultursuodjaleami olis (ulbmilmearrádus)</p>
<p>Mearraresursalága ulbmilmearrádus § 7 bustávva g, lea mearriduvvon maŋŋá konsultašuvnnaid mearraresursalága hárrái, ja dat sihke dievasmahttá ja nanne lága bokte dahkkojuvvon daguid ja doaibmabijuid masa dievasčoahkkin lea guorrasan. </p>
<p>Gáibádus sámi searvama birra almmolaš rievttálaš resursahálddašeamis.</p>
<p>Mii oažžut dakko mearraresursalága § 8b mas leat soahpan čuovvoleaddji proseassa dan ektui makkár barggut vuotnaguolástuslávdegottis galget leat.</p>
<p>Go guoská vuotnaguolástuslávdegotti ásaheapmái, de leat bealit soahpan ahte dat galgá leat dakkár lávdegoddi mas oktiibuot galget Sámedikkis leat seamma ollu lahtut go fylkkagielddain, ovdamearkka dihte 3+3.</p>
<p>Dasto lea sohppojuvvon ahte vuotnaguolástuslávdegoddi galgá leat hui nana fágalaš ja politihkalaš orgána mii bidjá guovddáš eavttuid guolástushálddašeapmái, ja ahte das galget leat duohta ja deaŧalaš barggut.</p>
<p>Konsultašuvnnaid oktavuođas leat maiddái soahpan čuovvoleaddji konsultašuvdnaproseassa mii galgá sihkkarastit dan ahte geatnegasvuođat mat leat ILO 15. artihkkalis doahttaluvvojit Sámedikki konsultašuvdnarievtti nannema bokte guolástusáššiin, ja ahte sámiid searvan sihkkarastojuvvo Sámedikki bokte seammás go maiddái vuoigatvuođaoamasteaddjit ieža galget oažžut rolla.</p>
<p>Čoahkkingirjji čállit: Marit Ellen Mienna /Tove Anti28 siidu 90 siiddus</p>
<p>Gáibádus konkrehta doaibmabijuid ektui ealáskahttin dihte mearrasámi kultuvrra.</p>
<p>Sámediggi lea čovdosa oassin gearggus ságastallat dievasmahtti doaibmabijuid birra lassebivdoeari hámis guolásteddjiide geat galget oažžut birgejumi resursavátnivuođa oktavuođas, unnimusat 3000 tonna.</p>
<p>Sámediggi lea eaktudan ahte dán birra jeavddalaččat šiehtadallojuvvo, ja dat galgá biddjojuvvot vuođđun dasa ahte mihttomearri váikkuha mearrasámi kultuvrra, ja ássama, ealáhusaid ja servodateallima vuođu nannema.</p>
<p>Galgá leat vejolaš oažžut birgejumi guolástusas rabas joavkkus okto dahje buohtalaga eará doaimmain. Dat galgá váikkuhit fanaslogu ja guolásteddjiid lassáneami.</p>
<p>Galgá leat viehka ollu unnit deaŧalaš oažžut bivdoeari fatnasiidda gitta joavkkus, danne go buoret gánnáhahttivuohta rabas joavkkus buorida ekonomalaš vejolašvuođaid, ja nie šaddá hálbbit oastit fatnasa bivdoeriin gitta joavkkus.</p>
<p>Rehkenastima vuođđun galget ráhkaduvvot statistihkalaš ávdnasat man ollu leat fatnasat ja guolásteaddjit, makkár ahkečoahkkádus lea ja movt sállašat juohkásit fatnasiid gaskka doaibmaguovllus.</p>
<p><em type="bold">Gulahallankonferánsa gaskal ráđđehusa ja fylkkagieldda </em>Ráđđelahttu Marianne Balto oassálasttii 2012 gulahallankonferánsii gaskal ráđđehusa ja fylkkagieldda njukčamánu 26.j a 27. b. Vaikke vel konferánsa lea ge vuosttažettiin fylkkagielddaid ja ráđđehusa deaivvadanbáiki, de lea Sámedikkis sadji beavddi luhtte seamma dásis go fylkkagielddain ge. máŋga stáhtaráđi oassálastet konferánsii ja eanaš fylkkasátnejođiheaddjit. Konferánsa lea buorre deaivvadansadji politihkalaš fierpmádathuksemiidda ja dat nannet ovttasbarggu gaskal Sámedikki ja ráđđehusa, ja gaskal fylkkagielddaid ja Sámedikki. Dasa lassin ledje hálešteamit GGD:in boahttevaš stuorradiggedieđáhusa birra guovlo- ja regiovdnapolitihka birra masa Sámediggi lea bovdejuvvon prosessii. Ledje maiddái hálešteamit EGD:in stuorradiggedieđáhusa birra Innovašuvdna Norgga ja SIVA birra ja masa Sámediggi lea addán buriid ja konstruktiiva evttohusaid dieđáhussii. </p>
<p><em type="bold">Mariidna ealáhusat </em>Sámediggeráđđi lea addán gulaskuddanvástádusa dan njuoskaguollelága guorahallamii mii geigejuvvui Guolástus- ja riddodepartementii 31.10.2011. </p>
<p>Sámediggeráđđi oaivvilda ahte njuoskaguolleláhka ain lea oadjebasvuohtan guolásteddjiide das ahte besset gáddet guoli rivttes haddái. Njuoskaguollesearvi ja njuoskaguolleláhka lea ollu guolásteddjiid miela áidna dáhkádussan dasa ahte beassat gáddet guoli. Dát guoská erenoamážit mearrasámi guovlluide.</p>
<p>Bargojoavku evttoha raporttas ahte uhcimushaddi galgá mearriduvvot šiehtadusaid vuođul gaskal guollevuovdinsearvvi ja oastinorganisašuvnnaid. Dan doarju Sámediggeráđđi. Sámediggi doarju maiddái soabahanortnega geavaheami. Jus soabaheapmi ii lihkostuva, de sáhttá vuovdinsearvi ieš mearridit uhcimushatti, nu mo dál ge. Dainna lágiin oaivvilda Sámediggi ahte njuoskaguolleláhka maiddái boahtteáiggis lea mielde sihkkarastimin guolásteddjiid beroštusaid go guoská guolásteddjiid beroštusaid fuolaheapmái guliid vuovdima ja gáddema oktavuođas.</p>
<p>Sámediggeráđđi lea addán cealkámuša HAV 21:ii, mii lea ráđđehusa strategiijaprošeakta ovddidit guoddevaš ealáhusovdáneami ja mariidna birrasa buori hálddašeami. Guolástus- ja riddodepartemeanta lea prošeavtta bargoaddi.</p>
<p>Sámediggeráđđi oaidná buorrin dan prošeavtta mandáhta ja ulbmil maid Guolástus- ja riddodepartemeanta lea álggahan. Seammás čujuha Sámediggi ahte eanaš proseassat mat digaštallojuvvojit, plánejuvvojit ja čađahuvvojit áiggi badjel sihke siskkobealde ja olggobealde sámi guovlluin, váikkuhit sámi kultuvrii, ealáhusaide ja servodatdiliide. HAV21 strategiijajoavkku organiseremii eai biddjojuvvon láidestusat mat fuolahit Norgga geatnegasvuođaid sápmelaččaid ektui álgoálbmogin.</p>
<p>Čoahkkingirjji čállit: Marit Ellen Mienna /Tove Anti29 siidu 90 siiddus</p>
<p>Sámediggeráđđi oaivvilda ahte Norgga eiseválddit fertejit váldit mielde sihke árbedieđu ja báikkálaš máhtu buot daid surggiide, mat leat mielde HAV21 strategiijabarggus. Árbedieđu ja báikkálaš máhtu geavaheapmi nannešii Norgga mihttomeari doaibmat máilmmiviidosaččat ja njunnošis go guoská máhtolašvuhtii meara birra ja mearrahálddašeamis.</p>
<p><em type="bold">Sámediggi oassálasttii Stuorradiggepresideantta sáttagoddái Kanadai 4.-9.03.12. </em>Sáttagottis ledje Dag Terje Andersen (Bb), Marianne Balto (Sámediggi, Bb), Per Sandberg (OvB), Siri A. Meling (Ob), Geir Jørgen Bekkevold (KrÁb), Anne T. Wøien (Gb) og Borghild Tenden (GuB). Sáttagoddi oassálasttii máŋgga miellagiddevaš čoahkkimii parlamentáralaš dásis ja ráđđehus áirasiiguin, sihke oppariikkalaš dásis ja provinssas British Columbia. Erenoamážit lei fuomášupmi biddjojuvvon hástalusaide luossabiebmama oktavuođas. </p>
<p>Prográmma álggahuvvui čoahkkimiin Rick Dykstra:in, stáhtalahttovuođa ja sisafárrema minsistara parlamentáralaš čálliin. sáttagoddi deaivvai maiddái Kanada vuolleviesu presideantta, Andrew Sheer, Bill Barisoff, British Columbia láhkaaddi čoahkkima presideantta, čoahkkima erenoamášlávdegotti almmolaš bušeahtaid ja ruhtadeami várás. Čoahkkin guolástusministariin Keith Ashfield lei erenoamáš miellagiddevaš Sámediggái ja fáddán ledje earret eará lobihis guolásteapmi, dorskehálddašeapmi, guollebiebman, njuorjobivdu ja fanasstruktuvra. Son čájehii beroštumi dorskehálddašeapmái Barentsábis, dát lea vuostálagaid dainna diliin mii lea olggobealde nuortarittu, gos dálá máddodagat leat uhccon mealgadit. Su mielas lea buorre go guollebiebmanealáhus lea stuorrumin, muhto čujuhii maiddái daidda fuolastuvvamiidda mat Cohen-kommišuvnnas leat birrasa ektui. Cohen-kommišuvdna lea iskan manne muhtun jagiid gorgŋejit nu uhccán luosat Fraser Riverii British Columbias.</p>
<p>Dasa lassin lei čoahkkin provinsaráđđehusa ministariiguin earret eará Harry Bloy:in, máŋggakultuvrralaš áššiid ministariin ja gávpeministariin Ed Fast:in gii válddii ovdan gávpeáššiid main leat Norggas ja Kanadas oktasaš beroštusat. Viiddes friijagávpešiehtadusas EU:in livččii stuorra mearkkašupmi, muhto muhtun áššit váttásmahttet proseassa, earret eará njuorjobivdoášši ja EU evttohus ahte bidjat divada dakkár oljui mii buvttaduvvo oljosáddos. Dasto lei sáttagottis oanehis čoahkkin Andrea Reimer:in, Vancouvera várresátnejođiheddjiin. Galledeapmi Vancouveris loahpahuvvui oassálastimiin gávpoga nállevealahanvuosttaldeami riikkaidgaskasaš beaivvi čalmmusteapmái.</p>
<p>Sáttagoddi deaivvai senáhta álgoálbmotáššiid lávdegotti, man ovdaolmmoš Gerry St. Germain jođihii. Čoahkkin válddii ovdan dien guovtti riikka álgoálbmogiid oktasaš hástalusaid, erenoamážit davviguovlluin. Kanada bealis čájehedje stuorra beroštumi Sámediggái, dan duogážii, gelbbolašvuođasurgiide ja váldái. Sámediggi muitalii Sámedikki barggu birra ja lávdegottis ledje máŋga gažaldaga earret eará Sámedikki jienastuslogu ja sámediggeválgga birra.</p>
<p>Čoahkkin Mary Simon:in, Kanada inuihtaid váldoorganisašuvnna Inuit Tapiirit Kanatami hoavda, válddii ovdan Kanada inuihtaid dálá hástalusaid. Son čuoččuha ahte ovddešjagiid assimilerenpolitihkas, erenoamážit dakkár geatnegahttojuvvon skuvlaoahppu mii leat vuođđuduvvon sin iežaset kultuvrii, leat leamaš ollu negatiiva váikkuhusat inuihtaid kultuvrii ja identitehta ovdáneapmái. Vaikke vel dál leat ge doaibmabijut ja ortnegat mat dorjot inuihtaid ovdáneami, de rahčat ollu smávvaservodagat stuorra ekonomalaš ja sosiála váttisvuođaiguin. Sii deattuhit eatnigieloahpahusa, muhto hástalussan lea háhkat doarvái oahpaheddjiid geain lea gelbbolašvuohta. Daid ohppiid lohku, geat loahpahit skuvlla menddo árrat, lea ain hui allat.</p>
<p>Provinsaoaivegávpogis British Columbias, deaivvai sáttagoddi eanadoalloministara Don McRae (geas maid lea ovddasvástádus guolástusas). Son čujuhii dasa ahte guollebiebman lea miellagiddevaš suorgi mas lea stuorrunvejolašvuohta, muhto ahte leat maiddái fuolastuvvamat ja eahpesihkarvuohta, earret eará luossadihki, báikkálaš nuoskkideami ja álgoálbmotjoavkkuid vuosttaldemiid dáfus. Son deattuhii ahte viidáset huksen dán suorggis lea ollugiidda ášši mii čuohcá dovdduide.</p>
<p>Smávvagávpogis Campell Riveris Vancouver Islandas oassálasttii sáttagoddi seminárii luossabiebmama birra mas álgoálbmogiid vejolašvuođat deattuhuvvojedje. Seminára lágidedje báikkálaš biebmanfitnodagat</p>
<p>Čoahkkingirjji čállit: Marit Ellen Mienna /Tove Anti30 siidu 90 siiddusovttas Norgga ambassádain. Oassálastin ledje báikegottiid ja fitnodagaid ovddasteaddjit, ja dat álgoálbmotjoavkkut geaidda luossabiebman guoská. Kanada ministtar davviguovlluid álgoálbmotáššiid ja ovdáneami várás, John Duncan, oassálasttii maiddái. Konferánsabáikki olggobealde čájehedje sullii golbmalogi birasgáhttejeaddji vuostemiela luossabiebmama vuostá plakáhtaiguin ja čuoládagaiguin. Marianne Balto háleštii máŋga miellačájeheddjiin, ja maiddái kanada TV jearahalai su. Deaŧalaš áigumuš seminárain lei buohtastahttit norgga ja kanada vásáhusaid. Marianne Baltos lei sáhkavuorru norgga vásáhusaid birra, sámi oainnu vuođul. Báikkálaš álgoálbmotjođiheaddjit bidje dasto ovdan iežaset oainnu guollebiebmanealáhusa váikkuhusaid birra sin riddoservodahkii.</p>
<p>Sámedikkis ledje dasa lassin sierra čoahkkimat inuihtaid joatkkaskuvlla, Nunavut Sivuniksavut, ohppiiguin ja First-Nation ohppiid ovddasteddjiiguin Vancouveris. Čoahkkimiid fáddán lei Sámedikki organiseren ja bargu, oassálastin riikkaidgaskasaš foraide ja konsultašuvdnageatnegasvuohta.</p>
<p><em type="bold">Konsultašuvdna Luondduhálddašandirektoráhtain </em>Konsultašuvdna čađahuvvui dan birra mii direktoráhta gaskaboddasaš oaidnu lea anadroma luossaguliid bivdinmuddemii Davvi-Romssas ja Finnmárkkus. Direktoráhta lei sádden gulaskuddamii dan bargojoavkku evttohusa, mii ásahuvvui Birasgáhttendepartemeantta ja Sámedikki gaskasaš rámmašiehtadusa vuođul árvvoštallan dihtii luossabivddu muddenstivrejuvmi čázádagain ja mearas Davvi-Norggas ja Finnmárkkus. </p>
<p>Sámediggi ja direktoráhta leat ovttamielalaččat das ahte bargolávdegotti strategiija biddjojuvvo vuođđun boahttevaš muddemiidda anadroma luossaguollebivddus Finnmárkkus ja Davvi-Romssas. Lea ovttamielalašvuohta das ahte vuoruhit bargolávdegotti evttohusa ahte ásahit bargojoavkku mii galgá čielggadit heivvolaš vugiid mo muddet guolásteami, ja álggahit prošeavtta mii galgá kártet ja vuogádahttit vásáhusvuđot ja báikkálaš máhtolašvuođa mii heivehuvvo dieđalaš máhttui hálddašeami várás.2012 muddemiid oktavuođas lea ovttamielalašvuohta dain evttohuvvon muddendoaibmabijuin Davvi-Romssa ja Finnmárkku čázádagaide, ja mearraluossaguolásteami muddemii muđui Finnmárkkus. Ášši váldojuvvo ovdan politihkalaš konsultašuvnnain Birasgáhttendepartemeanttain.</p>
<p><em type="bold">Boazodoallu </em>Sámediggeráđđi ja stádačálli Lars Peder Brekk dolle čoahkkima boazodoalu ja eanandoalu birra 21.2.2012 Kárášjogas. NRL maid oassálasttii osiide čoahkkimis. Ulbmil lei movt buoridit ovttasbarggu boazodoalloáššiin. Čoahkkimis lei ovttaoaivilvuohta formaliseret oktavuođa ja čoahkkinastit dásselit jahkásaččat. Ráđđi čilgii loahpalaččat man stuora mearkkašupmi eanandoalus lea sámi guovlluin. </p>
<p>Sámediggeráđđi lea ilus go boazodoallošiehtadallanbealit, Stáhta Eanandoalu- ja biebmodepartemeantta (EBD) bokte ja NRL, dán jagi guovvamánus bohte ovttaoaivilii boazodoallošiehtadusas 2012 – 2013. Sámediggi čuovui šiehtadallamiid dárkojeaddjin. Boazodoallošiehtadusa ekonomalaš rámma lea 104,5 mill. ruvnno. Miesedoarjja, doaibmadoarjja, ja buvttadanbálkkašumi máksomearit lasihuvvojit dan ođđa šiehtadusas. Bealit leat ovttaoaivilis joatkit ortnega masa boazodoallošiehtadus bidjá 2,0 mill. ruvnno mii lea Sámedikki ulbmilii doarjjut lotnolasdoaimmaid mas boazodoallu lea mielde.</p>
<p>Boazodoallošiehtadus 2012 – 2013 ii govčča buot dárbbuid mat sáhttet bohciidit boazodoalloheiveheami proseassain, muhto sámediggeráđi mielas lea buorre go šiehtadusbealit leat ovttaoaivilis nammadit lávdegotti mii galgá geahččat doaibmabijuid sidjiide geat fertejit heaitit boazodoalus boazodoaluheivema geažil. Sámediggi galgá leat mielde lávdegottis.</p>
<p>Boazodoallošiehtadallamiin bođii ovdan ahte ÁHP-boazu galgá heaittihuvvot ja ahte galgá ásahuvvot prográmma boazodoalu várás seammalágan go Lokalmatprogrammet ja ruhtaduvvot eanadoallošiehtadusa ja Innovašuvdna Norgga doaimma bokte. Seammás galgá mátkeeallinvuđot ealáhusovdáneapmi boazodoalus ja ovttasbargodoaibmabijut gaskal boazodoalu ja viidásetbuvttadanfitnodaga leat mielde prográmmas. Prográmmas galgá leat guovddáš čatnaseapmi Innovašuvdna Norgii. Áigumuš lea nammadit stivrenjoavkku mas EBD, NRL ja Sámediggi leat mielde.</p>
<p>Čoahkkingirjji čállit: Marit Ellen Mienna /Tove Anti31 siidu 90 siiddus</p>
<p>Sámediggeráđđi oaivvilda ahte ferte árvvoštallat bidjat boazu-prográmma hálddašeami Sámediggái. Mis lea juo árvoháhkanprográmma lotnolasealáhusaid ja sámi mátkeeallima várás, ja oaidnit uhccán ulbmillažžan ásahit guokte hui ovttalágan árvoháhkanprográmma mat gilvalivčče prošeavttaid alde. Sámedikki gelbbolašvuohta sámegielas, boazodoalu ja sámi diliid birra leat stuorra ovdun boazu-prográmmii. Sámediggi lea sádden reivve EBD:ii mas mii bovdet gulahallamii dan vejolašvuođa birra ahte Sámediggi sáhttá oažžut stuorát ovddasvástádusa dán prográmmas maid Innovašuvdna Norga dál hálddaša.</p>
<p>Ráđđelahttu Ellinor Marita Jåma muitalii mo son lea vásihan daid sisabahkkemiid maid sturrot ja sturrot lullisámi guovlluin, go Norgga gilidutkanguovddáš (Norsk senter for bygdeforskning) lágidii konferánssa 6.3.2012 på Stjørdalas. Konferánsa lágiduvvui dutkanprošeavtta <span type="quote" xml:lang="nob">“Reindrift og kommersialisering av utmarka i sørsamiske områder - hvordan etablerte rettigheter og praksiser blir utfordret”</span> oktavuođas. Sámediggeráđđi atná buorrin go gilidutkan čalmmustahttá dán fáttá. Dan geažil go ollu bohccot ain vuddjojit togaide Nordlandsbanenis, lea sámediggeráđđi bivdán dollojuvvot politihkalaš čoahkkin Johtolatdepartemeanttain. Sámediggeráđđi háliida ságaškuššat heahtedoaibmabijuid, ja guhkesáiggestrategiijaid eastadan dihtii daid ollu lihkohisvuođaid Nordlandsbanenis.</p>
<p><em type="bold">Konsultašuvnnat Boazodoallohálddašeami rievdademiid birra </em>Eanandoallo- ja biebmoministara Lars Peder Brekk ja ráđđelahtu Ellinor Jåma gaskkas lei konsultašuvdnačoahkkin Oslos 30.3.2012. Inge Even Danielsen Norgga Boazosápmelaččaid Riikkasearvvi bealis oassálastti maid konsultašuvdnačoahkkimis. </p>
<p>Konsultašuvnnain digaštalle iešguđetlágan hálddašanstruktuvrra ortnegiid. Lea oktasaš ipmárdus dasa ahte oktavuohta álbmotriektái, sámepolitihkkii ja dárbu beaktilis ja doaimmalaš hálddašeapmái leat eavttut mat mearridit makkár čovdosiid válljejit, nugo maiddái ovdanboahtá Sámedikki mearrádusas rievdadusevttohussii. Departemeanta, Sámediggi ja Norgga Boazosápmelaččaid Riikkasearvi árvvoštallat ain dáid eavttuid deattuheami ja váikkuhusaid iešguđet ládje. Sámediggi ja Norgga Boazosápmelaččaid Riikkasearvi ovttasbarget ain bures dán áššis. Eanandoallo- ja biebmoministtar áigu bovdet ođđa konsultašuvnnaide cuoŋománus/miessemánus.</p>
<p><em type="bold">Eanadoallu </em>Sámedikki presideanta Egil Olli ovddidii Sámedikki oainnu eanadoallo- ja biebmodieđáhussii eanadoallopolitihkalaš ságastallančoahkkimis Romssas 13.2.2012. Presideanta dajai ahte lei buorre bidjat guovddážii árktalaš eanadoalu dieđáhusas ja ahte mis galgá leat árjjalaš eanadoallu miehtá riikka. Olli dovddahii dattetge ahte lea beahtahallan go sámi eanadoallu nu hirbmat unnán lea meannuduvvon dieđáhusas, ja čujuhii ahte konsultašuvdnašiehtadus guoská maiddái áššiide main lea njuolga mearkkašupmi sámi eanadollui. </p>
<p>Ráđđelahtus Marianne Balto lei čoahkkin stáhtačálliin Harald Oskar Buttedahl 19.3.2012. Balto čalmmustii Sámedikki árvalusaid jagi 2012 eanadoallošiehtadussii. Ráđđi lei ovdagihtii sádden cealkámuša departementii. Sámediggi oaččui rámi das go cealkámuš lei vuđolaččat jurddašuvvon. Gáibádusat eanadoallošiehtadallamiidda galget leat buktojuvvon maŋimuštá 27.3.2012.</p>
<p>Sámediggeráđđi háliida buori oktavuođas eanadoallobirrasiiguin mat leat Romssas ja Norlánddas. Danne searvvai Sámediggi Romssa boanddaidsearvvi jahkečoahkkimii ja seminárii Romssas 15.3.2012. Čoahkkimis válddii earret eará fylkkajođiheaddji ovdan doahpaga árktalaš eanadoallu ja ahte dasa ferte bidjat sisdoalu. Sámediggi čilgii doarjjaortnegiid birra mat gusket eanadollui, masa guldaleaddjit čájehedje beroštumi.</p>
<p><em type="bold">Boraspiret </em>Sámediggeráđđi doalai boraspireseminára 21. ja 22.3.2012 Romssas. Semináras ledje 43 oasseváldi. Seminára ulbmilin lei buoridit máhtu boraspirehálddašeami ja boraspirepolitihka birra sámi guovlluin. Ráđđi deattuhii sakka daid álbmotrievttálaš geatnegasvuođaid maiddá Norgga stáhta lea čadnojuvvon boraspirehálddašeami oktavuođas. Seminára olahusjovkui gulle Sámedikki nammadan lahtut njealji davimus boraspirelávdegottiin ja sin várrelahtut. Dasa lassin lei ráđđi bovden earret eará ealáhusbargiid, </p>
<p>Čoahkkingirjji čállit: Marit Ellen Mienna /Tove Anti32 siidu 90 siiddusboanddaidorganisašuvnnaid, fylkkaid birasgáhttenossodagaid, departemeanttaid ja Luondduhálddašan direktoráhta.</p>
<p>Ráđđelahttu Ellinor Jåma čilgii makkár rolla Sámedikkis lea boraspirehálddašeamis. Jåma dajai ahte boraspirepolitihkas ii leat dohkálaččat vuhtii váldojuvvon sámi ealáhusat dalle go sierra boraspiriid nállemihtut leat mearriduvvon. Muhtun guovlluin lea vahágat nu stuorrát ahte dat áitet guohtonealáhusa birgejumi. Sámediggi hálli stuorát rolla boraspirehálddašeamis. Jåma deattuhii man deaŧalaččat boazodoallu ja sávzadoallu leat árvoháhkamii ja barggolašvuhtii sámi guovlluin. Sámediggeráđđi áigu dávjjit geavahit konsultašuvdnarievtti ja riikkaidgaskasaš geatnegasvuođaid maidda Norgga stáhta lea čadnojuvvon boraspirepolitihka hábmema oktavuođas Sámedikkis. </p>
<p>Láhčit dilálašvuođaid álgoávdnasiid viidáseappot ráhkadeapmái </p>
<p>Váikkuhit lasseealáhusaid ovddideami</p>
<p>Váikkuhit dasa ahte ásahuvvojit buorit ortnegat buolvamolsumiidda vuođđoealáhusain</p>
<p>Váikkuhit dasa ahte nissonolbmuid oassi vuođđoealáhusain lassána</p>
<p>Sihkkarastit ahte meahcásteaddjit sáhttet háhkat meahcceresurssaid</p>
<p><em type="bold">Áŋgiruššansuorgi: Geasuheaddji báikegottit </em>Mihttomearri  </p>
<p>Geasuheaddji ja eallinnávccalaš sámi báikegottit</p>
<p>Oassemihttomearit </p>
<p>Máŋggabealat ealáhuseallin geasuheaddji bargosajiiguin nuoraid várás, main gáibiduvvo buorre gelbbolašvuohta </p>
<p>Eanet fárren sámi guovlluide mii váikkuha eallinnávccalaš báikegottiide</p>
<p>Eanet bargosajit nuoraide main lea buorre gelbbolašvuohta</p>
<p>Strategiijat </p>
<p>Lagat ovttasbargu gielddaiguin</p>
<p>Árjjalaččat váikkuhit ahte ásahuvvojit dakkár bargosajit nuoraid várás, main gáibiduvvo buorre gelbbolašvuohta</p>
<p>Ovddidit kulturdeaivvadansajiid</p>
<p>Nissonolbmot ealáhushutkin</p>
<p>Viiddidit dan ortnega ahte oahppaloanat vuoliduvvojit geasuhan dihtii nuoraid dakkár bargosajiide main gáibiduvvo buorre gelbbolašvuohta</p>
<p><em type="bold">Áŋgiruššansuorgi: Kulturealáhusat </em>Mihttomearri  </p>
<p>Eanet bargosajit sámi kultur- ja kulturvuđot ealáhusain</p>
<p>Oassemihttomearit </p>
<p>Gánnáhahtti kulturealáhusfitnodagat</p>
<p>Iešráhkaduvvon gálvvuide ja eará dáidda- ja kulturbuktagiidda buoret johtu</p>
<p>Rekrutteren duodjeealáhussii</p>
<p>Vásáhusturisma mii deattuha sieivavuođa ja jáhkehahttivuođa</p>
<p>Strategiijat </p>
<p>Buoridit gánnáhahttivuođa kultur- ja kulturvuđot ealáhusain</p>
<p>Buoridit fitnolašvuođa ja gávppálašvuođa sámi kulturealáhusain</p>
<p>Čoahkkingirjji čállit: Marit Ellen Mienna /Tove Anti33 siidu 90 siiddus</p>
<p><em type="bold">Duodji </em>Sámediggeráđđi lea dárkkistan duoji duodjeortnega. Raporta gárvánii 05.03.12. Dan 21 bearráigehččojuvvon duojára gaskkas ožžo 17 duojára mearkkašumi. Mearkkašumit guske earret eará váilevuođaide vuovdima oktavuođas, reaidaruhtii, momssa raporteremii, priváhta goluid seaguheapmái. Konsuleantafitnodaga konklušuvdna lea buktán albmosii oalle roavva rihkkumiid rehketdoalu fievrrideamis ja go leat váilon duođaštusat dietnasiidda ja goluide. Dasto ahte ruhtadoalu kvalitehta ja oppalaš áddejupmi gáibádussii movt rehketdoalu galgá fievrridit lea hui soaittáhagas. Konsuleantafitnodat rávve Sámedikki sáddet raportta Vearrodoaimmahahkii viidáseappot čuovvoleapmái. Sámediggeráđđi áigu guhkás čuovvolit daid rávvagiid maid fitnodat addán, ja álggahit doaibmabijuid maid bokte sihkkarastit ahte duojárat geat ohcet doaibmadoarjaga čuvošedje lágaid mat gusket ealáhusdolliide. </p>
<p>Vuoruhit fidnooahppiortnega ja ovddidanbarggu duodjeealáhusas</p>
<p><em type="bold">Áŋgiruššansuorgi: Ođđahutkan, dutkan ja árvoháhkan </em>Mihttomearri  </p>
<p>Eanet ođđahutkamat sámi servodat- ja ealáhuseallima vuođul</p>
<p>Oassemihttomearit </p>
<p>Eanedit hutkama, ovdáneami ja ođasmahttima dutkan- ja ovddidandoaimmaid bokte</p>
<p>Eanet buvttašlájat</p>
<p>Eanet dutkandoaimmat ealáhuseallimis sámi guovlluin</p>
<p>Strategiijat </p>
<p>Movttiidahttit oassálastiid ovttasbargat</p>
<p>Buoridit gelbbolašvuođa márkan- ja buvttaovddideamis</p>
<p>Buoridit gánnáhahttivuođa ja fitnolašvuođa</p>
<p>Doarjut árjjalaš ovddidanbirrasiid sámi guovlluin</p>
<p>Ovttasbargat dutkanbirrasiiguin main lea gelbbolašvuohta sámi ealáhusain</p>
<p>Ovttasbargat Innovašuvdna Norggain eanedan dihtii hutkama sámi guovlluin</p>
<p><em type="bold">Áŋgiruššansuorgi: Gealbudeapmi ja ođđaálggaheamit </em>Mihttomearri  </p>
<p>Eanedit álggahemiid sámi guovlluin</p>
<p>Oassemihttomearit </p>
<p>Buoret gelbbolašvuohta ealáhusain</p>
<p>Eanet ođđaálggaheamit</p>
<p>Eanet ealáhushutkan</p>
<p>Strategiijat </p>
<p>Fállat álggahanoahpu ja čuovvoleami</p>
<p>Ávžžuhit joatkkaskuvllain vuoruhit ealáhushutkama skuvllas</p>
<p>Fállat gealbudandoaibmabijuid</p>
<p>Gealbudandoaibmabijut heivehuvvon sámi lotnolasealáhusaide9</p>
<p>Regionálaovddideapmi</p>
<p>Sámediggi bargá diliid láhčimiin nu ahte sámi álbmogis alccesis, ja iežas eavttuid vuođul galgá leat vejolašvuohta ovddidit iežas servodaga, giela ja kultuvrra buoremus vuogi mielde. Dán ovddasvástádusa ii galgga Sámediggi okto guoddit, iige sáhte dahje áiggu ge okto guoddit dan ovddasvástádusa.</p>
<p>Čoahkkingirjji čállit: Marit Ellen Mienna /Tove Anti34 siidu 90 siiddus</p>
<p>Ulbmil </p>
<p>Váldomihttomearri</p>
<p>Árjjalaš ja ulbmillaš ovttasbarggu bokte regionála ja báikkálaš eiseválddiiguin nannet ja ovddidit sámi kultuvrra, giela ja servodateallima.</p>
<p>Oassemihttomearri </p>
<p>Háhkat buriid rámmaeavttuid sámi gillii, kultuvrii ja servodateallimii gulahallama ja ovttasbarggu bokte regionála ja báikkálaš eiseválddiiguin ja eará relevánta aktevrraiguin.</p>
<p>Strategiijat <em type="bold">Ovttasbargošiehtadus Sámedikki ja Finnmárkku fylkkagieldda gaskka </em> </p>
<p>Ovttasbargošiehtadusaid buorideapmi fylkkagielddaiguin</p>
<p>Sámediggi ja Finnmárkku fylkagielda leat soahpan álkiduhttit ja dávggasmahttit ovttasbargošiehtadusa ja dahkat das eanet konkrehta, gč. raportta 2011 mii lea vuolláičállojuvvon 31.01.2012.</p>
<p>Finnmárkku fylkkadiggi lea čoahkkimis 22.3.2012 meannudan ášši ja bivdán ovttasbargošiehtadusa mii ii leat nu viiddis ja mii lea eanet konkrehta. Fylkkadiggi lea maiddái mearridan ahte čuovvovaš suorggit galggašedje leat mielde šiehtadusas: Ealáhusovddideapmi, oahppu, areálahálddašeapmi ja ceavzilis ovdáneapmi, riikkaidgaskasaš áššit ja Barents-ovttasbargu, sámi giella ja kultuvra, kulturmuitohálddašeapmi ja FeFo.</p>
<p>Sámediggi ja Finnmárkku fylkkagielda áigot deaivvadit maŋŋá beassážiid ja guorahallat viidáset ovttasbarggu rámmaid.</p>
<p><em type="bold">Nationála fievrridanplána </em>Sámediggeráđđi searvvai čoahkkimii 29.02.12 ovttas fylkkaráđiin Grethe Ernø Johansen. Čoahkkima ulbmilin lei buoridit oktavuođaid Finnmárkku fylkkagieldda ektui, ja gávdnat oktasaš politihkalaš áššiid Sámedikki Finnmárkku fylkkagieldda gaskka. </p>
<p>Sámediggi ja Finnmárkku fylkkagielda válde ovdan erenoamážit Nationála fievrridanplána, mii ovddiduvvui seamma beaivvi. Nationála fievrridanplána (NFP) lea dakkár plána mii galgá gustot 10 jagi fievrridemiide Norggas, ja dat ođasmahttojuvvo juohke njealját jagi ovddabealde stuorradiggeválgga. Plánas biddjojuvvojit čanastagat geainnuid ja oktasaštrafihka huksemii, doibmii ja bajásdoallamii. Dalle go plána jagiide 2014-2023 ovddiduvvui lei čielggas ahte bargu Deanu šaldi huksemiin sáhttá álggahuvvot áigodagas 2014-2017 jos rámmii lasihuvvo 20 %.</p>
<p>Finnmárkku fylkkagielda ja Sámediggi vurdet ahte stáhta lasihivččii bušehttii 20 % nu ahte ovddiduvvon fievrridanplána livččii vejolaš čađahit. Sámediggi ja Finnmárkku fylkkagielddas lea oktasaš politihkalaš mihttomearri ahte Deanu šaldi galgá leat gárvvisin huksejuvvon maŋimuštá 2018:s. </p>
<p>Ulbmillaš ja vuoruhuvvon ovttasbargošiehtadusat</p>
<p>Árjjaleappo rolla gielddaid ektui </p>
<p>Ollislaš politihkka gielddaid ektui</p>
<p>Árjjalaš váikkuhangaskaomiid geavaheami bokte nannet sámi giela, kultuvrra ja servodateallima10</p>
<p>Sámiid ovttasbargu ja riikkaidgaskasaš bargu</p>
<p>Sámediggi hálddaša prinsihpalaš beliid ja beroštusaid mat ovddiduvvojit ja bealuštuvvojit riikkaidgaskasaš arenain. Deaŧalaš lea ahte álgoálbmotdimenšuvdna nationála ja riikkaidgaskasaš forain gozihuvvo, ja ahte áššit main lea mearkkašupmi álgoálbmogiidda ovddiduvvojit sihke nationála dásis ja riikkaidgaskasaččat. Rájáid rastá bargu dahkkojuvvo earret eará nationála ja riikkaidgaskasaš foraid ja arenaid ektui mat gusket</p>
<p>Čoahkkingirjji čállit: Marit Ellen Mienna /Tove Anti35 siidu 90 siiddus</p>
<p>ON:ii, Davveguovlopolitihkkii, Sámi parlamentáralaš ráđđái, Barents-ovttasbargui, Davviriikkalaš ovttasbargui, Árktalaš ovttasbargui, Interreg:ii ja EO:ii.</p>
<p>Ulbmil </p>
<p>Váldomihttomearri</p>
<p>Álgoálbmogat mearridit iežaset ahtanuššama ja sis lea vejolašvuohta gozihit iežaset beroštusaid riikkaidgaskasaččat.</p>
<p>Oassemihttomearri </p>
<p>Buot álbmotjoavkkuin ja goappašiin sohkabeliin davviguovlluin ovttaárvosaš ovttaseallin ja ovdánanvejolašvuođat. </p>
<p>Viiddis ovttasbargu sámiid gaskka riikarájáid rastá </p>
<p>Sámediggi lea iešheanalis aktevra ovttasráđiid eará riikkaidgaskasaš bargguin</p>
<p><em type="bold">Sámi parlamentáralaš ráđđi </em>Sámi parlamentáralaš ráđi Sámedikki delegašuvdna Egil Olli, Aili Keskitalo ja Marianne Balto bokte oassálastte Barents álgoálbmotkongreassas 9.-10.2.2012 Girkonjárggas. 70 ovddasteaddji nenetsa, sámi ja vepser álbmogiin Barentsregiovnnas deaivvadedje Girkonjárggas digaštallat álgoálbmogiid oassálastima Barents-ovttasbarggus ja viidásit barggu vuoruhemiid. Kongreassa dohkkehii resolušuvnna ja ođđa doaibmaplána Álgoálbmogiid várás Barents-ovttasbarggus. Ovdalaš kongreassa lágiduvvui konferánsa mas fáddán lei: <span type="quote" xml:lang="nob">”Indigenous peoples, Business &amp; Environment 2012”</span>. Álgoálbmogiid bargojoavku Barentsovttasbarggus lágidedje kongreassa ja konferánssa. Resolušuvdna, doaibmaplána, ja eará dieđut kongreassa ja konferánssa birra gávnnat dáppe: www.barentsindigenous.org. </p>
<p>Sámi parlamentáralaš ráđi Sámedikki delegašuvdna oassálasttii Girkonjárggakonferánssas mii lágiduvvui 8. - 9.2.2012. Konferánssas ledje dát fáttát: Davviguovlluid politihkalaš ovdáneamit, Energiijaovddideapmi, Industriijaovddideapmi, Barentsregiovdna 2030 guvlui, Servodathuksen davviguovlluin.</p>
<p>Sámi parlamentáralaš ráđis lei stivračoahkkin 28. Ja 29.2.2012 Guovdageainnus. Gollegiella – Davviriikkalaš Sámi giellabálkkašupmái nammaduvvoje ođđa lahtut árvvoštallanlávdegoddái. Klemetti Näkkäläjärvi nammaduvvui lahttun Bistevaš árktalaš parlamentarihkkárlávdegoddái. Stivra mearridii maiddái nammadit bargojoavkku mii galgá ráhkadit oktasaš oahpahusvuođu. Suoma Sámedikki Kulturráđđi nammadii Ulla Aikio-Puoskari lahttun dán jovkui.</p>
<p>Go EU allaáirras olgoriikkaáššiid ja sihkkarvuođapolitihka várás ja Eurohpá-kommišuvnna várrepresideanta, Catherine Ashton, finai Suomas 5.-6.3.2012, de son bovdii Sámi parlamentáralaš ráđi ovddasteddjiid ságastallamii njukčamánu 6. b. Roavvenjárggas. SPR ovddasteaddjit ledje Suoma Sámedikki sátnejođiheaddji Klemetti Näkkäläjärvi, Ruoŧa Sámedikki stivrasátnejođiheaddji Per Mikael Utsi ja direktevra Rune Fjellheim. Egil Olli dađi bahábut ii sáhttán searvat. Čoahkkimis digaštalle earret eará Árktalaš áššiid, boazodoallogažaldagaid ja giela. Per Mikael Utsi ovddidii gažaldaga boahtte áigodaga Interreg-prográmma birra ja regionála ovdáneami mii guoská sámi guvlui. Rune Fjellheim muitalii ON álgoálbmotkonferánssa birra álgoálbmogiid birra 2014 ja ráhkkanahtti álgoálbmotkonferánssa birra mii galgá lágiduvvot Álttás geassemánu 2013.</p>
<p>Eanet dieđut: http://tvnewsroom.consilium.europa.eu/event/catherine-ashton-trips-and-meetings/eu-hr-ashton-infinland-meeting-and-statement/ http://valtioneuvosto.fi/ajankohtaista/tiedotteet/tiedote/fi.jsp?toid=2213&amp;c=0&amp;moid=2216&amp;oid=3522 51 http://europa.eu/rapid/pressReleasesAction.do?reference=IP/12/212&amp;format=HTML&amp;aged=0&amp;langua ge=SW&amp;guiLanguage=nb</p>
<p>Váikkuhit davviguovloovddideapmái nu ahte sámiid ja eará álgoálbmogiid kultuvrra ja servodaga ovddideapmi nannejuvvošii.</p>
<p>Čoahkkingirjji čállit: Marit Ellen Mienna /Tove Anti36 siidu 90 siiddus</p>
<p>Nannet Ruošša beale sámiid dili.</p>
<p>Riikkaidgaskasaš ovttasbarggu bokte háhkat buriid rámmaeavttuid eará álgoálbmogiidda.</p>
<p><em type="bold">Sámedikki bargu ON álgoálbmot máilmmikonferánssa (2014) oktavuođas ja dan globála ráhkanahtti álgoálbmotkonferánssas Álttás (2013) </em>Dievasčoahkkimii lea ovdal muitaluvvon ahte lea dollojuvvon rabas ja bealátkeahtes álgoálbmotčoahkkin Københámmanis ođđajagemánu 13.-14. beivviid 2012. Dat čoahkkin dollojuvvui dego oassin álgoálbmogiid ráhkkaneapmin máilmmikonferánsii jagis 2014. Dan lassin ahte ráđđádallat vejolaš álgoálbmotstrategiijaid- ja sajádagaid proseassas máilmmikonferánssa guvlui, dollojuvvoje maiddái konsultašuvnnat ollu stáhta ovddasteddjiiguin Københámmanis. Norga lei ovddastuvvon Norgga ambassáda bokte Dánmárkkus. </p>
<p>Københámmana álgoálbmotčoahkkin mearridii resolušuvnna máilmmikonferánssa birra gos deattuhuvvo ahte álgoálbmogiid oassálastin buot dásiin viidáset proseassas lea áibbas mearrideaddjin konferánssa bohtosii ja legitimitehtii. Resolušuvdna gávnnaha dilálašvuođaid main návdojuvvojit leat vuođđomearkkašupmi sihkarastit álgoálbmogiid dievaslaš ja beaktilis oassálastima buot dásiin proseassas. Vurdojuvvo ahte buot čieža regiovnna leat soabadan temáhtalaš vuoruhemiid ovdal ráhkanahtti konferánssa Álttás jagis 2013, ja ahte Álttá konferánssas soabaduvvo oktasaš globála álgoálbmotposišuvdna temáhtalaš ja áššálaš vuoruhemiiguin máilmmikonferánsii.</p>
<p>Københámmana resolušuvnna bokte mearridedje álgoálbmogat vuođđudit globála koordinerenjoavku máilmmikonferánsii, joavkus lea okta miellahtu ja várremiellahtu juohke ovttas dain čieža álgoálbmotregiovnnain, 1 dan lassin okta lahtu álgoálbmot nissoniin ja nuorain. Joavkkus leat dalle ovcci miellahtu. Resolušuvnnas evttohuvvui ee. ahte ON váldočoahkkima presideanta berre nammadit guokte veahkke-heiveheaddji dan viidásut barggus ON siskkobealde, ovtta stáhtalaš ja ovtta álgoálbmot ovddasteaddji nu ahte šiehtadallamat ja ságastallamat stáhtaid ja álgoálbmot gažaldagain konferánssas váldojuvvojit vuhtii. Sámi parlamentáralaš ráđi ovddasteaddji máilmmikonferánsaproseassas John B. Henriksen, nammaduvvui álgoálbmot veahkke-heiveheaddjin dán viidáset proseassas. Københámmana konferánssa ávžžuhusa vuođul, muitalii ja čilgii Sámi parlamentáralaš ráđi ovddasteaddji Københámmana resolušuvnna birra čoahkkimis mii dollojuvvui golbma beaivvi maŋŋil Københámmana čoahkkima ON váldočoahkkima presideanta kantuvrras New Yorkas. Čoahkkin lei ođđajagemánu 17. beaivve 2012. Sámi parlamentáralaš ráđi ovddasteaddji lea dán áigodagas maŋŋil Københámmana čoahkkima čađahan dárbbašlaš ja áigeguovdilis konsultašuvnnaid miellahtostáhtaiguin ja relevántta ON-orgánaiguin dain diliin mat leat ovddiduvvon Københámmana resolušuvnnas.</p>
<p>Hjalmar Dahl, Ruonáeatnama inuihtta, guhte ovddasta Inuit Circumpolar Council (ICC) organisašuvnna, lea arktalaš miellahtu dan globála koordinerenjoavkkus. Sara Larsson, Ruoŧa sámedikki ovddasteaddji, nammaduvvui SPR stivračoahkkimis guovvamánu 28-29. beaivve 2012 arktalaš várrelahttun dan globála koordinerenjovkui. .2</p>
<p xml:lang="nob">Dat globála koordinerenjoavku doalai vuosttaš čoahkkima New Yorkas njukčamánu 22.-23.beivviid 2012. Čoahkkin dollojuvvui ON-viesus New Yorkas. Čoahkkima mákse Ruonáeatnama iešhálddahus International Work Group for Indigenous Affairs (IWGIA) ja Norgga Sámediggi. Dán globála koordinerenjoavkkus ledje maid konsultašuvnnat máŋgga miellahtostáhta ovddasteddjiiguin, earenoamážit 1 Afrika, Arktisk, Asia, Sentral- og Sør Amerika og Kariben, Sentral og Øst Europa, Sentral Asia og Trans Kaukasia, Russiske Føderasjon, Nord Amerika, og Stillehavsområdet2 Medlemmer: (1) Afrika: Joseph Ole Simmel og Saoudata Aboubacrine (medlemmer); (2) Arktisk: Hjalmar Dahl (medlem), Sara Larsson (vara); (3) Asia: Joan Carling (medlem), Ang Kaji Sherpa (vara); (4) Sentral- og Sør Amerika og Kariben: Gilbert Solano (medlem), Ivan Escobar Diego Guzman (vara); (5) Stillehavsområdet: Tracey Castro Whare (medlem inntil endelig oppnevnelse finner sted); (6) Sentral og Øst Europa, Sentral Asia og Trans Kaukasia: Rodion Sulyandziga (medlem), Dmitry Berezhkov (vara); (7) Nord Amerika: Kenneth Deer og Randy Kapashesit (medlemmer), Jessica Danford (vara); (8) urfolkskvinner: Tarcila Rivera (foreløpig medlem inntil endelig oppnevnelse finner sted; (9) urfolksungdom: Jocelyn Hung Chien og Alancay Morales (foreløpige medlemmer inntil endelig oppnevnelse finner sted).</p>
<p>Čoahkkingirjji čállit: Marit Ellen Mienna /Tove Anti37 siidu 90 siiddusgažaldagain mat gusket álgoálbmogiid oassálastima proseassas ja dárbbus oažžut álgoálbmot ovddasteaddji veahkke-heiveheaddjin prosessii.</p>
<p>Eará áššiid koordinerenjoavkku áššelisttus ledje ee. proseassa ovdáneapmi Københámmana čoahkkima rájes našuvnnalaččat, regionálalaččat ja globála dásis. Sámi parlamentáralaš ráđi ovddasteaddji čilgii dan maŋimuš ovdáneami ON siskkobealde, ja mii lei dahkkon ovddidit prinsihpaid mat leat vuolláisárgojuvvon Københámmana resolušuvnnas. Miellahtut čilgejedje ovdáneami iešguđet guovlluin, ja sihke nisson- ja nuoraidfierpmádagain. Buot guovllut geahččalit čađahit dárbbašlaš regionála konsultašuvnnaid buori áiggis ovdal dán ráhkanahtti konferánssa Áltás jagis 2013.</p>
<p>Koordinerenjoavku ráđđádalai viidáset sierra strategiijaid ovddidit prinsihpaid mat mearriduvvojedje Københámmanis. Miellahtut ságastalle maid mainna lágiin livččii buoremus váldit vuhtii koordinerenjoavkku rolla, bargguid ja doaimmaid dán proseassas. Mearriduvvui, ahte ráhkaduvvojit bajit njuolggadusat joavkku doibmii, ja daid vurdet mearridit boahtte čoahkkimis – mii dollojuvvo dán jagi Bistevaš foruma (7-18.5. 2012) oktavuođas. Joavku mearridii bargat pro-aktiivvalaččat čuovvovaš ráđđádallamiidda sierra resolušuvnna birra Váldočoahkkimii máilmmikonferánssa čađaheami birra. Váldočoahkkin áigu iežas resolušuvnna bokte mearridit máilmmikonferánssa rámmaid, ee. jearaldaga álgoálbmogiid oassálastima hárrái viidáset proseassas. Miellahtostáhtat áigot geargat daiguin ráđđádallamiiguin geassemánus 2012. Dat globála koordinerenjoavku mearridii ráhkadit konkrehta álgaga dakkár resolušuvdnii. Álgoálbmogiid veahkke-heiveheaddji oaččui bargun jođihit dan barggu ja čuovvolit daid miellahtostáhtaid ektui.</p>
<p>Koordinerenjoavku nammadii ruhtadanlávdegotti man doaibman lea gávdnat ruhtadeami álgoálbmogiid oassálastimii dán proseassas, ee. álgoálbmogiid regionála ráhkkanan proseassain ja Áltá-konferánsii.3 Čoahkkin mearridii viidáset Tracey Castro Whae, Maori, New Zealand, bissovaš raportevran globála koordinerenjovkui, gii oažžu doarjaga máŋgasiin dokumenteret joavkku barggu ja muđui proseassa.4</p>
<p>Mearriduvvui ahte guovlluin main sierranas sivaid geažil lea garra dárbu oažžut guokte miellahtu koordinerenjovkui, ee. guovllu stuora gielalaš earuid dihte, siskkáldas koordinerenhástalusat dahje eará lossa sivaid dihte,5 besset friddja nammadit guokte miellahtu. Lei goit ovttamielalašvuohta das ahte guovllut mat vejolaččat nammadit guokte miellahtu, sis lea dušše okta jietna joavkkus ja sii fertejit ieža máksit vejolaš nuppi miellahttu oassálastima. Arktalaš guovllu ovddasteaddji muitalii ahte juste dál sii eai oainne dárbbu guovtti miellahttui, daningo leat buorit gulahallankanálat gaskal guovllu álgoálbmogiid ja daningo dat šattaše maid divraset.</p>
<p>Álgoálbmogiid veahkke-heiveheaddji John B. Henriksen oaččui aivve positiivalaš máhcahemiid ja rámi dan barggu ovddas maid lea bargan maŋŋil Københámmana čoahkkima álgojagis. Joavkku miellahtut geardduhedje sávaldaga ahte son joatká doaimmas álgoálbmogiid veahkke-heiveheaddjin. Københámmana resolušuvnna vuođul. Čoahkkin mearridii ráhkadit bajit njuolggadusaid su viidáset doibmii, ee. su oktavuođaid koordinerenjovkui. Njuolggadusat mearriduvvojit boahtte čoahkkimis, mii dollojuvvo Bistevaš foruma oktavuođas. Globála koordinerenjoavku doallá maid iežas bálddalasdoaluid máilmmikonferánssa birra foruma čoahkkima áigge. Dat čoahkkin dollojuvvo gaskavahkku miessemánu 9. beaivve 2012. Álgoálbmogiid veahkke-heiveheaddji galgá veahkehit ordnet bálddalaš-doaluid ja joavkku čuovvovaš čoahkkima.</p>
<p xml:lang="nob">Globála koordinerenjoavku digaštalai ráhkanahtti álgoálbmotkonferánssa čađaheami. Mearriduvvui ahte áigodat geassemánu 8.-13. beivviid 2013 lea heivvoleamos áigi konferánsii. Lei ovttamielalašvuohta ahte 300-400 álgoálbmotdelegáhta juhkkojuvvon čieža guvlui, lea realisttalaš sturrodat konferánsii. Dan lassin ferte rehkenastit eará konferánsaoasseváldiid ja dárkojeddjiid main ii leat 3 John B. Henriksen, Saoudata Aboubacrine, Joan Carling, Jocelyn Hung Chien, Randy Kapashesit, Kenneth Deer, Kai Landow.4 Herunder Inger Johanne Mudenia fra Sametingets administrasjon. Det tas sikte på at man snarest får opprettet en egen nettside for verdenskonferansen. 5 Eksempelvis Afrika som består av en fransk talende og en engelsk talende del.</p>
<p>Čoahkkingirjji čállit: Marit Ellen Mienna /Tove Anti38 siidu 90 siiddusdelegáhtastáhtus. Dat mearkkaša ahte sáhttá vuordit sullii 700 olbmo boahtit Áltá-konferánsii jagis 2013. Globála ruhtadankomitea áigu ovttasbargat ordnejeddjiiguin sihkkarastit ruhtadeami mátke- ja orrungoluide 300-400 virggálaš delegáhttii.</p>
<p>Iežas reivve bokte b. cuoŋománu 5. b. 2012 dieđihii ON váldočoahkkima presideanta, Ambassadevra Al-Nassar (Qatar) miellahttostáhtaid fásta delegašuvnnaide New Yorkas ahte son lea mearridan bivdit John B. Henriksen ja Mexico ON-ambassadevrra Luis Alfonso de Alba čađahit konsultašuvnnaid su ovddas ON miellahttostáhtaiguin ja álgoálbmogiiguin, ON álgoálbmogiid máilmmikonferánssa čađaheami birra. Soai leaba goappašagat dohkkehan dan ávžžuhusa ja nammadeami. Dat lea dehálaš politihkalaš ovdáneapmi danne go dat sihkkarastá ahte máilmmi álgoálbmogat, ásahuvvon globála koordinerenortnega bokte ja sin veahkke-heiveheaddji bokte, aktiivvalaččat besset searvat viidásit ráđđádallamiin. Dat lea dehálaš ovdáneapmi maiddái historjjálaččat danne go lea vuosttaš geardde go álgoálbmotovddasteaddji, mii ii ovddas ovttage miellahttostáhta, oažžu almmolaš rolla ON váldočoahkkima rámma siskkobealde. Vurdojuvvo ahte dat guokte nammaduvvon heiveheaddji oažžuba dievasčoahkkima dán jagáš sešuvnnas Bistevaš forumis vai beassaba čađahit almmolaš konsultašuvnnaid miellahtostáhtaiguin ja álgoálbmogiiguin (mánnodaga miessemánu 14. b. 2012, dii. 15:00 – 18:00).</p>
<p><em type="bold">Davviguovllupolitihkka </em>Presideanta Egil Olli ja ráđđelahttu Marianne Balto oassálasttiiga politihkalaš jahkebealčoahkkimis davviguovllupolitihka birra Olgoriikkadepartemeantta stáhtačállin Torgeir Larseniin. Čoahkkin lei Girkonjárggas 8.2.2012, ja Barents-ráđi norgga ovdagoddi lei čoahkkima váldofáddá. Deattuhuvvui ahte álgoálbmogat lea dehálaš áŋgiruššansuorgi Barents-ovttasbarggus mai Norga maiddái doarju ruđalaččat. Sámediggi čujuhii ahte hástalus oažžut viidábut politihkalaš searvama álgoálbmogiid bealis lea dušše belohahkii olahuvvon álgoálbmogiid bargojoavkku nannema bokte. Buoret álgoálbmotovddasteapmi regiovdnaráđis lea váldohástalus lagamus áigái. Sámediggeráđđi áigu bidjat dan johtui dan bokte ahte lasihit teavstta álgoálbmotovddasteapmái Barents-ovttasbarggus dan proseassa oktavuođas maid Olgoriikadepartemeanta lea álggahan ráhkadan dihte ođđa Girkonjárga-julggaštusevttohusa ovdagoddeáigodagas. Eará fáttát maid digaštalle ledje ráđđehusa davviguovlludieđáhusa čuovvoleapmi, álgoálbmotdimenšuvdna dan mearrádusas ahte bidjat Arktalaš Ráđi bistevaš čállingotti Romsii, bargu ráđđehusa minerálastrategiijain, ja ON álgoálbmot máilmmikonferánsa 2014:s ja ráhkkanahtti konferánsa Álttás 2013:s. </p>
<p>Presideanta Egil Olli rabai nuppi Barents álgoálbmotkongreassa 10.2.2012 Girkonjárggas, ja jođihii SPR barggu buktit cealkámušaid bargojovkui mii lea hábmen álgoálbmot doaibmaplána áigodahkii 2013-2016, ja Barents álgoálbmotkongreassa loahppajulggaštussii.</p>
<p>Várrepresideanta Láilá Susanne Varsas lei sáhkavuorru davviguovllukonferánssas Arctic Dialogue Nordlándda Universitehtas Bådådjos 21.3.2012. Fáddán ledje dat ođđa vejolašvuođat maid juohkinlinjáčoavddus gaskal Ruošša ja Norgga Barentsábis addá. Sihke gaskal stáhtaid, ovttasbargu siskkáldasat oljoindustriijas ja mot dat váikkuhit árbevirolaš ealáhusaide nugo guolásteapmái, álbmogii ja eará beroštusaide. Várrepresideanta deattuhii earenoamážit mot konsultašuvnnat gaskal stáhta eiseválddiid ja álgoálbmogiid sáhttet buvttahit čovdosa go plánejuvvojit doaimmat mat váikkuhit álgoálbmogiid rivttiid ja beroštusaid. Lassin ahte Sámedikkis lea jáhkku guoibmelihtuid huksemii ja ovddidit gulahallama gaskal davviguovlluid iešguđet beroštusaid, das maiddái ahte lea dárbu hukset luohttevašvuođa gaskal riikkaidgaskasaš fitnodagaid, guoskevaš álgoálbmogiid ja gullevaš stáhtaid.</p>
<p>Várrepresideanta Láilá Susanne Vars searvvai panelaš rabas digaštallančoahkkimis stáhtaráđiin Jonas Gahr Støriin ON-ovttasbarggu olis Romssa universitehtas 28.3.2012. Áššit maid digaštalle ledje; nákce go ON ain gieđahallat riikkaidgaskasaš hástalusaid? Dárbbahit go mii ON norgga beroštusaid ja árvvuid sihkkarastimii? Man dehálaš lea ON Davviguovlluide? Várrepresideanta dagahii ahte ON álgoálbmotperspektiiva digaštallui dárkilit digaštallančoahkkimis.</p>
<p><em type="bold">Evenášši <span type="quote">“ovddimus”</span> soahtegirdiid operašuvdnabása </em>12.3.2012 lei hálddahuslaš konsultašuvdnačoahkkin Suodjalusdepartemeanttain soahtegirdibása birra, ja makkár váikkuhusat leat jus Evenášši válljejuvvo <span type="quote">“ovddimus”</span> operašuvdnabásan soahtegirdiide. Bođii </p>
<p>Čoahkkingirjji čállit: Marit Ellen Mienna /Tove Anti39 siidu 90 siiddusovdan ahte 2 girdi galget leat gearggus birra jándora jagi miehtá. Dán gearggusvuođa lassin, galgá <span type="quote">“ovddimus”</span> bása leat dat báiki mii válljejuvvo vuosttažin iežas soahtegirdiveaga hárjehallamiid čađahemiide. Ollislaš girdinlohku galgá leat sullii 800 girdinmátkki. Sintef ja Forsvarsbygg meroštallamat čájehit ahte dušše guokte vistti mat leat šlápmahearkkit guoskkahuvvojit huksendoaimmaid bokte, ja vuollel 100 šlápmahearkkes visttit leat ollislaččat šlápmaguovllu siskkobealde. Bealit ledje ovttaoaivilis ahte dát unna doaimmaš mii plánejuvvo Evenášis, unnán vahágahttá sámi beroštusaid.</p>
<p>Konsultašuvnnaid bokte leat árvvoštallan mot sámi beroštusat galget gozihuvvot čielggadeamis ja makkár vejolaš váikkuhusat soahtegirdibása sáhttá mielddisbuktit sámi kultuvrii ja sámi beroštusaide. Go Evenášši dušše lea áigeguovdil <span type="quote">“ovddimus”</span> operašuvdnabásan mas leat unnán doaimmat ja infrastruktuvrrain mii lea heivehuvvon hárjehallamiidda áigodagaid mielde, de árvvoštallet heajos váikkuhusat sámi beroštusaid ektui leat unnin ja nu ahte daid nagoda gieđahallat. Muhto go odne ii leat dábálaš soahtegirdidoaibma Evenášis, de dagaha goitge unna bistevaš doaimmaš rievdadusaid dálá dili ektui. Danne galget sámi beroštusat váldot fárrui viidásit barggus, mii čuovvu huksenáššiid dábálaš bargovugiid gos árvvoštallet šlápmaváikkuhusaid eaŋkilvisttiin detálja- ja huksenplánaid oktavuođas, ja maiddái árvvoštallet báikkálaš váidudandoaimmaid dárbbu ja viidodaga. 12</p>
<p>Sámi organisašuvnnat</p>
<p>Demokráhtalaš servodat lea sorjavaš aktiivvalaš ja girjás organisašuvdnaeallimis. Sámi organisašuvnnat leat deaŧalaš oasálaččat sámi servodaga ovddideamis.</p>
<p>Váldomihttomearri </p>
<p>Girjás sámi organisašuvdnaeallima bisuheapmi</p>
<p>Strategiija </p>
<p>Váikkuhangaskaomiid aktiivvalaš geavaheami bokte láhčit diliid girjás organisašuvdnaeallimii. 13</p>
<p>Ođđa áššiid almmuheapmi - čuovvoleapmi</p>
<p>Mo Sámediggeráđđi lea čuovvolan daid ođđa áššiid, mat almmuhuvvojedje dievasčoahkkima áššis 004/12.</p>
<p><em type="bold">Evttohus 1: DavviguovIodieđáhus </em>Sámediggeráđi mielas ii dárbbaš ráhkadit sierra davviguovlodieđáhusa nu mot Badjeolbmuid lista evttoha. Sámedikki dievasčoahkkin lea ovdal dahkan ovttajienalaš mearrádusaid áššis 49/06 Sámediggeráđi dieđáhus riikkaidgaskasaš áŋgiruššansurggiid birra ja áššis 68/07 Davviguovloovddideami čuovvoleapmi. Goappašiid áššiin lea vuoigatvuođabealli ja eará bealit mat gasket sámi beroštusaide, čuovvoluvvon davviguovloovddideami ealáhusdimenšuvnnas. Dás duohko čuovvoluvvo davviguovloperspektiiva konkrehta áššiin mat ovddiduvvojit Sámedikki dievasčoahkkimii seamma láhkai go ášši 47/08 Minerálaláhka, ášši 10/09 Goliat huksen, ja ášši 21/10 Sámedikki minerálaplánaveahkki minerálaresurssaid iskkadeapmái ja doaimmaheapmái. </p>
<p>Olgoriikkadepartemeanta searvvahii Sámediggeráđi bargui ráđđehusa davviguovlodieđáhusain mii geigejuvvui 18.11.2011. Sámi álgoálbmotdimenšuvdna lea mielde dieđáhusas, ja álgoálbmotrievtti válddahus vuođđun davviguovlopolitihkkii lea aiddolaš. Sámediggeráđđi aiddostahtii gulaskuddamis Stuorradikki Olgoriika- ja suodjaluslávdegottis 9.2.2012 ahte dieđáhusa válddahus mii lea vuođđun sápmelaččaid vuoigatvuhtii beassat leat mielde resurssaid hálddašeamis ja iešmearrideapmái áššiin ferte čuovvoluvvot konkrehta oassálastimiin daidda orgánaide, main lea mearridanváldi guolástushálddašeamis ja nannejuvvon sámi stivrejumiin boazodoalu almmolaš hálddašeamis. Sámediggeráđđi čuovvola ráđđehusa davviguovlodieđáhusa earret eará bistevaš jahkebeallásaš čoahkkimiiguin Olgoriikadepartemeantta politihkalaš njunnošiiguin. Dán jagi lea áigumuš lágidit birrabeavdeseminára davviguovlopolitihka birra Sámedikkis mas bovdejuvvojit dat oassálastit maid Badjeolbmuidlista evttoha.</p>
<p><em type="bold">Evttohus 2: Sámedikki čoahkkinortnet </em>Evttohus lea sáddejuvvon dievasčoahkkinjođihangoddái viidáset meannudeapmái. </p>
<p>Čoahkkingirjji čállit: Marit Ellen Mienna /Tove Anti40 siidu 90 siiddus</p>
<p><em type="bold">Evttohus 3: Sámi ovddastus Ungt Entreprenørskap Norge (Nuorra fitnodeapmi Norggas) stivrii ja fylkkaorganisašuvnnaide </em>Lea duohta nu go NSR čujuha ahte Ungt Entreprenørskap/Nuorra ealáhushutkan lea dehálaš doarjjan ealáhushutkanáŋgiruššamis skuvllain. Iskkadeamit čájehit ahte eanet oassi dain nuorain geat leat leamaš mielde oahppi- ja nuoraidfitnodagain, álggahit fitnodagaid rávisolmmožin, dan ektui go dat nuorat geat eai leat searvan dakkár nuoraidfitnodagain. Danne lea dehálaš eanet áŋggirdit oahppi- ja nuoraidfitnodagaiguin maiddái sámi guovlluin. Dat váikkuhivččii ahte eanet fitnodagat álggahuvvojit dáin guovlluin. Nuorra ealáhushutkan Norggas bargá ealáhushutkamiin oahpahusas ja lea guovddáš ja dehálaš aktevra dán oktavuođas. </p>
<p>Sámedikki 2012 bušeahtas lea várrejuvvon 100 000 ru njuolggodoarjja Nuorra ealáhushutkamii Norggas. Ruhta galgá geavahuvvot oahppofitnodagaid ovddideapmái main lea sámi sisdoallu ealáhushutkamis. Dan vuođul áigu Sámediggeráđđi váldit oktavuođa Nuorra ealáhushutkan Norggain ja lagabut digaštallat mot dat ruhta galggašii geavahuvvot. Dasa lassin lea vuogas digaštallat mot Nuorra ealáhushutkan sáhttá nannet iežas sámi gelbbolašvuođa ja mot organisašuvdna sáhttá ovttasbargat Sámedikkiin.</p>
<p><em type="bold">Evttohus 4: Sámi e-girji áŋgiruššan </em>Sámediggi atná deaŧalažžan sihkkarastit sámegielat fága- ja čáppagirjjálašvuođa sámi álbmogii. Ođđa teknologiija ovddideapmi iešguđet digitála vuođđovuogádagain ja neahttavuđot gulahallan rahpá ođđa vejolašvuođaid. Sámediggeráđđi lea bargagoahtán kulturdieđáhusain, mii galgá leat láidesteaddjin Sámedikki kulturpolitihkkii. dieđáhus galgá earret eará gieđahallat boahttevaš kulturpolitihka mihttomeriid, strategiijaid ja áŋgiruššansurggiid, ja earret eará gieđahallat mo láhčit dilálašvuođaid dasa ahte sihke sámi álbmot ja álbmot muđui galget sáhttit ráhkadit, gaskkustit ja vásihit kultuvrra ja dáidaga. Áigumuš lea dieđáhusa meannudit lávdegodde- ja dievasčoahkkis čuoŋománus 2013. </p>
<p>Go dieđáhus meannuduvvon boahtte jagi, de eai leat váikkuhusat bušehttii ovdal 2014:s. Sámediggi sáhttá árvvoštallat e-girje áŋgiruššama kulturdieđáhusbarggu oktavuođas.</p>
<p><em type="bold">Evttohus 5: Giellajahki 2013 </em>Sámediggeráđđi lea váldán oktavuođa Språkåret 2013:in čielggadan dihte mot sáhtášii lagabut ovttasbargat giellajagi čalmmustahttima ektui. Sámediggeráđđi áigu boahtte dievasčoahkkimis raporteret eambbo ovttasbarggu birra. </p>
<p>Sámediggeráđđi lea duhtavaš go Bargiidbellodaga nubbinjođiheaddji ja parlamentáralaš jođiheaddji oaidniba man dehálaš ja árvosaš lea ahte maiddái sámi mánát ja nuorat ožžot bivnnuhis mánáid- ja nuoraidgirjjálašvuođa nugo Harry Potter girjjiid sámegillii, mii movttiidahtášii lohkanmovtta ja sámegiela geavaheami. Ráđđi lea ovdal čujuhan dan kulturdepartementii, ja áigu ain čuovvolit dan departemeantta gulahallamiin. Jorgalemiid ruhtadeami, ovdamearkka dihte Harry Pottera sámegillii, ferte čielggadit ahte livččii go dat heiven oktan sámi prošeaktan Giellajagi 2013 vuollái.</p>
<p><em type="bold">Evttohus 6: Sámegiela bearráigeahččan-, bagadan- ja diehtojuohkin orgána – sámegiela áittardeaddji </em>Sámediggeráđđi lea ovttaoaivilis ahte váidinortnet mii dál lea sámelágas, ii doaimma. Danne lea sámediggeráđđi sámegiela čielggadeamis bidjan gažaldaga bearráigeahččan- ja váidinortnega birra. Mii háliidit digaštallama sámediggeáirasiid gaskkas dan birra ahte makkár bearráigeahččan- ja váidinortnega galgá Sámediggi geahččalit oččodit sámelága giellanjuolggadusaide. Man muddui suohkanat nákcejit čuovvut sámelága giellanjuolggadusaid galgá maid leat fáddán čuovvolančoahkkimiin mat Sámedikkis galget leat hálddašanguovllu suohkaniiguin ovttasbargošiehtadusaid birra. </p>
<p><em type="bold">Evttohus 7: Guorahallat - sámegiela bálvalusa sámi ásahusain maid Sámediggi ruhtada </em>Sámediggeráđđi ii hálit dál guorahallagoahtit sámegiela bálvalusaid ásahusain maid Sámediggi lea mielde ruhtadeame. Sámelága giellanjuolggadusat gusket stáhta, fylkkasuohkaniid ja suohkaniid ásahusaide sámegiela hálddašanguovllus. Dain lea buohkain ovddasvástádus bálvalit álbmoga guovtti gillii, sámegillii ja dárogillii. Sámediggi juolluda guovttegielalašvuođadoarjaga gokčan dihte goluid mat čuvvot guovtti gillii </p>
<p>Čoahkkingirjji čállit: Marit Ellen Mienna /Tove Anti41 siidu 90 siiddusbálvaleamis. Dat guoská 10 suohkanii ja 4 fylkasuohkanii mat leat namuhuvvon sámelága láhkaásahusain. Stáhta gokčá goluid mat čuvvot guovtti gillii bálvaleamis stáhtalaš ásahusain.</p>
<p>Sámediggi sádde juohke jagi juolludanreivviid ásahusaide, museaide, kulturviesuide j.e. mat ožžot njuolggodoarjagiid Sámedikki bušeahtas. Juolludanreivvet hábmejuvvojit Sámedikki bušeahta mielde, ja earenoamážit bušeahta 17. č. mielde.</p>
<p>Sámedikkis lea jahkásaš bušeahttadohkkeheamis vejolašvuohta bidjat gáibádusaid ásahusaide ulbmilolahusa eavttuid bokte. Dás sáhttá maid bidjat gáibádusaid sámegiela geavaheami ektui.</p>
<p><em type="bold">Evttohus 8: Gudnejahttit – lasihan sámegiela geavaheaddjilogu </em>Sámediggeráđđi lea dieđusge ilus dáid olbmuid áŋgiruššama dihte. Seammás oaivvilda Sámediggi ahte šaddá váttisin gudnejahttit dušše ovtta joavkku, go dat guođášii olu earáid. Sámedikki giellamovttiidanbálkkašupmi galgá juhkkojuvvot 2013:s. Dan oktavuođas áigu sámediggeráđđi ávžžuhit sáddet sisa evttohusaid gii dan bálkkašumi galggašii oažžut. Sámediggeráđđi oaivvilda maiddái ahte giellajagi 2013 oktavuođas sáhttá obbalaččat gudnejahttit buohkaid geat earenoamážit áŋgiruššet sámegiela ovddas </p>
<p><em type="bold">Evttohus 9: Oljo- ja gássa resursadivadat Sámi rittuguovllu oljo- ja gássabohkanrusttegiin </em>Sámediggeráđđi doalaha daid oainnuid mat bohte ovdan dievasčoahkkinmeannudeamis Áššis 10/09 Goliat huksen. Dain konsultašuvnnain mat dasto čuvvo gaskal Oljo- ja energiijadepartemeantta ja Sámedikki, eai juksan bealit ovttamielalašvuođa das ahte ásahit álgoálbmotfoandda oljodoaimmaid oktavuođas ii ge das ahte leat go sápmelaččain sierra vuoigatvuođat oljoresurssaide. Sámediggeráđđi čuoččuha ain dan prinsihpa ahte sámi álbmogis lea álbmotrievtti vuođul vuoigatvuođat oljoresurssaide Barentsábis. Sámediggeráđđi oaivvilda ain ahte álgoálbmotperspektiiva galgá čujuhit mo vuoitu Barentsábi oljodoaimmain galgá juogaduvvot, ja lea evttohan ahte oassi vuoittus galgá biddjojuvvot álgoálbmotfondii váikkuhangaskaoapmin servodat- ja ealáhusovddideapmái davvin. </p>
<p>Sámediggeráđđi čuoččuha dieđusge ahte vejolaš sámi vuoigatvuođat mat gahččet eret go ealáhusdoaimmat lassánit, galget buhtaduvvot ollásit. Plána- ja huksenlága 16. kapihtal bággolonisteami birra fuolaha dan doaimmaid oktavuođas gáttis. Muhto oljolága 8. kapihtal sihkkarastá buhtadusa daid ekonomalaš massimiid oktavuođas maid oljodoaimmat dagahit guolásteddjiide go doaibma váldá bivdosajiid, dahje mielddisbuktá nuoskkideami ja buktá bázahasaid dahje go rusttet dahje doaibmabidju oljodoaimma geažil mielddisbuktá vahága.</p>
<p>Ráđđehusa 18.11.2011 mannosaš davviguovlodieđáhusas daddjojuvvo ahte lassánan árvoháhkan davvin galgá dáhpáhuvvat dainna lágiin mii bearráigeahččá álgoálbmogiid. Sámediggeráđđi bargá dainna ulbmiliin ahte galget ráhkaduvvot lágat mat sihkkarastet ahte deattuhuvvo deasta sámi kultuvrii, mat sihkkarastet konsultašuvnnaid maid vuođul sáhttá addit mieđáhusa dieđuid vuođul mat leat addojuvvon ovddalgihtii, mat sihkkarastet oasi daid ovdduin mat bohtet go ávkkástallojuvvo dakkár resurssaiguin maid stáhta čuoččuha ahte dat eaiggáduššá. Viidáseappot bargá Sámediggeráđđi dainna ulbmiliin ahte daidda geain lea vuoigatvuohta álgoálbmogiid eatnamiidda ja resurssaide, galgá addojuvvot kapasitehta ja gelbbolašvuohta nu ahte sii sáhttet šiehtadit buriid čovdosiid ealáhusoassálastiiguin. Dán perspektiivva áigu Sámediggeráđđi fas ovddidit ráđđehussii vuosttaš čoahkkimis oktiiordnenforumas maid olgoriikaministtar jođiha ja mas sámediggepresideanta, ja Nordlándda, Romssa ja Finnmárkku fylkkaráđđejođiheaddjit leat mielde. Áigumuš lea čoahkkima doallat Álttás 11.5.2012, ja váldofáddán galget leat oalgeváikkuhusat go ealáhusdoaimmat lassánit davvin ja gelbbolašvuođa- ja oahppodárbu riikkaoasis.</p>
<p><em type="bold">Evttohus 10: VIVAT - sámegillii </em>VIVAT lea ovttasbargu Davvi-Norgga universitehta buohcciviesu ja riikka regionála resursaguovddáža gaskka veahkaválddi, traumáhtalaš huša ja iešsoardineastadeami ektui (RVTS). Hálddahus lea RVTS Davvin oktavuođas. VIVAT lea earret eará kvalifiseren ollu terapevttaid Sámi Našuvnnalaš gealboguovddáža psykalaš dearvvašvuođadikšumis (SANAG). </p>
<p>Čoahkkingirjji čállit: Marit Ellen Mienna /Tove Anti42 siidu 90 siiddus</p>
<p>Sámediggeráđi mielas lea buorre evttohusa ahte heivehit VIVAT kurssain sámi gillii, kultuvrii, ja áigu váldit ášši ovdan Dearvvašvuođadirektoráhtain, mas lea váldoovddasvástádus dán barggus. Sámediggi ii sáhte heivehišgoahtit kurssa maid mii eat eaiggáduša.</p>
<p><em type="bold">Evttohus 11: Sámi giella ja riektesihkarvuohta </em>Sámediggeráđđi áigu guorahallat dáid áššečuolmmaid barggu oktavuođas gielladieđáhusain. </p>
<p><em type="bold">Evttohus 12: Sámediggi ferte meannudit Eurohpačielggadeami </em>Ráđđehus nammadii 07.01.10 dutkanvuđot, almmolaš lávdegotti geahčadit vásihusaid EEO-šiehtadusa ektui ja eará šiehtadusaid ektui EO:in. Lávdegoddi ovddidii raporttas almmolaš čielggadusa hámis ođđajagemánu 17. b. 2012 (NOU (2012:2) "Utenfor og innenfor - Norges avtaler med EU." Čielggadusas čilgejuvvojit ja analyserejuvvojit Norgga šiehtadusat EO:in nugo dat leat ovdánan áigodagas jagi 1992 rájes jagi 2011 lohppii. Norgga oktavuohta EO:ii lea dál regulerejuvvon ollu šiehtadusaid bokte. Stuorámus lea EEO-šiehtadus. Dasto lea Norga dahkan máŋga eará šiehtadusa EO:in. Lávdegotti bargun lea leamaš čielggadit buot šiehtadusaid mat Norggas dál leat EO:in. Ulbmilin lea válddahit ollislašvuođa Norgga ja EO gaskasaš oktavuođas, movt dat lea ovdánan, ja makkár váikkuhusat das leat norgga servodahkii. Raporta lea dál sáddejuvvon almmolaš gulaskuddamii ja áigemearri buktit cealkámuša lea 06.05.12. Ráđđehus áigut ovddidit dieđáhusa Stuorradiggái čakčat. </p>
<p>Sámediggeráđđi lea ovttaoaivilis ahte lea deaŧalaš ovddidit sámi beroštumiid maiddái Eurohpá politihka oktavuođas, ja dieinna lágiin sihkkarastit ja ovddidit sámi beroštumiid. Sámediggi ferte dattetge álohii dahkat politihkalaš válljemiid dan ektui masa geavahit vátna resurssaid, ja vuoruhit áššiid ja ovdánanvugiid main lea stuorámus beaktu ja bohtosat. Sámediggeráđi mielas lea dárbu váldit vuhtii dan mii addá buoremus bohtosa ja danne áigu dárkilit árvvoštallat makkár gulaskuddamiidda lea deaŧalaš geavahit návccaid.</p>
<p><em type="bold">Evttohus 13: Sámediggeráđđi ferte váikkuhit gávdnat čovdosiid sámi vuođđoealáhusaid areálageavaheapmái Ivgus </em>Čájeha ahte eanadoallu Ivggu suohkanis lea ovdáneamen positiivvalaččat. Sámediggi lea ruhtadan sihke mašiinnaid, ođđa visttiid ja viiddis huksemiid doaluin dan rájes go Ivgu šattai doaibmaguovllu oassin. Ivgu lea jahkásaččat ožžon birrasii 2 miljon ru eanadoalloulbmiliidda Sámedikkis. Doaluid viiddideami oktavuođas leat eanadoallit ráhkadan ođđa eatnamiid ja áigumuššan lea ráhkadit vel eanet. Dađi mielde go mii diehtit de lea Boazodoallohálddašeapmi cuiggodan váilevaš áššemeannudeami ja lea buktán vuostecealkámuša plánaide golggotmánus 2011. Areálaplánaáššit meannuduvvojit plána- ja huksenlága mielde, ja dasa movt áššiid galgá meannudit leat ráhkaduvvon čielga njuolggadusat. Sámediggi ii lea oasálaš áššis ja danne ii sáhte seaguhit iežas áššemeannudeapmái. Sámediggeráđđi áigu dattetge oppalaš vuođuin láhčit positiivvalaš ovdáneami sihke eanadoalus ja boazodoalus. </p>
<p><em type="bold">Evttohus 14: Áŋgiruššan háhkat eanet sámi sadjásašruovttuid </em>Sámediggeráđđi lea guhkes áiggi bargan sámi mánáid vuoigatvuođaid ja dárbbuid gozihemiin, ja lea juo jagi 2007 rájes árjjalaččat bargan dan ala ahte sámi mánáid rievttit, geat leat mánáidsuodjalusa fuolahusas, galget ollašuhttojuvvot dan ektui ahte besset gozihit kultuvrraset, ja hállat giellaset. Dalle go mánná gártá biebmoruktui, de ferte dohkálaččat vuhtii váldit máná kulturduogáža, ja ferte láhčit diliid nu ahte mánná sáhttá ovddidit sihke giela ja kultuvrra. Danne lea min mielas hui deaŧalaš ahte leat sámegielat biebmoruovttut. </p>
<p>Buf-etáhtas Biebmoruoktobálvalusa bokte lea ovddasvástádus biebmoruovttuid háhkamis. Dain leat rekrutterenkampánjjat birra jagi, ja fokus 2012:s lea sámegielat biebmoruovttuid rekrutterema ektui. Sámediggeráđis ii leat váldi hábmet ja álggahit dán lágan rekrutterenkampánjjaid. Mii leat dattetge váldán oktavuođa Biebmoruoktobálvalusain ja jearran mainna lágiin sii barget. Sii muitalit ahte otnáš nammii leat máŋga sámi biebmoruovttu, muhto dat eai geavahuvvo. Unnán bohtet ohcamat sámi biebmoruovttuide, ja sii vásihit dávjá ahte sámi biebmoruovttut, mat eai geavahuvvo, váldet badjelasaset eará ja ođđa doaimmaid. Dát lea šállošahtti. Danne háliida Biebmoruoktobálvalus oažžut ovttasbarggu Sis-Finnmárkku bearašsuodjalankantuvrrain, man bargun lea earret eará doaibmat gelbbolašvuođaguovddážin sámi</p>
<p>Čoahkkingirjji čállit: Marit Ellen Mienna /Tove Anti43 siidu 90 siiddusálbmoga várás. Doivot ahte dát ovttasbargu dagahivččii dan ahte eambbogat ohcalivčče sámi biebmoruovttu.</p>
<p><em type="bold">Evttohus 15: Váikkuhusaid guorahallan daidda gielddaide mat leat mielde sámegiela hálddašanguovllus </em>Sámediggi doarju evttohusa ja áigu geahčadit vejolašvuođaid várret ruđaid dása Sámedikki 2013 bušeahtas suokkardit váikkuhusaid gielddaide mat gullet sámegiela hálddašanguvlui. Dáinna lágiin áigu Sámediggi čalmmustahttit daid buriid váikkuhusaid maid searvan sámegiela hálddašanguvlui buvttiha. Sámediggi lea guovddášeiseválddiide dovddahan ahte hálddašangielddat eai oaččo doarvái resurssaid fuolahit iežaset bargamušaid hálddašangieldan. Lea maid maŋimus áiggiid leamaš ollu sáhka dan birra maid searvan hálddašanguvlui mearkkaša stuorát gávpogiidda davvin, ja dan oktavuođas lea digaštallojuvvon guđe ekonomalaš váikkuhusaid dat buvttášii. Váikkuhussuokkardeapmi attášii buoret gova das maid searvan hálddašanguvlui mearkkašivččii báikkálaš servodahkii. </p>
<p><em type="bold">Evttohus 16: Sámediggi berre searvat gáiccaid njoammunsanerenprošektii eastadan dihtii doaluid heaittiheami </em>Sámediggeráđis lei 20.10.2011 juo čoahkkin Romssas Tine nord:in ja prošeavtta prošeaktajođiheddjiin man ulbmil lea jávkadit dávddaid gáicadoaluin. Ráđđái muitaluvvui mat stuorrát hástalusat leat gáicadoaluide go galget jávkadit dávddaid gáicadoaluin miehtá riikka. Bealli dan 134 gáicadoalus mat leat Romssas ja Davit Nordlánddas eai leat dahkan maidege jávkadit dávddaid paratuberkulose, CAE ja buogodávdda. Sámediggeráđis lea maid ballu das mii geavvá daidda gáicadoaluide mat eai leat leamaš mielde sanerenbarggus. Ráđđái lea deaŧalaš doalahit daid bargosajiid mat leat sámi guovlluin. Muhto go ráđđi lea ožžon ohcama Tine nord:is ruhtadit osiid nu gohčoduvvon gáiccačivganávetprošeavttas, de eai áiggo ovddalgihtii einnostit dán ohcama bohtosa. Ohcan meannuduvvo 2012 giđa. </p>
<p><em type="bold">Evttohus 17: Vuoigatvuohta geavahit sámegiela ásahusain sámegiela hálddašanguovllu suohkaniin </em>Sámediggeráđđi Ellinor Marita Jåma bokte, galgá doallat čoahkkima Divttasvuona suohkana suohkanstivrrain miessemánu 7. b. 2012. Doppe váldojuvvo ášši ovdan. Ovttasbargošiehtadus oktan jahkásaš čuovvolemiin/stáhtusiin lea dahkkojuvvon. </p>
<p><em type="bold">Evttohus 18: Seminára guolásteami ja mearrageavaheami birra </em>Sámediggeráđđi háliida seamma láhkai go áirras Ronny Wilhelmsen, ahte mearrasámi ja eará beroštusat galget boahtit ovdan digaštallamis mearradoalloealáhusa ovdáneami birra. Muhto sámediggeráđđi árvvoštallá dan láhkai ahte seminára dán fáttá birra ii leat áigeguovdil 2012:s go Sámediggi dán jagi lea várren resurssaid 2 seminárii ealáhusovddidansuorggis. Lea lágiduvvon seminára boraspiriid birra ja maŋŋeleappos dán jagi áigu Sámediggeráđđi bovdet gielddaseminárii geasuheami, ássama ja ealáhusplánema birra. </p>
<p>Sámediggeráđđi áigu lágidit seminára guolástusovddideami birra mearrasámi guovlluin go dat vuotnaguolástuslávdegoddi, maid Ráđđehus guolástuslávdegotti čuovvoleami oktavuođas lea evttohan ásahit Finnmárkku, Romssa ja Nordlándda várás, lea ožžon čielggaduvvot iežas bargamušsuorggi ja mandáhta.</p>
<p><em type="bold">Evttohus 19: Oadjebas lagasbiras, addit oadjebasvuođa sámi álbmogii </em>Sámediggeráđđi diehtá ahte maiddái sámi servodagas lea veahkaváldi ja sávakeahtes dáhpáhusat. Dan mii váldit duođas. Mis leat uhccán fáktadieđut dán fáttás, ja danne dárbbašuvvo visogovva das man stuoris dát ášši lea. Sámediggeráđđi lea ovttas Justiisa- ja gearggusvuođadepartemeanttain plánen dutkanprošeavtta veahkaválddi birra sámi servodagas. Dákkár prošeavtta boađus attášii Sámediggái vuođu viidáset barggus dáinna fáttáin. </p>
<p><em type="bold">Evttohus 20: Boahtteáiggi infrastruktuvrra ruhtadeapmi davit guovlluin </em>Sámediggi dovdá daid hástalusaid maid bieđgguid ássan mearkkaša infrastruktuvrii. Buorre geaidnofierpmádat dárbbašuvvo ássamii ja manahahttivuhtii. Sámedikkis eai leat dattetge resurssat maid várret ovdaprošeavtta álggaheapmái iskat vejolaš ruhtadanmálliid boahttevaš </p>
<p>Čoahkkingirjji čállit: Marit Ellen Mienna /Tove Anti44 siidu 90 siiddusinfrastruktuvrainvesteremiidda. Sámediggeráđđi čujuha dasa ahte nationála infrastruktuvrraid oktavuođas lea ovddasvástádus geainnuid divodeamis ja huksemis juogaduvvon iešguđet fievrredanetáhtaide nu go Stáhta geaidnodoaimmahahkii, Ruovdemáđiidoaimmahahkii ja Riddodoaimmahahkii.</p>
<p><em type="bold">Evttohus 21: Ođđa guorahallan sápmelaččaid vákšuma viidodaga </em>Sámediggeráđđi dovdá Lund-kommišuvnna barggu ja daid vuoigatvuođaid beassat geahččat POT arkiivvaid maid Geahččanláhka addá. Sápmelaččaid vejolaš vákšun čearddalašvuođa vuođul lea duođalaš ášši sámi álbmogii. Dán rádjai eai leat konkrehta dieđut dakkár čearddalašvuođa vákšuma birra, muhto Sámediggeráđđi lea ovttaoaivilis das ahte dán ášši berre váldit ovdan ovddavástideaddji eiseválddiiguin. Sámediggeráđđi áigu čoahkkimis Justiisadepartemeanttain bivdit dieđuid dán áššis. </p>
<p><em type="bold">Evttohus 22: Ásahit doarjjaortnega priváhta sámi skuvllaide main lea sámi sisdoallu. Bisuhit Vátnjavári giliskovlá Sáknihis </em>Sámediggeráđđi lea ovttaoaivilis áirasiin Ann-Mari Thomassen:in ja NSR:in das ahte lea deaŧalaš bisuhit giliskuvllaid sihke dan dáfus ahte gáhttet sámegiela ja bisuhit sámi giliid ássama. Sámediggeráđđi áŋgiruššá nannosit dainna ahte vuosttaldit skuvlaheaittihemiid ja dat váldojuvvo maiddái ovdan sierra áššin politihkalaš čoahkkimis Máhttodepartemeanttain guovvamánu 15. b. 2012. Skuvlaheaittiheamit vuoruhuvvojit hui bajás, ja Sámediggeráđis galgá leat jeavddalaš gulahallan eiseválddiiguin mas skuvlaheaittiheamit galget leat fáddán. </p>
<p>NSR evttohus ahte ásahit sierra doarjjaortnega, sáhttá lea okta čoavddus ja Sámediggeráđđi áigu árvvoštallat evttohusa. Ráđi áigumuš lea ovddidit dievasčoahkkinášši 2012 geasi mas mii digaštallat máhttoáŋgiruššama davveguovloáŋgiruššama oktavuođas. Dat fáddá maid NSR váldá ovdan ahte bisuhit giliskuvllaid main lea sámi sisdoallu, čuovvoluvvo das.</p>
<p><em type="bold">Mearkkašupmi, NSR:a sámediggejoavku, áirras Aili Keskitalo Siidu 42: Ásahit doarjjaortnega priváhta skuvllaide mas lea sámi sisdoallu </em></p>
<p>Heaittihit giliskuvllaid váikkuha eretfárrema juo uhkiduvvon giliin. Sámediggi galgá bargat nannet sámi báikegottiid. Bisuhit ja vuoruhit giliskuvllaid lea dehálaš oassi dán barggus.</p>
<p>NSR sámedikkejoavku vuordá ahte Sámediggi dál, maŋŋel moanat jagiid cuigodeami giliskuvllaid mearkkašupmái, nákce addit baikkalaš iešálggalaččaide čielga dovddahusaid movt Sámediggi siskkobealde iežas doaimmain sáhttá váikkuhit bisuhit giliskuvllaid. Mii leat ilus go Sámediggeráđđi deattuha dehálašvuođa bisuhit giliskuvllaid, muhto báikegottit maidda dát čuohcá sii dárbbašit konkrehta čovdosiid, iige dušše biekka dovddahusaid.</p>
<p>NSR ávžžuha Sámediggeráđđi fas árvvoštallat konkrehtalaččat álggahit diekkár doarjjaortnega, ii dušše hoigat váttisvuođa boahttevaš proseassaide.</p>
<p><em type="bold">Mearkkašupmi, NSR:a sámediggejoavku, áirras Geir Tommy Pedersen </em>NSR ovddidii čuovvovaš dili Gonagaslaš Guolástus- ja riddodepartemeantta Proposišuvdniin 70 L Stuorradiggái, mii earret eará gieđahallá riddoguolástuslávdegotti evttohusaid ja rávvagiid. Sámediggeráđđi lea konsulteren soahpamuša maid uhca eanetlogus dohkkehii Sámedikki dievasčoahkkimis. Konsultašuvdnasoahpamuš mearkkašii riddoguolástuslávdegotti ovttajienalaš evttohusa oalát hilguma. NSR ii leat sáhttán doarjut dákkár čovdosa. Sámedikki eanetlohkomearrádus čuovvu mielddusin proposišuvdnii. </p>
<p>NSR gávnnaha hirpmástuhttin ahte Sámediggeráđđi ii gávnna siva meannudit láhkaproposišuvnna Sámedikkis. Baicce vállje Sámediggeráđđi doaibmadieđáhusastis hui guhkáš kommenteret ja dadjat juo meannudit ráđđehusa ovddidan láhkaproposišuvnna. Sámediggeráđis lea doaibmadieđáhusas guhkes ákkasteamit iežaset oainnu bealis áššái ja das mii Sámediggeráđi mielas leat eaktun áššái. Viidáseappot čuoččuhuvvojit doaibmadieđáhusas váikkuhusat evttohuvvon doaibmabijuin mat leat hui spiehkasteaddjin proposišuvnna čilgehus ektui. NSR šálloša go Sámediggeráđđi ii háliit meannudit dahje oažžut proposišuvnna árvvoštallojuvvot vuđolaš, áššálaš vuođul, dakko bokte ahte loktet dan sierra áššin.</p>
<p>Čoahkkingirjji čállit: Marit Ellen Mienna /Tove Anti45 siidu 90 siiddus</p>
<p>Sámediggeráđis lea leamaš doarvái áigi ráhkkanahttit ášši dievasčoahkkimii, ja oažžut láhkaproposišuvnna árvvoštallojuvvot álbmotrievtti ektui. Viidáseappot lei galgat árvvoštallat proposišuvnna vejolaš váikkuhusaid ášši ektui mii das čuovvu sámi mearraguolástusvuoigatvuođaide, erenoamážit álbmotrievttálaš rámmaid ektui.</p>
<p>Sámediggi lea eanetlohkomearrádusas bidjan máŋga várašumi ja eavttu soahpamuša ektui. NSR ii oainne ahte láhkaproposišuvdna árvvoštallá dahje árvala proseassa Sámedikki eanetlohkomearrádusa vuođul.</p>
<p>NSR registrere ahte proposišuvnnas ii leat čuovvolanproseassa čielggaduvvon dahje lohpiduvvon dan ektui ahte oažžut sámiid ja riddoálbmoga historjjálaš guolástanvuoigatvuođa árvvoštallojuvvot. NSR deattasta baicce ahte proposišuvdna mearkkaša riddoássiid guolástanvuoigatvuođa ollislaš hilguma, sihke Finnmárkkus ja eará vuonain rittus. Prop. 70 L, Kap., siddu 8: <em type="italic">”Når det gjeld spørsmålet om ein fjordrett kan </em></p>
<p><em type="italic">Fiskeri- og kystdepartementet ikkje sjå at det eksisterer nokon eksklusiv rett til fiske for dei som bur langs fjordane, verken i Finnmark eller i andre fjordar langs kysten” (Go guoská gažaldahkii vuotnavuoigatvuođa birra, de ii oainne Guolástus- ja riddodepartemeanta ahte lea mihkkege áidnalunddot guolástusvuoigatvuohta sis geat ásset vuonain, ii Finmmárkkus ii ge eará vuonain rittus). </em></p>
<p>Dat mearkkaša Sámedikki eanetlohkomearrádusa eavttuid hilgun.</p>
<p>Sámedikki eanetlohkoevttohusas deattastuvvo ahte dat čuovvolanproseassat mat leat sohppojuvvon, galget mielddiset buktit dakkár čovdosa mii lea eahpitkeahttá álbmotrievtti rámmaid siskkobealde. NSR lea bivdán Sámediggeráđi čielggadusa daid proseassaid ektui main dás lea sáhka ja sisdoalu dáin, dan ii leat Sámediggeráđđi nagodan vástidit. Proposišuvnnas deattasta baicce Guolástus- ja riddodepartemeanta ahte ii dárbbašuvvo čielggadeapmi álbmotrievtti ektui ii ge čuovvovaš proseassa Stuorradikki mearrádusa vuođul. Dasa lassin deattasta departemeanta ahte dálá guolástushálddašeapmi lea álbmotrievtti rámmaid siskkobealde: (Prop. 70 L, Kap., siidu 7: <em type="italic"><span type="quote" xml:lang="nob">”Fiskeri- og kystdepartementet er ikkje einig med kystfiskeutvalet i deira vurdering av at på bakgrunn av reglane i folkretten om urfolk og historisk bruk, ekisterer ein rett til fiske for befolkningen i Finnmark. Departementet legg også til grunn at gjeldande reglar for regulering av og deltaking i fiskeria er i tråd med dei folkerettslige pliktene ovenfor samane som minoritet og urfolk. (Guolástus- ja riddodepartemeanta ii leat ovttaoaivilis riddoguolástuslávdegottiin sin árvvoštallamis ahte álbmotrievtti njuolggadusaid vuođul álgoálbmogiid ja historjjálaš geavaheami birra, livččii Finnmárkku álbmogis guolástanvuoigatvuohta. Nappo bidjá ge departemeanta vuođđun ahte dálá guolástanoassálastima muddennjuolggadusat čuvvot álbmotrievttálaš geatnegasvuođaid sápmelaččaid ektui minoritehtan ja álgoálbmogin.)”</span> </em></p>
<p>Dat mearkkaša Sámedikki eanetlohkomearrádusa eavttuid hilgun.</p>
<p>NSR gávnnaha hui hirpmástuhttin ahte sámediggeráđđi ii gávnna siva Sámediggái meannudit dakkár láhkaproposišuvnna man birra sámediggeráđđi lea konsulteren ja maid Sámediggi lea meannudan. Sámediggeráđi prinsihpalaš loahppajurdda lea ahte Sámedikki dievasčoahkkin ii galgga meannudit láhkaproposišuvnna <span type="quote">“amas dat bilidit dan posišuvnna maid Sámediggi lea juksan konsultašuvdnaortnega vuođul, dainna lágiin ahte dalle rihkošii Sámediggi ieš daid njuolggadusaid maid mii háliidit Ráđđehusa čuovvut. Sámediggeráđđi ii sáhte min suovvat láhttet stáđismeahttumit dákkár deaŧalaš áššis”</span>.</p>
<p>III Jienasteapmi 39 áirasis ledje 35 čoahkis. Dán áššis ii jienastuvvon.</p>
<p>IV Beavdegirjelasáhusat Dán áššis ii ovddiduvvon beavdegirjelasáhus.</p>
<p>V Sáhkavuorrolistu ja replihkat</p>
<p>Sáhkavuorru</p>
<p>Replihkka 1 Egil Olli, áššejođiheaddji</p>
<p xml:lang="nob">Aili Keskitalo Geir Tommy Pedersen</p>
<p>Čoahkkingirjji čállit: Marit Ellen Mienna /Tove Anti46 siidu 90 siiddus</p>
<p xml:lang="nob">Rolf Johansen</p>
<p>Egil Olli 2 Aili Keskitalo</p>
<p xml:lang="nob">Sten Erling Jønsson Olaf Eliassen</p>
<p xml:lang="nob">Aili Keskitalo 3 Per Andersen Bæhr 4 Willy Ørnebakk</p>
<p>Silje Karine Muotka Aili Keskitalo Kirsti Guvsám</p>
<p xml:lang="nob">Willy Ørnebakk 5 Sten Erling Jønsson</p>
<p xml:lang="nob">Geir Tommy Pedersen Ronny Wilhelmsen Aili Keskitalo</p>
<p xml:lang="nob">Sten Erling Jønsson 6 Olaf Eliassen</p>
<p xml:lang="nob">Aili Keskitalo Geir Tommy Pedersen Randi A. Skum</p>
<p xml:lang="nob">Olaf Eliassen 7 Geir Tommy Pedersen</p>
<p xml:lang="nob">Willy Ørnebakk Sten Erling Jønsson Ronny Wilhelmsen</p>
<p xml:lang="nob">Geir Tommy Pedersen 8 Anders Somby jr.</p>
<p xml:lang="nob">Geir Tommy Pedersen Willy Ørnebakk</p>
<p xml:lang="nob">Anders Somby jr. 9 Knut Store 10</p>
<p xml:lang="nob">Ronny Wilhelmsen</p>
<p xml:lang="nob">Geir Tommy Pedersen Sten Erling Jønsson Silje Karine Muotka</p>
<p xml:lang="nob">Ronny Wilhelmsen11</p>
<p>Láilá Susanne Vars</p>
<p>Silje Karine Muotka Ann-Mari Thomassen Geir Tommy Pedersen</p>
<p>Láilá Susanne Vars12</p>
<p xml:lang="nob">Vibeke Larsen13</p>
<p>Geir Johnsen14</p>
<p>Hilde Anita Nyvoll</p>
<p>Silje Karine Muotka15</p>
<p xml:lang="nob">Marianne Balto</p>
<p xml:lang="nob">Geir Tommy Pedersen Silje Karine Muotka</p>
<p xml:lang="nob">Marianne Balto16</p>
<p xml:lang="nob">Marie Therese Nordsletta Aslaksen17</p>
<p>Mariann Wollmann Magga</p>
<p>Silje Karine Muotka18</p>
<p>Randi A. Skum19</p>
<p>Ellinor Marita Jåma</p>
<p xml:lang="nob">Alf Isaksen Trond Are Anti</p>
<p>Ellinor Marita Jåma20</p>
<p xml:lang="nob">Sten Erling Jønsson21</p>
<p xml:lang="nob">Heidi Persdatter Greiner Haaker22</p>
<p xml:lang="nob">Vibeke Larsen23</p>
<p xml:lang="nob">Rolf Johansen24</p>
<p xml:lang="nob">Geir Tommy Pedersen25</p>
<p>Silje Karine Muotka</p>
<p>Čoahkkingirjji čállit: Marit Ellen Mienna /Tove Anti47 siidu 90 siiddus26</p>
<p>Aili Keskitalo27</p>
<p>Egil Olli, áššejođiheaddji</p>
<p>VI Sámedikki mearrádus</p>
<p>Sámediggi váldá Sámediggeráđi doaibmadieđáhusa áigodagas 17.02.12-29.03.12 diehtun.</p>
<p>Ášši meannudeapmi loahpahuvvui 18.04.12 dii. 12.05.</p>
<p>Čoahkkingirjji čállit: Marit Ellen Mienna /Tove Anti48 siidu 90 siiddus</p>
<p>Vuođđogiella: Dárogiella</p>
<p xml:lang="nob">Ášši/Sak DC015/12</p>
<p>Gažaldagat Sámediggeráđđái Sámedikki čoahkkinortnega § 22vuođul</p>
<p>Arkiiva</p>
<p>SF-</p>
<p>Arkiiváššenr.12/1791</p>
<p>Ášši meannudeapmi álggahuvvui cuoŋománu 18. b. 2012 dii. 14.30.</p>
<p>I Mildosat Nr</p>
<p>Beaivi</p>
<p>Geas/Geasa</p>
<p>Namahus</p>
<p>II Gažaldagat ja vástádusat</p>
<p>Gažaldat 1, Áirras Ann-Mari Thomassen, NSR:a sámediggejoavku</p>
<p>Ođđa boazoguohtonkonvenšuvdna Norgga ja Ruoŧa gaskka</p>
<p>Man muttus leat boazodoallokonvenšuvdnasiehtadallamat stáhtaid gaskka? Mainna lágiin Sámediggeráđđi lea váikkuhan ođđa boazodoallokonvenšuvnna loahpalaš dohkkeheami?</p>
<p>Sámediggeráđi vástádus 1.gažaldahkii</p>
<p>Ođđa Norgga-Ruoŧa boazoguohtunkonvenšuvdnaevttohus meannuduvvui Sámedikki dievasčoahkkimis geassemánus 2010. Sámediggi guorrasii evttohussii, muhto stuorra várašumiiguin mii guoská sierra protokollii (guovloprotokollii) masa čujuhuvvo konvenšuvnna 6. artihkkalis.</p>
<p>Ruoŧa bealde lea konvenšuvdnaevttohus meannuduvvon máŋgii almmá dohkkeheami haga. Maiddá Ruoŧa sámiid riikkasearvi (RSR) lea meannudan evttohusa máŋgii, maŋimusat erenoamáš riikkačoahkkimis 2010 čavčča, almmá dárbbašlaš mieđáhusa haga.</p>
<p>Sámediggeráđđi ja NBR deaivvadedje juovlamánu 19. b. Ruoŧa beale Sámedikki ovddasteddjiiguin maid stivraovdaolmmoš Per Mikael Utsi jođihii ja RSR:in maid stivrasátnejođiheaddji Jørgen Jonsson jođihii. Gávnnahuvvo ahte goappašat bealit leat ovttamielalaččat das, ja mieđihit dasa, ahte mii galgat geahččalit gávdnat dakkár čovdosa mii sáhttá leat dálá šiehtadallančovdosa siskkobealde.</p>
<p>Eanandoallo- ja biebmodepartemeanta lea ávžžuhan Sámediggeráđi joatkit suokkardemiid Ruoŧa beale Sámedikkiin dainna áigumušain ahte juksat oktasaš vuođu doallat oktasaš čoahkkima iešguđet ovddasvástideaddji ministariiguin lagas boahtteáiggis.</p>
<p>Go lea sáhka šiehtadallanevttohusas man iešguđet ministarat leat juo vuolláičállán, de ferte ráđđi oažžut čielgasa das ahte – ja man muddui mii oažžut viiddiduvvon rámmaid vejolaš jotkojuvvon suokkardemiide. NBR ja guoskevaš orohagat ožžot de dieđu ja konsulterejuvvojit ovdalgo mii sáhttit joatkit áššiin.</p>
<p>Čoahkkingirjji čállit: Marit Ellen Mienna /Tove Anti49 siidu 90 siiddus</p>
<p>Gažaldat 2, Áirras Nanna Thomassen, NSR:a sámediggejoavku</p>
<p>NSR diehtá ahte dál leat ođasmahttojuvvomin fágaplánat vuosttaš ja nuppi gielas sámegielas. Mii jearrat makkár ulbmil lea ođasmahttimis? Ja goas dat galget leat gárvvisin ođasmahttojuvvon? Dasto jearrá NSR ahte lea go ásahuvvon bargolávdegoddi? Jos ođasmahttimis galggaš leat ávki, ja dat galggaš buktit maidege ođđasiid ja/dahje buorránit, de dárbbašuvvojit fágaolbmot geain lea gelbbolašvuohta sihke vuođđo- ja joatkkaskuvllain. Leat go goappašagat dát joavkkut mielde? Jos lea ásahuvvon lávdegoddi, de jearrat mii geat leat válljejuvvon dasa ja makkár mandáhta das lea? Galget go vejolaččat maiddái eará fágaplánat ođasmahttojuvvot? Dán oktavuođas jearrat mii NSR:s ahte lea go vejolašvuohta buktit árvalusaid/rávvagiid lávdegoddái? Jos juo; de makkár áigemearit leat ja leat go dat almmuhuvvon gostige?</p>
<p>Sámediggeráđi vástádus 2.gažaldahkii</p>
<p>Máhttodepartemeanta lea álggahan barggu revideret dáid oahppoplánaid: Dárogiella – oahppoplána, eŋgelasgiella – oahppoplána, matematihkka – oahppoplána, servodatfága – oahppoplána ja dáid parallealla seammaárvosaš sámi oahppoplánaid; dárogiella ohppiide geain lea sámegiella vuosttašgiellan – oahppoplána, luonddufága – sámi oahppoplána, servodatfága – sámi oahppoplána. Oahppoplánat galget reviderejuvvot buot vuođđogálggaid ektui; máhttit lohkat, čállit, njálmmálaččat ovdanbuktit, rehkenastit ja digitála reaidduid geavahit. Njuolggadusat movt oahppoplánaid hábmet lea skábmamánu 2011rievdaduvvon. Oahpahusdirektoráhtta lea ráhkadan vuođđogálgarámmaid mas muitaluvvo viđa vuođđogálgga birra, daid doaimma ja válddahuvvo man olu berre máhttit iešguđet dásis. Dáid rámmaid lea Máhttodepartemeantta dohkkehan. Vuođđogálggat galget oidnot čielgaseappot gelbbolašvuođamihttomeriin go dálá plánain dahket. Dál maid galget ráhkaduvvot rávvagat mat čájehit mihttomeriid joksama dovdomearkkaid. Mihttomeriid joksama dovdomearkkat galget válddahit man stuora oasi oahppi máhttá daid obbalaš gelbbolašvuođamihttomeriin. Mihttomeriid joksama dovdomearkkat eai galgga leat láhkaásahusat nugo oahppoplánat leat.</p>
<p>Máhttodepartemeantta lea bivdán Oahpahusdirektoráhta doaimmahit oahppoplánareviderenbarggu. Oahpahusdirektoráhta lea nammadan oahppoplánajoavkkuid mat galget buktit rievdadusárvalusaid ja ráhkadit mihttomeriid joksama dovdomearkkaid. Sámediggi lea gáibidan ja ožžon sámi mieldelahtut dárogiel-, servodatfága- ja luonddufágaoahppoplánajoavkkuide. Lea maid bidjon sierra fágaidrasttideaddji referánsajoavku mas lea sámi mieldelahttu. Sámi sisdoallu oahppoplánain ii galgga rievdaduvvot. Lea sierra sámi resursajoavku mii galgá buot oahppoplánain bearráigeahččat ahte sámi sisdoallu ii rievdda vaikko earaládje šaddet čállojuvvot go vuođđogálggat galget dárkileappot oidnosii.</p>
<p>Bargojoavku mii galgá buktit evttohusaid movt buoridit dárogiella oahppoplána, galgá earenoamážit bearráigeahččat ahte dárogielfága gelbbolašvuođamihttomearit čielgasit čájehit ahte dan fágas lea earenoamáš ovddasvástádus ohppiide oahpahit systemáhtalaččat čállit -, lohkat- ja ovdanbuktit. Dárogielfága gelbbolašvuođamihttomeriid maid galget geahčadit ja divodit nu ahte buorebut heivehit fidnofágaide.</p>
<p>Sámegiella oahppoplánat leat Sámedikki ovddasvástádus. Go sámegiella ovttas dárogielain galgá sámi ohppiide addit dan gelbbolašvuođa vuođđogálggaid ektui go dárogiella addá ohppiide geain ii leat sámegiella, de lea dárbu revideret sámegiella oahppoplánaid vuođđogálggaid ektui. Lea maid dárbu ráhkadit mihttomeriid joksama dovdomearkkaid sámegiella vuosttašgillii ja sámegiella nubbingilliisámegiella 2 ja sámegiella nubbingillii - sámegiella 3.</p>
<p>Oahpahusdirektoráhtta lea sádden gulaskuddamii evttohusaid movt rievdadit fága- ja diibmojuohkima ohppiide gean lea sámegiella, mas lea gulaskuddanáigemearri 01.06.2012. Jus šaddet stuora rievdadusat, de ferte reviderenbarggus geahččat ferte go sirdit, juohkit dahje oktiibidjat muhtin gelbbolašvuođamihttomeriid. Rapporttas <span type="quote" xml:lang="nob">“Fag- og timefordeling for elever som har samisk opplæring – Rapport fra arbeidsgruppe Januar 2011”</span> lea evttohuvvon ahte Sámegiella nubbingiella oahppoplána galgá buorebut heivehuvvot ohppiide geat álget sámegielfágain easka joatkkaoahpahusas.</p>
<p>Čoahkkingirjji čállit: Marit Ellen Mienna /Tove Anti50 siidu 90 siiddus</p>
<p>Sámedikki bajásšaddan- fuolahus- ja oahppolávdegoddi lea buktán evttohusaid oahppoplánaid hárrái áššis 07/12 Sámedikki oahpahusdieđáhus. Máhttoloktema loahppaevaluerenrapporttas bohtet ovdan maid oainnut sámegiella oahppoplánaid birra. Sámediggeráđđi maid lea gulaskuddame sámegiella fágajoavkkuiguin mat eksámeniid ráhkadit ahte mii galggašii buoriduvvot oahppoplánain. Sámediggeráđđi guldala oaiviliid ja evttohusaid ja árvvoštallá daid ovdal go oahppoplánajoavkkuide ráhkaduvvo mandáhtta.</p>
<p>Galget bidjot dán bargui guokte oahppoplánajoavkku, okta sámegiella vuosttašgiellan ja nubbi fas sámegiella nubbingiellan. Sámediggeráđđi geahččala ožžodit joavkkuide olbmuid gean lea bargohárjáneapmi vuođđoskuvllas, joatkkaoahpahusas ja fágaolbmuid allaskuvllas/universitehtas. Lea maid sávaldat ahte joavkkuin lea gelbbolašvuohta buot golmma sámegielas ja bargohárjáneapmi sihke olggobealde ja siskkobealde sámegiella hálddašanguovllu.</p>
<p>Oahppoplánareviderenbargu álggahuvvo dán jagi miessemánu/geassemánu. Rievdadusevttohusat sáddejuvvojit gulaskuddamii ovdal mearriduvvojit. Gulaskuddan almmuhuvvo Sámedikki neahttabáikkis ja buohkain lea vejolaš buktit gulaskuddancealkámuša. Reviderejuvvon oahppoplánat galget gustogoahtit čakčat 2013 álggus skuvlajagi.</p>
<p>Gažaldat 3, Áirras Nanna Thomassen, NSR:a sámediggejoavku</p>
<p xml:lang="nob">STIPEANDA VUORUHEAPMI</p>
<p>Sámi Allaskuvla lea áidna allaskuvla mas leat boazodoallo fágat oahpposuorgin.</p>
<p>Johttisápmelaččaid listu jearrá manin Sámediggi ii leat vuoruhan stipeandda daidda erenoamaš oahpposurggiide mat eai gávdno eará Sámi allaskuvllas?</p>
<p>Sámediggeráđi vástádus 3.gažaldahkii</p>
<p>Sámi servodagas lea dárbu gelbbolašvuhtii iešguđege surggiin, maiddái boazodoalus. Sámediggeráđis lea mihttomearrin dat ahte máhttu ja gelbbolašvuohta lea vuođđun sámi servvodaga ovdáneapmái ja nannemii. Ráđi politihkka lea ahte eanet olbmot váldet alit oahppu sámi servvodagas. Boazodoallu lea okta dain mii doallá sámi servodaga badjin ja galgá maid čájehit dán.</p>
<p>Sámediggeráđđi čujuha 2010 bušehttii gos lei vuoruhuvvon stipeanda dáidda:</p>
<p>Alit oahppu luonddu- ja birassuorggis, dás maiddái sámi árbedieđus, mas lea mearkkašupmi go guoská sámi servodagaide ja guovlluide.</p>
<p>Maŋimuš jagiid leamaš guovddážis dat ahte ferte oažžut eanet sámegiel oahpaheddjiid ja ovdaskuvllaoahpaheddjiid, muhto dát ii mearkkaš ahte sámediggeráđđi ii oainne dárbbu ahte dárbbašuvvojit eanet oahpan olbmot boazodoallofágas. Ráđi árvvoštala galgga go fas stipeanda luondduja birassuorgái sisa váldot.</p>
<p>Gažaldat 4, Áirras Anders Somby jr. Johttisápmeláččaid listu</p>
<p>Dušše 2 ášši cuoŋománu 2012 Sámedikki dievasčoahkkimii</p>
<p>Cuoŋománu 2012 dievasčoahkkimis eai leat go 2 ášši sámedikkis. Johttisápmelaččaid listu divvu gazáldaga manin eai leat vuoruhuvvon dán dievasčoahkkimii ođđa áššit mat jagiid mielde leat ovddiduvvon sámediggái go juo eai leat eará 2 ášši meannudeapmái?</p>
<p>Mii lea mii dáguha ahte ovddiduvvon odda áššit eai vuoruhuvvo? Lea go hálddáhusas čuolbma vái lea go nu ahte Sámedikkiráđđi ii nagot fievrridit áššid lávdegottiide?</p>
<p>Sámediggeráđi vástádus 4.gažaldahkii</p>
<p>Sámediggeráđđi lea bargamin máŋggain dieđáhusain. Dát lea bargu mii gáibida ollu resurssaid. Plána mielde ii leat vuos oktage dáid dieđáhusain gergosat ovdanbuktojuvvot dahje meannuduvvot dán dievasčoahkkimis. Sámediggeráđđi bidjá ovdán boahttevaš gielladieđáhusa čielggadusa.</p>
<p>Čoahkkingirjji čállit: Marit Ellen Mienna /Tove Anti51 siidu 90 siiddus</p>
<p>Sámediggeráđđi lea ovddit dievasčoahkkin rájes čuovvolan áššiid mat leat ovdal meannuduvvon Sámedikki dievasčoahkkimis. Okta dáid áššiin lea vuoigatvuođat guolásteapmái mearrasámi guovlluin. Mii čujuhat maid ráđi dieđáhussii, mii čájeha ahte sámediggeráđis leamaš ollu doaimmat dán áigodagas.</p>
<p>Ođđa áššit mat leat dieđihuvvon guovvamánus leat čilgejuvvon ráđi dieđáhusas.</p>
<p>Sámediggeráđđái lea dehálaš láhčit dili Sámedikki áirasiidda, nu ahte sii ožžot dieđuid áigeguovdilis áššiin, ja ahte lea buorre diehtovuođđu go mearrádusat dahkkojit. Daid maŋimuš dievasčoahkkimiiguin ii leat leamaš doarvái áigi lágidit semináraid áirasiidda. Sámediggeráđđi lea danne duhtavaš go dán dievasčoahkkimii lea biddjon áigi golmma semináraid.</p>
<p>Gažaldat 5, Áirras Anders Somby jr. Johttisápmeláččaid listu</p>
<p>Čujuhit áššái 044/11 - CEALKAMUŠAT 2012-2012 BOAZODOALLOŠIEHTADUSSII<span type="quote">"Boazodoalu arealát"</span> čuoggá vuolde čuožžu čuovvovaččatt: Boazodoalu guohtunvuođđu lea áitojuvvon eanet go ovdal ja Sámediggi bivdá eiseválddiid álggahit identifiserenproseassaid buot politihka hábmema oktavuodas gos boazodoalu areálat eahpenjuolga dahje njuolga guoskkahuvvojit, ja fuolahit ahte guoddevašvuođa prinsihppa čuovvu buot sektuvrraide mihttomeriin ekologalaččat, ekonomalaččat ja kultuvrralaččat guovddevaš boazodoallu.</p>
<p>Johttisápmelaččaid listu jearra makkár hámis Sámediggi áigu bidját johtui dán barggu? Leago kommišuvdna hámis vái lea go jordskifterett hámis mii lea hábmejuvvon boazodoalu ektui, ja man guhkas lea dát bargu boahtán?</p>
<p>Sámediggeráđi vástádus 5.gažaldahkii</p>
<p>Čujuhuvvo teakstaoassái Sámedikki árvalusas 2012 – 2013 boazodoallošiehtadussii ja guđe láhkai Sámediggi galgá álggahit dán barggu. Boazodoalu váldošiehtadusa § 4 addá Sámedikki vejolašvuođa ovddidit cealkámuša boazodoallošiehtadussii ovdalgo dat meannuduvvo Stuorradikkis 2012 giđđabajis. Teakstaoassi masa čujuhuvvo lea oassi dain cealkámušain maid Sámediggi ovddida boazodoallošiehtadussii. Dat mearkkaša ahte dán teakstaoasi sisdoallu lea árvalus boazodoallošiehtadusa šiehtadalliide ii ge dakkár bargu maid Sámediggi galgá álggahit ja čađahit.</p>
<p>Seammás čujuha Sámediggeráđđi dasa ahte Sámediggi árvalusaid bokte boazodoallošiehtadussii ohcala heivvolaš hálddašeami mii fuolaha boazodoalu beroštusaid areálaáššiin. Sámediggi vuordá ahte álggahuvvojit proseassat mas boazodoalu areálat suodjaluvvojit</p>
<p>Sámediggeráđđi áigu čuovvut mielde maid boazodoalloeiseválddit dahket areálaáššis ovddasguvlui ja mii vuordit ahte Sámediggi searvvahuvvo sihke daidda áššiide mat gusket areálaide beassamii ja eará beliide main lea mearkkašupmi boazodollui.</p>
<p>Gažaldat 6, Áirras Geir Tommy Pedersen, NSR:a sámediggejoavku</p>
<p>Dađistaga ásaiduvvet eanet ja eanet sápmelaččat gávpogiidda go ássanminsttar lea rievdan. Dát mielddisbuktá maiddái dan ahte gávpogat váldet badjelasaset ovddasvástádusa láhčit bálvalusaid sámi álbmoga várás. Šállošit go Romssa ođđa gávpotstivra gesii eret ohcama ahte laktit Romssa sámegiela hálddašanguvlui, dán šálloša NSR sakka.</p>
<p>Dasto oaidnit mii ahte Oslos ii leat sámi deaivvadanbáiki sámiide geat ásset Oslo guovllus.</p>
<p>Eará gávpogiin eai measta oppa gávdnoge dohkálaš fálaldagat sámiide.</p>
<p>Šállošit go Sámediggeráđđi lea dihtomielalaččat hilgon áŋgiruššamis sámi gávpotpolitihkalaš plánain.</p>
<p>Čoahkkingirjji čállit: Marit Ellen Mienna /Tove Anti52 siidu 90 siiddus</p>
<p>Dán oktavuođas jearrá NSR ahte mainna lágiin lea ráđđi konkrehta jurddašan buoridit sámiid dili stuorát gávpogiin ja makkár váikkuhangaskaoamit biddjojuvvojit johtui?</p>
<p>Sámediggeráđi vástádus 6.gažaldahkii</p>
<p>Sámediggeráđđi áigu 2012:s ovddidit ášši regionálapolitihka birra dievasčoahkkimii digaštallamii, ja dát ášši boahtá maid guoskkahit gávpotpolitihkalaš áššiid. Sámedikkis leat dál máŋga váikkuhangaskaoami sámi doaibmabijuid várás gávpogiin ja stuorát čoahkkebáikkiin, omd. doarjjaortnegat giellaprošeavttaide, oahpponeavvoprošeavttaide, kulturdoaimmaide, dearvvašvuođa- ja sosiálaprošeavttaide. Go guoská doarjagiidda ealáhusovddideami várás, de lea Sámediggi háliidan vuoruhit árbevirolaš sámi guovlluid dan dihte go Sámediggi háliida veahkkin ovddidit ealáhusaid dáin guovlluin. Sámedikki mielas leat árbevirolaš guovllut dehálaččat bisuhan dihte sámi kultuvrra ja sámegiela. Dan dihte lea dehálaš váikkuhit ealáhusovdánahttimii dain guovlluin gos márkanvuođđu lea unni. Dát lea mielde nanneme ássama guovlluin gos otne leat stuora hástalusat ássanovdánahttimiin.</p>
<p>Go gávpogat leat nu iešguđetlágánat ja sámiin geat ásset dáin gávpogiin leat iešguđetlágán dárbbut, de oaivvilda sámediggeráđđi ahte lea váttis ráhkadit oktasaš gávpotpolitihkalaš plána. De lea ulbmilleappot ovttaskas ovttasbargoproseassaiguin buoridit sámiid dili iešguđet gávpogis. Sámediggeráđđi lea čoahkkinastán Oslo suohkaniin, Álttá suohkaniin, Troandima suohkaniin ja galgá maid čoahkkinastit Romssa suohkaniin. Dáin čoahkkimiin lea váldofáddá movt suohkanat ja Sámediggi sáhttet ovttasbargat buoridan dihte daid sápmelaččaid dili, geat ásset gávpogiin. Čoahkkimis Álttá suohkaniin lei erenoamáš fokus das movt buoridit sámi mánáid ja nuoraid bajásšaddandili gávpogis. Mis lea oktilis gulahallan Troandima suohkaniin sihke mánáidgárdefálaldaga, oahpahusa ja sámi deaivvadanbáikkiid dáfus. Čoahkkimis Oslo suohkaniin leat mii ságastallan sámi deaivvadanbáikki dárbbu birra. Dat mearkkaša ahte Sámediggeráđđi lea Oslo suohkaniin ságastallan sámi deaivvadanbáikki birra Oslo sámiid várás, ja sihke mii ja Oslo suohkan áigot joatkit ovttasbargat vai gávdnat dohkálaš čovdosa dien áššái. Sámediggeráđđi oaidná dárbbu dákkár deaivvadanbáikái ja lea ovttas Oslo suohkaniin šiehtadan ahte lea dehálaš ahte goappaš bealit addet vuođđodoarjaga dákkár deaivvadanbáikái Oslos. Seammás háliida Sámediggeráđđi deattuhit ahte Oslo sámi viesu stivrras lea ovddasvástádus láhčit dili doaimmaide vai sámit Oslo guovllus ožžot kultuvrralaš fálaldaga.</p>
<p>Sámediggeráđis lea mihttun čađahit guokte politihkalaš čoahkkima jagis muhtin gávpotsuohkaniiguin gos gávpotsámiid dilli ságastallojuvvo ja čuovvoluvvo. Sámediggeráđđi háliida namuhit ahte mánáidgárdi, giella ja sámegiel oahpahus leat fáttat mat erenoamážit galget leat guovddážis dáin čoahkkimiin. Sámediggi háliida deattuhit ahte maiddái eará fáttát nugo sámi deaivvadanbáikkit leat dehálaš áššit mat maid galget čuovvoluvvot. Dákkár čoahkkimiid bokte áigu sámediggeráđđi leat mielde váikkuheame vai gávpotsámit bisuhit iežaset fálaldagaid ja bálvalusaid ja ožžot ođđa doaimmaid áigái.</p>
<p>Sámediggeráđđi maid šálloša go Romssa suohkan gesii ruovttoluotta iežas ohcama beassat mielde sámi hálddašanguvlui. Mii diehtit ahte stuorát suohkaniidda sáhttá leat hástalussan dat ahte searvat hálddašanguvlui dan dihte go dovdet ahte gáibádusat leat ilá stuorrát. Sámediggeráđđi lea dan dihte movttet go Ođasmahttin-, hálddašan- ja girkodepartmeanta dál vuoruha dárkkistit sámelága giellanjuolggadusaid geahččan dihte leago dárbu ođasmahttit daid. Mii čujuhit maiddái ráđi doaibmadieđáhussii.</p>
<p>Gažaldat 7, Áirras Aili Keskitalo, NSR:a sámediggejoavku</p>
<p>Ráđđehus lea dál ráhkadeamen ođđa minerálastrategiija. Man ollu lea Sámediggeráđđi čuvvon minerálastrategiija ođasmahttima, dan ektui go Minerálaláhka ii leat álbmotrievttálaš standárdda siskkobealde?</p>
<p>Sámediggeráđi vástádus 7.gažaldahkii</p>
<p>Nugo ráđđi lea čilgen ráđi dieđáhusas Sámedikki dievasčoahkkimii guovvamánus 2012, de lei Ealáhus- ja gávpedepartemeanta bovden dan čoahkkimii mii lei Sámediggeráđi ja stáhtačálli Rikke Lind gaskka 4.1.2012 gos lei sáhka ráđđehusa barggu birra strategiijaiguin minerálaealáhusa várás. Sámediggeráđđi dovddahii dán čoahkkimis, ja geigejuvvon notáhtas, ahte go dan ođđa minerálalágas eai leat doahttaluvvon álgoálbmogiid olmmošvuoigatvuođa, de ii sáhttán Sámediggi miehtat láhkii, iige daid mearrádusaide mat</p>
<p>Čoahkkingirjji čállit: Marit Ellen Mienna /Tove Anti53 siidu 90 siiddusleat dahkkojuvvon lága mielde, iige strategiijaide ja doaibmabijuide mat leat vuođđuduvvon daid seamma láhkarámmaide.</p>
<p>Sámediggeráđđi deattuhii dattetge ahte leat rahpasat konsulteret strategiija doaibmabijuid birra minerálaealáhusa várás jos čielgasit dovddahuvvošii ahte minerálaláhka galgá rievdaduvvot nu ahte sámi kultuvra vuhtii váldojuvvo olles árbevirolaš sámi guovllus, ja go lea biddjojuvvon áigeplána dán bargui. Ealáhus- ja gávpedepartemeanta dovddahii čoahkkimis ođđajagimánus ahte áigu dan árvvoštallat. 11.4.2012 lei ođđa čoahkkin Kárášjogas Sámediggeráđi ja stáhtačálli Rikke Lind gaskka. Ealáhus- ja gávpedepartemeanta ii buktán ođđa signálaid minerálalága rievdadusa birra, mii dagahii ahte čoahkkimis eai lean konsultašuvnnat strategiijaid birra. Ságastallan lei ge de eanaš minerálalága áddema birra ja man deaŧalaš livččii dan rievdadit. Stáhtačálli Rikke Lind dovddahii ahte Sámediggi giđa mielde bovdejuvvo čoahkkimii stáhtaráđiin Trond Giskein ášši birra.</p>
<p>Gažaldat 8, Áirras Trond Are Anti, NSR/SÁB sámediggejoavku</p>
<p>Deanu čázadaga guolásteapmi</p>
<p>Deanu čázadaga guolástushálddahus, mii lea ođđa guovIlu hálddašeapmi Deanu čázadaga guolásteami várás ja ásahuvvon ođđa Gonagaslaš Res. vuođul 2011:s.</p>
<p>Hálddahusa stivra lea dál evttohan rievdadit guolástannjuolggadusaid guovlluolbmuid luossabivddu várás. Go stivra dan dahká, de lea geatnegahtton ahte dálá njuolggadusat celkojit eret. Njuolggadusaid maid dihto kommišuvdna Suoma ja Norgga gaskkas ráhkada ja doallá.</p>
<p>Lea leamaš garra gi i vuot guovlluolbmuid ja olggobealeolbmuid (turisttaid) gaskkas mo guolástusdeaddu galgá juogaduvvot dán guoktá gaskkas. Diedusge bealušta Suomabeale eiseváldi láddelaš guolásteami, mii lea lassánan hirbmadit maŋimus jagiid. Guovlluolbmot fas doalahit iežaset árbevirolaš bivddu leat deháleabbot go astoáigge bivdu. Guovllu bivdooamasteaddjit leat mannan nu guhkás ahte gáibidan vuosttaš vuoigatvuođa guolásteapmái, mii lea ge váldosivvan dasa ahte guovllu hálddašeapmi lea ásahuvvon. Sámediggi lei ovddit háve sin kommišuvdnalahtu bokte dorjon guovllu bivdiid, ja geavahan vearjun ILO-Konvenšuvdna nr. 169 ahte Stáhtain lea geatnegasvuohta láhčat ovdamuni guovllu bivdoárbevieruide.</p>
<p>Dál lea nugo namahin ođđa kommišuvdna ásahuvvomin Sámedikkit maiddái ožžot guktui bealde sin áirasiid dánge kommišuvdnii. Mo dál áigu Norgga Sámediggi, ja diedusge maiddái Suomabeale Sámediggi láhttet kommvdna barggus ahte ovddidit sáme bivdoárbevieruid? Vai lea go nu ahte dát guokte Sámedikki eaba bures doarvái gulahala dán lágan bargguin, ja nu geanehuhttet sárni beroštumiid, ja nu vuot vuoitá stuorraservodat ja leat fárus duvdimin eret guovllu bivdiid sin guolástussadjiid alde? Dálhan lea dakkár dilli ahte 85 000 bivdodiimmu gullet geasis turistii, moadde duhát diimmu das jullot guovllu bivdiide. Mo Norgga beale Sámediggi áigu dán hástalusa dustet?</p>
<p>Sámediggeráđi vástádus 8.gažaldahkii</p>
<p>Sámediggeráđđi lea guhká háliidan ahte šiehtadallamat Suomain álggahuvvojit. Dát gáibádus lea máŋgii bidjon ovdán. Sámediggeráđđi lea ilus go šiehtadallamat dál leat duohtan bidjon.</p>
<p>Deanu čázádaga guolástanhálddahus lea ásahuvvon proseassa maŋŋá mas Deanujoga lávdegoddi, gos sámediggeráđis lei okta ovddasteaddji, čielggadii báikkálaš hálddašanorgána čázádahkii. Dál galget báikkálaš olbmot ieža hálddašit čázádaga. Bivdooamasteaddjin lea guovddáš posišuvdna hálddašeamis, dan seammás go maid eará báikkálaš olbmot leat mielde stivrras ja nu leat maid sin vuoigatvuođat vuhtii váldon maŋŋá go stággobivdin vuoigatvuođat lea čállon láhkaásahussii. Deanu čázádaga guolástanhálddahus lea geatnegáhtton hálddašit mearriduvvon láhkarámmaid siskkobealde. Dát mielddisbuktá maid dan ahte fertejit čuovvut daid šiehtadusaid mat gusket otná Suoma šiehttamuššii.</p>
<p>Šiehtadallamat álggahuvvojit dán jagi, sihke Deanu čázádaga guolástanhálddahus ja Sámediggi leat mielde šiehtadallanlávdegottis. Sámediggeráđđi lea ovdalgihtii dán proseassas leamaš hui čielggas norgga</p>
<p>Čoahkkingirjji čállit: Marit Ellen Mienna /Tove Anti54 siidu 90 siidduseiseválddiide ahte mii oaivvildat ahte lea lunddolaš ahte suoma Sámedikkis maid berre leat rolla dáid šiehtadallamiin. Sámediggeráđđi lea addán dieđuid suoma Sámediggái proseassa birra mii lea leamaš norgga bealde.</p>
<p>Sámedikki rolla dáid šiehtadallamiin lea gozihit sámiid beroštumiid. Vuosttaš čoahkkin šiehtadallanlávdegottis norgga bealde lea miessemánu 2. ja 3. beaivvi.</p>
<p>Gažaldat 9, Áirras Silje Karine Muotka, NSR:a sámediggejoavku</p>
<p>Jearaldat ovttasbargošiehtadusaid birra</p>
<p>Sámediggi lea ovdal dahkan ovttasbargošiehtadusaid sierra almmolaš instánssaiguin nugo Viessobáŋkkuin ja Innovašuvdna Norggain – goappašagat leat dahkkojuvvon dainna ulbmilin ahte ovddidit oktasaš áddejumi ja gávdnan dihte gokko ovttasbargat ja mii ovddida instánssaid doaimma sámi guovlluin nu ahte dat dávistivččii sámiid vuoigatvuođaide ja dárbbuide? Man muttus lea bargu dáiguin ovttasbargošiehtadusaiguin, ja makkár konkrehta áŋgiruššamiid ja doaibmabijuid leat ovttasbargooasálaččat vuoruhan šiehtadusaid čuovvoleami oassin?</p>
<p>Sámediggeráđi vástádus 9.gažaldahkii</p>
<p>Sámediggeráđi mielas leat ovttasbargošiehtadusat sierra ásahusaiguin ja organisašuvnnaiguin ávkkálaš gaskaoamit Sámedikki politihka ovddidahttimis. Sámediggeráđđi áigu dađistaga árvvoštallat lea go dárbu ođđa ovttasbargošiehtadusaide ja vejolaččat loahpahit muhtun šiehtadusaid.</p>
<p>Sámedikkis ii leat sierra ovttasbargošiehtadus Viessobáŋkkuin, muhto lea leamaš ovttasbargu earret eará sámi huksenvieruin, ja maiddái doallan konferánssaid ovttas Viessobáŋkkuin dán fáttá birra. Sámediggeráđi mielas ii leat dál dárbu dahkat sierra ovttasbargošiehtadusa Viessobáŋkkuin.</p>
<p>Ovttasbargošiehtadus Innovašuvdna Norggain ii leat šat fámus, muhto galgá ođasmahttojuvvot dán jagi. Ráđđi lea bargan guovtti dásis dainna ovttasbargošiehtadusain. Vuos lea ráđđi bargan Ealáhus- ja gávpedepartemeantta ektui dainna áigumušain ahte oainnusmahttit Sámedikki rolla ja ovttasbargošiehtadusa áigumuša boahtte Stuorradiggedieđáhusas Innovašuvdna Norgga ja SIVA birra. Nuppe dáfus lea Sámedikkis juo buorre ovttasbargu Innovašuvdna Norggain maid ráđđi árjjalaččat geahččala buoridit. Ovttasbargu erenoamážit ohcamiid oktavuođas main goappašat bealit leat oasálaččat lea bures ovddiduvvon. Sáhttit namuhit ahte Innovašuvdna Norga ja Sámedikki ealáhusjuogus deaivvadedje njukčamánus 2012 lonuhallat vásihusaid ja gelbbolašvuođa, maiddái oažžut buoret áddejumi Innovašuvdna Norggas daid hástalusaide ja strategiijaide mat leat sámi guovlluin.</p>
<p>Gažaldat 10, Áirras Trond Are Anti, NSR/SÁB sámediggejoavku</p>
<p>Sámedikki doarjjaohcamiid meannudanáigi</p>
<p>Doarjjastivra loahpahuvvui earrát eará dáinna ákkain ahte oanidit doarjjaohcamiid meannudanáigi. Mearridanváldi sirdojuvvui ráđđái.</p>
<p>Meannuduvvojit doarjjaohcamat jođánabbot go loahpalaš mearridan váldi sirdojuvvui doarjjastivrras Ráđđái? Muhtin doarjjaohccit leat ožžon vástádusa Sámedikkis ohcamiid hárrái ahte ášši ii várra mearriduvvo ovdal go 3 rnánu sisa. Oaivvilda go ráđđi ahte 3 mánu meannudeapmi lea jođanis meannudeaprni?</p>
<p>Sámediggeráđi vástádus 10.gažaldahkii</p>
<p>Sámediggi lea geatnegahtton hálddahuslága § 11a vuođul sáddet gaskaboddosaš dieđu jus vurdojuvvo ahte áššemeannudan áigi lea guhkit go 1 mánu. Danin sáddejuvvo reive gos lea diehtu ahte áššemeannudan áigi vurdojuvvo leat 3 mánu, muhto čájehuvvo ahte áššemeannudan áigi dávjá lea oanehat. Doarjjastivra meannudii áššiid čoahkkimiin, mat ledje sullii 4-6 háve jagis. Ráđđi meannuda áššiid dađistaga vahkkosaš čoahkkimiin</p>
<p>Čoahkkingirjji čállit: Marit Ellen Mienna /Tove Anti55 siidu 90 siiddus</p>
<p>Gažaldat 11, Áirras Trond Are Anti, NSR/SÁB sámediggejoavku</p>
<p>Báhčaveaivuotna billistuvvo mirkobázahusaid luoitima geažil</p>
<p>Nationála luondduluossavuotna, Báhčaveaivuotna billistuvvo go Mátta Várjjaga ruvkkit luitet dohko bázahusaid main leat mirkkot. Dát áššečuolbma lea ovddiduvvon ođđa áššin ja váldojuvvon ovdan gažaldahkan ráđđái Sámedikki dievasčoahkkimis. Maid lea Sámediggeráđđi bargan bissehit dan ahte nationála luondduluossavuotna, Báhčaveaivuotna ii billistuvvošii mirkobázahusaid geažil maid Mátta Várjjaga ruvkedoaibma luoitá?</p>
<p>Sámediggeráđi vástádus 11.gažaldahkii</p>
<p>Mátta-Várjjaga ruvkkiin - Sydvaranger Gruve AS lea lohpi doaibmat nuoskkidanlága mielde go Dálkkádatja nuoskkidandirektoráhta lea addán dasa lobi 23.04.2008. Lohpi guoská bázahusaid rádjamii sirrenproseassas Girkonjárggas mearrarádjui Báhčaveaivuonas mii lea Sydvaranger ASA, mii heaittihuvvui 1996:s, ovddeš mearrarádju. Fitnodagas lea lohpi rádjat gitta 4 miljon tonna ruvkebázahusaid ja gitta 35 tonna čohkkenávdnasiid meara bodnái jahkái. Lohpi lea addojuvvon dan vuođul ahte buvttadit gitta 3 miljon tonna ruovdemálbmadivttástusa jahkásaččat.</p>
<p>Áššis 28/10: Sámediggeráđi doaibmadieđáhus 28.9.2010 čilgejuvvui mo Sámediggeráđđi lea čuovvolan áššiid mat leat dieđihuvvon dievasčoahkkimis áššis 18/10: Evttohus 1: Mátta Várjjaga ruvkkiid mirkoluoitin Báhčaveaivutnii.</p>
<p>Maŋŋá lea Sydvaranger Gruve AS ožžon 1.11.2010 lobi Dálkkádat- ja nuoskkidandirektoráhtas nuoskkidanlága mielde geavahit gaskaboddosaččat dan nággovuloš čohkkenávdnasa Magnafloc 1707. Lohpi guoskkai dassážii go fitnodaga ohcan áigái ráddjejuvvon lobi ektui gitta 18 mánnui meannuduvvui gárvvisin. Lohpi addojuvvui ovdal gulaskuddama, danne go Dálkkádat- ja nuoskkidandirektoráhta oaivvildii ahte ledje hui nana servodatlaš beroštumit maid geažil lei hoahppu addit lobi bargosajiid sihkkarastima dihte báikkálaččat ja guovlulaččat. Ja go luoitimiin gáržžiduvvon áigodagas eai leat dakkár biraslaš váikkuhusat main livččii mearkkašupmi Báhčaveaivutnii. 11.11.2011 sáddii Dálkkádat- ja nuoskkidandirektoráhta ohcama gulaskuddamii. Dalle válljii Sámediggi gelbbolašvuođa ja kapasitehta ákkaid vuođul ahte ii vástit gulaskuddamii danne go ohcan lei áigái ráddjejuvvon. Jurdda lei vuordit dassážii go vejolaš bissovaš ohcan boahtá. Dálkkádat- ja nuoskkidandirektoráhta lei 9.7.2010 beaiváduvvon reivves Sámediggái deattuhan ahte jos buvttadeapmi lassána ja dárbbašuvvo ain luoitinlohpi, de gáibida dat váikkuhanguorahallama plána- ja huksenlága mielde. Váikkuhanguorahallama ulbmilin lea sihkkarastit ahte biras ja servodat vuhtii váldojuvvojit dalle go plánat dahje doaibmabijut ráhkkanahttojuvvojit.6.4.2011 rievdadii Dálkkádat- ja nuoskkidandirektoráhta luoitinlobi guoskat maiddái čohkkenkjemikaliija Magnafloc 1707 geavaheapmái. Čohkkenávdnasiid hivvodatrámma siskkobealde 35 tonna/jahkái lea Dálkkádat- ja nuoskkidandirektoráhta addán lobi geavahit Magnafloc 1707, mii gusto miessemánu 1. beaivái 2012. Ággan lei seamma go ovdal ahte ovdamunit doibmii ja servodahkii leat stuorát go vejolaš biraslaš váikkuhusat. Dálkkádat- ja nuoskkidandirektoráhta árvvoštalai dasto ahte nationála luossavuonaid suodjalanmearrádus ii hehtte addimis lobi doibmii danne go das ii leat sáhka heahkka nuoskkidanváras. Dálkkádat- ja nuoskkidandirektoráhta čavgii eavttuid luoitinlobi rievdadeami oktavuođas. Ráju bearráigeahččamii dán guovllus leat biddjojuvvon čavgadeabbo gáibádusat, ja maiddái skálžžuid, reappáid ja guliid iskkadeapmái. Dasa lassin galgá fitnodat ođastit doapparmeannudanplána nu ahte das lea evttohus movt heaittihit, gozihit ja bearráigeahččat ráju.</p>
<p>Sydvaranger Gruve AS muitala ahte áigot ohcat dábálaš luoitinlobi, ja áigumuša mielde sáddejuvvo dat Dálkkádat- ja nuoskkidandirektoráhtii giđđat 2012. Sámediggeráđđi áigu vuordit dassážii go bissovaš luoitinlohpeohcan ja guoskevaš váikkuhanguorahallan boahtá, ja de áigu dahkat oaivila ášši birra dalle go váikkuhanguorahallan, mii čuvge váttis gažaldagaid áššis boahtá.</p>
<p>Čoahkkingirjji čállit: Marit Ellen Mienna /Tove Anti56 siidu 90 siiddus</p>
<p>Gažaldat 12, Áirras Trond Are Anti, NSR/SÁB sámediggejoavku</p>
<p>Sámi mátkkoštanplána</p>
<p>Maŋimuš sámi mátkkoštanplána lea jagi 2000 rájes. NSR evttohii Sámedikkis juovlamánu 2008 ođđa áššin álggahit barggu ráhkadit ođđa olislaš sámi mátkkoštanplána. Maid lea ráđđi bargan áššiin? Leago rádis áigumuš ráhkadit ođđa ollislaš sámi mátkkoštanplána? Goas boahtá diedáhus mo sámi mátkkošteapmi doaibmá?</p>
<p>Sámediggi juolluda doarjaga sámi mátkkošteapmái. Man láhkai kvalitehta sihkkarastá Sámediggi ahte lea sámi buytta man Sámediggi doarju?</p>
<p>Sámediggeráđi vástádus 12.gažaldahkii</p>
<p>Sámediggi ráhkadii mátkeeallinplána 2000:s. NSR jearrá áigu go ráđđi ráhkadit ođđa plána. Ráđđi lea ráhkada ealáhusdieđáhusa mas earret eará sámi mátkeeallin maiddái lea mielde. Mátkeeallinovddideami strategiijat bohtet ovdan jahkásaš bušeahtain. Danne ii oainne ráđđi dárbbu sierra mátkeeallinplánii. Ráđis leat plánat álggahit golmmajagáš prošeavtta man ulbmil lea bajidit sámi mátkeeallima doaimmaid. Olahusjoavkun leat smávva mátkeeallinoassálastit ja oassálastit mat barget daiguin ovttas. Mii bargat prošeavtta ollislaš ruhtademiin.</p>
<p>Mii guoská sámi mátkeeallinohcamiid kvalitehtasihkkarastimii, de dat dahkkojuvvo áššis áššái. Sámediggi ruhtada sámi mátkeeallindoaibmabijuid lotnolasealáhusaid ja sámi mátkeeallima árvoháhkanprográmma bokte. Ráđđi árvvoštallá sihke prošeavtta sámi sisdoalu ja fágalaš ja ekonomalaš návccat čađahit prošeavtta. Dat dáhpáhuvvá gulahaladettiin juohke ohcciin. Plánejuvvon mátkeealliprošeakta galgá čalmmustahttit sámi mátkeeallima kvalitehtasihkkarastima.</p>
<p>Gažaldat 13, Áirras Trond Are Anti, NSR/SÁB sámediggejoavku</p>
<p>Sihkkarastit sámegiela</p>
<p>Jos sámegiela galgá seailut, de ferte giella geavahuvvo ja ahte giellaguođđit ahtanuššet. Giellaguođđit galget sihke fievrridit sámegiela gealbbu boahtte bulvii ja dikut sámegiela diedalaččat. Otne lea dilli ahte stuorra oassi gillaguoddiin mannet fargga ealáhahkii.</p>
<p>Oaidná go ráđđi dehálažžan sihkkarastit ja ovddidit sámegielaguddiid? Makkár strategiija lea rádis sihkkarastit ja rekruteret sáme giellaguddiid fágalaččat? Dás lea sáhka rekruteret giellaguddiid loktet formálalaš sámegiela gealbbu mastergráda ja doavttergráda dássái.</p>
<p>Sámediggeráđi vástádus 13.gažaldahkii</p>
<p>Jos sámegiela galgá seailut, de ferte giella geavahuvvo ja ahte giellaguođđit ahtanuššet. Giellaguođđit galget sihke fievrridit sámegiela gealbbu boahtte bulvii ja dikšut sámegiela dieđalaččat. Otne lea dilli ahte stuorra oassi giellaguoddiin mannet fargga ealáhahkii. Oaidná go ráđđi dehálažžan sihkkarastit ja ovddidit sámegielaguddiid? Makkár strategiija lea ráđis sihkkarastit ja rekruteret sáme giellaguddiid fágalaččat? Dás lea sáhka rekruteret giellaguddiid loktet formálalaš sámegiela gealbbu mastergráda ja doavttergráda dássái.</p>
<p>Sámediggeráđi bajimus ulbmil lea ahte sámi álbmogis leat máhttu, gelbbolašvuohta ja gálggat mat gáibiduvvojit dasa ahte ovddidit sámi servodagaid. Viidáseappot dadjá ráđđi ahte sámi álbmogis lea duohta vuoigatvuohta kvalitatiiva oahpaheapmái sámegielas ja sámegillii ja oasseulbmilin lea ahte alit oahppu ja duktan fuolaha sámi perspektiivva.</p>
<p>Rekrutteret eanet sámi fágaolbmuid ja eanet olbmuid geat hállet sámegiela, lea eahpitkeahttá deaŧalaš bargun Sámediggeráđđái. Stipeandaortnegat ja árjjalaš váikkuhangaskaoapmegeavaheapmi leat dat strategiijat mat ráđis leat earret eará dasa ahte oažžut eanebuid váldit alit oahpu sámegielas. Sámediggeráđis lea maid dat strategiija ahte váikkuhit oahppoásahusaid main lea bajimus ovddasvástádus dan golmma sámegielas, fállet sámegieloahpuid (davvi-, julev- ja lullisámegielas). Sámediggeráđđi bargá ovttas oahppo ásahusaiguin vai oppa áiggi galget eanebut oažžut alit oahpu sámegielain.</p>
<p>Čoahkkingirjji čállit: Marit Ellen Mienna /Tove Anti57 siidu 90 siiddus</p>
<p>Sámediggeráđđi bargá maiddái eiseválddiid ektui vai nationála politihkka fuolaha sámi perspektiivva sihke mánáidgárddis, vuođđooahpahusas ja alit oahpus ja dutkamis. Eahpitkeahttá ferte bargat eanet eiseválddiid ektui vai oažžut eanet ruđaid várrejuvvot master- ja doavttergrádaoahpuide.</p>
<p>Sámediggeráđđi lea dál álggahan sierra gielladieđáhusa ja áigu go dat lea gárvvis, čujuhit eanet doaibmabijuid sámegielaid gáhttema ja ovddideami várás.</p>
<p>Gažaldat 14, Áirras Trond Are Anti, NSR/SÁB sámediggejoavku</p>
<p>Sihkkarastit sámi ohppiid geain lea vuoigatvuohta erenoamáš oahpahussii</p>
<p>Sámi ohppiin geain lea vuoigatvuohta erenoamáš oahpahussii ii leat seamma fálaldat go dáža ohppiin. Lassin ahte váillot dábálaš oahpponeavvut máhttoloktema mielde, de leat fuonit erenoamášoahpahusa neavvu- ja sámi erenoamášpedagoga fálaldat. Dáid ohppiide lea duppal noađđi.</p>
<p>Oaidná go ráđđi dán áššiin dehálažžan? Makkár strategiija oaidná ráđđi hástalussii? Makkár doaibmabijuid oaidná ráđđi rekruteret eanet erenoamáš pedagogaid ja buyttadit eanet erenoamáš pedagogalaš neavvuid?</p>
<p>Sámediggeráđi vástádus 14.gažaldahkii</p>
<p>Oahpahuslága mielde leat sámi mánáin seamma rievttit go dáža mánáin oažžut erenoamášpedagogalaš oahpahusa. Lea skuvlaeaiggáda čielga ovddasvástádus láhčit dili nu ahte buot oahppit ožžot heivehuvvon oahpahusa. Sámediggi lea bargan ásahit SEAD – Sámi earenomáš pedagogalaš doarjalus/ Samisk spesialpedagogisk støtte, mii leat riikkaviidosaš doarjalus. SEAD galget sin gelbbolašvuođain sihkkarastit sámi mánáid vai sii ožžot veahki sin duogáža ja giela dáfus, dan váste lea SEAD– Sámi earenomáš pedagogalaš doarjalus/ Samisk spesialpedagogisk støtte huksejuvvon. SEAD galga leat gáskáldas/bindeledd eará gelbbolašvuođaorgánaide miehta riikka.</p>
<p>Sámediggi maid lea bargan ásahit Sámi Lohkanguovddáša bistevaš orgánan. Sámedikkis lea leamašan maid stipeandda ordnet, mii guoská alit ohppui erenomašpedagogihkas. Leat stuora dárbbut iešguđet surggiin, ja danne lea Sámediggi vuoruhan dál doarjut eará surgiid alit oahpahusas. Sámediggi lea maid mielde veahkeheamen doarjagiid bokte ovddidit sámi erenomážit heivehuvvon oahpponeavvu buvttadeami sámegilli vai fága olbmuin geat barget sámi mánáiguin leat dohkálaš, heivehuvvon reaiddut ja veahkkeneavvut sámegillii. Juohke jagi vuoruhuvvojit erenomážit heivehuvvon oahpponeavvut, dieđihuvvon individuála dárbbuid vuođul. Oahpponeavvut dáidá geain lea oaidnin,-gullan,- matematihka,- lohkan ja čállinváttisvuođat ja kárten,- ja bagadanávdnasat. 2006 rájes otná rádjai leat, Máhttoloktema mielde buvttaduvvon oktiibuot 92 iešguđetlágan erenomážit heivehuvvon oahpponeavvut. Leat maid prošeavttat mat leat ain bárggu vuolde ja eai lea vel gárvánan.</p>
<p>III Jienasteapmi 39 áirasis ledje 34 čoahkis. Dán áššis ii jienastuvvon.</p>
<p>IV Beavdegirjelasáhusat Dán áššis ii ovddiduvvon beavdegirjelasáhus.</p>
<p>V Sáhkavuorrolistu ja replihkat</p>
<p>Sáhkavuorru</p>
<p>Replihkka 1 Ann-Mari Thomassen</p>
<p>Ellinor Marita Jåma</p>
<p>Ann-Mari Thomassen Jarle Jonassen Ellinor Marita Jåma</p>
<p>Čoahkkingirjji čállit: Marit Ellen Mienna /Tove Anti58 siidu 90 siiddus 2 Nanna Thomassen</p>
<p xml:lang="nob">Láilá Susanne Vars Nanna Thomassen Láilá Susanne Vars 3 Per Andersen Bæhr</p>
<p xml:lang="nob">Láilá Susanne Vars Per Andersen Bæhr Láilá Susanne Vars 4 Anders Somby jr.</p>
<p>Egil Olli Anders Somby jr. Willy Ørnebakk Ann-Mari Thomassen Silje Karine Muotka Trond Are Anti Egil Olli5</p>
<p xml:lang="nob">Anders Somby jr. Ellinor Marita Jåma Anders Somby jr. Ellinor Marita Jåma6</p>
<p xml:lang="nob">Geir Tommy Pedersen Vibeke Larsen Geir Tommy Pedersen Vibeke Larsen 7 Aili Keskitalo</p>
<p xml:lang="nob">Marianne Balto Aili Keskitalo Marianne Balto 8 Trond Are Anti</p>
<p xml:lang="nob">Marianne Balto Trond Are Anti Alf Isaksen Marianne Balto 9 Silje Karine Muotka</p>
<p xml:lang="nob">Marianne Balto Silje Karine Muotka Sten Erling Jønsson Marianne Balto10</p>
<p xml:lang="nob">Trond Are Anti Vibeke Larsen Trond Are Anti Vibeke Larsen11</p>
<p xml:lang="nob">Trond Are Anti Vibeke Larsen Trond Are Anti Vibeke Larsen12</p>
<p xml:lang="nob">Trond Are Anti Marianne Balto Trond Are Anti Marianne Balto13</p>
<p>Trond Are Anti Láilá Susanne Vars Trond Are Anti</p>
<p>Čoahkkingirjji čállit: Marit Ellen Mienna /Tove Anti59 siidu 90 siiddus</p>
<p>Láilá Susanne Vars14</p>
<p>Trond Are Anti Láilá Susanne Vars Trond Are Anti Láilá Susanne Vars Geir Tommy Pedersen, čoahkkinortnegii</p>
<p>Ášši meannudeapmi loahpahuvvui 18.04.12 dii. 17.40.</p>
<p>Vuođđogiella: dárogiella</p>
<p xml:lang="nob">Ášši/Sak DC016/12</p>
<p>Ođđa áššiid dieđiheapmi</p>
<p>Arkiiva</p>
<p>SF-</p>
<p>Arkiiváššenr.12/1792</p>
<p>Ášši meannudeapmi álggahuvvui cuoŋománu 18.b. 2012 dii. 17.40.</p>
<p>I Mildosat Nr</p>
<p>Beaivi</p>
<p>Geas/Geasa</p>
<p>Namahus117.04.2012</p>
<p>Áirras Ann-Mari Thomassen, NSR:a sámediggejoavku</p>
<p>Plánejuvvon geaidnu E 10 Evenášši ja Suortta gaskka sáhttá dagahit duođalaš váikkuhusaid boazodollui Gánásvuotna/Oarjjit-Iinnasullo orohagas217.04.2012</p>
<p>Áirras Ann-Mari Thomassen, NSR:a sámediggejoavku</p>
<p>Ásahit foandda317.04.2012</p>
<p>Áirras Trond Are Anti NSR, NSR/SáB:a sámediggejoavku</p>
<p>Kvalitehtasihkkarastit sámi mánáid ja -ohppiid erenoamášpedagogalašoahpahusfálaldaga mánáidgárddis, vuođđoskuvllas ja joatkkaskuvllas417.04.2012</p>
<p>Áirasat Jørn Are Gaski ja Ida Marie Bransfjell, BB:a sámediggejoavku/Åarjel-saemiej Gïelh</p>
<p>Dat go eanet sápmelaččat ásset gávpogiin ja čoahkkebáikkiin buktá hástalusaid517.04.2012</p>
<p>Áirras Rolf Johansen, NSR:a sámediggejoavku</p>
<p>Sámi kulturmuitohálddašeami árvvoštallan617.04.2012</p>
<p>Áirras Trond Are Anti NSR, NSR/SáB:a sámediggejoavku</p>
<p>Sámi TV-kánala ásaheapmi717.04.2012</p>
<p>Áirras Aili Keskitalo, NSR:a sámediggejoavku</p>
<p>Sámedikki Láhkaproposišuvnna 70 L(2011-2012)meannudeapmi817.04.2012</p>
<p>Áirras Jørn Are Gaski, BB:a sámediggejoavku</p>
<p>Lullisámi arkiivvaid digitaliseren917.04.2012</p>
<p>Áirras Toril Bakken Kåven, Nordkalottfolket</p>
<p>Riddoguolástanlávdegoddi – viidásat bargu1017.04.2012</p>
<p xml:lang="nob">Ann-Mari Thomassen, NSRs sametingsgruppe</p>
<p>Soahtegirdiid <span type="quote" xml:lang="nob">”fremskutt”</span> bása Evenášis – váikkuhusat sámi kultuvrii1117.04.2012</p>
<p>Áirras Ida Marie Bransfjell, Åarjelsaemiej Gïelh</p>
<p>Bioteknologiija – fáddán álgoálbmot konferánssa ráhkkaneapmái Álttás 2013:is</p>
<p>II Evttohusat</p>
<p>Evttohus 1, áirras Ann-Mari Thomassen, NSR:a sámediggejoavku</p>
<p>Plánejuvvon geaidnu E 10 Evenášši ja Suortta gaskka sáhttá dagahit duođalaš váikkuhusaid boazodollui Gánásvuotna/Oarjjit-Iinnasullo orohagas</p>
<p>NSR sámediggejoavku čujuha plánejuvvon geidnui E 10 Evenášši ja Suortta gaskka man váldoulbmilin lea álkiduhttit johtaleami ja unnidit goluid maid guhkes gaskkat dagahit.</p>
<p>Stáhta geaidnodoaimmahat lea ráhkadan Konseaptaválljenčielggadusa ja čujuha čielggadusas ahte stuorra areálat Evenášši, Dielddanuori ja Lodega gielddain leat meroštallojuvvon boazoguohtonguovlun, ja ahte guovlu Fiskfjord ja Gollevuonbađa gaskka lea deaŧalaš boazodoalu guohtonguovlun Gánásvuonas Lodegiin.</p>
<p>NSR diehtá ahte plánejuvvon geaidnu galgá mannat gitta Gánásvuonas, Storolaheimen ja Teltveiene bokte Heggedalenii. Guovdu Heggedalena lea plánejuvvon ahte geaidnu manná tunealla čađa Fiskfjordenii.</p>
<p>Guovllu boazodollui lea hui unohas go geaidnu biddjojuvvo dien guvlui. Geaidnu botke deaŧalaš boazojohtolaga Gánásvuona/Oarjjit Iinnasullo orohagas. Nu guhká go guovllus lea leamaš boazodoallu lea boazu geavahan dán johtolaga gáržžes guji geažil Gollevuonbađa ja Gánásvuona gaskka. Dan geažil eai sáhte bohccot johtit eará saji go juste dakko gokko geaidnu lea plánejuvvon. Dát buktá duođalaš váikkuhusaid guovllu boazodollui.</p>
<p>NSR lea hui fuolas dán dili geažil Gánásvuona/Oarjjit Iinnasullo orohagas. Orohaga boazoguohtonareálaide bahkkejit oppa áiggi eará beroštumit. Orohahkii ohcet dađistaga hukset barttaid ja boazodoalli leat juo massán deaŧalaš boazoguohtonareálaid dán ulbmilii ja eará ulbmiliidda.</p>
<p>NSR čujuha Sámi vuoigatvuođalávdegotti II – árvalussii ja evttohussii. Dat ii leat vuos politihkalaččat meannuduvvon Ráđđehusas ja Stuorradikkis. Dat mearkkaša dan ahte eanariekteáššit eai leat čilgejuvvon Norlánddas. Go guoská riektegažaldahkii, de sáhttá historjjálaš geavaheami vuođul leat jáhkehahtti ahte boazodoalus Gánásvuonas Lodegiin lea čielga oktasaš geavahanriekti guovllus gosa Stáhta geaidnodoaimmahat ja norgga eiseválddit plánejit hukset geainnu.</p>
<p>Stáhta geaidnodoaimmahat duođašta Konseaptalávdegotti čielggadusas ahte Konseapta 1 lea dat molssaeaktu, mii unnimusat čuohcá boazodollui. Konseapta 1 lea tunealla Gánásvuona čađa Kåringenii, ja tunealla Fiskfjordenis Kongsvikii. Konseapta 1 vuođul lea maiddái vejolaš garvit uđasváralaš guovllu nuorttabealde Fiskfjordena.</p>
<p>NSR ávžžuha Sámediggeráđi bivdit konsultašuvnnaid áššis ja gáibidit ahte Stáhta geaidnodoaimmahat ja almmolaš eiseválddit vállješedje dan molssaeavttu mii unnimusat goaridivččii guovllu boazodoalu.</p>
<p>NSR muittuha maiddái ahte Gánásvuona/Oarjjit Iinnasullo orohat lea njuolga guoskkahuvvon bealli áššis ja ferte konsulterejuvvot.</p>
<p>Evttohus 2, áirras Ann-Mari Thomassen, NSR:a sámediggejoavku</p>
<p>Ásahit foandda</p>
<p>Sámediggi berre árvvoštallat dárkkistit Njuolggadusaid politihkalaš dássái ja árvvoštallat vejolašvuođaid ásahit foandda gos sámediggeáirasiin lea vejolašvuohta skeŋket čoahkkinbálkká buorredáhtolaš áigumušaide.</p>
<p>Evttohus 3, áirras Trond Are Anti, NSR, SNR/SáB:a sámediggejoavku</p>
<p>Kvalitehtasihkkarastit sámi mánáid ja -ohppiid erenoamášpedagogalašoahpahusfálaldaga mánáidgárddis, vuođđoskuvllas ja joatkkaskuvllas</p>
<p>Sámi mánáin ja ohppiin geain lea vuoigatvuohta erenoamáš oahpahussii oahpahuslága mielde galget oažžut kvalitatiiva heivehuvvon oahpahusa sámegielas ja sámegillii ovttaskasoahpahusplána (OOP) (individuellopplæringsplan) mielde. Ovttaskasoahpahusplánas galget boahtit ovdan oahpahusa ulbmilat ja sisdoallu ja mo galgá čađahuvvot. Sullii 10 % mánáin ja ohppiin lea erenoamášoahpahus OOP mielde mánáidgárddiin ja skuvllain.</p>
<p>NSR/SáB evttoha ahte Sámediggi sihkkarastá ahte sámi mánát ja oahppit, geain lea vuoigatvuohta erenoamášoahpahussii oahpahuslága mielde, ožžot dan heivehuvvon erenoamášpedagogalašfálaldaga sámegielas ja sámegillii. Dan olis evttoha NSR/SáB ahte Sámediggi iská makkár drbbu lea mánáidgárddiin ja skuvllain erenoamášoahpahusa hárrái. Ferte maid kártet makkár erenoamášpedagogalašfálaldaga/bagadusa sáhttet ásahusat nugo Sámi lohkanguovddáš, SEAD ja eará erenoamášpedagogalaš ásahusat fállat dáid mánáide ja ohppiide. Seammás maid iskat makkár váilevašvuođa dát ásahusat oidnet. NSR/SáB oaivvilda ahte lea dárbu sihkkarastit erenoamášpedagogalaš gealboloktema sámi pedagogaid gaskka ja sihkkarastit erenoamášpedagogalaš veahkkeneavvuide. Otne váilot sihke sámi erenoamášpedagogalaš oahpaheaddjit ja resurssat mánáidgárddiin, skuvllain ja eará ásahusain mat barget dán suorggis. Váilot maid erenoamášpedagogalaš reaiddut ja veahkkeneavvut sámi mánáide ja ohppiide.</p>
<p>Evttohus 4, áirras Jørn Are Gaski ja Ida Marie Bransfjell, BB:a sámediggejoavku/Åarjelsaemiej Gïelh</p>
<p>Konferánsa sámiid birra gávpogiin ja čoahkkebáikkiin ja árbevirolaš sámi guovlluin. Dan vuođul go maŋimuš áiggiin lea leamaš fuomášupmi sámi ássanminstara rievdamii gávpogiin ja čoahkkebáikkiin ja sámi giliin ja árbevirolaš guovlluin, evttohuvvo ahte Sámediggi jagis 2013 lágidivččii konferánssa sámiid birra gávpogiin ja čoahkkebáikkiin ja árbevirolaš sámi guovlluin. Konferánssa váldofokus berrešii leat movt sámit gávpogiin ja giliin sáhttet nannet sámevuođa, movt sii dievasmahttet guđet guimmiideaset ja makkár erohusat ja ovttaláganvuođat sis leat ja movt daiguin sáhtášii ávkkástallat sámi servodaga nannema oktavuođas.</p>
<p>DAT GO EANET SÁPMELAČČAT ÁSSET GÁVPOGIIN JA ČOAHKKEBÁIKKIIN BUKTÁ HÁSTALUSAID <span type="quote">“Measta njealjis logi olbmo gaskkas leat guođđán sámi guovlluid ja leat fárren muhtun gávpogii. Ja dat “duohtavuohta”</span> ahte Oslo lea riikka stuorámus sámegielda, massá mearkkašumi” dieđiha NRK Sápmi njukčamánu 5. b. dán jagi, fáktavuođus mii lea vuođđuduvvon Romssa universitehta dutkamii. Sámediggeválgga golmma válgabiirres ásset sullii 50 % jienasteddjiin gávpogis. Dat leat Áltá, Romsa ja Oslo ja dat leat 17 mandáhta 39 áirasa gaskkas. Ávjovári válgabiire lea massán mandáhta, ja Mátta-Norgga válgabiire oažžu guokte ođđa áirasa boahtte sámediggeválggas 2013:s. Álttás leat sullii 20 % oktiibuot buot sámegiel ohppiin vuosttaš ja nubbin gielas olles riikkas, ja Romssa gávpogis leat birrasii seamma ollu olbmot Sámedikki jienastuslogus go Deanus ja Porsáŋggus oktiibuot. Dát buktá ođđa hástalusaid sihke politihkalaččat ja servodatlaččat sámi eiseválddiide ja organisašuvnnaide. Stuorámus hástalussan lea rievdadit mentála gova mii ollu mearrideddjiin sámi servodagas lea. Dat lea romantihkalaš govva Sámis ja loguid ovddideapmi hirpmástuhttá sakka: njealjis logi sápmelačča gaskkas ásset juo gávpogiin ja dát lea dáhpáhuvvan 50-logu rájes, go fas sámi álbmot árbevirolaš sámi guovlluin geahppána dahje ii lassán. Dát buktá ođđa hástalusaid sámi giela, kultuvrra ja servodateallima suodjaleapmái. Sámit álbmogin eai sáhte šat vuođđuduvvat dasa ahte sámegiella sirdojuvvo boahtte sohkabulvii giliin ja báikkiin lunddolaččat sámi ealáhusaid bokte nugo boazodoalu, guolástusa, eanadoalu dahje dáid lotnolasaid bokte. Sámiide gávpogiin ja čoahkkebáikkiin šaddet ásahusat nugo mánáidgárddit ja skuvla deaŧalaččat sámegiela doalvumis buolvvas bulvii ja juste dan ohcalit sápmelaččat gávpogiin; sámi mánáidgárdesajiid, sámegiela vuođđoskuvllain, sámi deaivvadanbáikkiid ja dađistaga sihkkarit láhččojuvvon ásahusaid boarrásiid várás.</p>
<p>Diehtemeahttunvuohta sámiid birra gávpogiin lea stuoris, muhto mu hirpmástuhttá dattetge dat go ovddeš sámediggepresideanta NSR Ole Henrik Magga celkkii NRK:s njukčamánu 15. b. ahte:</p>
<p><em type="italic">Mii leat rahčan hui sakka oažžut sámegiela eanet oidnosii guovddáš sámi guovlluin, ja jos dat guovllut goariduvvojit, de čuohcá dat čielgasit sámegiela suodjaleapmái, dadjá Magga. Mun ipmirdan ahte Sámediggi háliida dan buoremusa sámiide gávpogiin, muhto mii eat nagot sámáiduhttit stuorra gávpogiid) </em>. </p>
<p>Mun jáhkán ahte Ole Henrik Magga lea sakka boastut ádden. Dás ii leat sáhka das ahte galggašii leat sámáiduhttit gávpogiid, muhto ahte dat sápmelaččat geat duođai fárrejit gávpogiidda galget sáhttit oažžut sámi fálaldaga. Sápmelašvuohta ii noga vaikko olmmoš fárre gávpogii – ja buot gávpogiin davvi Norggas leat álohii ássan sápmelaččat. Galgá go sin guođđit vuhtii válddekeahttá ja galgá go sin oaidnit resursan sámi servodahkii ja sámegillii? Sámegiella gávpogiin ja giliin eai leat sirrejuvvon, muhto dat dievasmahttet nubbi nuppi ja gávdnojit sierralágan dárbbut ja váikkuhangaskaoamit – danne dat eai leat gilvaleaddjit gaskaneaset, muhto mii buohkat leat sápmelaččat seamma fatnasis, geain lea oktasaš hástalus: sámi giela ja servodateallima suodjaleapmi ja ovddideapmi. Sámiid nannen ja oainnusmahttin gávpogiin ja čoahkkebáikkiin ii mearkkaš dan ahte sámegiella geahnohuhttošii eanet árbevirolaš sámi guovddáš guovlluin.</p>
<p>Evttohus 5, áirras Rolf Johansen, NSR:a sámediggejoavku</p>
<p>Sámi kulturmuitohálddašeami árvvoštallan</p>
<p>Bivdit geahčadit ja árvvoštallat sámi kulturmuitohálddašeami ođđa áššin Sámedikki dievasčoahkkimii, mas erenoamážit ságastallat bistevaš ja rievddadeaddji rájiid birra automáhtalaččat ráfáidahttojuvvo sámi kulturmuittuid ektui ja dan birra ahte berrešii go priváhta máksingáibádusa oktasaškultuvrra hálddašeami oktavuođas joatkit. Guhkesáiggi mihttomearrin sáhtášii leat dat ahte muddet kulturmuitolága nu ahte dat buoremus vuogi mielde sihkkarastá Sámedikki váldomihttomeari Kulturmuitosuodjalusas:</p>
<p>Suodjalit ja čalmmustahttit sámi kulturmuittuid ja kulturbirrasiid oktan daid mihtilmasvuođaiguin ja molsašumiiguin, sihke oassin min kulturárbbis ja identitehtas ja oassin sámi biras- ja resursahálddašeamis.</p>
<p>Kulturmuittuid suodjaleapmi lea deaŧalaš servodatbargamuš mii ollugiidda álkit vásihuvvo priváhta ovddasvástádussuorgin doaibmabijuid iešguđetlágan doaimmaid oktavuođas. Maiddái sámi kulturmuitohálddašeapmi mas 1978 mannosaš kulturmuitosuodjalanlága vuođul lea stuorra mearkkašupmi beaivválaš eallimii ja beaivválaš doaibmamiid ollu olbmuide.</p>
<p>Dán oktavuođas leat guokte beali maid lea erenoamáš ávkkálaš árvvoštallat ja digaštallat.</p>
<p>Nubbi lea mearridit áigeráji kulturmuittuid ráfáiduhttimii. Dál rievddada dát rádji, dakko bokte ahte kulturmuittut mat leat boarráset go 100, leat automáhtalaččat ráfáiduhttojuvvon. Dát ortnet buktá hástalusaid mat sturrot ja sturrot dađistaga go mii 2050 rádjai oažžut ođđasit huksejuvvon visttiid 2. máilmmisoađi boaldimiid geažil. Sáhttá jearrat doaibmá go rievddadeaddji 100-jagirádji resursan, vai lea go dat váttisvuohtan sihke beaivválaš geavaheami ektui mii sáhttá váttásmahttojuvvot ja dan ektui ahte áimmahuššat ollu biergasiid ja rusttegiid maid lohku šaddá mealgat stuorát go dan maid mii dárbbašit go galgat duođaštit historjjálaš fáktaid, áigodagaid ja ovdáneami. Mieđiha go álbmot dán ortnegii, vai sáhttá go šaddat nu ahte olbmot eai beroš dieđihit ráfáiduhttojuvvon kulturmuittuid go dat mielddiset buktet dušše váttisvuođaid guovlluid, visttiid ja biergasiid geavaheami ektui?</p>
<p>Nubbi bealli maid berre digaštallat lea máksinprinsihppa mii guoská kulturmuitosuodjaleapmái. Dál ferte son ieš, gii hukse návsttu dahje garaša, máksit iskkademiid ja registreremiid luonddus ovdalgo prošeakta dohkkehuvvo. Dábálaš olbmui dát vásihuvvo dávjá eahpegovttolažžan, go das lea sáhka máksimis dan ovddas ahte áimmahuššat oktasaš kulturárbbi. Boađusin sáhttá fargga šaddat ahte gelddolaš ja divrras biergasat eai registrerejuvvo go son geas leat dieđut dan birra, ii háliit váldit badjelasas goluid iskkadeami oktavuođas.</p>
<p>Stuorát duohtademiid, huksemiid ja rusttegiid oktavuođas ferte ain gáibidit váikkuhusčielggademiid maid doaibmabiddji máksá.</p>
<p>Evttohus 6, áirras Trond Are Anti, NSR, NSR/SáB:a sámediggejoavku</p>
<p>Sámi TV-kánala ásaheapmi</p>
<p>NSR, NSR/SáB sámediggejoavku árvala Sámedikki bargagoađášii láhčit dili vuoi ásahuvvošii Sámi TVkánala.</p>
<p>Ollu meadiafálaldagat leat doaimmas sámegillii ja dat bálvalit sámi álbmoga bures. NSR/SáB oaidná liihkáge ahte dál livčče áigi ásahit sierra sámi TV-kánal. Olbmuin lea stuorra luohtámuš TV mediai ja oažžu einnostit ahte TV-media lea dehálaš ja ánus eanaš olabmuid gaskka goit lagamuš 10 jagi velá. Sámi TVkánala loktešii sámegiela stáhtusa. Loktesii servodatdebáhtavejolašvuođaid sámi: kulturdigáštallama; politihkalaš digaštallama; válaštallan ja kulturdoaluid sáddenvejolašvuođaid.</p>
<p>Odne lea hui unnán sáddenáigi sámi prográmmiade Norgga TV kánálain. Sierra Sámi TV-kánala livčče addán sámi meadiavistái eambo iešstiverumi, go dálle ii dárbbáš leat stuorraservodaga sáddendárbbuid hálddus. Jos goassege livčče áigi láddan sierra Sámi TV-kánala ásaheapmái, de lea dál, teknihkklaččat ii leat váttis.</p>
<p>Evttohus 7, áirras Aili Keskitalo, NSR:a sámediggejoavku</p>
<p>Sámedikki Láhkaproposišuvnna 70 L (2011-2012)meannudeapmi</p>
<p>Njukčamánu 16 beaivvi 2012 bijai ráđđehus ovdán láhkaproposišuvnna Oassálastinlágas, mearraresursalágas ja finnmárkkulágas (riddolávdegoddi).</p>
<p>Sámediggi váldá láhkaproposišuvnna meannudeapmái.</p>
<p>Evttohus 8, áirras Jørn Are Gaski, BB:a sámediggejoavku</p>
<p>Lullisámi arkiivvaid digitaliseren</p>
<p>Lullisámi guovlluin gávdnojit máŋggat priváhta ja almmolaš arkiivva. Ii leat kártejuvvon man viidát dát arkiivvat leat ja maid ii makkár fáddásurggiid dát arkiivvat sisttisdollet. Eará sámi guovlluin lea digitaliseren ja kártenbarggut ollen guhkkelii.</p>
<p>Máŋggat dain priváhta ja almmolaš arkiivvain leat heajos vuorkkáin dego lovttain, láhtuin ja olgovisttiin ja dáid arkiivvaid ii ábut diktit billahuvvat. Dat guoská dego ovdamearkka dihte Lappefogden arkiivii Helgelánddas, čoahkkingirji Troanddimis 1917 riikačoahkkimis gávdnui ovtta láhtus go ledje čorgeme ja dat guoská maid ollu eará priváhta arkiivvaide mat leat ovddeš ja dálá sámi luohttámušolbmuid hálddus lullisámi guovlluin.</p>
<p>Sámediggi berre váikkuhit dasa ahte dát arkiivvat kártejuvvojit, ja dolvojuvvojit sihkkaris vuorkkáide ja ahte digitaliserejuvvojit nu ahte boahtá sámi ja dáčča álbmogii ávkin. Dát lea earenoamáš dehálaš dál go Sámi vuoigatvuođalávdegoddi II proseassa lea jođus. Digitaliserejuvvon arkiivvat duođaštussan dasa ahte sámit leat, ahte sámit leat geavahan guovlluid dego ovdamearkka dihte boazodoalu ja eanandoalu oktavuođas ja addá guovlluide maid birra dás lea sáhka vuoiggalaš ja historjjálaš sámi iešvuođa.</p>
<p>Evttohus 9, áirras Toril Bakken Kåven, Nordkalottfolket</p>
<p>Riddoguolástanlávdegoddi – viidásat bargu</p>
<p>Sámediggepresideanta lea bovden ovttasbargui Proposišuvnna 70 birra, mii lea Riddoguolástuslávdegotti mearrádusa čuovvoleapmi. Sámediggi doalaha dan ahte mearra- ja riddobivdiid historjjálaš vuoigatvuođat galget dohkkehuvvot.</p>
<p>Sámediggi oaidná hui duođalažžan go ráđđehus ii dohkket historjjálaš vuoigatvuhtii mii guoská vuonaid ja riddogáttiid ássiid guolásteapmái, nu mo lea celkon Smith-lávdegotti barggus. Lea dehálaš addit stuorradiggái nu olu dieđuid áššis go lea vejolaš, ja ahte dieđuid ja ovttasbarggu bokte oažžu seammá áddejumi ja mearrádusa mii sihkkarastá: -</p>
<p>Historjjálaš vuoigatvuođaid dohkkeheami nu go Smith-lávdegoddi lea cealkán, ja-evttohusas mii lea bidjon ovdán mas eai leat dohkkehan historjjálaš vuoigatvuođaid riddoguovlluin, ahte lea go dát siskkobealde daid álbmotrievttálaš geatnegasvuođaid mat Norggas leat.</p>
<p>Sámediggi dáhttu ásahit lávdegotti mii oktiiráđiid sámediggeráđiin ovddasta ođđa oainnu dán áššis. Árvoštallojuvvo maid ásahit referánsajoavkku, gos leat riddoguolástanorganisašuvnnat, geat sáhttet buktit cealkámušaid prosessii. Resurssat maid biddjojit olgguldas vehkiide jus lea dárbu.</p>
<p>Evttohus 10, áirras Ann-Mari Thomassen, NSR:a sámediggejoavku</p>
<p>Soahtegirdiid <span type="quote" xml:lang="nob">”fremskutt”</span> bása Evenášis – váikkuhusat sámi kultuvrii</p>
<p>NSR sámediggejoavku čujuha suodjaluseiseválddiid cealkámušaide ahte Evenášši soaitá klassifiserejuvvot <span type="quote" xml:lang="nob">“fremskutt”</span> básan soahtegirdiid várás. Cealkámušas lea eahpečielggas galle soahtegirdi galget leat Evenášis, go doppe leat iešguđetlágan logut, 2 -12 soahtegirdi.</p>
<p>Báikkálaš sámi beroštusat čoahkkinaste ovddit suodjalusministariin Grete Faremoain Evenášis guovvamánu 19. b. 2010, fáddán ledje iešguđetlágan váikkuhusat sámi kultuvrii ja servodateallimii jus soahtegirdibása biddjo dohko. Báikkálaš sámi beroštusat eaktudedje ahte suodjalusministtar doallá viidábut gulaskuddančoahkkimiid sámi álbmogiin dađi mielde go ášši ovdánii, ja sii ipmirdedje dan dainna lágiin ahte dat galggai čuovvoluvvot.</p>
<p>NSR sámediggejoavku mearkkaša ahte dát eavttut eai leat čuovvoluvvon, ja bidjá gažaldaga go sámediggeráđis ii leat leamaš oktavuohta báikkálaš sámi beroštusaiguin dán áššis ovdal konsultašuvnnaid suodjaluseiseválddiiguin ášši birra, vaikko áŋgiruššamat dán ášši hárrái galggašedje leat oahppásat sidjiide.</p>
<p>NSR deattuha ahte go soahtegirdidoaimmat ja eará militeara doaimmat viiddiduvvojit, de lea dehálaš ahte suodjaluseiseválddit atnet iežas geatnegasvuohtan dan ahte sámi márkogiliin ain galgá leat vuođđu ceavzilis báikkálaš kultuvrii, maiddái boahtteáiggis. Fertešii bidjat johtui doaimmaid maid vuođul lea geasuheaddji ássat dan guovllus, vaikko lea ásahuvvon <span type="quote" xml:lang="nob">“fremskutt”</span> soahtegirdibása mii mielddisbuktá eanet šláma.</p>
<p>NSR bivdá sámediggeráđi ovttas bargat báikkálaš sámi servviiguin, sámi ásahusaiguin, sámi ealáhusaiguin ja sámi kulturaktevrraiguin dán guovllus, kárten dihte makkár doaimmaid fertešii bidjat johtui mat sáhtášedje nu bures go vejolaš buhtadit dan vahága mii dahkko sámi kultuvrra vuostá.</p>
<p>Evttohus 11, áirras Ida Marie Bransfjell, Åarjel-saemiej Gïelh</p>
<p>Bioteknologiija – fáddán álgoálbmot konferánssa ráhkkaneapmái Álttás 2013:is</p>
<p>Bioteknologalaš ovdáneapmi meannuduvvui Sámeparlamentarihkkárlaš konferánssas Girkonjárggas 2011 ja Sámediggi meannuda Sámi rievttit bioteknologalaš ovdáneamis cuoŋománu 19. beaivvi. Mii diehtit ahte bioteknologiija láhka lea dárkkisteami vuolde, ja ahte galgá gieđahallojuvvot Stuoradikki 2013 giđđasešuvnnas.</p>
<p>Álgoálbmotperspektiivvas lea fágasuorggis dárbu máhtto- ja návccaidráhkadussii. Bioteknologalaš ovdáneapmi lea juoga mii guoská olles máilmmi álgoálbmogiidda ja danin lea lunddolaš lonohallat vásáhusaid. Máhttu ja diđolašvuohta fáttá birra lea dárbbašlaš nu ahte sáhttá váikkuhit ovdáneapmái, ja digaštallat hástalusaid birra eará álgoálbmogiiguin. Dán vuođul sávvá Åarjel-Saemiej Gïelh ahte bioteknologalaš ovdáneapmi biddjojuvvo fáddán álgoálbmot konferánssa ráhkkaneapmái Álttas 2013:is.</p>
<p>Dievvasčoahkkinjođihangotti árvalus Sámediggái</p>
<p>Ođđa áššit 1, 3-6 ja 8-11 sáddejuvvojit Sámediggeráđđái meannudeapmái</p>
<p>Ođđa ášši 2 sáddejuvvo čoahkkinjođihangoddái meannudeapmái.</p>
<p>Ođđa ášši 7 sadjái ovdiduvvo ášši 019/12 Sd.prop. 70L Rievdadusat searvanlágas, mearraressursalágas ja finnmárkolágas (riddoguolástanlávdegoddi), ođđa ášši 7 gessojuvvo.</p>
<p>III Jienasteapmi 39 áirasis ledje 31 čoahkis. Jienasteapmi dahkkojuvvui čuovvovaš vuogi mielde: </p>
<p>Čoahkkinjođihangotti evttohus mearriduvvui 29 jienain. 2 jienastedje vuostá.</p>
<p>IV Beavdegirjelasáhusat Dán áššis ii ovddiduvvon beavdegirjelasáhus.</p>
<p>V Sáhkavuorrolistu ja replihkat</p>
<p>Sáhkavuorru</p>
<p>Replihkka 1 Nanna Thomassen</p>
<p>Mariann Wollmann Magga</p>
<p>Nanna Thomassen</p>
<p>Čoahkkingirjji čállit: Marit Ellen Mienna /Tove Anti66 siidu 90 siiddus 2 Silje Karine Muotka 3 Trond Are Anti 4 Jørn Are Gaski</p>
<p>Silje Karine Muotka</p>
<p xml:lang="nob">Jørn Are Gaski 5 Rolf Johansen 6 Trond Are Anti</p>
<p xml:lang="nob">Aud Marthinsen</p>
<p>Trond Are Anti 7 Aili Keskitalo</p>
<p xml:lang="nob">Aud Marthinsen Willy Ørnebakk</p>
<p>Aili Keskitalo 8 Jørn Are Gaski</p>
<p>Aili Keskitalo Jarle Jonassen</p>
<p>Jørn Are Gaski9</p>
<p>Rolf Wilhelmsen10</p>
<p>Silje Karine Muotka11</p>
<p>Ida Marie Bransfjell</p>
<p>Silje Karine Muotka</p>
<p>Willy Ørnebakk, čoahkkinortnegii Aili Keskitalo, čoahkkinortnegii Jarle Jonassen, čoahkkinortnegii</p>
<p>VI Sámedikki mearrádus</p>
<p>Ođđa áššit 1, 3-6 ja 8-11 sáddejuvvojit Sámediggeráđđái meannudeapmái</p>
<p>Ođđa ášši 2 sáddejuvvo čoahkkinjođihangoddái meannudeapmái.</p>
<p>Ođđa ášši 7 sadjái ovdiduvvo ášši 019/12 Sd.prop. 70L Rievdadusat searvanlágas, mearraressursalágas ja finnmárkolágas (riddoguolástanlávdegoddi), ođđa ášši 7 gessojuvvo.</p>
<p>Ášši meannudeapmi loahpahuvvui 19.04.12 dii. 12.45.</p>
<p>Vuođđogiella: Dárogiella</p>
<p>Ášši/Sak BFOL 003/12 Ášši/Sak DC017/12</p>
<p>Sámi vuoigatvuođat bioteknologalaš ovddideamis</p>
<p>Arkiivaáššenr.. 11/202106 / 25 - 58</p>
<p>Meannudeamit</p>
<p>Politihkalaš dássi</p>
<p>Beaivi</p>
<p>Áššenr.</p>
<p>Sámediggeráđi13.03.12</p>
<p>SR 049/12</p>
<p>Bajásšaddan-, fuolahus- ja oahppolávdegoddi16. – 17.04.12</p>
<p xml:lang="nob">BFOL</p>
<p>Sámedikki dievasčoahkkin18. – 19.04.12</p>
<p xml:lang="nob">DC 017/12</p>
<p>Ášši meannudeapmi álggahuvvui duorastaga cuoŋománu 19. b. 2012 dii. 12.45.</p>
<p>I Mildosat Nr.</p>
<p>Beaivi</p>
<p>Geas/Geasa</p>
<p>Namahus113.03.12</p>
<p>Sámediggeráđđi</p>
<p>Ášši SR 049/12 Sámi vuoigatvuođat bioteknologalaš ovddideamis</p>
<p>II Evttohusat ja mearkkašumit</p>
<p>Sámediggeráđi mearrádusárvalus:</p>
<p>Sámediggi dovddasta ahte bioteknologalaš ovdáneapmi buktá sámi servodahkii ođđa hástalusaid. Dát ovdáneapmi rahpá vejolašvuođaid sihke buhcciiddikšui, máhttoovddideapmái ja dutkamii. Áŋgiruššan sáhttá leat buorre ávkin boahttevaš dearvvašvuođabálvalussii, muhto hui deaŧalaš lea ahte áŋgiruššan čađahuvvo juridihkalaš ja etihkalaš dohkálaš vugiin. Sápmelaččain álgoálbmogin leat maiddái beroštusat maid ferte vuhtiiváldit dán barggus.</p>
<p>Álgoálbmogiid genetihkalaš ávdnasiid eaiggáduššan ja hálddašeapmi lea dakkár suorgi mas Ráđđehus ja Sámediggi fertejit giddet fuomášumi. Sámediggi čujuha ILO konvenšuvdnii nr 168 álgoálbmogiid ja čearddalaš álbmogiid birra, artihkal 2. Ja ON 12.9.2007 mannosaš julggaštussii álgoálbmotvuoigatvuođaid birra, artihkal 31, mii válddaha álgoálbmogiid vuoigatvuođa mielváikkuheapmái.</p>
<p>Sámediggi čujuha maiddái Sámeparlamentarihkkárkonferánsii Girkonjárggas gos čuovvovaš cealkámuš dohkkehuvvui: Bioteknologalaš ovdáneapmi buktá sámi álbmogii ođđa hástalusaid. Konferánsa deattuha ahte sámi álbmot ferte ieš hálddašit ja eaiggáduššat dieđuid iežas genaid (DNA) birra, ja ahte sámi álbmot dađistaga galgá gulahallat stáhtalaš eiseválddiiguin ja dutkanbirrasiiguin vai sáhttá čuovvut dán ovdáneami ja váikkuhit dasa.</p>
<p>Čoahkkingirjji čállit: Marit Ellen Mienna /Tove Anti68 siidu 90 siiddus</p>
<p>Dat ahte dutkat sámi álbmoga bohciidahttá gažaldaga humána biologalaš ávdnasiid eaiggáduššama ja hálddašeami birra. Dát šaddá fáddán konsultašuvnnnain Ráđđehusain lágaid ja boahttevaš plánaid ja proseassaid árvvoštallamis dán suorggis</p>
<p>BFOL 003/12: Sámi vuoigatvuođat bioteknologalaš ovddideamis Bajásšaddan-, fuolahus- ja oahppolávdegotti árvalus</p>
<p>Álggahus</p>
<p>Bajásšaddan-, fuolahus- ja oahppolávdegoddi lea meannudan sámediggeráđi mearrádusevttohusa áššis 17/12 Sámi vuoigatvuođat bioteknologalaš ovdáneamis.</p>
<p>Mearkkašumit</p>
<p><em type="italic">Mearkkašupmi Norgga sámiid riikkasearvvi (NSR) lahtuin Silje Karine Muotka, Kirsti Guvsám ja Nanna Thomassen, Norgga sámiid riikkasearvvi /Sámeálbmotbellodaga (NSR/Sáb) lahtus Trond Are Anti, Bargiidbellodaga sámedikkejoavkku (Bp) lahtuin Mariann Wollmann Magga, Jørn Are Gaski ja Marit Kirsten A. Gaup, Árja lahtus Odd Iver Sara, Åarjel-Saemiej Gielh (ÅaSG) lahtus Ida Marie Bransfjell ja Badjeolbmuidlistta (Bl) lahtus Anders Somby jr.: </em></p>
<p>Lávdegoddi lea duhtavaš go sámediggeráđđi čuovvola parlamentarihkkárkonferánssa mearrádusa Girkonjárggas. Lávdegoddi ávžžuha sámediggeráđi árvvoštallat ovttasbarggu riikkarájiid rastá sámi vuoigatvuođaid oktavuođas bioteknologalaš ovdáneamis.</p>
<p>Sámediggeráđđi lea lágidan seminára " Sámi vuoigatvuođat bioteknologalaš ovdáneamis", mas leat boahtán ovdan máŋga čuolbmačilgehusa, dieđut ja ođđa máhttu go Sámediggi lea meannudan ášši.</p>
<p>Lávdegoddi diehtá ahte bioteknologiijaláhka lea ođasmahttojuvvomin, ja ahte áigumuš lea árvvoštallama meannudit Stuorradikkis cuoŋománus 2013. Lávdegoddi háliida ahte Sámediggi ovddida árvalusaid bioteknologiijalága árvvoštallamii, ja bivdá danne sámediggeráđi ráhkkanahttit áššin dievasčoahkkimii. Lávdegoddi háliida erenoamážit ahte láhka árvvoštallojuvvo sámi diliid ektui, ja dan ahte fuolaha go dat daid oktasaš perspektiivvaid ja etihkalaš norpmaid mat sohpet min sámi kulturárbái.</p>
<p>Lávdegoddi deattuha ahte stáhta eiseválddit fertejit sihkkarastit ahte ILO konvenšuvnna nr 169 ollašuhttojuvvo mielváikkuhanvuoigatvuođa ektui. Lávdegoddi oaivvilda ahte dat sáhttá dahkkojuvvot árjjalaš oassálastima bokte ráđiin, lávdegottiin ja vejolaš eará orgánain mat leat doaimmas bioteknologiija oktavuođas dahje galget ásahuvvot dan oktavuođas. Livččii deaŧalaš ahte dain orgánain ja ásahusat mat barget dáid áššiiguin, lea gelbbolašvuohta olmmošvuoigatvuođain, ja erenoamážit oktasaš vuoigatvuođain.</p>
<p>Dat mo álgoálbmogiid genehtalaš ávdnasiid eaiggáduššan ja hálddašeapmi gieđahallojuvvo, lea mearrideaddji deaŧalaš dasa ahte buhcciiddikšu, dutkan, patenteren ja muđui registariid oktiičatnan sáhttá veahkehit álgoálbmogiid.</p>
<p>Lávdegoddi háliida ahte sámediggeráđđi árvvoštallá dárbbu ja vejolašvuođaid ásahit dutkanetihkalaš njuolggadusaid. Das leat iešguđetlágan čuolbmačilgehusat dan ektui ahte ásahit dakkár njuolggadusaid, ja áigeperspektiiva lea okta dain. Eará čuolbmačilgehusat leat dat ahte guđe dásis njuolggadusat galget ásahuvvot, gii lea olahusjoavkun, gean dat geatnegahttá, guđe ráŋggáštanvejolašvuođat gávdnojit. Lávdegoddi háliida ahte sámediggeráđđi árvvoštallá fuolahit go dálá njuolggadusat sámi vuoigatvuođaid. Berre árvvoštallat dan ahte lea go dárbu nannet Databearráigeahču kollektiiva perspektiivvaid ja álgoálbmotgelbbolašvuođa dáfus.</p>
<p>Evttohusat</p>
<p>Evttohus 1</p>
<p><em type="italic">Evttohus Norgga sámiid riikkasearvvi (NSR) lahtuin Silje Karine Muotka, Kirsti Guvsám ja Nanna Thomassen, Norgga sámiid riikkasearvvi /Sámeálbmotbellodaga (NSR/Sáb) lahtus Trond Are Anti, Bargiidbellodaga sámedikkejoavkku (Bp) lahtuin Mariann Wollmann Magga, Jørn Are Gaski ja Marit Kirsten A. Gaup, Árja </em></p>
<p>Čoahkkingirjji čállit: Marit Ellen Mienna /Tove Anti69 siidu 90 siiddus <em type="italic">lahtus Odd Iver Sara, Åarjel-Saemiej Gielh (ÅaSG) lahtus Ida Marie Bransfjell ja Badjeolbmuidlistta (Bl) lahtus Anders Somby jr: </em></p>
<p>Lasseevttohus, biddjojuvvo sisa ovdal maŋimus teakstaoasi:</p>
<p>Lávdegoddi deattuha ahte stáhta eiseválddit fertejit sihkkarastit ahte ILO konvenšuvnna nr 169 ollašuhttojuvvo mielváikkuhanvuoigatvuođa ektui. Sámediggi oivvilda ahte dat sáhttá dahkkojuvvot árjjalaš oassálastima bokte ráđiin, lávdegottiin ja vejolaš eará orgánain mat leat doaimmas bioteknologiija oktavuođas dahje galget ásahuvvot dan oktavuođas. Livččii deaŧalaš ahte dain orgánain ja ásahusat mat barget dáid áššiiguin, lea gelbbolašvuohta olmmošvuoigatvuođain, ja erenoamážit oktasaš vuoigatvuođain.</p>
<p>Dan oktavuođas go bioteknologiijaláhka lea ođasmahttojuvvomin, lea hui deaŧalaš ahte ráhkkanahttojuvvo stuorát ášši dievasčoahkkimii. Sámi servodagas dárbbašuvvo máhtto- ja kapasitehtalokten, ja dan geažil lea deaŧalaš ahte Sámediggi meannuda eanet áššiid main bioteknologiija lea fáddán. Ferte árvvoštallat fuolahit go bioteknologiijaláhka ja gullevaš lágat sámi diliid, oktasaš perspektiivva ja etihkalaš norpmaid nu mo dat bohtet ovdan min sámi kulturárbbis, ja ahte dat fuolahit sámi álbmoga vuoigatvuođa hálddašit iežaset árbeávdnasiid ja eaiggáduššat máhtu iežaset árbeávdnasiid birra.</p>
<p>Evttohus 2</p>
<p><em type="italic">Evttohus Ovddádusbellodagas (Frp) Hans Eriksen </em>: </p>
<p>Boahtá ollásit sámediggeráđi evttohusa sadjái:</p>
<p>Sámediggi oaidná ahte bioteknologalaš ovdáneapmi buktá servodahkii hástalusaid, muhto maiddá issoras stuorra vejolašvuođaid.</p>
<p>Ollu olbmot ellet dál guhkit ja sis lea buoret eallin gena- ja bioteknologiija ovdáneami geažil. Dát teknologiija lea earret eará addán buoret dálkasiid ja borramuša sihke olbmuide ja elliide. Sámedikkis lea boahtteáiggediđolaš ja positiiva guottut daidda vejolašvuođaide mat rahpasit gena- ja bioteknologiijadutkama ja -geavaheami geažil. Lea buorre go Norggas muddejuvvojit dát suorggit mealgat garraseappot go dain riikkain maiguin mis lea lunddolaš buohtastahttit iežamet. Sámediggi oaivvilda ahte Norga dárbbaša njuolggadusaid mat dagahit ahte Norga sáhttá šaddat ovddasmanni riikan gena- ja bioteknologiijadutkamis ja -ovddideamis.</p>
<p>Ii galgga dárbbašuvvot politihkalaš seaguheapmi gena- ja bioteknologiija muddemii. Dattetge fertejit leat dohkálaš sihkkarvuođamekanismmat mat sihkkarastet dohkálaš ovdáneami dán suorggis. Dasa lassin fertejit etihkalaš njuolggadusat láidestit dán teknologiija geavaheami. Dakkár etihkalaš vuođu vuolggasadji ferte leat ovttaskas olbmo válljema árvvusatnin, ja olbmuid gávnni vuhtiiváldin. Vai sihkkarastojuvvo genaja bioteknologiija dohkálaš lávdu, de lea deaŧalaš viežžat lobi diehtojuohkima vuođul, ovdamearkka dihtii genamuddejuvvon borramuša merkema bokte.</p>
<p>Sihkkarastin dihtii ahte teknologiija ovdána, erret eará váibmo- ja varrasuotnadávddaid ja borasdávddaid dikšuma oktavuođas, de ferte priváhta ealáhuseallin searvvahuvvot dutkamii ja ovddideapmái. Gena- ja bioteknologiija geavaheapmi ii galgga guđe ge suorggis ráddjejuvvot dušše guoskat daidda doaimmaide ja ásahusaide, maid almmolašvuohta eaiggáduššá. Medisiidnasuorggis berre buot doaibma mii lea lobálaš almmolaš ásahusain, maiddái leat lobálaš priváhta suorggis, dearvvašvuođaeiseválddiid dábálaš geahčču vuolde.</p>
<p>Sámediggi bivdá Stuorradikki: bargat dainna ulbmiliin ahte gena- ja bioteknologiija ovdána buori láhkai ja ođđaáiggi jurddašami vuođulgohččut merket genamuddejuvvon borramušaeanedit dutkanáŋgiruššama Norggas</p>
<p>Čoahkkingirjji čállit: Marit Ellen Mienna /Tove Anti70 siidu 90 siiddus</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Sámediggi doarju muđui sámediggeráđi árvalusevttohusa.</p>
<p>III Jienasteapmi 39 áirasis ledje 29 čoahkis. Jienasteapmi dahkkojuvvui čuovvovaš vuogi mielde: </p>
<p>Evttohus 2 hilgojuvvui 28 jienain. 1 jienastii beali.</p>
<p>Evttohus 1 mearriduvvui 28 jienain 1 jiena vuostá.</p>
<p>Bajásšaddan- fuolahus- ja oahppolávdegotti ráva mearriduvvui 28 jienain 1 jiena vuostá.</p>
<p>IV Beavdegirjelasáhusat Dán áššis ii ovddiduvvon beavdegirjelasáhus.</p>
<p>V Sáhkavuorrolistu ja replihkat</p>
<p>Sáhkavuorru</p>
<p>Replihkka 1 Kirsti Guvsám, áššejođiheaddji 2 Hans Eriksen</p>
<p>Silje Karine Muotka Kirsti Guvsám Jørn Are Gaski 3 Silje Karine Muotka 4 Jørn Are Gaski</p>
<p>Silje Karine Muotka Aud Marthinsen</p>
<p>Jørn Are Gaski 5 Mariann Wollmann Magga 6 Inga-Lill Sundset</p>
<p>Jørn Are Gaski</p>
<p>Silje Karine Muotka Kirsti Guvsám</p>
<p xml:lang="nob">Inga-Lill Sundset 7 Trond Are Anti 8 Anders Somby jr. 9 Silje Karine Muotka 10</p>
<p>Kirsti Guvsám11</p>
<p xml:lang="nob">Alf Isaksen12</p>
<p>Kirsti Guvsám, áššejođiheaddji</p>
<p>VI Sámedikki mearrádus Sámediggi dovddasta ahte bioteknologalaš ovdáneapmi buktá sámi servodahkii ođđa hástalusaid. Dát ovdáneapmi rahpá vejolašvuođaid sihke buhcciiddikšui, máhttoovddideapmái ja dutkamii. Áŋgiruššan sáhttá leat buorre ávkin boahttevaš dearvvašvuođabálvalussii, muhto hui deaŧalaš lea ahte áŋgiruššan čađahuvvo juridihkalaš ja etihkalaš dohkálaš vugiin. Sápmelaččain álgoálbmogin leat maiddái beroštusat maid ferte vuhtiiváldit dán barggus.</p>
<p>Álgoálbmogiid genetihkalaš ávdnasiid eaiggáduššan ja hálddašeapmi lea dakkár suorgi mas Ráđđehus ja Sámediggi fertejit giddet fuomášumi. Sámediggi čujuha ILO konvenšuvdnii nr 168 álgoálbmogiid ja čearddalaš álbmogiid birra, artihkal 2. Ja ON 12.9.2007 mannosaš julggaštussii álgoálbmotvuoigatvuođaid birra, artihkal 31, mii válddaha álgoálbmogiid vuoigatvuođa mielváikkuheapmái.</p>
<p>Čoahkkingirjji čállit: Marit Ellen Mienna /Tove Anti71 siidu 90 siiddus</p>
<p>Sámediggi čujuha maiddái Sámeparlamentarihkkárkonferánsii Girkonjárggas gos čuovvovaš cealkámuš dohkkehuvvui: Bioteknologalaš ovdáneapmi buktá sámi álbmogii ođđa hástalusaid. Konferánsa deattuha ahte sámi álbmot ferte ieš hálddašit ja eaiggáduššat dieđuid iežas genaid (DNA) birra, ja ahte sámi álbmot dađistaga galgá gulahallat stáhtalaš eiseválddiiguin ja dutkanbirrasiiguin vai sáhttá čuovvut dán ovdáneami ja váikkuhit dasa.</p>
<p>Sámediggi deattuha ahte stáhta eiseválddit fertejit sihkkarastit ahte ILO konvenšuvnna nr 169 ollašuhttojuvvo mielváikkuhanvuoigatvuođa ektui. Sámediggi oivvilda ahte dat sáhttá dahkkojuvvot árjjalaš oassálastima bokte ráđiin, lávdegottiin ja vejolaš eará orgánain mat leat doaimmas bioteknologiija oktavuođas dahje galget ásahuvvot dan oktavuođas. Livččii deaŧalaš ahte dain orgánain ja ásahusat mat barget dáid áššiiguin, lea gelbbolašvuohta olmmošvuoigatvuođain, ja erenoamážit oktasaš vuoigatvuođain.</p>
<p>Dan oktavuođas go bioteknologiijaláhka lea ođasmahttojuvvomin, lea hui deaŧalaš ahte ráhkkanahttojuvvo stuorát ášši dievasčoahkkimii. Sámi servodagas dárbbašuvvo máhtto- ja kapasitehtalokten, ja dan geažil lea deaŧalaš ahte Sámediggi meannuda eanet áššiid main bioteknologiija lea fáddán. Ferte árvvoštallat fuolahit go bioteknologiijaláhka ja gullevaš lágat sámi diliid, oktasaš perspektiivva ja etihkalaš norpmaid nu mo dat bohtet ovdan min sámi kulturárbbis, ja ahte dat fuolahit sámi álbmoga vuoigatvuođa hálddašit iežaset árbeávdnasiid ja eaiggáduššat máhtu iežaset árbeávdnasiid birra.</p>
<p>Dat ahte dutkat sámi álbmoga bohciidahttá gažaldaga humána biologalaš ávdnasiid eaiggáduššama ja hálddašeami birra. Dát šaddá fáddán konsultašuvnnnain Ráđđehusain lágaid ja boahttevaš plánaid ja proseassaid árvvoštallamis dán suorggis</p>
<p>Ášši meannudeapmi loahpahuvvui 19.04.12 dii. 13.50.</p>
<p>Vuođđogiella: Dárogiella</p>
<p xml:lang="nob">Ášši/Sak DC018/12</p>
<p>Sámediggeráđi čilgehus sámi giela birra</p>
<p>Arkiivaáššenr.. 10/576506 / 25 - 58</p>
<p>Meannudeamit</p>
<p>Politihkalaš dássi</p>
<p>Beaivi</p>
<p>Áššenr.</p>
<p>Sámedikki dievasčoahkkin18. – 19.04.12</p>
<p xml:lang="nob">DC 018/12</p>
<p>Ášši meannudeapmi álggahuvvui gaskavahkku cuoŋománu 19.04.12 dii. 13.50.</p>
<p>I Mildosat Nr.</p>
<p>Beaivi</p>
<p>Geas/Geasa</p>
<p>Namahus</p>
<p>II Evttohusat ja mearkkašumit</p>
<p>Sámediggeráđi mearrádusárvalus:</p>
<p>Sámediggi lea ságaškuššan Sámediggeráđi čilgehusa sámegiela birra. Čilgehus čuovvu mielddusin beavdegirjái.</p>
<p>Sámediggeráđi čilgehus sámegiela birra</p>
<p>Duogáš Sámediggeráđđi bidjá ovdan sámediggedieđáhusa sámegiela birra dievasčoahkkimii čakčamánus 2012. Dáinna čilgehusain hálida Sámediggeráđđi árvalusaid daidda hástalusaide mat mis leat fágasuorggis sámegiella. Sámediggeráđđi áigu maiddái searvvahit sámi servodaga ja erenoamážit daid ásahusaid, mat barget beaivválaččat sámegielain. Čilgehusain hálida Sámediggeráđđi álggahit digaštallama boahtteáiggi giellapolitihka birra sámi servodagas. Danne áigut lágidit seminára maŋŋágo čilgehus lea ovddiduvvon dievasčoahkkimii. Sámediggeráđđi áigu maid juohkit dieđuid barggus sámediggedieđáhusain sámegiela birra ja bidjat ovdan čilgehusa iešguđet ásahusaide ja birrasiidda ja ávžžuha buktit árvalusaid.</p>
<p>Sámegiella juogaduvvo dábálaččat máŋga iešguđet giellan. Dán dokumeanttas máinnašuvvo dattetge sámegiella ovttaidlogus. Bajimus giellapolitihkkii livččii ulbmileamos geavahit sámegiela viiddes doaban, ja danne máinnašuvvo sámegiella dás oktan giellan máŋggain suopmaniin. Ággan dasa lea go iešguđet suopmaniin lea eanet mii sulastahttá go dan mii earuha. Dattetge dárbbašuvvo dakkár giellapolitihkka mii lea heivehuvvon 5 gielladillái Norggas: Davvisámegiella hálddašanguovllu siskkobealde Davvisámegiella hálddašanguovllu olggobealde Julevsámegiella Lullisámegiella Sámegiella gávpogiin</p>
<p>Čoahkkingirjji čállit: Marit Ellen Mienna /Tove Anti73 siidu 90 siiddus</p>
<p>Bihtánsámegiella ja nuortalašgiella eai leat máinnašuvvon dás dasgo ii leat ii oktage dahje hui hárvásat geat geavahit dáid beaivválaččat Norgga bealde Sámis.</p>
<p>Dilli Dálá dilli ja ovdánanmihtilmasvuođat Sámegiella lea Unesco listtas áitojuvvon gielaid badjel. Dattetge rievddada gielladillii guovllus guvlui. Muhtun guovlluin sámegiella lea lunddolaš beaivválaš giella, ja eará guovlluin lea giella jávkamin. Gielas leat máŋga hástalusa, go vel dain guovlluin ge mat lohkkojuvvojit lea sámegiela guovddášguovlun. Maŋimus logijagiin leat álggahuvvon máŋga doaibmabiju nannen dihtii giela dili ja mii oaidnit lassánan dihtomielalašvuođa ja dáhtu ođđasis ealáskahttit sámi giela ja kultuvrra.</p>
<p>Sámegillii gullet máŋga servodat- ja fágasuorggi. Sihke vuoigatvuohta beassat geavahit sámegiela, gelbbolašvuohta sámi gielas ja máhtolašvuohta sámi gielas ja kultuvrras iešguđet servodatsurggiin rievddada. Oahpahussuorggis sihkkarastojuvvo mánáide vuoigatvuohta sámegieloahpahussii lága bokte. Ovttaskas olbmo vuoigatvuohta beassat geavahit sámegiela go deaivvadit dearvvašvuođabálvalusain ja riektelágádusain, lea sihkkarastojuvvon lága bokte, muhto ráddjejuvvon sámegiela hálddašanguvlui. Árbevirolaččat lea sámegiela dilli leamaš nanus sámi vuođđoealáhusain, ja vuođđoealáhusat leat leamaš hui deaŧalaččat sámegiela gáhttemii ja ovddideapmái. Go olbmuid lohku njiedjá sámi vuođđoealáhusain, de das leat váikkuhusat sámegiela ovdáneapmái boahtteáiggis. Leat uhccán sámegielat fálaldagat kultuvrras, girjjálašvuođas ja median nationála dásis ja ráddjejuvvon dasa mii buvttaduvvo sápmelaččaid bealis.</p>
<p>Oktiibuot 9 gieldda gullet sámegiela hálddašanguvlui dál, ja eanet gielddat leat árvvoštallan ohcat searvat hálddašanguvlui. Dát lea buorre ovdáneapmi mii čájeha ahte ollu gielddat váldet ovddasvástádusa sámegiela gáhttemis ja ovddideamis.</p>
<p>Sámediggi mearridii guovttegielalašvuođadoarjagiid ođđa juolludaneavttuid 2011:s. Ođđa juolludaneavttut galget buorebut čalmmustahttit ulbmilolahusa, ja ovttasbargošiehtadusat leat ráhkaduvvon juohke gielddain. Dat lea dahkkojuvvon vai sáhttá álggahit doaibmabijuid mat leat heivehuvvon juohke gieldda gielladillái.</p>
<p>Dál leat 11 sámi giellaguovddáža mat ožžot vuođđodoarjaga Sámedikkis, ja eanebut háliidit beassat dán ortnegii. Giellaguovddážiin lea deaŧalaš rolla sámegiela ovddideamis, ja lea ge hui deaŧalaš ahte dain leat buorit rámmaeavttut. Sámediggi lea árvvoštallagoahtán sámi giellaguovddážiid. Árvvoštallan galgá muitalit man muddui giellaguovddážat lihkostuvvet sámegiela gáhttemiin ja ovddidemiin, ja guđe hástalusat dain leat. Giellaguovddážiid raporteren daid ruđaid geavaheamis maid sii ožžot Sámedikkis, čájehit ollu kurssaid ja doaimmaid.</p>
<p>Nannen dihtii sámegiela ja eanedan dihtii dan geavaheami, lea Sámediggi máŋggaid jagiid almmuhan ruđaid iešguđet giellaprošeavttaide. Doarjjaortnega ulbmiljoavku lea leamaš sámi álbmot. Ohcamiid lohku dáidda ruđaide lea lassánan sakka, ja vurdojuvvon ain eanet lassáneapmi. Dát čájeha ahte gielladoaibmabijuid dárbu sámi servodagas lea stuoris. Lea buorre go eanet gielddat lullisámi guovllus sáddejit ohcamiid, ja lea ge mihttenveara ahte Divttasvuona suohkan lea okta dain gielddain sámegiela hálddašanguovllus, mii proseantalogu mielde lea ožžon juolluduvvot eanemus ohcamiid áigodagas 2008-2010. Namuhit berre maiddái ahte bohtet uhccán ohcamat Finnmárkku guovddášguovlluin. Ohcanvuđot ruđaid oktavuođas oahpahussii mii oaidnit ahte stipeandaohcamiid lohku alit ohppui sámegielas lassána. Stipeandalohku ohppiide geain lea sámegiella fágasuorggis joatkkaskuvllas, lea lassánan 39 proseanttain 4 maŋimus jagis. Dattetge čájeha máhttoloktema sámi árvvoštallan ahte áin váilot oahpponeavvut ja oahpaheaddjit main lea gelbbolašvuohta. Mii oaidnit maiddái ahte váilevaš gielladoarjja lagasbirrasis váttásmahttá oahpahusa.</p>
<p>Ovddasvástideaddji bealit Nationála ja riikkaidgaskasaš lágat fuolahit buori muddui sámi álbmoga vuoigatvuođa beassat geavahit ja nannet iežaset giela. Norgga stáhta lea geatnegahttojuvvon sihke rievttálaččat ja politihkalaččat nannet sámegiela ja láhčit dilálašvuođaid sámegieloahpahussii ja sámegiela geavaheapmái. Stáhta lea geatnegahttojuvvon gieđahallat dárogiela ja sámegiela ovttadássásaččat, ja nu sihkkarastit gielaid</p>
<p>Čoahkkingirjji čállit: Marit Ellen Mienna /Tove Anti74 siidu 90 siiddusdásseárvvu. Sámelága § 1-5 vuođul leat sámegiella ja dárogiella ovttaárvosaš gielat Norggas. Gielat galget leat ovttadássásaččat lága 3. kapihttala, Sámegiella, mearrádusa vuođul, maiddái gohčoduvvon Sámelága giellanjuolggadusat. Sámelága giellanjuolggadusaid mearrádusaid ulbmil lea gáhttet ja ovddidit sámegiela erenoamážit dakko bokte ahte nannet giellageavaheami almmolaš oktavuođain.</p>
<p>Sámelága § 3-8 deattasta ahte juohkehaččas lea vuoigatvuohta oažžut oahpahusa sámegielas. Oahpahussii sámegielas ja sámegillii gusto vuođđoskuvla- ja joatkkaoahpahusláhka (oahpahusláhka) ja lágat dan olis.</p>
<p>Ráđđehus lea sámegiela doaibmaplána bokte láhčán vuođu viiddes ja guhkilmas áŋgiruššamii sámegielaid várás Norggas, man váldomihttomearri lea láhčit vuođu oadjebas boahtteáigái sámegiela várás.</p>
<p>Sámedikkis ii leat makkárge váldi lágaid bokte giellaáššiin earret § 6-4 vuođul oahpahuslágas, mii deattasta ahte Sámediggi addá láhkaásahusaid oahpahussii sámegielas vuođđoskuvlii ja joatkkaoahpahussii. Dán válddi oaččui Sámediggi 1998:s. Sámediggi galgá Sámelága § 3-12 vuođul váikkuhit sámegiela suodjaleami ja ovddideami. Sámediggi lea ovddimus áššedovdi sámegiela ovddideamis ja nannemis riikka dásis ja das lea deaŧalaš rolla sámegiela dili nannemis. Sámedikki gelbbolašvuohta ja máhtolašvuohta dán suorggis lea mávssolaš, ja dat berre boahtit ovdan ovddasvástádus- ja váldesuorggis. Sámediggi hálddaša dál guovttegielalašvuođaruđaid gielddaide ja fylkkagielddaide. Sámediggi lea ráhkadan buriid veahkkeneavvuid dasa ahte nannet giellageavaheami sihke gielddaid ja regiovnnaid dásis earret eará ovttasbargošiehtadusaid bokte Finnmárkku fylkkagielddain ja Romssa, Nordlándda ja Davvi-Trøndelaga fylkkasuohkaniiguin, ja sámegiela hálddašanguovllu 9 gielddain, guovttegielalašvuođaruđaid geavaheami oktavuođas. Eará veahkkeneavvut sámegiela nannemii leat njuolgga doarjagat sámi giellaguovddážiidda ja giellaprošeaktaruđaid hálddašeapmi.</p>
<p>Eaktun sihkkarastit sámegiela boahtteáiggi lea ahte gielddat gos sápmelaččat ásset, váldet ovddasvástádusa ja leat mielde nannemin ja ovddideamen giela. Sámelága giellanjuolggadusat gustojit gielddaide mat gullet sámegiela hálddašanguvlui, ja dat leat danne geatnegahttojuvvon bálvalit álbmoga guovtti gillii. Muhto maiddái gielddat mat eai gula sámegiela hálddašanguvlui, leat geatnegahttojuvvon ovttaskas olbmuid vuoigatvuođaid ektui earret eará oahpahusas ja dearvvašvuođasuorggis.</p>
<p>Sámi giellaguovddážiin lea deaŧalaš rolla sámegiela oahpahusas, čalmmustahttimis ja nannemis báikkálaččat. Sámi giellaguovddážiin ii leat formálalaš ovddasvástádus sámegiela ovddideamis, muhto sin doaibma stivrejuvvon earret eará daid njuolgga doarjagiid eavttuid vuođul, maid Sámediggi mearrida.</p>
<p>Eaktun lea ahte ovttaskas sápmelaš ieš háliida nannet ja ovddidit iežas gelbbolašvuođa sámegielas, geavahit giela buot oktavuođain ja nu guhkás go vejolaš fievrridit giela boahtte bulvii ja nu leat mielde sihkkarastimin sámi gielaid boahtteáiggi.</p>
<p>Rámmaeavttut Nationála ja riikkaidgaskasaš lágat, ekonomiija ja olmmošlaš resurssat leat rámmaeavttut main lea mearkkašupmi giellaovddideapmái. Sihke nationála ja riikkaidgaskasaš lágat sihkkarastet sámegiela dili, ja geatnegahttet Norgga stáhta leat mielde nannemin sámegiela. Lágat iehčanassii eai suodjal gal gielaid, ja gielaid boahtteáigái lea hui deaŧalaš ahte leat buorit rámmaeavttut vai sáhttá fidnet duohta ovttadássásašvuođa sámegiela ja dárogiela gaskkas.</p>
<p>Ekonomalaš resurssat leat hástalussan sihke gielddaide, giellaguovddážiidda, skuvllaide ja eará ásahusaide mat barget sámegielain. Dat ekonomalaš resurssat maid Sámediggi dál oažžu, eai dávis servodaga dárbbuide, eai ge sáhte váikkuhit ahte šaddá buoret dásseárvu sámegiela ja dárogiela gaskkas ja ahte dat ožžot seamma ovdánanvejolašvuođaid.</p>
<p>Stuorra hástalussan lea dattetge olmmošlaš resurssaid váilevašvuohta. Dál eai leat doarvái giellabargit, oahpaheaddjit eai ge giellamáhtolaččat iešguđet surggiin dasa ahte fuolahit daid bargamušaid mat almmolaš orgánain leat nationála lágaid ektui. Eanet resurssat dárbbašuvvojit dađi mielde go servodat ovdána. Šaddá váttis ollašuhttit daid áigumušaid ahte eanedit sámegiela geavaheami nu guhká go váilot nu ollu</p>
<p>Čoahkkingirjji čállit: Marit Ellen Mienna /Tove Anti75 siidu 90 siiddusresursaolbmot ja fágalaš gelbbolašvuohta. Dilli lea duođalaš, ja mii oaidnit čađat resursadárbbuid dađistaga go doaibmabijut álggahuvvojit. Dárbbašuvvojit ollu fágaolbmot sámegielas ja olbmot geain lea gelbbolašvuohta sámi diliin ja sámi diliid birra. Danne lea olmmošlaš resurssaid ja doarvái ekonomalaš resurssaid váilevašvuohta stuorámus hehttehussan sámegiela ovdáneapmái.</p>
<p>Boahttevaš hástalusat Sámegiela gáhttema ja ovddideami oktavuođas leat máŋga hástalusa. Čilgehusas mii deattuhit 4 váldosuorggi mat min mielas leat deaŧaleamos eaktu dasa ahte gielas galget leat ovdánanvejolašvuođat maiddái boahtteáiggis.</p>
<p>Sámegiela geavaheddjiid lohku Sámegiela geavaheapmi Giellafágalaš ovddideapmi Sámedikki ja earáid váldi ja rolla. Áŋgiruššansuorgi 1: Sámegiela geavaheddjiid lohku Eaktun sámegiela gáhttemii ja nannemii lea ahte leat sámegiela geavaheaddjit. Sámegiela geavaheaddjit vuolggahit dárbbuid servodagas ja nu sii leat hui deaŧalaččat giela boahtteáigái. Sámedikki mihttomearri lea leamaš eanedit giellageavaheddjiid logu vai giella nannejuvvo ja ovddiduvvo. Maiddái boahtteáiggis dat lea deaŧalaš. Hástalussan lea oažžut ovttaskas geavaheaddji válljet sámegiela. Ii Sámediggi ii ge oktage eará almmolaš ásahus sáhte stivret ovttaskasa priváhta giellageavaheami. Nu dat dieđusge galgá leat. Dattetge dáidá beaivválašgiela priváhta válljen ruovttus leat deaŧaleamos fáktorin álgoálbmotgielaid boahtteáigái. Giela eahpeformálalaš fievrrideapmi buolvvas bulvii lea ealli sámegiela deaŧaleamos dáhkádus. Vaikke vel almmolašvuohta ii sáhte stivret ovttaskasaid giellaválljema, de lea deaŧalaš ahte ovttaskas giellageavaheddjiin lea duohta válljenmunni. Mis ferte leat dakkár vuogádat maid servodat atná árvvus, servodat ferte atnit sámegielmáhtu deaŧalaš gelbbolašvuohtan, ja dát máhttu ferte maid leat formálalaš gelbbolašvuohta.</p>
<p>Seammás go lea ovttaskas olbmo duohken válljet ruovttu beaivválašgiela, de lea ovttaskas olbmo ovddasvástádus geavahit giela iešguđet oktavuođain. Juohkehaččas lea ovddasvástádus gáhttet, ovddidit ja fievrridit giela boahtte bulvii. Lea deaŧalaš ahte buohkat váldet ovddasvástádusa, ja geavahit sámegiela buot oktavuođain. Seammás lea deaŧalaš ahte dat máhttu ja gelbbolašvuohta, mii boarráset giellageavaheddjiin lea, buorebut fuolahuvvo ja váldojuvvo atnui giellaoahpahusas. Giellageavaheddjiid gelbbolašvuohta lea mávssolaš, ja dat mearkkaša ollu giela boahttevaš ovdáneapmái. Dárbbašuvvo maiddái ahte sii geat hálddašit giela bures, doibmet buori ovdagovvan ja leat dihtomielalaččat sámegielgeavaheamis buot oktavuođain. Dakkár ovdagovat han movttiidahttet ja oaivadit giellageavaheapmái, ja seammás bajidit oktasaš dihtomielalašvuođa giellageavaheamis. Lea deaŧalaš boahtteáiggi giellaplánemii guđđit dan oainnu ahte sámegiella lea noađđin, maiddái ekonomalaččat. Sámegielas lea iešalddis árvu, ja giela stáhtusa loktemii lea deaŧalaš ahte stáhtus ja ekonomiija eai seaguhuvvo.</p>
<p>Galgá go leat mihttomearrin ahte buohkat ohppet veaháš sámegiela vai galget go muhtumat oahppat sámegiela bures? Galgá go eanetlohkoálbmot oahppat ja váldit atnui sámegiela? Galgá go giellapolitihkka stivrejuvvot eanet gohččuma bokte ahte geavahit sámegiela? Mo galgá sihkkarastit buori giellasirdima buolvvas bulvii?</p>
<p>Áŋgiruššansuorgi 2: Sámegiela geavaheapmi </p>
<p>Deaŧalaš fáktovra giellaovddideamis lea addit sámegielaide ovdánanvejolašvuođaid seamma dásis dárogielain. Giela geavaheapmi ii galgga leat nu ahte lea vejolašvuohta válljet sámegiela almmolaš ja priváhta oktavuođain, muhto baicce galgá oažžut seammalágan bálvalusaid sámegilli ja dárogillii. Sámegiela nannen-, suodjalan- ja ovddidanbarggus lea eaktun ahte giella gullo ja oidno seamma dásis majoritehta gielain Norggas. Sámegiella ja dárogiella leat ovttaárvosaš gielat, ja danne lea lunddolaš ahte Norggas eanet geavahuvvojit guokte giela.</p>
<p>Čoahkkingirjji čállit: Marit Ellen Mienna /Tove Anti76 siidu 90 siiddus</p>
<p>Eaktun dasa ahte sámegiella geavahuvvo, gullo ja oidno lea ahte gávdnojit arenat gos giela duođai sáhttá geavahit. Dán lágan arenaid haga ii leat gielas ávki ja das lea unnán árvu. Hástalussan otnáš servodagas lea ahte giella ollu báikkiin ii leat lunddolaš oassi beaivválaš eallimis, ja ahte gávdnojit menddo unnán giellageavahanarenat. Áigumušaid ahte sámegiella galgá leat beaivválaš giellan, lea váttis olahit nu guhká go ii leat vejolašvuohta geavahit giela buot almmolaš hálddašeamis, stáhta etáhtain, ja dahje birrasiin gulahallamis muđui. Giellaarenat mánáide ja nuoraide leat mearrideaddji deaŧalaččat giellaovddideapmái, seammás go álgooahpahusas lea unnán ávki jos eai gávdno arenat gos hárjehallat giela. </p>
<p>Giellapolitihka báidnet dávjá fuones miellaguottut sámi gillii ja kultuvrii. Dás lea heajos váikkuhus sámegiela dili nannenbargui servodagas. Giela ovdánanvejolašvuođaide lea vealtameahttun deaŧalaš ahte sámi giella ja kultuvra ii amašuvvo, muhto adnojuvvo lunddolaš oassin servodagas. Sámegiela máhttu ja dovdan lea mielde njeaidimin fuones miellaguottuid ja nie loktemin maiddái giela dili. </p>
<p>Buot almmolaš ja gielddalaš surggiin servodagas lea stuorra dárbu háhkat gelbbolašvuođa sámi gielas ja kultuvrras. Buot servodatsurggiin váilot fágaolbmot geain livččii gelbbolašvuohta sámegielas, ja danne lea áibbas dárbu ollislaččat áŋgiruššat fágaolbmuid rekrutteremiin ja oahpahusain vai livččii vejolašvuohta oažžut sámegiela gelbbolašvuođa servodahkii. Sámegiela gelbbolašvuođa dárbu ii leat stuoris dušše almmolaš ja gielddalaš bálvalusain, muhto maiddái sosiálalaš ja kultuvrralaš fálaldagain servodagas. Media, girjjálašvuohta ja gulahallan leat erenoamáš mávssolaččat mánáide ja nuoraide. Sámegielat fálaldat dáin lea dárbbašlaš mánáid ja nuoraid giellaovddideapmái. </p>
<p>Sámi vuođđoealáhusat leat leamaš ja leat ain deaŧalaččat giellaovdáneapmái. Árbevirolaččat lea giella leamaš nanus sámi ealáhusain, ja dat leat leamaš deaŧalaččat sámegiela guoddin ja seammás lea árbevieruid gaskkusteapmi leamaš nanus sámi ealáhusaid gaskkas. Sámi ealáhusaid gaskkas maid dattetge vásihit stuorra hástalusaid giellaovddideami ektui. Sámegiella ii fievrriduvvo buolvvas bulvii šat nugo ovdal, ja ollu máhttu, tearpmat ja doahpagat jávket beaivválaš gielas. Dán fuones ovdáneami fertešii jorgalahttit. Maiddái dat go vuođđoealáhusain geahppánit doallit addá fuones váikkuhusaid giellaovdáneapmái. Dát dilli addá fuola, ja lea dárbu álggahit doaibmabijuid eastadan dihte giela dili hedjoneami árbevirolaš sámegiela arenain. </p>
<p>Galgá go sámegiella ja dárogiella geavahuvvot dássálaga buot servodatsurggiin vai galggašii go čielgasit juohkit doaimma nu ahte sámegiella lea váldogiella muhtun surggiin ja dárogiella fas eará surggiin?</p>
<p>Mainna lágiin sáhttá Sámediggi leat mielde buorideamen sámegiela ovdánanvejolašvuođaid?</p>
<p>Mainna lágiin galgá sámegiella šaddat lunddolaš oassin servodagas?</p>
<p>Áŋgiruššansuorgi 3: Giellafágalaš ovdáneapmi Giellafágalaš ovdáneapmi lea deaŧalaš oassi sámegiela nannemis ja ovddideamis. Stuorra dárbu lea ovddidit terminologiija, čohkket báikenamaid ja ovdánahttit giellateknologiija. Sámi báikenamaid čohkken ja registreren lea stuorra hástalus, ja go báikenamat eai leat registrerejuvvon de sáhttet dat jávkat. Terminologiija ovddideapmi lea áddjás bargu, ja ollu fágasurggiin váilu ain terminologiija. Deaŧalaš lea maiddái dat ahte sámegielat čuvvot giellateknologalaš ovdáneami. Dárbbašuvvojit earret eará jorgalanprográmmat, neahttavuđot veahkkereaiddut, hállansyntesa ja applikašuvnnat jierbmetelefovdnii. Dárbbašuvvojit elektrovnnalaš sátnegirjjit maid bidjat internehttii ja lea dárbu ovddidit spealuid ja applikašuvnnaid. Ferte čohkket maiddái sierra suopmaniid hállanávdnasiid hállansyntesa ovddideapmái.</p>
<p>Servodat rievdá dađistaga, ja nu maiddái giellageavaheapmi. Dárogiela ja riikkaidgaskasaš sánit darvánit sámegielaide ja šaddet oassin beaivválaš gielas. Dán lágan sánit váldojuvvojit geavahussii dalle go váilot sámegielas sánit, muhto maiddái dábit ja rávnnjáldagat váikkuhit giellageavaheapmái ja rievdadit dan. Dát lea hui eahpeoiddolaš sámegiela ovddideapmái.</p>
<p>Čoahkkingirjji čállit: Marit Ellen Mienna /Tove Anti77 siidu 90 siiddus</p>
<p>Mainna lágiin beavttálmahttit terminologiijaovddideami sámegielas? Galgá go terminologiijaovddideapmi váldit vuolggasaji árbevirolaš sámi sániin vai riikkaidgaskasaš terminologiijas? Galgá go terminologiijaovddideami mihttomearrin leat unnidit erohusaid sierra sámi čállingielaid gaskka? Mainna lágiin hoahpuhit sámi báikenamaid čohkkema ja registrerema? Mainna lágiin geavahit ođđa teknologiija árbedieđuid ja terminologiija gaskkusteapmái? Mainna lágiin sihkkarastit buori giellateknologalaš ovdáneami ja giellareaidduid ovdáneami?</p>
<p>Áŋgiruššansuorgi 4: Sámedikki rolla ja váldi Sámedikki jienastuslogu vuođđun leat subjektiivvalaš ja gielalaš eavttut. Subjektiivvalaš eaktu lea ahte dovdá iežas sápmelažžan, ja gielalaš eaktun lea sámegiella, ahte lea go dat leamaš ruovttugiella su bearrašis. Dieinna lágiin lea sámegiella hui deaŧalaš olles sámi servodahkii. Gielladilli ja dan ovdáneapmi addá de stuorra váikkuhusaid sámi álbmogii. Sámedikki váldi giellapolitihkas lea vealtameahttun deaŧalaš sámi álbmoga boahtteáigái. Sámedikkis lea konsultašuvdnašiehtadusa bokte vejolašvuohta konsulteret áššiin mat gusket sámi álbmogii, muhto dát ii leat doarvái gielaid sihkkarastimii boahtteáigái. Orru áibbas lunddolaš ahte Sámediggi dat galgá bidjat eavttuid sámegiela ovddideapmái Norggas ja lea dárbu čilget makkár rolla ja váldi Sámedikkis galgá leat giellaáššiin.</p>
<p>Sámegielat leat min máttuid skeaŋka midjiide, maid mii fas fertet doalvut boahtte buolvvaide. Gielas lea stuorra symbolaárvu sámiide go lea álgoálbmot. Vaikko sámegielat leat sámiid iežaset gielat, de ii leat Sámedikkis formálalaš váldi giellaáššiin. Konkrehta ovdamearkan lea dat go Sámelága giellanjuolggadusaid rihkkumis eai leat makkárge čuvvosat olbmuide geat rihkkot daid. Dieinna lágiin šaddá ge eahpeoiddolaš geavahus man geažil ovttaskas olbmuid vuoigatvuođat eai ollašuhttojuvvo. Ovttaskas olbmuin lea maiddái váttis daidda geaidda dán lágan geavahus čuohcá, diehtit gosa galgá váldit oktavuođa go áigot gozihit iežaset vuoigatvuođaid. Dát dilli lea hui eahpeoiddolaš giela dillái servodagas, ja áiggi mielde sáhttá dat bilidit daid bohtosiid mat leat boahtán láhkaaddima bokte.</p>
<p>Galgá go bearráigeahččan- ja váiddaorgána doaibma sirdojuvvot Sámediggái vai galgá go Sámediggi hálddašit sámelága giellanjuolggadusaid bearráigeahččan- ja váiddaorgána? Galgá go Sámedikkis leat mearridanváldi dalle go gielddat váldojuvvojit mielde sámegielaid hálddašanguvlui?</p>
<p>Ollu almmolaš instánssat leat mielde ollašuhttimin mearrádusaid mat gusket sámegillii. Gielddain, fylkkagielddain, fylkkamanniin, direktoráhtain, departemeanttain, Sámedikkis ja Ráđđehusas leat sierralágan rollat barggus sámegielaiguin.</p>
<p>Galggašii go geahčadišgoahtit ja juohkit ovddasvástádusa ja bargguid almmolaš gielladoaibmabijuid oktavuođas? Galgá go Sámedikkis leat nationála oktiiordnen- ja ovttastahttinovddasvástádus doaibmabijuin sámegiela ektui?</p>
<p>Dál láve Sámediggi addit ekonomalaš doarjaga ollu sámi organisašuvnnaide ja ásahusaide. Dát leat geatnegahttojuvvon ollašuhttit ovttaskas doarjjaortnega ulbmilolahusa eavttuid. Juolludusaid oktavuođas ii gáibiduvvo oppage sámegiela geavaheapmi.</p>
<p>Galgá go bidjat eavttuid sámegiela geavahusas ásahusaide ja organisašuvnnaide mat ožžot njuolgga doarjaga Sámedikki bušeahta bokte?</p>
<p>Sámi giellaguovddážat leat deaŧalaččat sámegiela nannen- ja ovddidanbarggus lagas guovlluin. Giellaguovddážat lávejit doallat kurssaid, ovddidit oahppoávdnasiid, juohkit dieđuid ja háhkat arenaid sámegiela geavaheami várás. Sámedikki ulbmilin lea ahte ásahuvvojit eanet sámi giellaguovddážat Norggas. Hástalussan ovddas guvlui lea ahte giellaguovddážat oččošedje einnostan vejolašvuođa vai sáhtášedje viidáseappot ovddidit sámegiela. Stuorra oasi giellaprošeaktaruđain juohká dál Sámediggi</p>
<p>Čoahkkingirjji čállit: Marit Ellen Mienna /Tove Anti78 siidu 90 siiddusgiellaguovddážiidda ohcama mielde. Beavttálmahttin dihte giellabarggu ja stuorát einnostan vejolašvuođa dihte giellaguovddážiin livččii ulbmillaš ahte Sámediggi attášii eanet njuolgadoarjagiid giellaguovddážiidda.</p>
<p>Galggašii go stuorát oassi ohcanvuđot giellaruđain sirdojuvvot vuođđodoarjjan sámi giellaguovddážiidda, ja dieinna lágiin addit stuorát einnostan vejolašvuođa giellaguovddážiidda?</p>
<p>Sámegiela hálddašanguovlu lea leamaš buorre gaskaoapmi sámegiela nannenbarggus. Máŋga gieldda árvvoštallet dál ohcat laktojuvvot hálddašanguvlui. Mii leat maŋimuš áiggiid oaidnán ahte maiddái stuorát gávpogat árvvoštallet dan. Dat sáhttá dagahit dan ahte hálddašanguovlu boahtte áiggis soaitá hui ollu rievdat. Danne ferte Sámedikkis leat dakkár politihkka mainna deaivida daid hástalusaid maid vejolaš rievdadusat dagahit. Go galgá sáhttit stivret ovdáneami buoremus vejolaš vugiin, de ferte vejolaš ođđa politihkka hálddašanguovllu ektui leat hábmejuvvon ovdal go rievdadusat bohtet iige buktit improviserejuvvon vástádusa dasa mii juo lea dáhpáhuvvan. Danne ferte juo dál ságastallat sierra strategiijaid sámegiela hálddašanguovllu boahtteáiggi ektui.</p>
<p>Golbma sierra strategiija hálddašanguovllu ođđa dili ektui: Guovddášguovlu Stuorra guovlu Máŋga guovllu</p>
<p>Guovddášguovlostrategiija lea dakkár hálddašanmálle mii mis odne lea. Dat gielddat mat dál leat mielde hálddašanguovllus leat davvisámegiela absoluhtta guovddáš guovllut Sis-Finnmárkkus (Deatnu, Kárášjohka, Guovdageaidnu), davvisámegiela várás rittus (Unjárga, Porsáŋgu ja Gáivuotna), márkasámegiella (Loabát), julevsámegiella (Divttasvuotna) ja máttasámegiella (Snoasa). Ii leat nu ulbmillaš fuonidit dálá njuolggadusaid mat gusket dáid gielddaide dan oskálii ahte heivehit servodatdiliid stuorra gávpotgielddain gos ásset eanaš dážat. Dán lágan politihkka goaridivččii giela árbevirolaš guovddáš guovlluid. Jos čuovvu guovddášguovlostrategiija de sihkkarasttášeimmet ahte vejolaš ođđa gielddat ollásit heivehallet dálá njuolggadusaide eai ge leat mielde goarideamen giela guovddáš guovllu. Jos mii álgit rievdadit njuolggadusaid heivehan dihte njuolggadusaid stuorát gávpotgielddaide de fertešedje sámi guovddáš guovllut dan sadjái heivehallat daid stuorra norgalaš gávpogiid mielde. Dás ii leat ávki sámegillii.</p>
<p>Stuorraguovlostrategiija lea dakkár hálddašanmálle mainna váldošii vuhtii ođđaáigásaš sámi ássan, ja gielalaš vuoigatvuođat doppe gosa olbmot válljejit ásaiduvvat. Ii leat šat nu ahte olbmot ásset olles eallima dan gielddas gosa riegádit. Olbmot fárrejit giliin gávpogiidda. Dárbbašuvvo dakkár politihkka mas livččii ávki daid laski sámiide ja sámegielagiidda gávpogiin, ja danne lea dárbu heivehit hálddašanguovllu njuolggadusaid ođđa dillái. Dat mearkkaša dan ahte mii eat sáhte bisuhit dakkár ortnegiid maid geavatlaččat dahje politihkalaččat lea veadjemeahttun čađahit ođđaáigásaš gávpotservodagas gos majoritehta ássin leat dážat. Mii sáhttit baicce addit vuoigatvuođaid ja buriid giellafálaldagaid ollu eanet olbmuide go dál, sihke sámiide ja etnihkalaš dážaide, mii áiggi mielde nanne sámegiela. Dán lágan strategiija váikkuha dan ahte sámegiella dávistivčče maiddái ođđaáigásaš gávpotservodahkii, iige dušše smávva gielddaide gos olbmot fárrejit eret. Mii sáhttit maiddái leat ollu gievrrat sámi giellagáibádusain guovddáš eiseválddiid ektui go álbmot livččii ovdamearkka dihte 100 000 hálddašanguovllus dan sadjái go 18 000 nugo odne leat hálddašanguovllus. Dat go maiddái gávpogiid sáhtášii lohkat mielde sámi servodahkii, sáhtášii addit ođđa ja dakkár vejolašvuođa ovddidit ja gaskkustit sámegiela, mii ovdal ii leat geahččaluvvon.</p>
<p>Máŋggaguovlostrategiija válddášii eanet vuhtii sierra sámi servodagaid ja gielladiliid. Buorre strategiija mii galgá ovddidit sámegiela, ferte vuhtii váldit dan ahte gielladilli ii leat ovttalágan buot báikkiin. Njuolggadusaid ferte ceahkkálastit ollu eanet go dán rádjai lea dahkkojuvvon. Dán lágan jurddašeami vuođul lea lunddolaš váldit atnui unnimusat guokte sierralágan hálddašanguovllu. Njuolggadusat mat leat heivehuvvon árbevirolaš sámi guovddáš guovlluide, nubbi stuorát gávpotservodagaide ja guovlluide gos sámit leat unnitlogus. Dán ferte bidjat láhkii nu čielgasit ahte gieldapolitihkkárat mat háliidit ahte gielda galggašii gullat sámegiela hálddašanguvlui, álkidit sáhttet válljet málle mii lea heivehuvvon sin gildii. Dan bokte go leat sierralágan njuolggadusat, de sáhttit gozihit ja ovddidit giela guovddáš guovllus seammás go</p>
<p>Čoahkkingirjji čállit: Marit Ellen Mienna /Tove Anti79 siidu 90 siiddusgeahččalit olahit sámegiela ođđa arenaide gávpotservodagas go eanaš ásset dážat. Eaktun lihkostuvvat dáinna strategiijain, lea ahte eanemus geatnegahtti hálddašanmálle lea nu ávkkálaš ahte buot gielddat eai vállje unnimusat geatnegahtti málle.</p>
<p>Mearkkašupmi, NSR:a sámediggejoavku ja NSR/SáB, áirras Aili Keskitalo</p>
<p>Sámegiella</p>
<p>Sámegiella galgá leat okta dain deaŧaleamos áŋgiruššansurggiin ovddasguvlui. Sámediggi galgá bargat dainna ulbmiliin ahte loktet giela nu ahte buot sápmelaččaide sihkkarastojuvvo sámi bálvalusfálaldat ja vejolašvuohta beassat geavahit iežas giela. Ođđa ja ulbmillaš giella politihkka dárbbašuvvo ja dáid sápmelaččaid lohku geat hállet sámegiela, ferte loktejuvvot sakka. Erenoamáš deaddu ferte biddjojuvvot daidda surgiide main sámegiella lea fuones dilis, dás maiddái nuortalašgiella, lullisámegiella, julevsámegiella ja bihtánsámegiella.</p>
<p>Lea deaŧalaš oainnusin dahkat sámegiela. Sámediggi háliida ahte sámegiella galgá geavahuvvot dávjjibut čálalaš oktavuođain. Beaivválaš barggusteamet mii geahččalit ieža leat dihtomielalaččat das, earret eará dakko bokte ahte buot maid mii sáddet ja buot maid mii bidjat neahttasiidduidasamet, maiddái lea sámegillii.</p>
<p>Sámegiella lea sámi servodagaid geađgejuolgi ja giella siskkilda min kultuvrra, dieđuid ja árvvuid. Sámediggái lea sápmelaččaid vuoigatvuohta beassat oahppat ja ovddidit eatnigielaset vuođđo vuoigatvuohta. Ollu sápmelaččat leat bajásšaddan sámegiela haga, ja earát leat bajásšaddan almmá dan haga ahte leat ožžon lohkan- ja čállinhárjáneami sámegielas. Sámediggi áigu láhčit dasa ahte buot sápmelaččat besset oahppat geavahit sámegiela, sihke njálmmálaččat ja čálalaččat. Dát bargu galgá dahkkojuvvot rávesolbmuid oahppoloktema hámis. Sámediggi oaivvilda ahte sámegiela sihkkarastin ja ovddideapmi galgá leat okta dain deaŧaleamos áŋgiruššansurggiin ovddasguvlui. Iešguđet sámegielain leat iešguđet hástalusat ja lea ge deaŧalaš hábmet doaibmabijuid nu ahte dat ožžot seamma vejolašvuođaid ceavzit ja ovdánit. Sámediggi áigu bargat dainna ulbmiliin ahte ovddidit ulbmillaš giellapolitihka mii váldá vuhtii iešguđet dárbbuid sihkkarastit dásseárvosaš giellafálaldaga. Erenomáš deaddu biddjojuvvo daidda surggiide main sámegiella lea rašis dilis, dás maiddái nuortalašgiella, lullisámegiella, julevsámegiella ja bihtánsámegiella.</p>
<p>Sámediggi bargá sihke politihkalaččat ja geavatlaččat dainna ulbmiliin ahte sámegiella galgá gáhttejuvvot, nannejuvvot ja ovddiduvvot. Sámediggi háliida láhčit dilálašvuođaid gielalaš šláddjivuhtii, earret eará dakko bokte ahte sámi suopmaniid normeren ja viidáset ovddideapmi vuoruhuvvo giellabarggus. Mánát ja nuorat galget oažžut nannejuvvon oahpu sámi giellašláddjivuođas.</p>
<p>Sámediggi oaivvilda ahte lea diehttalasvuohta ahte lea láhččojuvvon sámegiela geavaheapmái sihke njálmmálaččat ja čálalaččat dain almmolaš ásahusain maidda Sámelága giellanjuolggadusat gustojit. Sámediggi áigu bargat dainna ulbmiliin ahte sámi giellabarggu boahttevaš organiseren, ruhtadeapmi ja rollajuogadeapmi čielggaduvvo.</p>
<p>Lea deaŧalaš dahkat sámegiela oainnusin, ja eanedit sámegiela geavaheami iešguđet dásiin. Sámediggi bargá dainna ulbmiliin ahte láhččojuvvo sámegiela geavaheapmái diehtojuohkin- ja gulahallanteknologiijas, vai nuorat geardi šaddá bajás sámegielain doaibmi giellan buot surggiin. Sámediggi háliida bargat dainna ulbmiliin ahte sihkkarastit eanet sámegiela geavaheami čálalaš oktavuođain.</p>
<p>Sámediggi bargá dainna ulbmiliin ahte sámegiella geavahuvvo dutkangiellan ja máhttogaskkusteamis. Mihttomearri lea oažžut eanet dutkama ja máhttoovddideami sámegiela geavaheami ektui.</p>
<p>Sámegieloahpahus</p>
<p>Sámediggi galgá bargat dainna ulbmiliin ahte: oahppit ožžot giellaoahpahusa dan giela vuođul masa sis lea čatnaseapmi sámi giellaguovddážat ožžot vejolašvuođa álggahit eanet gielladoaibmabijuid áŋggirduvvo oahppoloktemiin rávesolbmuid várás mas sámegiella deattuhuvvo</p>
<p>Čoahkkingirjji čállit: Marit Ellen Mienna /Tove Anti80 siidu 90 siiddusgiellagáhtten ja sámegielat fágatearpmaid ovddideapmi vuoruhuvvo.</p>
<p>Sámegiella almmolašvuođas</p>
<p>Sámediggi áigu bargat dainna ulbmiliin ahte: láhččojuvvo sámegiela geavaheapmái go lea oktavuohta almmolaš ásahusaiguin ásahuvvo bearrái bearráigeahččanorgána sámegiela várás earret eará danne ahte sihkkarastit ahte sámelága giellanjuolggadusat čuvvojuvvojit sámi giellabarggu organiseren, ruhtadeapmi ja rollajuogadeapmi čilgejuvvo ja čielggaduvvo, mas čanaskeahtes stáhta orgána árvvoštallojuvvo ásahuvvojit eanet sámi giellaguovddážat ja ahte dálá guovddážat ovddiduvvojit sámi báikenamat šaddet ovttadássásažžan norgga báikenamaiguin geaidnogalbbain ja kárttain sámi guovlluin buot almmolaš visttit galbejuvvojit sámegillii sámegiela hálddašanguovllus ođđaáiggi gulahallanvuogit láhččojuvvojit sámegiela geavaheapmái risten.no ja divvun.no ovddiduvvojit viidáseappot dutkit ávžžuhuvvojit geavahit sámegiela dutkangiellan sámi suopmaniid suopmanmihtilmasvuođaid ja sániid normeren vuoruhuvvo láhččojuvvo eanet dutkamii gielalaš ealáskahttima birra dutkan sámegiela oahppama birra vuosttaš- ja nubbegiellan nannejuvvo viidáset fágalaš bargu giellahistorjjá ja báikenammadutkama ektui vuoruhuvvo</p>
<p>III Jienasteapmi 39 áirasis ledje 31 čoahkis. Dán áššis ii jienastuvvon.</p>
<p>IV Beavdegirjelasáhusat Dán áššis ii ovddiduvvon beavdegirjelasáhus.</p>
<p>V Sáhkavuorrolistu ja replihkat</p>
<p>Sáhkavuorru</p>
<p>Replihkka 1 Ellinor Marita Jåma, áššejođiheaddji 2 Heidi Persdatter Greiner Haaker 3 Olaf Eliassen</p>
<p xml:lang="nob">Trond Are Anti</p>
<p xml:lang="nob">Olaf Eliassen 4 Trond Are Anti</p>
<p xml:lang="nob">Alf Isaksen</p>
<p xml:lang="nob">Trond Are Anti 5 Marit Kirsten Anti Gaup</p>
<p>Trond Are Anti Olaf Eliassen Marie Therese Nordsletta Aslaksen</p>
<p>Marit Kirsten Anti Gaup 6 Mariann Wollmann Magga</p>
<p>Silje Karine Muotka Alf Isaksen</p>
<p>Mariann Wollmann Magga 7 Marie Therese Nordsletta</p>
<p xml:lang="nob">Aslaksen</p>
<p>Silje Karine Muotka</p>
<p xml:lang="nob">Trond Are Anti Willy Ørnebakk</p>
<p>Marie Therese Nordsletta Aslaksen 8 Jørn Are Gaski 9 Kirsti Guvsám</p>
<p>Olaf Eliassen</p>
<p>Čoahkkingirjji čállit: Marit Ellen Mienna /Tove Anti81 siidu 90 siiddus10</p>
<p>Ida Marie Bransfjell</p>
<p xml:lang="nob">Trond Are Anti</p>
<p>Ida Marie Bransfjell11</p>
<p xml:lang="nob">Trond Are Anti</p>
<p>Jørn Are Gaski Willy Ørnebakk Alf Isaksen</p>
<p xml:lang="nob">Trond Are Anti12</p>
<p>Inga-Lill Sundset13</p>
<p xml:lang="nob">Per Andersen Bæhr14</p>
<p xml:lang="nob">Kirsten Ellinor Guttorm Utsi15</p>
<p>Ellinor Marita Jåma, áššejođiheaddji</p>
<p>VI Sámedikki mearrádus Sámediggi lea ságaškuššan Sámediggeráđi čilgehusa sámegiela birra. Čilgehus čuovvu mielddusin beavdegirjái.</p>
<p>Sámediggeráđi čilgehus sámegiela birra</p>
<p>Duogáš Sámediggeráđđi bidjá ovdan sámediggedieđáhusa sámegiela birra dievasčoahkkimii čakčamánus 2012. Dáinna čilgehusain hálida Sámediggeráđđi árvalusaid daidda hástalusaide mat mis leat fágasuorggis sámegiella. Sámediggeráđđi áigu maiddái searvvahit sámi servodaga ja erenoamážit daid ásahusaid, mat barget beaivválaččat sámegielain. Čilgehusain hálida Sámediggeráđđi álggahit digaštallama boahtteáiggi giellapolitihka birra sámi servodagas. Danne áigut lágidit seminára maŋŋágo čilgehus lea ovddiduvvon dievasčoahkkimii. Sámediggeráđđi áigu maid juohkit dieđuid barggus sámediggedieđáhusain sámegiela birra ja bidjat ovdan čilgehusa iešguđet ásahusaide ja birrasiidda ja ávžžuha buktit árvalusaid.</p>
<p>Sámegiella juogaduvvo dábálaččat máŋga iešguđet giellan. Dán dokumeanttas máinnašuvvo dattetge sámegiella ovttaidlogus. Bajimus giellapolitihkkii livččii ulbmileamos geavahit sámegiela viiddes doaban, ja danne máinnašuvvo sámegiella dás oktan giellan máŋggain suopmaniin. Ággan dasa lea go iešguđet suopmaniin lea eanet mii sulastahttá go dan mii earuha. Dattetge dárbbašuvvo dakkár giellapolitihkka mii lea heivehuvvon 5 gielladillái Norggas: </p>
<p>Davvisámegiella hálddašanguovllu siskkobealde</p>
<p>Davvisámegiella hálddašanguovllu olggobealde</p>
<p>Julevsámegiella</p>
<p>Lullisámegiella</p>
<p>Sámegiella gávpogiin</p>
<p>Bihtánsámegiella ja nuortalašgiella eai leat máinnašuvvon dás dasgo ii leat ii oktage dahje hui hárvásat geat geavahit dáid beaivválaččat Norgga bealde Sámis.</p>
<p>Dilli <em type="bold">Dálá dilli ja ovdánanmihtilmasvuođat </em>Sámegiella lea Unesco listtas áitojuvvon gielaid badjel. Dattetge rievddada gielladillii guovllus guvlui. Muhtun guovlluin sámegiella lea lunddolaš beaivválaš giella, ja eará guovlluin lea giella jávkamin. Gielas leat máŋga hástalusa, go vel dain guovlluin ge mat lohkkojuvvojit lea sámegiela guovddášguovlun. Maŋimus logijagiin leat álggahuvvon máŋga doaibmabiju nannen dihtii giela dili ja mii oaidnit lassánan dihtomielalašvuođa ja dáhtu ođđasis ealáskahttit sámi giela ja kultuvrra. </p>
<p>Čoahkkingirjji čállit: Marit Ellen Mienna /Tove Anti82 siidu 90 siiddus</p>
<p>Sámegillii gullet máŋga servodat- ja fágasuorggi. Sihke vuoigatvuohta beassat geavahit sámegiela, gelbbolašvuohta sámi gielas ja máhtolašvuohta sámi gielas ja kultuvrras iešguđet servodatsurggiin rievddada. Oahpahussuorggis sihkkarastojuvvo mánáide vuoigatvuohta sámegieloahpahussii lága bokte. Ovttaskas olbmo vuoigatvuohta beassat geavahit sámegiela go deaivvadit dearvvašvuođabálvalusain ja riektelágádusain, lea sihkkarastojuvvon lága bokte, muhto ráddjejuvvon sámegiela hálddašanguvlui. Árbevirolaččat lea sámegiela dilli leamaš nanus sámi vuođđoealáhusain, ja vuođđoealáhusat leat leamaš hui deaŧalaččat sámegiela gáhttemii ja ovddideapmái. Go olbmuid lohku njiedjá sámi vuođđoealáhusain, de das leat váikkuhusat sámegiela ovdáneapmái boahtteáiggis. Leat uhccán sámegielat fálaldagat kultuvrras, girjjálašvuođas ja median nationála dásis ja ráddjejuvvon dasa mii buvttaduvvo sápmelaččaid bealis.</p>
<p>Oktiibuot 9 gieldda gullet sámegiela hálddašanguvlui dál, ja eanet gielddat leat árvvoštallan ohcat searvat hálddašanguvlui. Dát lea buorre ovdáneapmi mii čájeha ahte ollu gielddat váldet ovddasvástádusa sámegiela gáhttemis ja ovddideamis.</p>
<p>Sámediggi mearridii guovttegielalašvuođadoarjagiid ođđa juolludaneavttuid 2011:s. Ođđa juolludaneavttut galget buorebut čalmmustahttit ulbmilolahusa, ja ovttasbargošiehtadusat leat ráhkaduvvon juohke gielddain. Dat lea dahkkojuvvon vai sáhttá álggahit doaibmabijuid mat leat heivehuvvon juohke gieldda gielladillái.</p>
<p>Dál leat 11 sámi giellaguovddáža mat ožžot vuođđodoarjaga Sámedikkis, ja eanebut háliidit beassat dán ortnegii. Giellaguovddážiin lea deaŧalaš rolla sámegiela ovddideamis, ja lea ge hui deaŧalaš ahte dain leat buorit rámmaeavttut. Sámediggi lea árvvoštallagoahtán sámi giellaguovddážiid. Árvvoštallan galgá muitalit man muddui giellaguovddážat lihkostuvvet sámegiela gáhttemiin ja ovddidemiin, ja guđe hástalusat dain leat. Giellaguovddážiid raporteren daid ruđaid geavaheamis maid sii ožžot Sámedikkis, čájehit ollu kurssaid ja doaimmaid.</p>
<p>Nannen dihtii sámegiela ja eanedan dihtii dan geavaheami, lea Sámediggi máŋggaid jagiid almmuhan ruđaid iešguđet giellaprošeavttaide. Doarjjaortnega ulbmiljoavku lea leamaš sámi álbmot. Ohcamiid lohku dáidda ruđaide lea lassánan sakka, ja vurdojuvvon ain eanet lassáneapmi. Dát čájeha ahte gielladoaibmabijuid dárbu sámi servodagas lea stuoris. Lea buorre go eanet gielddat lullisámi guovllus sáddejit ohcamiid, ja lea ge mihttenveara ahte Divttasvuona suohkan lea okta dain gielddain sámegiela hálddašanguovllus, mii proseantalogu mielde lea ožžon juolluduvvot eanemus ohcamiid áigodagas 2008-2010. Namuhit berre maiddái ahte bohtet uhccán ohcamat Finnmárkku guovddášguovlluin. Ohcanvuđot ruđaid oktavuođas oahpahussii mii oaidnit ahte stipeandaohcamiid lohku alit ohppui sámegielas lassána. Stipeandalohku ohppiide geain lea sámegiella fágasuorggis joatkkaskuvllas, lea lassánan 39 proseanttain 4 maŋimus jagis. Dattetge čájeha máhttoloktema sámi árvvoštallan ahte áin váilot oahpponeavvut ja oahpaheaddjit main lea gelbbolašvuohta. Mii oaidnit maiddái ahte váilevaš gielladoarjja lagasbirrasis váttásmahttá oahpahusa.</p>
<p><em type="bold">Ovddasvástideaddji bealit </em>Nationála ja riikkaidgaskasaš lágat fuolahit buori muddui sámi álbmoga vuoigatvuođa beassat geavahit ja nannet iežaset giela. Norgga stáhta lea geatnegahttojuvvon sihke rievttálaččat ja politihkalaččat nannet sámegiela ja láhčit dilálašvuođaid sámegieloahpahussii ja sámegiela geavaheapmái. Stáhta lea geatnegahttojuvvon gieđahallat dárogiela ja sámegiela ovttadássásaččat, ja nu sihkkarastit gielaid dásseárvvu. Sámelága § 1-5 vuođul leat sámegiella ja dárogiella ovttaárvosaš gielat Norggas. Gielat galget leat ovttadássásaččat lága 3. kapihttala, Sámegiella, mearrádusa vuođul, maiddái gohčoduvvon Sámelága giellanjuolggadusat. Sámelága giellanjuolggadusaid mearrádusaid ulbmil lea gáhttet ja ovddidit sámegiela erenoamážit dakko bokte ahte nannet giellageavaheami almmolaš oktavuođain. </p>
<p>Sámelága § 3-8 deattasta ahte juohkehaččas lea vuoigatvuohta oažžut oahpahusa sámegielas. Oahpahussii sámegielas ja sámegillii gusto vuođđoskuvla- ja joatkkaoahpahusláhka (oahpahusláhka) ja lágat dan olis.</p>
<p>Ráđđehus lea sámegiela doaibmaplána bokte láhčán vuođu viiddes ja guhkilmas áŋgiruššamii sámegielaid várás Norggas, man váldomihttomearri lea láhčit vuođu oadjebas boahtteáigái sámegiela várás.</p>
<p>Čoahkkingirjji čállit: Marit Ellen Mienna /Tove Anti83 siidu 90 siiddus</p>
<p>Sámedikkis ii leat makkárge váldi lágaid bokte giellaáššiin earret § 6-4 vuođul oahpahuslágas, mii deattasta ahte Sámediggi addá láhkaásahusaid oahpahussii sámegielas vuođđoskuvlii ja joatkkaoahpahussii. Dán válddi oaččui Sámediggi 1998:s. Sámediggi galgá Sámelága § 3-12 vuođul váikkuhit sámegiela suodjaleami ja ovddideami. Sámediggi lea ovddimus áššedovdi sámegiela ovddideamis ja nannemis riikka dásis ja das lea deaŧalaš rolla sámegiela dili nannemis. Sámedikki gelbbolašvuohta ja máhtolašvuohta dán suorggis lea mávssolaš, ja dat berre boahtit ovdan ovddasvástádus- ja váldesuorggis. Sámediggi hálddaša dál guovttegielalašvuođaruđaid gielddaide ja fylkkagielddaide. Sámediggi lea ráhkadan buriid veahkkeneavvuid dasa ahte nannet giellageavaheami sihke gielddaid ja regiovnnaid dásis earret eará ovttasbargošiehtadusaid bokte Finnmárkku fylkkagielddain ja Romssa, Nordlándda ja Davvi-Trøndelaga fylkkasuohkaniiguin, ja sámegiela hálddašanguovllu 9 gielddain, guovttegielalašvuođaruđaid geavaheami oktavuođas. Eará veahkkeneavvut sámegiela nannemii leat njuolgga doarjagat sámi giellaguovddážiidda ja giellaprošeaktaruđaid hálddašeapmi.</p>
<p>Eaktun sihkkarastit sámegiela boahtteáiggi lea ahte gielddat gos sápmelaččat ásset, váldet ovddasvástádusa ja leat mielde nannemin ja ovddideamen giela. Sámelága giellanjuolggadusat gustojit gielddaide mat gullet sámegiela hálddašanguvlui, ja dat leat danne geatnegahttojuvvon bálvalit álbmoga guovtti gillii. Muhto maiddái gielddat mat eai gula sámegiela hálddašanguvlui, leat geatnegahttojuvvon ovttaskas olbmuid vuoigatvuođaid ektui earret eará oahpahusas ja dearvvašvuođasuorggis.</p>
<p>Sámi giellaguovddážiin lea deaŧalaš rolla sámegiela oahpahusas, čalmmustahttimis ja nannemis báikkálaččat. Sámi giellaguovddážiin ii leat formálalaš ovddasvástádus sámegiela ovddideamis, muhto sin doaibma stivrejuvvon earret eará daid njuolgga doarjagiid eavttuid vuođul, maid Sámediggi mearrida.</p>
<p>Eaktun lea ahte ovttaskas sápmelaš ieš háliida nannet ja ovddidit iežas gelbbolašvuođa sámegielas, geavahit giela buot oktavuođain ja nu guhkás go vejolaš fievrridit giela boahtte bulvii ja nu leat mielde sihkkarastimin sámi gielaid boahtteáiggi.</p>
<p><em type="bold">Rámmaeavttut </em>Nationála ja riikkaidgaskasaš lágat, ekonomiija ja olmmošlaš resurssat leat rámmaeavttut main lea mearkkašupmi giellaovddideapmái. Sihke nationála ja riikkaidgaskasaš lágat sihkkarastet sámegiela dili, ja geatnegahttet Norgga stáhta leat mielde nannemin sámegiela. Lágat iehčanassii eai suodjal gal gielaid, ja gielaid boahtteáigái lea hui deaŧalaš ahte leat buorit rámmaeavttut vai sáhttá fidnet duohta ovttadássásašvuođa sámegiela ja dárogiela gaskkas. </p>
<p>Ekonomalaš resurssat leat hástalussan sihke gielddaide, giellaguovddážiidda, skuvllaide ja eará ásahusaide mat barget sámegielain. Dat ekonomalaš resurssat maid Sámediggi dál oažžu, eai dávis servodaga dárbbuide, eai ge sáhte váikkuhit ahte šaddá buoret dásseárvu sámegiela ja dárogiela gaskkas ja ahte dat ožžot seamma ovdánanvejolašvuođaid.</p>
<p>Stuorra hástalussan lea dattetge olmmošlaš resurssaid váilevašvuohta. Dál eai leat doarvái giellabargit, oahpaheaddjit eai ge giellamáhtolaččat iešguđet surggiin dasa ahte fuolahit daid bargamušaid mat almmolaš orgánain leat nationála lágaid ektui. Eanet resurssat dárbbašuvvojit dađi mielde go servodat ovdána. Šaddá váttis ollašuhttit daid áigumušaid ahte eanedit sámegiela geavaheami nu guhká go váilot nu ollu resursaolbmot ja fágalaš gelbbolašvuohta. Dilli lea duođalaš, ja mii oaidnit čađat resursadárbbuid dađistaga go doaibmabijut álggahuvvojit. Dárbbašuvvojit ollu fágaolbmot sámegielas ja olbmot geain lea gelbbolašvuohta sámi diliin ja sámi diliid birra. Danne lea olmmošlaš resurssaid ja doarvái ekonomalaš resurssaid váilevašvuohta stuorámus hehttehussan sámegiela ovdáneapmái.</p>
<p>Boahttevaš hástalusat Sámegiela gáhttema ja ovddideami oktavuođas leat máŋga hástalusa. Čilgehusas mii deattuhit 4 váldosuorggi mat min mielas leat deaŧaleamos eaktu dasa ahte gielas galget leat ovdánanvejolašvuođat maiddái boahtteáiggis.</p>
<p>Čoahkkingirjji čállit: Marit Ellen Mienna /Tove Anti84 siidu 90 siiddus1.</p>
<p>Sámegiela geavaheddjiid lohku2.</p>
<p>Sámegiela geavaheapmi 3.</p>
<p>Giellafágalaš ovddideapmi 4.</p>
<p>Sámedikki ja earáid váldi ja rolla.</p>
<p><em type="bold">Áŋgiruššansuorgi 1: Sámegiela geavaheddjiid lohku </em>Eaktun sámegiela gáhttemii ja nannemii lea ahte leat sámegiela geavaheaddjit. Sámegiela geavaheaddjit vuolggahit dárbbuid servodagas ja nu sii leat hui deaŧalaččat giela boahtteáigái. Sámedikki mihttomearri lea leamaš eanedit giellageavaheddjiid logu vai giella nannejuvvo ja ovddiduvvo. Maiddái boahtteáiggis dat lea deaŧalaš. Hástalussan lea oažžut ovttaskas geavaheaddji válljet sámegiela. Ii Sámediggi ii ge oktage eará almmolaš ásahus sáhte stivret ovttaskasa priváhta giellageavaheami. Nu dat dieđusge galgá leat. Dattetge dáidá beaivválašgiela priváhta válljen ruovttus leat deaŧaleamos fáktorin álgoálbmotgielaid boahtteáigái. Giela eahpeformálalaš fievrrideapmi buolvvas bulvii lea ealli sámegiela deaŧaleamos dáhkádus. Vaikke vel almmolašvuohta ii sáhte stivret ovttaskasaid giellaválljema, de lea deaŧalaš ahte ovttaskas giellageavaheddjiin lea duohta válljenmunni. Mis ferte leat dakkár vuogádat maid servodat atná árvvus, servodat ferte atnit sámegielmáhtu deaŧalaš gelbbolašvuohtan, ja dát máhttu ferte maid leat formálalaš gelbbolašvuohta. </p>
<p>Seammás go lea ovttaskas olbmo duohken válljet ruovttu beaivválašgiela, de lea ovttaskas olbmo ovddasvástádus geavahit giela iešguđet oktavuođain. Juohkehaččas lea ovddasvástádus gáhttet, ovddidit ja fievrridit giela boahtte bulvii. Lea deaŧalaš ahte buohkat váldet ovddasvástádusa, ja geavahit sámegiela buot oktavuođain. Seammás lea deaŧalaš ahte dat máhttu ja gelbbolašvuohta, mii boarráset giellageavaheddjiin lea, buorebut fuolahuvvo ja váldojuvvo atnui giellaoahpahusas. Giellageavaheddjiid gelbbolašvuohta lea mávssolaš, ja dat mearkkaša ollu giela boahttevaš ovdáneapmái. Dárbbašuvvo maiddái ahte sii geat hálddašit giela bures, doibmet buori ovdagovvan ja leat dihtomielalaččat sámegielgeavaheamis buot oktavuođain. Dakkár ovdagovat han movttiidahttet ja oaivadit giellageavaheapmái, ja seammás bajidit oktasaš dihtomielalašvuođa giellageavaheamis. Lea deaŧalaš boahtteáiggi giellaplánemii guđđit dan oainnu ahte sámegiella lea noađđin, maiddái ekonomalaččat. Sámegielas lea iešalddis árvu, ja giela stáhtusa loktemii lea deaŧalaš ahte stáhtus ja ekonomiija eai seaguhuvvo. </p>
<p>Galgá go leat mihttomearrin ahte buohkat ohppet veaháš sámegiela vai galget go muhtumat oahppat sámegiela bures?</p>
<p>Galgá go eanetlohkoálbmot oahppat ja váldit atnui sámegiela?</p>
<p>Galgá go giellapolitihkka stivrejuvvot eanet gohččuma bokte ahte geavahit sámegiela?</p>
<p>Mo galgá sihkkarastit buori giellasirdima buolvvas bulvii?</p>
<p><em type="bold">Áŋgiruššansuorgi 2: Sámegiela geavaheapmi </em>Deaŧalaš fáktovra giellaovddideamis lea addit sámegielaide ovdánanvejolašvuođaid seamma dásis dárogielain. Giela geavaheapmi ii galgga leat nu ahte lea vejolašvuohta válljet sámegiela almmolaš ja priváhta oktavuođain, muhto baicce galgá oažžut seammalágan bálvalusaid sámegilli ja dárogillii. Sámegiela nannen-, suodjalan- ja ovddidanbarggus lea eaktun ahte giella gullo ja oidno seamma dásis majoritehta gielain Norggas. Sámegiella ja dárogiella leat ovttaárvosaš gielat, ja danne lea lunddolaš ahte Norggas eanet geavahuvvojit guokte giela. </p>
<p>Eaktun dasa ahte sámegiella geavahuvvo, gullo ja oidno lea ahte gávdnojit arenat gos giela duođai sáhttá geavahit. Dán lágan arenaid haga ii leat gielas ávki ja das lea unnán árvu. Hástalussan otnáš servodagas lea ahte giella ollu báikkiin ii leat lunddolaš oassi beaivválaš eallimis, ja ahte gávdnojit menddo unnán giellageavahanarenat. Áigumušaid ahte sámegiella galgá leat beaivválaš giellan, lea váttis olahit nu guhká go ii leat vejolašvuohta geavahit giela buot almmolaš hálddašeamis, stáhta etáhtain, ja dahje birrasiin gulahallamis muđui. Giellaarenat mánáide ja nuoraide leat mearrideaddji deaŧalaččat giellaovddideapmái, seammás go álgooahpahusas lea unnán ávki jos eai gávdno arenat gos hárjehallat giela.</p>
<p>Čoahkkingirjji čállit: Marit Ellen Mienna /Tove Anti85 siidu 90 siiddus</p>
<p>Giellapolitihka báidnet dávjá fuones miellaguottut sámi gillii ja kultuvrii. Dás lea heajos váikkuhus sámegiela dili nannenbargui servodagas. Giela ovdánanvejolašvuođaide lea vealtameahttun deaŧalaš ahte sámi giella ja kultuvra ii amašuvvo, muhto adnojuvvo lunddolaš oassin servodagas. Sámegiela máhttu ja dovdan lea mielde njeaidimin fuones miellaguottuid ja nie loktemin maiddái giela dili.</p>
<p>Buot almmolaš ja gielddalaš surggiin servodagas lea stuorra dárbu háhkat gelbbolašvuođa sámi gielas ja kultuvrras. Buot servodatsurggiin váilot fágaolbmot geain livččii gelbbolašvuohta sámegielas, ja danne lea áibbas dárbu ollislaččat áŋgiruššat fágaolbmuid rekrutteremiin ja oahpahusain vai livččii vejolašvuohta oažžut sámegiela gelbbolašvuođa servodahkii. Sámegiela gelbbolašvuođa dárbu ii leat stuoris dušše almmolaš ja gielddalaš bálvalusain, muhto maiddái sosiálalaš ja kultuvrralaš fálaldagain servodagas. Media, girjjálašvuohta ja gulahallan leat erenoamáš mávssolaččat mánáide ja nuoraide. Sámegielat fálaldat dáin lea dárbbašlaš mánáid ja nuoraid giellaovddideapmái.</p>
<p>Sámi vuođđoealáhusat leat leamaš ja leat ain deaŧalaččat giellaovdáneapmái. Árbevirolaččat lea giella leamaš nanus sámi ealáhusain, ja dat leat leamaš deaŧalaččat sámegiela guoddin ja seammás lea árbevieruid gaskkusteapmi leamaš nanus sámi ealáhusaid gaskkas. Sámi ealáhusaid gaskkas maid dattetge vásihit stuorra hástalusaid giellaovddideami ektui. Sámegiella ii fievrriduvvo buolvvas bulvii šat nugo ovdal, ja ollu máhttu, tearpmat ja doahpagat jávket beaivválaš gielas. Dán fuones ovdáneami fertešii jorgalahttit. Maiddái dat go vuođđoealáhusain geahppánit doallit addá fuones váikkuhusaid giellaovdáneapmái. Dát dilli addá fuola, ja lea dárbu álggahit doaibmabijuid eastadan dihte giela dili hedjoneami árbevirolaš sámegiela arenain. </p>
<p>Galgá go sámegiella ja dárogiella geavahuvvot dássálaga buot servodatsurggiin vai galggašii go čielgasit juohkit doaimma nu ahte sámegiella lea váldogiella muhtun surggiin ja dárogiella fas eará surggiin?</p>
<p>Mainna lágiin sáhttá Sámediggi leat mielde buorideamen sámegiela ovdánanvejolašvuođaid?</p>
<p>Mainna lágiin galgá sámegiella šaddat lunddolaš oassin servodagas?</p>
<p><em type="bold">Áŋgiruššansuorgi 3: Giellafágalaš ovdáneapmi </em>Giellafágalaš ovdáneapmi lea deaŧalaš oassi sámegiela nannemis ja ovddideamis. Stuorra dárbu lea ovddidit terminologiija, čohkket báikenamaid ja ovdánahttit giellateknologiija. Sámi báikenamaid čohkken ja registreren lea stuorra hástalus, ja go báikenamat eai leat registrerejuvvon de sáhttet dat jávkat. Terminologiija ovddideapmi lea áddjás bargu, ja ollu fágasurggiin váilu ain terminologiija. Deaŧalaš lea maiddái dat ahte sámegielat čuvvot giellateknologalaš ovdáneami. Dárbbašuvvojit earret eará jorgalanprográmmat, neahttavuđot veahkkereaiddut, hállansyntesa ja applikašuvnnat jierbmetelefovdnii. Dárbbašuvvojit elektrovnnalaš sátnegirjjit maid bidjat internehttii ja lea dárbu ovddidit spealuid ja applikašuvnnaid. Ferte čohkket maiddái sierra suopmaniid hállanávdnasiid hállansyntesa ovddideapmái. </p>
<p>Servodat rievdá dađistaga, ja nu maiddái giellageavaheapmi. Dárogiela ja riikkaidgaskasaš sánit darvánit sámegielaide ja šaddet oassin beaivválaš gielas. Dán lágan sánit váldojuvvojit geavahussii dalle go váilot sámegielas sánit, muhto maiddái dábit ja rávnnjáldagat váikkuhit giellageavaheapmái ja rievdadit dan. Dát lea hui eahpeoiddolaš sámegiela ovddideapmái. </p>
<p>Mainna lágiin beavttálmahttit terminologiijaovddideami sámegielas?</p>
<p>Galgá go terminologiijaovddideapmi váldit vuolggasaji árbevirolaš sámi sániin vai riikkaidgaskasaš terminologiijas?</p>
<p>Galgá go terminologiijaovddideami mihttomearrin leat unnidit erohusaid sierra sámi čállingielaid gaskka?</p>
<p>Mainna lágiin hoahpuhit sámi báikenamaid čohkkema ja registrerema?</p>
<p>Mainna lágiin geavahit ođđa teknologiija árbedieđuid ja terminologiija gaskkusteapmái?</p>
<p>Mainna lágiin sihkkarastit buori giellateknologalaš ovdáneami ja giellareaidduid ovdáneami?</p>
<p>Čoahkkingirjji čállit: Marit Ellen Mienna /Tove Anti86 siidu 90 siiddus</p>
<p><em type="bold">Áŋgiruššansuorgi 4: Sámedikki rolla ja váldi </em>Sámedikki jienastuslogu vuođđun leat subjektiivvalaš ja gielalaš eavttut. Subjektiivvalaš eaktu lea ahte dovdá iežas sápmelažžan, ja gielalaš eaktun lea sámegiella, ahte lea go dat leamaš ruovttugiella su bearrašis. Dieinna lágiin lea sámegiella hui deaŧalaš olles sámi servodahkii. Gielladilli ja dan ovdáneapmi addá de stuorra váikkuhusaid sámi álbmogii. Sámedikki váldi giellapolitihkas lea vealtameahttun deaŧalaš sámi álbmoga boahtteáigái. Sámedikkis lea konsultašuvdnašiehtadusa bokte vejolašvuohta konsulteret áššiin mat gusket sámi álbmogii, muhto dát ii leat doarvái gielaid sihkkarastimii boahtteáigái. Orru áibbas lunddolaš ahte Sámediggi dat galgá bidjat eavttuid sámegiela ovddideapmái Norggas ja lea dárbu čilget makkár rolla ja váldi Sámedikkis galgá leat giellaáššiin. </p>
<p>Sámegielat leat min máttuid skeaŋka midjiide, maid mii fas fertet doalvut boahtte buolvvaide. Gielas lea stuorra symbolaárvu sámiide go lea álgoálbmot. Vaikko sámegielat leat sámiid iežaset gielat, de ii leat Sámedikkis formálalaš váldi giellaáššiin. Konkrehta ovdamearkan lea dat go Sámelága giellanjuolggadusaid rihkkumis eai leat makkárge čuvvosat olbmuide geat rihkkot daid. Dieinna lágiin šaddá ge eahpeoiddolaš geavahus man geažil ovttaskas olbmuid vuoigatvuođat eai ollašuhttojuvvo. Ovttaskas olbmuin lea maiddái váttis daidda geaidda dán lágan geavahus čuohcá, diehtit gosa galgá váldit oktavuođa go áigot gozihit iežaset vuoigatvuođaid. Dát dilli lea hui eahpeoiddolaš giela dillái servodagas, ja áiggi mielde sáhttá dat bilidit daid bohtosiid mat leat boahtán láhkaaddima bokte. </p>
<p>Galgá go bearráigeahččan- ja váiddaorgána doaibma sirdojuvvot Sámediggái vai galgá go Sámediggi hálddašit sámelága giellanjuolggadusaid bearráigeahččan- ja váiddaorgána?</p>
<p>Galgá go Sámedikkis leat mearridanváldi dalle go gielddat váldojuvvojit mielde sámegielaid hálddašanguvlui?</p>
<p>Ollu almmolaš instánssat leat mielde ollašuhttimin mearrádusaid mat gusket sámegillii. Gielddain, fylkkagielddain, fylkkamanniin, direktoráhtain, departemeanttain, Sámedikkis ja Ráđđehusas leat sierralágan rollat barggus sámegielaiguin. </p>
<p>Galggašii go geahčadišgoahtit ja juohkit ovddasvástádusa ja bargguid almmolaš gielladoaibmabijuid oktavuođas?</p>
<p>Galgá go Sámedikkis leat nationála oktiiordnen- ja ovttastahttinovddasvástádus doaibmabijuin sámegiela ektui?</p>
<p>Dál láve Sámediggi addit ekonomalaš doarjaga ollu sámi organisašuvnnaide ja ásahusaide. Dát leat geatnegahttojuvvon ollašuhttit ovttaskas doarjjaortnega ulbmilolahusa eavttuid. Juolludusaid oktavuođas ii gáibiduvvo oppage sámegiela geavaheapmi. </p>
<p>Galgá go bidjat eavttuid sámegiela geavahusas ásahusaide ja organisašuvnnaide mat ožžot njuolgga doarjaga Sámedikki bušeahta bokte?</p>
<p>Sámi giellaguovddážat leat deaŧalaččat sámegiela nannen- ja ovddidanbarggus lagas guovlluin. Giellaguovddážat lávejit doallat kurssaid, ovddidit oahppoávdnasiid, juohkit dieđuid ja háhkat arenaid sámegiela geavaheami várás. Sámedikki ulbmilin lea ahte ásahuvvojit eanet sámi giellaguovddážat Norggas. Hástalussan ovddas guvlui lea ahte giellaguovddážat oččošedje einnostan vejolašvuođa vai sáhtášedje viidáseappot ovddidit sámegiela. Stuorra oasi giellaprošeaktaruđain juohká dál Sámediggi giellaguovddážiidda ohcama mielde. Beavttálmahttin dihte giellabarggu ja stuorát einnostan vejolašvuođa dihte giellaguovddážiin livččii ulbmillaš ahte Sámediggi attášii eanet njuolgadoarjagiid giellaguovddážiidda. </p>
<p>Galggašii go stuorát oassi ohcanvuđot giellaruđain sirdojuvvot vuođđodoarjjan sámi giellaguovddážiidda, ja dieinna lágiin addit stuorát einnostan vejolašvuođa giellaguovddážiidda?</p>
<p>Sámegiela hálddašanguovlu lea leamaš buorre gaskaoapmi sámegiela nannenbarggus. Máŋga gieldda árvvoštallet dál ohcat laktojuvvot hálddašanguvlui. Mii leat maŋimuš áiggiid oaidnán ahte maiddái stuorát</p>
<p>Čoahkkingirjji čállit: Marit Ellen Mienna /Tove Anti87 siidu 90 siiddusgávpogat árvvoštallet dan. Dat sáhttá dagahit dan ahte hálddašanguovlu boahtte áiggis soaitá hui ollu rievdat. Danne ferte Sámedikkis leat dakkár politihkka mainna deaivida daid hástalusaid maid vejolaš rievdadusat dagahit. Go galgá sáhttit stivret ovdáneami buoremus vejolaš vugiin, de ferte vejolaš ođđa politihkka hálddašanguovllu ektui leat hábmejuvvon ovdal go rievdadusat bohtet iige buktit improviserejuvvon vástádusa dasa mii juo lea dáhpáhuvvan. Danne ferte juo dál ságastallat sierra strategiijaid sámegiela hálddašanguovllu boahtteáiggi ektui.</p>
<p>Golbma sierra strategiija hálddašanguovllu ođđa dili ektui: </p>
<p>Guovddášguovlu</p>
<p>Stuorra guovlu </p>
<p>Máŋga guovllu</p>
<p>Guovddášguovlostrategiija lea dakkár hálddašanmálle mii mis odne lea. Dat gielddat mat dál leat mielde hálddašanguovllus leat davvisámegiela absoluhtta guovddáš guovllut Sis-Finnmárkkus (Deatnu, Kárášjohka, Guovdageaidnu), davvisámegiela várás rittus (Unjárga, Porsáŋgu ja Gáivuotna), márkasámegiella (Loabát), julevsámegiella (Divttasvuotna) ja máttasámegiella (Snoasa). Ii leat nu ulbmillaš fuonidit dálá njuolggadusaid mat gusket dáid gielddaide dan oskálii ahte heivehit servodatdiliid stuorra gávpotgielddain gos ásset eanaš dážat. Dán lágan politihkka goaridivččii giela árbevirolaš guovddáš guovlluid. Jos čuovvu guovddášguovlostrategiija de sihkkarasttášeimmet ahte vejolaš ođđa gielddat ollásit heivehallet dálá njuolggadusaide eai ge leat mielde goarideamen giela guovddáš guovllu. Jos mii álgit rievdadit njuolggadusaid heivehan dihte njuolggadusaid stuorát gávpotgielddaide de fertešedje sámi guovddáš guovllut dan sadjái heivehallat daid stuorra norgalaš gávpogiid mielde. Dás ii leat ávki sámegillii.</p>
<p>Stuorraguovlostrategiija lea dakkár hálddašanmálle mainna váldošii vuhtii ođđaáigásaš sámi ássan, ja gielalaš vuoigatvuođat doppe gosa olbmot válljejit ásaiduvvat. Ii leat šat nu ahte olbmot ásset olles eallima dan gielddas gosa riegádit. Olbmot fárrejit giliin gávpogiidda. Dárbbašuvvo dakkár politihkka mas livččii ávki daid laski sámiide ja sámegielagiidda gávpogiin, ja danne lea dárbu heivehit hálddašanguovllu njuolggadusaid ođđa dillái. Dat mearkkaša dan ahte mii eat sáhte bisuhit dakkár ortnegiid maid geavatlaččat dahje politihkalaččat lea veadjemeahttun čađahit ođđaáigásaš gávpotservodagas gos majoritehta ássin leat dážat. Mii sáhttit baicce addit vuoigatvuođaid ja buriid giellafálaldagaid ollu eanet olbmuide go dál, sihke sámiide ja etnihkalaš dážaide, mii áiggi mielde nanne sámegiela. Dán lágan strategiija váikkuha dan ahte sámegiella dávistivčče maiddái ođđaáigásaš gávpotservodahkii, iige dušše smávva gielddaide gos olbmot fárrejit eret. Mii sáhttit maiddái leat ollu gievrrat sámi giellagáibádusain guovddáš eiseválddiid ektui go álbmot livččii ovdamearkka dihte 100 000 hálddašanguovllus dan sadjái go 18 000 nugo odne leat hálddašanguovllus. Dat go maiddái gávpogiid sáhtášii lohkat mielde sámi servodahkii, sáhtášii addit ođđa ja dakkár vejolašvuođa ovddidit ja gaskkustit sámegiela, mii ovdal ii leat geahččaluvvon.</p>
<p>Máŋggaguovlostrategiija válddášii eanet vuhtii sierra sámi servodagaid ja gielladiliid. Buorre strategiija mii galgá ovddidit sámegiela, ferte vuhtii váldit dan ahte gielladilli ii leat ovttalágan buot báikkiin. Njuolggadusaid ferte ceahkkálastit ollu eanet go dán rádjai lea dahkkojuvvon. Dán lágan jurddašeami vuođul lea lunddolaš váldit atnui unnimusat guokte sierralágan hálddašanguovllu. Njuolggadusat mat leat heivehuvvon árbevirolaš sámi guovddáš guovlluide, nubbi stuorát gávpotservodagaide ja guovlluide gos sámit leat unnitlogus. Dán ferte bidjat láhkii nu čielgasit ahte gieldapolitihkkárat mat háliidit ahte gielda galggašii gullat sámegiela hálddašanguvlui, álkidit sáhttet válljet málle mii lea heivehuvvon sin gildii. Dan bokte go leat sierralágan njuolggadusat, de sáhttit gozihit ja ovddidit giela guovddáš guovllus seammás go geahččalit olahit sámegiela ođđa arenaide gávpotservodagas go eanaš ásset dážat. Eaktun lihkostuvvat dáinna strategiijain, lea ahte eanemus geatnegahtti hálddašanmálle lea nu ávkkálaš ahte buot gielddat eai vállje unnimusat geatnegahtti málle.</p>
<p>Ášši meannudeapmi loahpahuvvui 19.04.12 dii. 15.20.</p>
<p>Vuođđogiella: Dárogiella</p>
<p xml:lang="nob">Ášši/Sak DC019/12</p>
<p>St.prop. 70L Rievdadusat oassálastinlágas, mearraresursalágas ja finnmárkolágas (riddoguolástuslávdegottis)</p>
<p>Arkiivaáššenr.. 11/254006 / 25 - 58</p>
<p>Meannudeamit</p>
<p>Politihkalaš dássi</p>
<p>Beaivi</p>
<p>Áššenr.</p>
<p>Sámedikki dievasčoahkkin18. – 19.04.12019/12</p>
<p>Ášši meannudeapmi álggahuvvui cuoŋománu 19.b.2012 dii. 12.35.</p>
<p>I Mildosat Nr.</p>
<p>Beaivi</p>
<p>Geas/Geasa</p>
<p>Namahus</p>
<p>II Evttohusat ja mearkkašumit</p>
<p>Mearrádusárvalus Bargiidbellodaga sámediggejoavkkus, NSR/SáB sámediggejoavkkus, Árjas, Nordkalottfolket:is, Sámiin Mátta-Norggas, Åarjel samien gielh:is, Johttisámiidlisttas:</p>
<p>Sámediggi čujuha proposišuvdnii 70 L, ja deattuha ahte Sámediggi ja Ráđđehus konsultašuvdnaproseassas leat gávnnahan ahte Sámedikki ja Ráđđehusa gaskka ii leat ovttamielalašvuohta go guoská riektevuođu dulkomii sámiid ja earáid guolástanrievtti ektui mearrasámi guovlluin.</p>
<p>Sámedikki mielas lea dárbu buktit muhtun deavddamearkkašumiid dasa: Sámediggi gávnnaha ahte sámit leat ásahan guolástanvuoigatvuođaid ja rivttiid eará ođasmuvvi mariidna resurssaide riddolagaš sámi guovlluin. Go guoská historjjálaš vuoigatvuođaide, de deattasta Sámediggi ahte dat gávdnojit, ja álohii leat leamaš ássama ja geavaheami vuođul rittus don doloža rájes. Sámiin ja earáin geat ásset rittus leat dán lágan vuoigatvuođat dološ áiggiid rájes geavaheami ja báikkálaš boaresvirot vuoigatvuođaid vuođul. Dát lea čabu čielga duohtavuohta. Sámediggi čujuha maiddái dasa ahte proposišuvnna muhtun árvvoštallamat čatnasit boarráset láhkaaddimii. Ovdamearkka dihte nannejuvvo 1751 Lappekodisillas ja 1775 Eanajuohkinresolušuvnnas ahte finnmárkulaččain lea vuosttaš vuoigatvuohta guollebivdui. Sámediggi čujuha maiddái ahte Norga Haag-duomus čielgasit dovddahii ahte gávdnojit báikkálaš diggedási rievttit álbmoga várás. Dát leat unnán čuovvoluvvon ráđđehusa proposišuvnnas. Sámediggi deattuha ahte ii makkárge oassi dain lágalaš doaimmain ja eará doaibmabijuin maid Sámedikki dievasčoahkkin lea dorjon, guoskka movtge dáid ásahuvvon historjjálaš vuoigatvuođaide dahje fuotnut daid. Danne áiguge Sámediggi bargat dan ala ahte vuotna- ja riddoálbmoga historjjálaš guolástanvuoigatvuođat sámi guovlluin dohkkehuvvojit. Vuotna- ja riddoálbmoga boaresvirot geavaheami dohkkeheapmi dagaha dan ahte boahtte buolvvaide sihkkarastojuvvo oadjebas boahtteáigi sin árbevirolaš guovlluin sin máttuid geavaheami vuođul.</p>
<p>Čoahkkingirjji čállit: Marit Ellen Mienna /Tove Anti89 siidu 90 siiddus</p>
<p>Dasto áigu Sámediggi čujuhit dasa ahte maiddái álbmotrievtti njuolggadusat mat gusket álgoálbmogiidda ja minoritehtaide, sorjjaskeahttá addet guolástanvuoigatvuođa.</p>
<p>III Jienasteapmi 39 áirasis ledje 31 čoahkis. Jienasteapmi dahkkojuvvui čuovvovaš vuogi mielde: </p>
<p>Ášši lea bidjon áššelisttui 2/3 eanetloguin. </p>
<p>Mearrádusevttohus Bargiidbellodaga sámediggejoavku, NSR/SáB sámediggejoavku, Árja, Nordkalottfolket, Sámit lulli-Norggas, Áarjel Samien gielh ja Johttisápmelaččaid listtu mearriduvvui 29 jienain 2 jiena vuostá.</p>
<p>IV Beavdegirjelasáhusat Dán áššis ii ovddiduvvon beavdegirjelasáhus.</p>
<p>V Sáhkavuorrolistu ja replihkat</p>
<p>Sáhkavuorru</p>
<p>Replihkka</p>
<p>Willy Ørnebakk, čoahkkinortnegii Geir Tommy Pedersen, čoahkkinortnegii</p>
<p>VI Sámedikki mearrádus Sámediggi čujuha proposišuvdnii 70 L, ja deattuha ahte Sámediggi ja Ráđđehus konsultašuvdnaproseassas leat gávnnahan ahte Sámedikki ja Ráđđehusa gaskka ii leat ovttamielalašvuohta go guoská riektevuođu dulkomii sámiid ja earáid guolástanrievtti ektui mearrasámi guovlluin.</p>
<p>Sámedikki mielas lea dárbu buktit muhtun deavddamearkkašumiid dasa: Sámediggi gávnnaha ahte sámit leat ásahan guolástanvuoigatvuođaid ja rivttiid eará ođasmuvvi mariidna resurssaide riddolagaš sámi guovlluin. Go guoská historjjálaš vuoigatvuođaide, de deattasta Sámediggi ahte dat gávdnojit, ja álohii leat leamaš ássama ja geavaheami vuođul rittus don doloža rájes. Sámiin ja earáin geat ásset rittus leat dán lágan vuoigatvuođat dološ áiggiid rájes geavaheami ja báikkálaš boaresvirot vuoigatvuođaid vuođul. Dát lea čabu čielga duohtavuohta. Sámediggi čujuha maiddái dasa ahte proposišuvnna muhtun árvvoštallamat čatnasit boarráset láhkaaddimii. Ovdamearkka dihte nannejuvvo 1751 Lappekodisillas ja 1775 Eanajuohkinresolušuvnnas ahte finnmárkulaččain lea vuosttaš vuoigatvuohta guollebivdui. Sámediggi čujuha maiddái ahte Norga Haag-duomus čielgasit dovddahii ahte gávdnojit báikkálaš diggedási rievttit álbmoga várás. Dát leat unnán čuovvoluvvon ráđđehusa proposišuvnnas. Sámediggi deattuha ahte ii makkárge oassi dain lágalaš doaimmain ja eará doaibmabijuin maid Sámedikki dievasčoahkkin lea dorjon, guoskka movtge dáid ásahuvvon historjjálaš vuoigatvuođaide dahje fuotnut daid. Danne áiguge Sámediggi bargat dan ala ahte vuotna- ja riddoálbmoga historjjálaš guolástanvuoigatvuođat sámi guovlluin dohkkehuvvojit. Vuotna- ja riddoálbmoga boaresvirot geavaheami dohkkeheapmi dagaha dan ahte boahtte buolvvaide sihkkarastojuvvo oadjebas boahtteáigi sin árbevirolaš guovlluin sin máttuid geavaheami vuođul.</p>
<p>Dasto áigu Sámediggi čujuhit dasa ahte maiddái álbmotrievtti njuolggadusat mat gusket álgoálbmogiidda ja minoritehtaide, sorjjaskeahttá addet guolástanvuoigatvuođa.</p>
<p>Ášši meannudeapmi loahpahuvvui 19.04.12 dii. 12.45.</p>
<p>Čoahkkingirjji čállit: Marit Ellen Mienna /Tove Anti90 siidu 90 siiddus</p>
</body></document>
