<document xml:lang="sme" id="no_id"><header><title/><genre code="admin"/><author><unknown/></author><year>2003</year><wordcount>67672</wordcount><conversion_status type="standard"/><availability><free/></availability><multilingual/><origFileName>http://samediggi.no/content/download/3570/32346/version/1/file/P+3-2003+Samisk.pdf</origFileName><parallel_text xml:lang="nob" location="sp2003_3.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámedikki dievasčoahkkin - Čoahkkingirji 03/03 - 1 siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Áigi: Čakčamánu 23. - 26. b. 2003</p>
<p>Báiki: Kárášjogas</p>
<p>Áššelistu:</p>
<p>Ášši 24/03 Vuođđudeapmi - nammačuorvun, virgelobit, gohččojuvvon várreáirasat - gohččuma ja áššelisttu dohkkeheapmi</p>
<p>Ášši 25/03 Sámediggeráđi doaibmadieđáhus Ášši 26/03 Gažaldagat Sámediggeráđđái Sámedikki čoahkkinortnega § 11 vuođul</p>
<p>Ášši 27/03 Sámedikki jagi 2004 čoahkkinplána Ášši 28/03 Sámediggeráđi čilgehus sámi girjerádjobálvalusaid birra Ášši 29/03 Ođđa áššiid dieđiheapmi Ášši 30/03 Kredihttakoartta Sámediggeáirasiidda Ášši 31/03 Sámedikki politihkalaš dási njuolggadusat – jahkebuhtadus ja bálká</p>
<p>Ášši 32/03 Gulaskuddan. Minerálaláhkaevttohus Ášši 33/03 Guolástusaid dilli Ášši 34/03 Jagi 2005 stáhtabušeahtta Ášši 35/03 Sámedikki rolla, váldi ja ovddasvástádus - guorahallan Ášši 36/03 Ovttasbargošiehtadus Finnmárkku fylkkagieldda ja Sámedikki gaskka</p>
<p xml:lang="krl">Ášši 37/03</p>
<p>Márkan- ja njuovadandilli boazodoalus</p>
<p>Sámedikki dievasčoahkkin - Čoahkkingirji 03/03 - 2 siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Čoahkkináiggit</p>
<p>Áigi</p>
<p xml:lang="krl">Ášši</p>
<p>Siidu 23.09.03 dii. 09.00 – 12.00 24/03 3 25/03 6 23.09.03 dii. 15.00 – 19.40 25/03 joatká 26/03 32 27/03 42 28/03 ovddideapmi 44 29/03 51 30/03 gessojuvvui 55 31/03 56 24.09.03 dii. 09.00 – 16.30</p>
<p>EU - seminára 25.09.03 dii. 08.30 – 12.10 32/03 58 33/03 96 25.09.03 dii. 15.00 – 19.15 33/03 jienasteapmi 34/03 105 35/03 193 26.09.03 dii. 08.30 – 12.00 36/03 203 28/03 jieanasteapmi 37/03 220</p>
<p>Sámedikki dievasčoahkkin - Čoahkkingirji 03/03 - 3 siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Ášši 24/03 Vuođđudeapmi</p>
<p>Ášši meannudeapmi álggahuvvui maŋŋebárgga čakčamánu 23. b 2003 dii. 09.00.</p>
<p>Áirasat</p>
<p>Čuovvovaš áirasat ledje vuođđudeamis 1.</p>
<p xml:lang="nno">Olav M. Dikkanen 21.</p>
<p xml:lang="nno">Svein Peter Pedersen 2.</p>
<p xml:lang="nno">Magnhild Mathisen 22.</p>
<p xml:lang="isl">Randi A. Skum 3.</p>
<p xml:lang="nno">Berit Ranveig Nilssen 23.</p>
<p xml:lang="nno">Margreta Påve Kristiansen 4.</p>
<p xml:lang="nno">Steinar Pedersen 24.</p>
<p xml:lang="nob">Per-Bjørn Lakselvnes 5.</p>
<p xml:lang="fkv">Janoš Trosten 25.</p>
<p xml:lang="nob">Ann-Mari Thomassen 6.</p>
<p xml:lang="nno">Jon Erland Balto26.</p>
<p>Berit Oskal Eira 7.</p>
<p>Ragnhild Nystad 27.</p>
<p xml:lang="nno">Ove Johnsen 8.</p>
<p xml:lang="nob">Egil Olli 28.</p>
<p>Åge Nordkild 9.</p>
<p xml:lang="est">Amund P. Anti</p>
<p><em type="italic">Terje Tretnes várrelahtu </em>29. </p>
<p xml:lang="nob">Roger Pedersen 10.</p>
<p xml:lang="nob">Per A. Bæhr 30.</p>
<p xml:lang="nno">Per Solli 11.</p>
<p>Ole Henrik Magga 31.</p>
<p>Sven-Roald Nystø 12.</p>
<p xml:lang="smj">Isak Mathis O. Hætta 32.</p>
<p xml:lang="nno">Stig Eriksen 13.</p>
<p xml:lang="smj">Josef Vedhugnes 33.</p>
<p xml:lang="deu">Anders Urheim 14.</p>
<p xml:lang="nob">Olaf Eliassen 34.</p>
<p xml:lang="sma">Sigfred Jåma</p>
<p><em type="italic">Jarle Jonassen várrelahtu </em>15. </p>
<p xml:lang="nob">Sverre Anderssen 35.</p>
<p xml:lang="sma">Kjell Jøran Jåma 16.</p>
<p xml:lang="nob">Per Edvind Varsi</p>
<p><em type="italic">Willy Olsen várrelahtu </em>36. </p>
<p xml:lang="nob">Sten Erling Jønsson 17.</p>
<p xml:lang="nob">Jon Harald Skum 37.</p>
<p xml:lang="nno">Birger Nymo 18.</p>
<p>Tormod Bartholdsen 38.</p>
<p>Johan Mikkel Sara 19.</p>
<p xml:lang="nob">Geir Tommy Pedersen 39.</p>
<p>Jørn Are Gaski 20.</p>
<p xml:lang="nno">Bjørn Inge Mo</p>
<p><em type="italic">Willy Ørnebakk várreláhtu </em></p>
<p>Sámedikki dievasčoahkkin - Čoahkkingirji 03/03 - 4 siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Juollujuvvon permišuvnnat</p>
<p xml:lang="est">Konstitueremis:</p>
<p>Áirras nr. 9 Terje Tretnes oaččui permišuvnna miehtá dievasčoahkkima Áirras nr. 16 Willy Olsen oaččui permišuvnna miehtá dievasčoahkkima Áirras nr. 20 Willy Ørnebakk oaččui permišuvnna miehtá dievasčoahkkima Áirras nr. 34 Jarle Jonassen oaččui permišuvnna miehtá dievasčoahkkima Dasa lassin lei čuovvovaš áirras ožžon permišuvnna</p>
<p>Áirras nr. 18 Tormod Bartholdsen lei ožžon permišuvnna 25.09.03 dii. 15.00 rájes Áirras nr. 3 Berit Ranveig Nilssen lei ožžon permišuvnna 26.09.03 Áirras nr. 24 Per-Bjørn Lakselvnes lei ožžon permišuvnna 25.09.03 rájes Áirras nr. 33 Anders Urheim lei ožžon permišuvnna 26.09.03 Várrelahtut</p>
<p>Amund P. Anti lei čoahkkimis miehtá dievasčoahkkima áirasa nr. 9 Terje Tretnes ovddas Per Edvind Varsi lei čoahkkimis miehtá dievasčoahkkima áirras nr. 16 Willy Olsen ovddas Bjørn Inge Mo lei čoahkkimis miehtá dievasčoahkkima áirasa nr. 20 Willy Ørnebakk ovddas Sigfred Jåma lei čoahkkimis miehtá dievasčoahkkima áirasa nr. 34 Jarle Jonassen ovddas Mildri Pedersen lei dievasčoahkkimis 25.09.03 rájes áirasa nr. 24 Per-Bjørn Lakselvnes ovddas</p>
<p>Sámedikki dievasčoahkkin – Čoahkkingirji - 5. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p xml:lang="eng">I.</p>
<p type="listitem">Áššebáhpirat</p>
<p type="listitem">Čakčamánu 1. b. 2003 beaiváduvvon gohččun ja áššelistu</p>
<p xml:lang="eng">II.</p>
<p>Evttohusat ja vejolaš mearkkašumit</p>
<p>Čoahkkinjođihangotti árvalus Sámediggái: 1. Čakčamánu 1. b. 2003 beaiváduvvon gohččun ja áššelistu dohkkehuvvo ja čuovvovaš lassiáššit dohkkehuvvojit: Ášši 37/03 Márkan- ja njuovadandilli boazodoalus 2. Ášši 30/03 sihkkojuvvo eret áššelisttus</p>
<p xml:lang="eng">III.</p>
<p>Jienasteapmi 39 áirasis ledje 38 čoahkis Jienasteapmi dahkkojuvvui čuovvovaš vuogi mielde: 1.</p>
<p>Čoahkkinjođihangotti árvalus mearriduvvui ovttajienalaččat.</p>
<p xml:lang="est">IV.</p>
<p>Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p xml:lang="vep">V.</p>
<p>Sáhkavuorro- ja replihkkalistu</p>
<p>Sáhkavuorru</p>
<p>Replihkka 1. Josef Vedhugnes, áššejođih.</p>
<p>VI. Sámedikki mearrádus</p>
<p>Čakčamánu 01. b. 2003 gohččun ja áššelistu mearriduvvui oktan lassiáššiin 37/03 Márkan- ja njuovadandilli boazodoalus. Ášši meannudeapmi loahpahuvvui čakčamánu 23. b. 2003 dii. 09.10.</p>
<p>Sámedikki dievasčoahkkin – Čoahkkingirji 03/03 - 6. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Ášši 25/03 Sámediggeráđi doaibmadieđáhus</p>
<p>Ášši meannudeapmi álggahuvvui mánnodaga čakčamánu 23. b. 2003 dii. 09.10</p>
<p>I Áššebáhpirat</p>
<p>Sámediggeráđi doaibmadieđáhus áigodagas 18.02.03 - 15.09.03. 1 Doaibma</p>
<p>Sámediggeráđđi doalai dán áigodagas 5 čoahkkima (dain ledje 2 telefunčoahkkima) ja meannudii 59 ášši. Čujuhit čoahkkingirjjiide R 2/03, R 3/03, R 4/03, R 5/03 og R 6/03 . Nu go boahtá ovdan dieđáhusas ja mildosiin, de lea ráđđi maiddái oassálastán olu čoahkkimiin ja ovddastusain. 2 Áššesuorggit 2.1 Oahpahus ja oahppu 2.1.1 Sámi álbmoga joatkkaoahpahusa prinsihpat ja njuolggadusat Sámediggi lea hábmen gulaskuddandokumeanta sámi álbmoga joatkkaoahpahusa prinsihpaid ja njuolggadusaid birra. Dokumeanta lea sáddejuvvon gulaskuddamii. Dievasčoahkkin galgá meannudit ášši skábmamánus, go ášši <span type="quote">”Stáhta joatkkaskuvllaid boahttevaš gullevašvuohta”</span> maid galgá meannuduvvot (evttohus departemeantta bargojoavkkus maid Harry Kvalvik jođiha). Gulaskuddandokumeanta gieđahallá barggu gažaldagaid, lahkoneami ja perspektiivvaid. Váldogažaldat guoskkaha sámi álbmoga joatkkaoahpahusa višuvnnaid ja váldoulbmiliid, prinishpaid ja njuolggadusaid, rámmaeavttuid ja strategiijaid. 2.1.2 Sámi oahpponeavvut – ovttasbargu riikkarájáid rastá Njukčamánu 2003 lágidii Sámediggi ovttas Suoma Sámedikkiin ja Ruoŧa sámeskuvlastivrrain oahpponeavvokonferánssa <span type="quote">”sámi oahpponeavvut davviriikkalaš resursan”</span> Gironis. Konferánssas ledje 170 oasseváldi. Oasseváldit ledje sámi oahpaheaddjit, čállit ja oahpponeavvobuvttadeaddjit Norggas, Ruoŧas ja Suomas. Konferánsa ulbmil lei oainnusindahkat ja čájehit oahpponeavvuid mat leat almmuhuvvon dain golmma riikkain. Nubbi ulbmil lei ovddidt sámi oahpponeavvuid geavaheami beroškeahttá riikkarájáin. Seammás</p>
<p>Sámedikki dievasčoahkkin – Čoahkkingirji 03/03 - 7. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen hálidit maid gulahallat riikkarájáid rastá oahpaheddjiid, oahpponeavvobuvttadeddjiid ja sámi oahpahusásahusaid ovttasbarggu ektui. Konferánsa oainnusindagai dárbbu sámi ja davviriikkalaš buohtalastimii mii guoská oktasaš oahppoplánaide ja oahpponeavvuide. Sámi parlamentáralaš ráđđi čuovvolii ášši ja áigu čoahkkimis golggotmánu 30. – 31. b. dán jagi meannudit konferánssa bohtosiid sierra áššin. Ášši ovddiduvvo maiddái Suoma, Norgga ja Ruo ŧa sámediggepresideanttaid ja sámeministariid oktasaščoahkkimis skábmamánu 12. b. 2003. Konferánssa konkrehta boađus sáhttá leat ahte dán jagi ohce eambbogat Sámi allaskuvlla oahpponeavvopedagogihka ohppui go ovdal. 2.1.3 Oahpponeavvut Sámediggi lea meannudan oahpponeavvodoarjagiid ohcamiid. Dán áigodagas leat 59 oahpponeavvoprošeavtta álggahuvvon. Dasa gullet oahpponeavvut davvi,- oarjel- ja julevsámegillii, dábálaš, digitála ja earenoamážit heivehuvvon oahpponeavvut. Lassin juolluduvvojedje doarjagat deaddileapmái ja ođđasit deaddileapmái. 2.1.4 Sámegiel álgooahpahus Sámegiel álgooahpahus lea 7 jagi prošeakta mii álggahuvvui 1999:s, ja mas lea váldoulbmil gávdnat lohkanmetodaid ja lohkanmetodihkaid mat buoremusat heivejit ohppiide geain lea sámegiella vuosttašgiellan ja ožžot álgolohkanoahpahusa sámegillii. Prošeavttas oassálastet 8 skuvlla viđa suohkanis Finnmárkkus. Dat lea ovttasbargoprošeakta gaskal Sámedikki ja Sámi allaskuvlla, Davvinorgga gelbbolašvuođaguovddáža, Sámi earenoamášpedagogalaš doarjalusa, Senter for leseforskning ja Finnmárkku fylkkamánni.</p>
<p>Dálá áigodagas leat doallan 2 bargoseminára álgooahpahusprošeavtta birra, gosa ledje boahtán logaldallit olggobealde. Nuppi seminára oktavuođas lágiduvvui maiddái oahppomátki Stavangerii ja Egersundii. 2.1.5 Earenoamášpedagogalaš bargu</p>
<p>Sámediggi oassálastii guovvamánus ovttasbargočoahkkimii Davvinorgga gelbbolašvuođaguovddážiin, Tambartun gelbbolašvuođaguovddážiin, Møller gelbbolašvuođaguovddážiin, Huseby gelbbolašvuođaguovddážiin, Davvi-Norgga bealjehis čalmmehemiid guovddážiin (Døvblindesenteret i Nord-Norge) ja Davvinorgga earenoamášpedagogalaš fierpmádagain. Ulbmil čoahkkimiin lei oktiiordnet bargguid sámegielat geavaheddjiid ektui geain leat oaidnin- ja gullanváttut. Šiehtadedje doallat guokte čoahkkima jahkái fásta. Boahtte čoahkkin galgá leat golggotmánus. Sámediggi lea ovttas Sámi allaskuvllain ja Sámi earenoamášpedagogalaš doarjjagiin/SEAD doallan diehtojuohkinčoahkkima Deanu, Porsáŋggu, Kárášjoga, Guovdageainnu ja Gáivuona bajásšaddansurggiiguin. Suohkanat ožžo diehtojuohkima bargguid birra mat dál leat jođus iešguđetge ásahusain ja besse jearahit ja buktit iežaset dárbbuid ovdan.</p>
<p>Sámedikki Earenoamášpedagogalaš lasseoahppoprošeavtta oassi III loahpahuvvui guovtte beaivásaš seminárain Álttás. Mihttomearri lei buktit ovdan juohke joavkku vásáhusaid, fágalaš árvvoštallamiid ja čoahkkáigeassit jahkebeali bargguid. Prošeavttas ráhkaduvvo sierra árvvoštallanraporta.</p>
<p>Sámedikki dievasčoahkkin – Čoahkkingirji 03/03 - 8. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 2.1.6 Mánáidgárddit Sámi mánáidgárdekonferánsa lágiduvvui Romssas geassemánu 16.-17. b. ovttas Finnmárkku ja Romssa fylkkamánniiguin. Konferánssas ledje oktiibuot 105 oasseváldi. Konferánssa ulbmil lei ahte oasseváldit ožžot ođđa jurdagiid, movttiideami ja inspirašuvnna doaimmahit máhtuideaset. Konferánssas ledje logaldallamat ja bálddalas bargojuhkosat. Konferánsa attii oasseváldiide vejolašvuođa juogadit vásáhusaid, mii lea juoga maid buot oasseváldit deattuhit. Mánáid giela dutkan lea dehálaš. Logaldallan mánáid giellaovdáneami birra bijai máŋgasiid jurddašit mánáid giellaovdáneami birra ja mot áicat giela mánáidgárddis. Logaldallan videogeavaheami birra mánáidgárddis čájehii maid ahte muhtun mánáidgárddit atnet ođđa teknologiija, ja eará mánáidgárddit besse fas oaidnit ahte lea vejolaš atnit ođđa teknologiija mánáidgárddis. Dálvet 2003:s ledje fierpmádatčoahkkimat Leavnnjas sámi mánáidgárddiid giellabargiid várás. Sámi mánáidgárddiid jođiheddjiide olggobealde hálddašanguovllu dollui čoahkkin Romssas. Sámediggi searvvai seminárii giellalávgun máŋggakultuvrralaš mánáidgárddis/skuvllas, Čávkosis 03. - 04.06.03. Lágideaddjit ledje Gáivuona suohkan ja Romssa fylkkamánni. Sámediggi maiddái searvvai čuovvolanseminárii borgemánus. Sámediggi lea fitnan Álttá ja Snoasa sámi mánáidgárddiin, ja doallan čoahkkima daid suohkaniid jođiheddjiiguin. 2.1.7 Ovttasbargu oahpahusásahusaiguin Sámedikkis lei ovttasbargočoahkkin Sámi allaskuvllain, Bodeajju allaskuvllain ja Davvi-Trøndelága allaskuvllain cuoŋománu 10. b. 2003 Romssas. Ulbmil čoahkkimiin lei ásahit ovttasbargofierpmádaga gaskal Sámi allaskuvlla ja eará ásahusaid mat fállet oahpaheaddjeoahpu sámi sisdoaluin. Departemeanta oaivvilda ahte Sámi allaskuvllas galgá leat našuvnnalaš ovddasvástádus sámi oahpaheaddjeohppui ja koordinerenovddasvástádus ásahusaid gaskkas guoskevaš fágaid/fágasurggiid hárrái, ja de maid ovddasvástádus doallat oktavuođa ja hukset fierpmádagaid ásahusaid gaskkas, vrd. St.dieđáhusain nr. 34 (2001-2002). Sámedikkis ii leat formálalaš ovddasvástádus dán áššis. 2.1.8 Muđui Norgga dutkanráđđi (Norges forskningsråd) galggai 2003 čavčča válljet ođđa lahtuid dutkanráđi stivrenorgánaide. Sámediggi evttohii lahtuid Norgga dutkanráđi ođđa ossodatstivrraide (divisjonsstyre) áigodahkii čakčamánu 1. b. 2003 – borgemánu 31. b. 2007. Dutkanráđi váldostivra lea dál nammadan ođđa ossodatstivrraid, muhto ii váldán vuhtii Sámedikki evttohusaid. Sámediggeráđđi šálloša dan. (Ášši R 37/03). 2.2 Giella 2.2.1 Sámegiela hálddašanguovllu viiddideapmi Čoahkkimis Kultur- ja girkodepartemeanttain 22.08.03 lei digaštallan sámegiela hálddašanguovllu viiddideami birra ja sámelága giellanjuolggadusaid árvvoštallama birra (2.2.2). Ášši duogáš lea ahte guovvamánu dievasčoahkkimis bivddii Sámediggi Ráđđehusa ovddidit rievdadusa Stuoradiggái sámelága § 3-1 láhkarievdadusa, nu ahte Divttasvuona suohkan maid šaddá sámegiela hálddašanguovlun seamma</p>
<p>Sámedikki dievasčoahkkin – Čoahkkingirji 03/03 - 9. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen njuolggadusaid mielde go dat eará suohkanat mat leat definerejuvvon sámegiela hálddašanguovlun (vrd. Áššiin 02/03 Sámegiela hálddašanguovllu viiddideapmi). Mearrádus dahkkui Divttasvuona suohkanstivrra mearrádusa vuođul gos sávvet šaddat sámegiela hálddašanguovlun. Seammás čujuhii Sámediggi dasa ahte leat eambbo suohkanat mat leat ožžon jearaldaga šaddat sámegiela hálddašanguovlun, ja diggi ávžžuhii ahte dát suohkanat maid servet sámegiela hálddašanguvlui jus dát suohkanat mearridit dan. Dat guoská suohkaniidda Evenášši, Loabát, Skánit, Snoasa ja Dielddanuorri. Namuhuvvon suohkanat eai leat Sámedikki dieđuid mielde vel meannudan ášši. Kulturdepartemeanta dieđihii ahte bargu hálddašanguovllu viiddideami evttohus Divttasvuona suohkana ektui lea álggahuvvon, ja ahte áigot ovddidit láhkarievdadanárvalusa Stuoradiggái 2004:s. Sámediggeráđi vásáhusaid mielde sáhttá dakkár láhkarievdadus rahpat vejolašvuođa Gonagassii Stáhtaráđis viiddidit hálddašanguovllu vel eanet. Dat mielddisbuktá ahte viiddideapmi ii gáibit láhkarievdadusa. Sámediggeráđđi doarju dakkár vejolaš álkkideami. 2.2.2 Sámelága giellanjuolggadusaid evalueren Sámelága giellanjuolggadusat leat doaibman 1992 rájes. Danin bivddii Sámediggi dievasčoahkkimis guovvamánus dan jagi Kultur- ja girkodepartemeantta evalueret sámelága giellanjuolggadusaid. Diggi čujuhii ahte njuolggadusat fertejit heivehuvvot otnáš dillái ja riikkaidgaskasaš giellasoahpamušaide (vrd. Áššiin 02/03).</p>
<p>Čoahkkimis departemeanttain 22.08.03 bivddii Sámediggi ahte giellanjuolggadusaid ferte maiddái evalueret gustovaš lágaid ektui, e.e. :</p>
<p>Oahpahusláhka, Mánáidgárdeláhka, Girkoláhka, Sosiálabálvalusaid láhka, Buhcciidvuoigatvuođa láhka, Dearvvašvuođabargiid láhka, Báikenammaláhka ja riikkaidgaskasaš giellasoahpamušat.</p>
<p>Kulturdepartemeanta lei positiiva čađahit dakkár evaluerema, muhto áigemearit leat ain eahpečielgasat. 2.2.3 Sámediggeráđi čoahkkin giellastivrrain Sámediggeráđđi ja giellastivra dolle oktasaščoahkkima Kárášjogas 20.08.03, gos e.e. digaštalle čuovvovaš áššiid: Julevsámegiela, rávisolbmuid sámegiel oahpahusa, gielalaš ovttasbarggu riikarájáid rastá ja sátnebáŋkku dilli. Sámediggeráđđi oaivvilda ahte sámegielbarggu dili lea dárbu digaštallat Sámedikkis ja Sámi parlamentáralaš ráđis. Danin áigu ráđđi ovddidit sámegiel barggu dieđáhusa Sámediggái 2003/2004 jahkemolsunáigge.</p>
<p>Sámi parlamentáralaš ráđi (SPR) stivra digaštalai gielalaš ovttasbarggu riikarájáid rastá Sámi giellalávdegotti jođiheddjiin 9.-10.09. 2004. SPR stivra rehkenastá ahte SPR váldá Sámi giellalávdegotti doaimma badjelasas formálalaččat SPR čoahkkimis njukčamánu 23.- 24.b 2004. Dalle oažžu Sámi giellalávdegoddi ođđa njuolggadusaid iežas doibmii, ja ođastuvvon mandáhta mearridit áššiid mat gusket sámegiela ovttasbargui riikarájáid rastá.</p>
<p>Sámedikki dievasčoahkkin – Čoahkkingirji 03/03 - 10. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 2.2.4 Elgå prošeakta Sámedikki giellamovttiidanprošeakta Elgås lea dan áigodagas čuovvoluvvon guvttiin galledemiin Elgå bajásšaddanguovddážis, 24. – 26.02.03. Daid beivviid čađahuvvui <span type="quote" xml:lang="smj">”giellaiskan”</span> mánáidgárdejoavkkus. Sámedikki giellamovttiidanprošeakta lea hui mávssolaš oarjelsámegiela ovdáneapmái.2.3 Kultuvra ja ealáhus 2.3.1 Kultuvra ja valáštallan Sámedikki čoahkkimis Kultur- ja girkodepartemeanttain 22.08.03 ovddiduvvojedje čuovvovaš áššit: </p>
<p>Sámi dáiddaguovddáš lea dál ovddeš Suodjalusstašuvnnas olggobealde Kárášjoga márkanbáikki. Sajádat dagaha ahte guovddáža lea váttis gávdnat ja danin eai fina nu olu guossit. Čujuhuvvui ahte Sámi Dáiddačehpiid searvi (SDS) lea ráhkadan hábmenprošeavtta sámi dáiddaservodaga ja dáiddaguovddáža huksemii Sápmi fáddápárkii Kárášjogas. Čoahkkimis bivddii Sámediggi departemeantta veahkehit duohtandahkat prošeavtta. Čoahkkimis čujuhuvvui ahte gaskkusteapmi lea dehálaš oassi Sámedikki dáiddapolitihkas. Sámediggái lea dehálaš ahte sámi dáiddárat ožžot seamma eavttuid go iežá dáiddárat Norggas. Sámediggi bivddii departemeantta gávdnat čovdosa ja addit ekonomalaš doarjaga dasa. Viidásseappot digaštallui mot galgat áimmahuššat Áilluhačča/Nils Aslak Valkeapää dáidagiid. Čujuhuvvui ahte lea álggahuvvon ovttasbargu gaskal Sámedikki, Romssa fylkkagieldda ja Omasvuona suohkana ásahandihte vuođđudusa. Sámediggi vuordá ahte stáhta searvá opmodaga ruhtadeapmái ja ahte vuođđudusa doaimma gažaldat čielggaduvvo departemeanttas. Sámediggi áigu árvvoštallat ášši iežas evttohusas Sámedikki bušehttii 2004.</p>
<p>Sámediggi lea máŋgii ovdal digaštallan Kulturdepartemeanttain sámi dáiddáriid stipeandaortnega birra, danin go Sámediggi hálida váikkuhit ahte sámi dáiddárat movttiduvvojit hutkkálaš vuoigŋaeallimii girjjálašvuođa, govvadáidaga ja dáiddaduoji ektui, lávlaga ja musihka, luođi, teáhtera, dánssa, filmma ja video ektui. Sámediggi bivddii danin ahte sámi dáiddáriid stipeandda earit lasihuvvojit. </p>
<p type="listitem">Sámediggi oaidná dehálažžan ahte sámi valáštallan oažžu rámmaeavttuid vai sáhttá ovdánit ja nannejuvvot.  Máŋgga fáttá gaskkas digaštallui maiddái sámi valáštallan Girko- ja kulturdepartemeanta stáhtaráđiin go son  finai Sámedikkis guovvamánu dievasčoahkkima oktavuođas dán jagi. Sámi spábbačiekčanjoavkku  namuheami lassin ovddideimmet čuovvovaš dárbbuid:</p>
<p type="listitem">Norgga Sámi valáštallanlihttu (SVL-N) ferte oažžut ekonomalaš vuođu vai sáhttá fállat dan bálvalusa  mii lea dárbbašlaš nannendihte ja ovddidandihte sámi valáštallama. SVL-N:s lea dárbu ásahit čállingotti.</p>
<p type="listitem">SVL lea áidna organisašuvdna mii organisere sámi valáštallamiid nugo heargegilvovuodjin, njoarostallan  ja čuoigan/viehkan njoarostallamiin. Daid valáštallamiid bisuheapmái ja ovdáneapmái dárbbašuvvojit  lassi resurssat.</p>
<p type="listitem">Lea dárbbašlaš hukset ja heivehit rusttegiid iešguđetge dárbbuide, nugo earenoamáš rusttega  heargegilvovuodjimii ja njoarostallamii ja maiddái sierra sámi našuvnnarusttega.</p>
<p>Sámiid oassálastin Artic Winter Games:s buktá sierra vejolašvuođaid valáštallanlaš- ja kultuvrralaš lonohallamii sápmelaččaide ja eará eamiálbmogiidda sirkumpolára guovlluin. Sámi valáštalliide ja</p>
<p>Sámedikki dievasčoahkkin – Čoahkkingirji 03/03 - 11. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen kultuvrahálddašeddjiide lea AWG:s seamma mearkkašupmi go ovdamearkka dihte olympiagilvvuin lea našuvnnalaš ja riikkaidgaskasaš oktavuođas.</p>
<p>Sámi valáštallanrusttegiid ja Arctic Winter Games birra ovttas eará áššiiguin digaštallojuvvojit lagabuid SVL-N čoahkkimis golggotmánu 14. beaivvi 2003. Sámediggeráđđi doalaha oktavuođa departemeanttain čielggadandihte sámi valáštallangažaldagaid. 2.3.2 Olju ja gássa Lofuohta – Barentsábi guovllu birrajagi petroleumadoaimma váikkuhusaid čielggadanbarggu oktavuođas dollui čoahkkin departemeantta bovdehusa mielde 21.08.03 Oslos OED politihkalaš jođihemiin sámiid beroštumiid birra oljo- ja gássadoaimma hárrái davvin. Sámediggeráđđi čilgii ahte ii sáhte dohkkehit NIBR oassečielggadeami sámiid diliid birra. Dat lea dego čoahkkáigeassu dakkár dieđuin mat gávdnojit juo ja danin ferte lasihit dárkileappo váikkuhusanaliissaid. Barentsábi ollislaččabut hálddašanplánaid barggu geažil 2004 rájes, lea áibbas dárbbašlaš dárkilis fágalaš čielggadeapmái. Čoahkkimis geažuhuvvui ahte lea dárbu čuovvolit dán barggu ja mii áigut Sámedikki bealis ohcat doarjaga čađahandihte dárkileappo váikkuhusanaliissaid mat gusket sihke sámi servodahkii ja eará eamiálbmogiidda boahttevaš petroleumdoaimma oktavuođas Árktisas. Sámediggi áigu ovddidit dán gulaskuddancealkámušas OED:ii vástádussan čoahkkáigeassoraportii mii lea sáddejuvvon gulaskuddamii.</p>
<p>Davviguovlluid oljo- ja gássadoaimma barggu čuovusin, lea Sámediggi bovdejuvvon searvat Romssa ja Finnmárkku oljo- ja gássadoaimma Oktavuohtaforumii (Kontakforum) fásta miellahttun. Oktavuohtaforum galgá váikkuhit oktasaš politihkalaš ja ealáhuslaš fápmui ovddidandihte Davvi-Norgga beroštumiid boahttevaš petroleumadoaimma birra davit Norggaábis ja Barentsábis. Sámediggi lea miehtan oassálastimii ja sámedikki presideanta lea searvan oktavuohtaforumii. Boahtte čoahkkima dollet 6.-8.10.03 Girkonjárggas ja Murmánskkas. Ruošša bealde dollet čoahkkima oažžundihte viiddis diehtojuohkima oljo/gássarájuid birra Ruošša nannánjuolggis ja Ruošša oainnu birra davviguovllu oljo-gássadoaimma ovdáneami ektui, ja digaštallat boahttevaš ovttasbargovejolašvuođaid. Sámediggeráđđi áigu maŋŋel ovddidit oljo-gássaášši dievasčoahkkimii vuogas hámis. 2.4 Guovllulaš ovttasbargu 2.4.1 Ovttasbargošiehtadus Romssa fylkkagielddain Sámedikki ovttasbargošiehtadus Romssa fylkkagielddain lea biddjon fápmui ja lea čađahuvvome. Ovttasbargošiehtadus Finnmárkku fylkkagielddain meannuduvvo dán dievasčoahkkimis. Lassin leat álggahan sullasaš šiehtadusaid digaštallama Nordlándda, Davvi-Trøndelága, Lulli-Trøndelága ja Hedmárkku fylkkagielddaiguin oarjelsámi guovlluid birra. Mihttomearrin lea oažžut oktasaš šiehtadusa gos dát fylkkagielddat gaskaneaset bálddalastet iežaset politihka oarjelsámi álbmoga ektui. Daid šiehtadallamiid áigeperspektiiva lea ovddidit ovttasbargošiehtadusevttohusa daidda fylkkagielddaide ja Sámediggái vuosttaš jahkebealis 2004:s. Go dát bargu lea dahkkon de áigu Sámediggeráđđi šiehtadallat ovttasbargošiehtadusa Norlándda fylkkagielddain reasta fylkka várás, namalassii Sáltoduoddara rájes davás gitta Romssa rádjái.</p>
<p>Sámedikki dievasčoahkkin – Čoahkkingirji 03/03 - 12. siidu 223 siiddus</p>
<p type="listitem">Vuolláičála:  _________________ /_________________  Čoahkkingirjji čállit: Ellen Mienna Guttorm ja Liv Karin Klemetsen     2.4.2  Šiehtadus Romssain    Romssa fylkkagieldda ovttasbarggu čuovvoleapmi Sámedikki bealis lea dán áigodagas sisttisdoallan  oahpahusa, giela, kulturmuittuid, musea ja kultuvrra ja ealáhusa.     Mii guoská:</p>
<p type="listitem">Oahpahussii de lea Romssa fylkkagielda ovttasbargošiehtadusa artihkal 5 goalmmát bihtá vuođul,  ohcan doarjaga Sámedikkis 4-jagi prošektii <span type="quote">”Sámi kulturoahpahus Romssa joatkkaskuvllain”</span> (Samisk  kulturkunnskap på de videregående skolene i Troms)</p>
<p type="listitem">Kulturmuittuide ja museaide de leat máŋga konkrehta doaimma álggahuvvon buoridandihte  ovttasbarggu earenoamážit áššemeannudeddjiid gaskkas. Mii leat čálalaččat dieđihan  Birasgáhttendepartementii ahte fylkkasátnejođiheaddji Rindestu ja sámedikki presideanta hálideaba  deaivvadit stáhtaráđiin ja muitalit maid šiehtadus sisttisdoallá ja digaštallat mot sáhttá čuovvolit artihkal  6 Kulturmuitohálddašeami. Čoahkkin ii leat vel čađahuvvon.</p>
<p>Kultuvrii ja ealáhussii de leat digaštallan e.e. fágaoahpahusa duojis, ovttasbarggu suohkaniiguin, kultuvrralaš skuvlaseahka, dáiddaguovddáža, Lassi-goađi, Ája, Várdobáikki ja Sáččá sámi viesu birra.</p>
<p>Sámedikki presideanta deaivvadii Romssa fylkkasátnejođiheaddjiin 02.09.03 gos ságastalaiga Ája sámi guovddáža oassehuksema ruhtadeami birra ja Sáččá sámi viesu dili birra. Lassin dieđihuvvui Finnmárkku ja Romssa fylkkagielddaid plánaid birra ásahit kantuvrra Brusselii. Sii ovddidedje jearaldaga ahte lea go Sámedikkis beroštupmi searvat dássásaš oasálažžan. Sámi parlamentáralaš ráđđi meannuda ášši oktasaškantuvrra searvamii Brusselis. 2.5 Biras- ja kulturmuitogáhtten 2.5.1 Museat Sámediggi lea álggahan barggu goallostit sámi museaid oktii stuorát ossodagaide oktasaš doaibmastivrrain, ekonomiijahálddašemiin ja bargoaddiovddasvástádusain. Báikkálaš museat galget leat doppe gos leat dál, muhto doppe galgá viiddidit doaimmaid. Stuorát oktasaš ossodagaid ásahanproseassat leat eaktodáhtolaš barggu vuođul ja ovttasbarggu vuođul gaskal museaid eaiggádiid (suohkanat/vuođđudusat). Museat ja museaid eaiggádat leat positiivvalaččat dan bargui. Vuosttažettiin lea mihttomearrin šiehtadit čearddalaš nannema ulbmila ja ovddasvástádusoktavuođa ektui. Finnmárkkus leat ollen guhkimusat dáinna proseassain gos leat gávnnaheame čovdosiid nu ahte galgá leat okta ossodat oarjin (Sámiid Vuorká-Dávvirat, Guovdageainnu gilišilju, Jáhkovuona mearrasámi musea ja Porsáŋggu musea), ja okta ossodat nuortan (Várjjat Sámi Musea, Deanu Musea, Nuortalaš musea ja Saviomusea). Oarjelsámi guovllus leat álggahan ságastallama Saemien Sijte:in rievdadit otná museasearvvi organisašuvnna vuođđudussan. Dat lea Sámedikki mearrádusa čuovvoleapmi áššis 32/02 Sámedikki oarjelsámiguovllu politihka birra. Sámi museaid čearddalaš nannenbarggu duogáš lea Stuoradiggedieđáhus nr. 22 (1999-2000)</p>
<p><em type="italic">Kjelder til kunnskap og oppleving </em>, gos boahtá čielga ulbmil ovdan ásahit unnit čearddalaš nannejuvvon museaossodagaid. Ulbmil lea nannet guovlluid loktendihte fágalaš kvalitehta. Čearddalaš nannen lea gaskaoapmin ovddidit buoret ja nannoseappo museaid, mat maid galget searvat iešguđelágan museafierpmádaigain miehtá riikka. Sámediggi ráhkadahtti 2000:s sierra čielggadeami Audhild Schanche bokte Sámi Instituhtas sámi museaid boahttevaš organiserema ja stivrenvuogi birra. Čielggadeapmi lei viiddes gulaskuddamis earret eará buot sámi </p>
<p>Sámedikki dievasčoahkkin – Čoahkkingirji 03/03 - 13. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen museain. Maŋŋel go Sámediggi válddii badjelasas sámi museaid stáhtalaš stivrenovddasvástádusa 2002:s mearridii Porsáŋggu gielda ahte Porsáŋggu musea berre leat oassin sámi museain. Sámediggi bivddii Kultur- ja girkodepartemeantta sirdit dárbbašlaš ruđaid vai dát sáhttá duohtandahkkot 2004 rájes. Mátta-Várjjat gielddas leat dál digaštallame ahte galgá go olles Mátta-Várjjaga musea maid ohcat beassat oassin sámi museaide, ášši gieđahallojuvvo gielddastivrras golggotmánus. Ortnet čájeha ahte Sámediggi nákce váldit suohkaniid mielde, ja ahte suohkanat ieža oidnet dárbbu doallat aktiivvalaš oktavuođa Sámedikkiin go lea sáhka kulturhistorjjá suodjalusaid, duođaštusaid, dutkamiid ja gaskkustemiid birra. Sámediggeráđđi ovddida sierra dieđáhusa sámi museaid birra 2004 nuppi jahkebeali mielde. 2.5.2 Nuortasámi musea Dál leat bargame ásahit sierra stivrra Nuortasámi museai. Dát stivra galgá leat gaskaboddosaš čoavddus gitta ođđa organisašuvdnahápmi Nuorta-Finnmárkku sámi museaid várás lea gárvvis. Leat válljen nuortasámi museai viessosaji davábealde Njávdánjoga Neidenelven Camping guoras 500 mehtera Njávdánjoga šalddis eret. Viessosadji válljejuvvui maŋŋel go Statsbygg čielggadii buot vejolašvuođaid ja gávnnahii ahte ii oktage lean heivvolaš. Sivat dasa ledje heittot eatnamat, váttisvuođat luottas eretvuodjimiin, Nuortalašmárkana ráfáiduhttin ja luodda-, čáhce- ja durdečáhcemávssut. Leat čađahan arkiteaktagilvvu nuortasámi museavistti váste. Statsbygg lea dál šiehtadallame evttohusaid čađaheami birra gilvvu vuoitiin ja daiguin golbma bajimus prošeavttaiguin. Sámediggi ja Lulli-Várjjat suohkan leat nuortasámi museavistti oktavuođalávdegottis ovttas Kultur- ja girkodepartemeanttain ja Statsbyggain. Čakčamánu 17.b. 2003 lei diehtojuohkin- ja digaštallančoahkkin Njávdáma nuortalaččaiguin Nuortasámi musea stivrra nammadeami, huksenplánaid/arkiteaktagilvvu, viessosaji válljema ja Nuortalašsiidda (Skoltebyen) dikšuma birra. Sámediggeráđđi vuordá ahte juolluduvvojit ruđat 2004 Stáhtabušeahtas bisuhit vistti ovdáneami vai gárvánivččii 2005:s. 2.5.3 Suodjalusa báhčin- ja hárjehallanguovlu Várrepresideanta Ragnhild L. Nystad ja sámediggeáirras Magnhild Mathisen doalaiga čoahkkima Suodjalusdepartemeantta stáhtačálliin Gunnar Heløe:in 16.07.03 gos válde bajás suodjalusa báhčin-ja hárjehallanguovllu Hálkaváris ja Meavkkis, ja NATO ođđa kommándostruktuvrra váikkuhusa hárjehallama oktavuođas sámi guovlluin. Geavahanšiehtadusa šiehtadallan boazodoaluin lea veahá maŋŋonan dárkileappo čielggadeami sávaldaga geažil. Hálkaváriguovllu máŋggageavahanplána bargu lea álggahuvvon gos galget dárkilit registreret kulturmuittuid. Forsvarsbygg ja Sámediggi leat ságastallame dan ášši birra. Meavkki áššis leat šiehtadallamat boazodoaluin veahá maŋŋonan, čoavddussárggastus galggašii gárvvis 15.09.03. Ođđa kommándostruktuvra NATO:s váldosujiin Jåttås ii njulgestaga lasit hárjehallandoaimma, muhto suodjalus áiggušii eanet ja stuorát hárjehallamiid Romssas ja Finnmárkkus. Stáhtačálli dáhkidii Sámediggái ahte mearramissiilaid báhčaleapmi Hálkaváris lea heaittihuvvon. 2.5.4 Kulturbirrasa hálddašanplána Sámediggi lea ráhkadan hálddašanplánaevttohusa Ceavccageađggi kulturmuitoguvlui Unjárgga gielddas. Plána lea sáddejuvvon viiddes gulaskuddamii ovdal go meannuduvvo ráđis. Hálddašanplána galgá leat konkrehta geavahanreaidun ráfáidahttinnjuolggadusaid ektui. Hálddašanplána evttohus sisttisdoallá danin njuolggadusaid sihke dikšumii ja konkrehta doaimmaid gaskkusteapmái ja heiveheapmái. Sámediggi mearridii hálddašanplána Nuortalašsiidda kulturbirrasii maŋŋel go lei gulaskuddamis 2002/2003 dálvvi. Hástalus lea</p>
<p>Sámedikki dievasčoahkkin – Čoahkkingirji 03/03 - 14. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen sihkkarastit ekonomalaš vuođu ráfáiduhtton kulturbirrasa dorvvolaš hálddašeapmái, eastadandihte kulturbirrasa ja kulturmuittuid gollama, vahágahttima ja billisteami, nu go ovdamearkkadihte lei Ceavccageađggis 2003 geasi. 2.6 Vuoigatvuođat 2.6.1 Finnmárkkuláhka Sámedikki presideanta lea sádden reivve Stáhtaráđđái Dørumii njukčamánu 5. beaivvi, gos buvttii ovdan Sámedikki gáibádusaid Finnmárkkuláhkaevttohusa ektui. Stáhtaráđđi Dørum vástidii reivii, ja čujuhii ahte su mielas lea dehálaš oažžut čielga vástádusaid Sámedikki bealis daid váttis gažaldagide mat čuožžilit dán láhkaevttohusa oktavuođas. Stáhtaráđđi lei ilus go Sámediggi buvtti oainnuidis reivves, ja son deattuhii ahte eamiálbmotvuoigatvuođat leat hui olu deattuhuvvon láhkabarggus. Reivvestis dadjá Dørum maid ahte son háliida sierra čoahkkima Sámedikki presideanttain ja fylkkasátnejođiheddjiin ovdal go ášši ovddiduvvo stáhtaráđi čoahkkimis. Dørum lohpidii oktavuođa váldit Sámedikkiin dán čoahkkima oktavuođas. Stáhtaráđđi Dørum ii gohččon sámedikki presideantta ja fylkkasátnejođiheaddji čoahkkimii nu mot lei lohpidan, ja ráđđehus almmuhii Finnmárkkuláhkaevttohusa cuoŋománu 4. beaivvi 2003. Sámediggi doalai diehtojuohkinčoahkkimiid sihke Finnmárkku riddoguovlluin ja siseatnamis, gos sihke Sámedikkepolitihkkárat ja Sámedikki bargit muitaledje olbmuide Finnmárkkulága birra, ja mot min oainnu mielde dát láhkaevvtohus sáhttá váikkuhit sámiid ja finnmárkolaččaid beroštumiide. Álbmotčoahkkimiin ledje buorit digáštallamat, ja Sámediggi oaččui mávssolaš oainnuid olbmuin geat bohte čoahkkimiidda. Earret eará vásiheimmet man dehálaš lea juohkit dieđuid vuoigatvuođaáššiid birra, go dát leat áššit main eanaš olbmot beroštit. Eará dovddiidus lei ahte ovddeš vuostálasvuođat rittu ja siseatnama gaskkas, sápmelašvuođa ja dárrolašvuođa gaskkas ja boazodoalu ja eanadoalu gaskkas, leat geahppánan Finnmárkkus. Finnmárkkus orru vuoitimin dat oaidnu ahte fertet ovttas bargat guovddášeiseválddiid ektui. Sámediggi gieđahalai Finnmárkkuláhkaevttohusa miessemánu dievasčoahkkimis 2003, geahča ášši 21/03. Measta ovttajienalaš Sámediggi celkkii ahte Ráđđehusa láhkaevttohus ii sáhte dohkkehuvvot nu mot dat lea evttohuvvon, ja ahte gáibiduvvojit hui stuora rievdadusat ovdal láhkaevttohus sáhttá dohkkehuvvot. Sámediggi searvvai Stuoradikki Justislávdegotti gulaskuddamiidda geassemánu 16. beaivve, gosa maiddái Finnmárkku Fylkkadiggi searvvai. Sihke Fylkkadiggi ja Sámediggi deattuheigga ahte Sámediggi ferte oažžut eanet váikkuhanvejolašvuođa. Goappešat dikkit leigga ovttaoaivilis ahte maiddái mearraguolástusa ja mearrariggodaigaid muđui ferte diktit Finnmárkolaččaid hálddašit. Stuoradikki Justislávdegoddi lea reivvestis mii lea beaiváduvvon 19. beaivve geassemánus, bivdán Justisdepartemeantta guorahallat Finnmárkkulága álbmotriektebeliid. Justislávdegottis lea maid gažadan láhkaevvtohusas eará beliid, ja bivdán ráđđehusa vástidit. Earret eará de jearrá Justislávdegoddi lea go dárbbašlaš álbmotrievtti vuođul ahte Sámediggi dohkkeha láhkaevttohusa. Lávdegoddi jearrá maid makkár proseassa Stuoradikkis ferte leat ovddasguvlui Sámedikki ektui, ILO artihkal 6 vuođul. Justislávdegoddi lea boahtimen Finnmárkui golggotmánu 7.-10. beivviid. Lávdegotti mátkeprográmma ii leat vel duođaštuvvon, muhto mii diehtit ahte sii áigot fitnat Sámedikkis mátkki oktavuođas.</p>
<p>Sámedikki dievasčoahkkin – Čoahkkingirji 03/03 - 15. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Sámedikki presideanta lea sádden reivve Sámedikki joavkojođiheddjiide 20.08.03 gos diehtojuohká Finnmárkkuláhkabarggu birra. Čujuhit dán reivii. 2.7 Dásseárvu Sámediggeráđđi áigu bidjat ovdan boahtte dásseárvopolitihkalaš čilgehusa 2004:s danne go Sámedikki jagi 2004 dásseárvobálkkašupmi geigejuvvo dalle. 2.7.1 Dásseárvodutkan Sámediggi lea mielde guovtti dásseárvodutkanprošeavttas. Nubbi lea Árktalaš Ráđi prošeakta <em type="italic">"Women's </em></p>
<p><em type="italic">Partisipation in Decicion-making Processes in Artic Fisheries Management" </em><em type="bold">. </em>Prošeavtta mihttomearri lea duođaštit nissoniid ja eamiálbmogiid dálá oassálastima ja váikkuhanvejolašvuođaid maritiimma resurssaid hálddašeamis ja mearridanorgánain. Sámedikki oassálastin prošeavttas lea iskat man muddui ja mo eamiálbmogiid beroštusat áimmahuššojuvvojit guolástusaid riikkaidgaskasaš hálddašeamis, ja erenoamážit muddenráđis. Viidáseappot galgá iskkadeapmi muitalit man muddui ja mo sámi nissoniid beroštusat áimmahuššojuvvojit guolástusoktavuođas. Guorahallan sáhttá seammás leat oassin árvvoštallamis Sámedikki oassálastima muddenráđis. Nubbi dutkanprošeakta lea <em type="italic"><span type="quote" xml:lang="nob">”Sametinget som likestillingspolitisk arena”</span>, </em>maid Norut NIBR Finnmark čađaha ovtta jagi badjel. Sámediggi lea bovdejuvvon ásahit refereansajoavkku. Prošeakta galgá geahččat Sámedikki politihkkahábmema ja mearrádusbuvttadeaddji orgánan dásseárvvu oktavuođas nissoniid ja albmáid gaskkas sámi servodagas ja makkár eavttut galget biddjot vai Sámedikki sierranas mearrádusat galget speadjalastit goappašiid sohkabeliid. Golbma vuogi geavahuvvojit prošeavttas; dokumeantaanaliisa, rabas dárkun ovtta dievasčoahkkimis ja áirasiid jearahallan. Sámedikki čalmmustuhttim oktavuođas biddjo deaddu dievasčoahkkimii ja mo politihkalaš doaibma čatnasa dasa. 2.7.2 Ovttasbargu ja riikkaidgaskasaš dásseárvobargu Sámi parlamentáralaš ráđi (SPR) dásseárvokonferánssa resolušuvdna 5.-6.05.0 Gironis árvalii čuovvovaš áŋgiruššansurggiid boahtteáigái: 1. Dievddut galget ovttaiduhttot dásseárvopolitihkkii 2. Politihkkariidda oahpahit dásseárvvu birra 3. Ovddidit dásseárvoprográmma 4. SPR sadji nissonolbmuid saji lasiheames sámedikkiin 5. SPR ferte gáibidit ahte sámedikkit galget geahčadit maid iešguđet sámediggi sáhttá dahkat ovddideamis nissoniid saji 6. Ferte ásahit sámi dásseárvoguovddáža. Muhtun dáin čuoggáin leat mielde SPR EU-ruđaid ohcamis 15-mánnosaš prošektii <span type="quote">”Sohkabealli ja demokratiija Sámis”</span>. Prošeavtta rámma lea 2.3 milj ru, ja Sámedikki oassi lea 234 284 NOK. Jus prošeakta oažžu doarjaga EU:s, de dát váldo mielde jagi 2004 bušehttii. Prošeavtta doaibmabijuid ulbmiljoavkkut leat politihkkarat ja sámi organisašuvnnat, ja das lea mielde fierpmádathuksen, oahpaheapmi/skuvlen ja diehtojuohkin. SPR áigu čuovvolit resolušuvnna ja konferánssa sierra áššin čoahkkimis 30.- 31.10.03. </p>
<p>Sámedikki dievasčoahkkin – Čoahkkingirji 03/03 - 16. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Čoahkkimis sámi nissonorganisašuvnnaiguin 1.09.03 ságaškušaimet oktasaš áššiid, ovttasbarggu ja boahttevaš hástalusaid. Earret eará ságaškušaimet dáid áššiid: Gulaskuddan oktasaš giehtaguššanapparáhta birra našuvnnalaš dásis vealaheami oktavuođas sohkabeali ja čearddalašvuođa geažil, nissonorganisašuvnnaid vejolašvuođat váikkuhit gelbbolašvuođaineaset Sámedikki dásseárvobarggu, ja vuogit mo formaliseret sámi nissonorganisašuvnnaid ja Sámedikki ovttasbarggu. Čoahkkin lei hui buorre ja ráđđi áigu bargat viidáseappot Sámi Nissonforuma evttohusaiguin. Oktasaš našuvnnalaš giehtaguššanapparáhta lei maid fáddán čoahkkimis Senter mot etnisk diskriminering:in (guovddáš čearddalaš vealaheami vuostá) Kárášjogas 3.09.03 (geahča čuoggá 2.10.2). 2.8 Riikkaidgaskasaš bargu 2.8.1 Sámedikki goalmmát ILO raporta Sámedikkeráđđi sáddi 31.08.03 Sámedikki goalmmát raportta International Labour Organization:ii (ILO) ILO konvenšuvnna nummár 169 birra. Sámedikki dievasčoahkkin lea áššis 32/94 addán fápmudusa Sámedikkeráđđái sihke ráhkadahttit ja sáddet Sámedikki raporttaid ILO:ii. Sámedikkis lea maid šiehtadus Norggá ráđđehusain, man vuođul Sámedikkis lea vejolašvuohta sáddet sierra raportta ILO:ii. Sáddenáigemearri lei čakčamánu 1. beaivvi 2003. Rapportta váldoášši lea Finnmárkkuláhkaevttohus ja minerálaáššit Finnmárkkus. Norggá ráđđehus lea maid čállán raportta ILO:ii. Sámi parlamentáralaš ráđi Norgga sáttagoddi ii gieđahallan ášši, vaikko ášši lei biddjon sáttagotti ovdii, earet eará dan sivas go sii eai oaivvildan ahte SPR-N lea rievttes orgána dán áššái. Sámediggeráđđi gieđahalai raportta telefunčoahkkimis 31.08.03, ja mearridii ahte ráđđi sádde raportta, muhto ahte Sámedikki unnitlogus galga leat vejolašvuohta sáddet iežaset mearkkašumiid ILO:ii dievasčoahkkima oktavuođas 22.-26.09.03. Dát mearkkašumit sáddejuvvojit ILO:ii lassidiehtun. Vuordimis gieđahallá ILO Ekspeartalávdegoddi raporttaid golggotmánus 2003. Boahtte raporta sáddejuvvo Sámedikki bealis jagi 2007. Sámedikki raporta lea jorgaluvvon dárogillii ja čuovvu mielddusin Sámediggeráđi doaibmadieđáhussii. 2.8.2 Studiemátki New Zealand:ii Sámediggeráđđi mearridii njukčamánus 2003 sáddet sáttagotti Ođđa Zealándii (Aotearoa mãori gillii) oahppandihte eanet Mãoriálbmoga ja Ođđa Zealánda eiseváldiid ovttasbarggu birra. Mãori álbmot lea eamiálbmot, ja sii leat unnitlogus Ođđa Zealánddas. Vuoigatvuođa áššiin leat mãorit joavdan oalle guhkás, ja sin árbevirolaš vuoigatvuođat leat dohkkehuvvon eiseváldiid bealis, dát guoská earenoamážit eanan- ja guolástusvuoigatvuođaide. Sámedikki sáttagottis lei Sámediggeráđi lahttu, Bargiidbellodaga sámedikkeáirras ja NSR eanetlohkojoavkku áirras. Sámedikki hálddahusa bealis leigga ráđđeaddiguovttos fárus.</p>
<p>Hálddáhus lea ráhkadan čilgehusa (raportta) mátkkis. Dat lea ovdal sáddejuvvon Sámedikki áirasiidda. 2.8.3 Veahkki eamiálbmogiidda Sámedikki presideanta lea doallan čoahkkima ovddidanministariin Hilde Frafjord Johnson 4.09.03. Čoahkkima fáddán lei veahkki eamiálbmogiidda ja eamiálbmotoaidnu ráfijoavkkus Fredskorpset. Das</p>
<p>Sámedikki dievasčoahkkin – Čoahkkingirji 03/03 - 17. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen deattuhuvvui ahte Sámediggi ii hálit gilvalit árjjalaš beliiguin konkrehta veahkkeprošeavttaid alde, muhto ahte Sámediggi háliida bajimuš ja prinsihpalaš lahkoneami fáddái ja oaidná ovttasbarggu Olgoriikkadepartemeanttain deaŧalažžan eamiálbmotáššiin. Dovddahuvvui čielga dáhttu Olgoriikkadepartemeantta bealis gulahallat Sámedikkiin ja ávkašuvvat min gelbbolašvuođain dakkár áššiin, mat gusket veahkkái eamiálbmogiidda. 2.9 Dearvvašvuođa- ja sosiálaáššit</p>
<p>Sámedikki várrepresideanta doalai čakčamánu 8. beaivvi čoahkkima Finnmárkku Dearvvašvuođain. Čoahkkima váldofáddán lei Sieiddájoga Mánáidpsykiátralaš Divššohaga heaittihanevttohus ja plánejuvvon nuoraidpsykiátralaš dikšoovttadaga sirdin Kárášjogas Áltái. Finnmárkku Dearvvašvuođa stivra mearridii čakčamánu 9. b. Ásahit nuoraidpsykiátralaš ovttadaga Kárášjohkii. Sieiddájoga ektui lea mearrádus eahpečielggas, nu go mii áddet dan. Sámediggi áigu čuovvolit ášši. Sámediggi ja Finnmárkku Dearvvašvuohta leat šiehtadan doallat jeavddalaš čoahkkimiid. 2.10 Eará 2.10.1 Diehtojuohkin Sámedikki ja Gielda- ja guovludepartemeantta dán jagi oktasaš diehtojuohkinprošeakta lea bures doaimmas. Prošeavtta mihttomearri lea váidudit negatiivva miellaguottuid sápmelaččaid ja sámeáššiid vuostá. Mii maid navdit dán eanedit sisačáliheami sámi jienastuslohkui. Ulbmiljoavkun leat nuorat ja nissonolbmot, geat orrot daid Finnmárkku, Romssa ja davimus Nordlándda gielddain, gos sámegiella ja sámi kultuvra lea rašis dilis. Váldocealkámuš lea ahte sámi servodat lea rabas, searvadeaddji ja máŋggabealat. Sámi kultuvra lea boahtteáiggeguvllot ja ođđaáigásaš, ja lea ovdáneamen ja ođasmahttojuvvomin. Sohkabeallái, ahkejoavkkuide ja čearddalaš jovkkuide guoskevaš dásseárvu deattuhuvvo. Máŋggakultuvrralaš servodaga ovddut aiddostahttojuvvojit. Prošeakta galgá váikkuhit doahpaga <span type="quote">”sámi identitehta”</span> viiddibu ja máŋggabealáleabbo áddejumi ja dagahit olbmuide olggobealde Sis-Finnmárkku defineret iežaset oassin sámi servodagas go čálihit iežaset sámi jienastuslohkui. Deaŧalaš doaibmabidjun lea ráhkadit gihppaga oktan mildosiin, mii čalmmustuhttá dásseárvvu. Mii leat maid almmuhan prošeaktaruđaid ja journalistastipeandda, man ulbmil lea ovddidit dásseárvvu. Prošeakta lea ráddjejuvvon 2003:ii. 2.10.2 Čearddalaš vealaheapmi Sámediggi lea deaivvadan SMED (guovddáš čearddalaš vealaheami vuostá) beaivválaš jođiheaddjiin Guro Fjellanger:iin 3.09.03. SMED čilgii barggus birra ja mis lei buorre dialoga boahttevaš oktavuođa birra. SMED addá riekteveahki olbmuide, geat vásihit vealaheami oskudovddastusa, liikeivnni ja našuvnnalaš/čearddalaš ruohttasiid geažil. Sii maid duođaštit man lágan ja man ollu vealaheapmi lea Norggas ja eastadeami várás evttohit doaibmabijuid, mat unnidit dákkár vealaheami. Sii háliidit lagaš ja goabbatbeallásaš ovttasbarggu Sámedikkiin ja sáhttet leat deaŧalaš gelbbolašvuođagáldun struktuvrralaš vealaheami almmustahttima oktavuođas. SMED háliida dovddusmahttit guovddáža sámi álbmogii ja lea ráhkadan diehtogihppagiid davvisámegillii (mielddus).</p>
<p>Sámedikki dievasčoahkkin – Čoahkkingirji 03/03 - 18. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 2.10.3 Nuoraidpolitihkalaš lávdegoddi Sámediggeráđđi lea čoahkkimis 08.04.03 áššis R 27/03 nammadan lahtu Sámedikki nuoraidpolitihkalaš lávdegoddái. Nammadeapmi dahkko juohke nuppi jagi ja lávdegotti bargoortnega lea Sámedikki dievasčoahkkin mearridan áššis 10/03. Sámedikki nuoraidpolitihkalaš lávdegotti bistevaš gulahallanolmmoš Sámediggeráđi bealis lea Randi A. Skum. 2.10.4 OG 2014 Romsii Miessemánu 12. b. dán jagi evttohuvvui ahte Romsa galgá ohcat beassat Olympia Gilvvohallamiid guossoheaddjigávpogin 2014. Árvalusas lea sápmelaččaid rolla definerejuvvon oassin guossoheamis. Sámedikki presideanta lei okta dain, gii doarjjui evttohusa. OG-ohcanbargu dahkko ráđis, stivrenjoavkkus ja čállingottis. Romssa suohkanstivra lea nammadan sámedikki presideantta ráđđái ja Lene Hansen, Gáivuona suohkanis, sámi ovddasteaddjin stivrenjovkui. Dál geahččaluvvo oččodit čállingoddái olbmo, geas lea erenoamáš gelbbolašvuohta sámiide guoskevaš áššiin. Sámediggeráđi mielas lea buorre go OG-evttohusas álggu rájes jo šaddet sápmelaččat ja eamiálbmogat fárrui. Geavatlaš čađaheapmi šaddá stuorra hástalussan. Nuppi dáfus leat máŋga vejolašvuođa oažžut eamiálbmotvaláštallama mielde plánaide. Dán oktavuođas lea Sámediggeráđđái erenoamáš miellagiddevaš ahte áigumuš lea bovdet Arctic Winter Games Romsii ovdal OG 2014 (geahča čuoggá 2.3.1), ja oaidná lunddolažžan ságaškuššat lagabui Sámi valáštallanlihtu (SVL) searvama prošektii. Ráđđi čujuha mielddustuvvon višuvdnii, fáktabáhpárii ja čilgehussii barggu stáhtusa birra. 2.10.5 Sámi parlamentáralaš ráđđi Sámi parlamentáralaš ráđđi (SPR) lea doallan ovtta čoahkkima áigodagas, miessemánu 6.-7.b. 2003. SPR stivra lea doallan 2 čoahkkima, miessemánu 5. b. ja čakčamánu 9.-10. b. Sámedikki SPR sáttagoddi lea doallan ovtta čoahkkima, njukčamánu 18. b. Boahtte SPR čoahkkin dollojuvvo golggotmánu 30.-31. b. 2003. SPR stivra lea evttohan dáid áššiid dán čoahkkimii: Sámi oahpponeavvobuvttadeapmi, Sámi giellalávdegotti jagi 2002 bušeahtta, SPR dásseárvokonfereanssa čuovvoleapmi, miellahttovuođaohcan ON bistevaš eamiálbmotforumii, EU davvi dimenšuvnna doaibmaplána 2004-2006, ja SPR 2004 ja 2005 bušeahtaid bargoplána. SPR stivra lea mearridan ráhkadit jagiid 2000-2003 doaibmaraportta. Dat galgá meannuduvvot SPR čoahkkimis njukčamánu 23.- 24.b. 2004, ja ovddiduvvot Sámedikki dievasčoahkkimii miessemánus 2004. 3 Ođđa áššiid dieđiheapmi – čuovvoleapmi Sivas go Sámediggeráđi doaibmadieđáhus ii meannuduvvon miessemánus, de leat dán čuoggás sihke guovvamánu ja miessemánu 2003 almmuhuvvon ođđaáššit.</p>
<p>Sámedikki dievasčoahkkin – Čoahkkingirji 03/03 - 19. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 3.1 Ráđi 25.02.03 dievasčoahkkimis almmuhuvvon ođđaáššiid čuovvoleapmi Evttohus 2: Oadjebas gieldaekonomiija addá oadjebas báikegottiid</p>
<p>Sámediggeráđđi lea maid fuolastuvvan gielddaid heajos ekonomiija geažil. Ovttaskas gieldda ekonomiija mearrida bálvalusfálaldaga álbmogii. Earenoamáš fuolastuhtti lea go heajos ekonomiija goarida skuvllaid – ja čálgofálaldagaid smávva báikegottiin olggobealde guovddášbáikkiid. Sámedikkis leat máŋga ekonomalaš ortnega nannet ealáhusvuđđosa sámi báikegottiin. Čálgofálaldagaide seamma báikegottiin lea Sámedikkis ráddjejuvvvon vejolašvuođat gávdnat čovdosiid. Čálgofálaldagat leat gielddaid ovddasvástádus. Nuppi dáfus lea Sámediggi vuohttán ahte Sámedikki doarjjaortnegat ohcaluvvojit eanet ja eanet, sihke stuorát dárbu, ja ahte gielddaid nákca leat mielde ruhtadeamen konkrehta prošeavttaid dađistaga unnu. Sámediggeráđđi lea máŋgii fuomášuhttán guovddáš eiseválddiid man mávssolaš dat lea ahte gielddain lea doarvái ekonomiija sáhttit ollašuhttit bargguideaset. Maŋimušat stáhtabušeahta 2004 árvalusa oktavuođas. Evttohus 4: Guhkesgaskkabáhčin Sis-Romssas</p>
<p>Sámediggi lea reivves Romssa fylkkamánnii dovddahan fuolastuvvama Forsvarsbygg:a guhkesgaskkabáhčin- plánaid geažil granáhtaiguin Sis-Romssas. Deattuhuvvui ahte guovlu lea boares sámi geavahan- ja ássanguovlu ja ahte plánain sáhttet leat váikkuhusat sámi kultuvrii oktan servodagaiguin ja ealáhuseallimiin. Dás maiddái ahte plánat gusket njuolga boazodollui. Čujuhuvvui maiddái dasa ahte sámiin leat árbejuvvon vuoigatvuođat guovllus ja ahte ii sáhte eambbo bahkket sisa eatnamiidda almmá sámiid árjjalaš oassálastima haga mearrádusproseassain. Sámediggi dáhtui dieđihuvvot viidáset ovdáneami birra dán áššis. Maŋŋá lea Forsvarsbygg rievdadan guhkesgaskkabáhčinplánaidis granáhtaiguin Sis-Romssas. Rievdadusat dávistit eanet boazoorohaga mearkkašumiide ja ođđa gulaskuddan čađahuvvo plánaid birra. Evttohus 5: Ráfáiduhtton eatnamat ruovttoluotta boazodollui, ja ekologalas boazodoallu ja bivdu</p>
<p>Guovvamánu 22. b. 1935 mannosaš gonagaslaš resolušuvnna bokte suodjaluvvojedje muhtun guovllut boazoorohagas guohtuma vuostá. Suodjalanláhkaásahus dahkkui deastta válddidettiin dáloniid heargeguođohandárbbuide, poasta- ja sáhttodoaimmaide, dáloniid jeagileatnandárbbuide, ja danne ahte eastadit goahccevuovdebillistemiid. Muhtun guovllut suodjaluvvojedje boazoguohtuma vuostá ovdun sávzadollui.</p>
<p xml:lang="nob"><em type="italic">Boazodoallolága </em>guorahallama vuođul jotkojuvvui láhkaásahus <em type="italic">Om fredning av visse områder i </em></p>
<p><em type="italic">Finnmark mot reinbeite </em>(muhtun guovlluid suodjaleami birra Finnmárkkus boazoguohtuma vuostá) jagis 1985. Sámediggeráđđi oaivvilda ahte eanaš suodjalusmearrádusat leat dahkkon dakkár dilálašvuođaid geažil, mat eai leat šat áigeguovdilat, ja Sámediggeráđđi áigu oččodit suodjalanláhkaásahusaid loahpahuvvot. Rievssatbivddu oktavuođas lea ráđđi áššis R 26/03 Rievssahiid ja meahccelottiid bivdináiggit Finnmárkkus – gulaskuddan, cealkán ahte bivdoálgin čakčamánu 10. b. ii dávis sámi árbevieruide, ja bisuha evttohusas ahte bivdu galgá álgit čakčamánu 15. b. Sámediggeráđđi oaidná dárbbašlažžan čuovvolit gažaldagaid meahcceberoštusaid ja boazodoalu oktiiheiveheami dárbbu birra. Dát dahkko Finnmárkkuláhkabarggu oktavuođas, ja Sámi vuoigatvuođalávdegotti barggu oktavuođas guovlluid várás máttabealde Finnmárkku. </p>
<p>Sámedikki dievasčoahkkin – Čoahkkingirji 03/03 - 20. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Evttohus 6: Belden boazoorohagain – beldenláhkaásahus</p>
<p>Sámediggeráđđi atná fuomášumis dan heajos areálasuodjaleami ja dan váilevaš váikkuhanfámu, mii boazodoalus lea beldema ektui. Boazodoallolága § 15 ii suodjal mange láhkai beldema ja eará eanadoallodoaimmaid vuostá. Dakkár areálaáššiin go omd. geaidnohuksemis, čáhcefápmohuksemis, guovddášbáikkiid viiddidemiin j.e.d. lea guovllustivrrain vuosttildanriekti plána- ja huksenlága vuođul ja sáhttet váikkuhit ahte vejolaš duohtademiid váikkuhusat šaddet nu unnit go vejolaš. Sámediggi áigu dáhttut čoahkkima politihkalaš dásis Eanadoallodepartemeanttain earret eará dainna ulbmiliin ahte ságaškuššat areálasuodjaleami ja eará áššiid boazodoalu ja eanadoalu oktavuođas.</p>
<p>Evttohus 8: Evalueret movt <span type="quote" xml:lang="nno">”kontant”</span>-doarjja lea čuohcan sámi mánáidgárddiide.</p>
<p>Sámediggi lea máŋgii váldán ášši ovdan departemeattain ja čujuhan daidda unohis váikkuhusaide, maid reaidadoarjja sáhttá dagahit mánáid sámegiela ovddideapmái ja nannemii.</p>
<p>Sámediggeráđis galgá ášši ain leat okta divaštallanfáttáin ráđi jahkásaš čoahkkimis mánáid- ja bearašministtariin. Evttohus 9: Sámiid meahccegeavahusa ja luondduresursageavaheami láhkasuodjalus – sámi ealáhusláhka</p>
<p>Sámiid meahccegeavaheami láhkasuodjalus guoská njuolgga daidda dilálašvuođaide, maid boahttevaš Finnmárkuláhka galgá gieđahallat. Sámediggi meannudii Finnmárkkulága miessemánu dievasčoahkkimis ja celkkii čielgasit ahte eat sáhte dohkkehit Finnmárkkulága nu mo dat dál lea. Mehciid oktavuođas celkkii Sámediggi miessemánus: <em type="italic">”Lea positiiva go láhkaárvalusas čadnojuvvo láhkii eanadoalliid vuoigatvuohta guođohit šibihiid fylkka mehciin. Šibitguođohanrievtti iešheanalis riektevuođđu boares geavahusas ja riekteáddejumiin ferte čilget ja láhkii čatnat. Sámi meahcce-ealáhusaid ja geavahusvugiid, erenoamážit lotnolasdoaluid, lea dehálaš sámi kultuvrra suodjaleapmái, ovddideapmái ja sihkkarastimii, ja danne fertejit dat dohkkehuvvot ja lágain suddjejuvvot. Stáhtas lea geatnegasvuohta álbmotrievtti ja siskkáldas norgga rievtti mielde aktiivvalaččat váikkuhit dan ahte buot dát namuhuvvon vuoigatvuođat sihkkarastojuvvojit dehálaš vuođđun sihkkarastit sámi kultuvrra šláddjivuođa maiddái boahtteáiggis. Lága sátnehámis, ovdabargguin ja doaibmaguovllus ferte dát boahtit ovdan.” </em>Sámediggi dajai viidáseappot ahte láhka ferte dohkkehit eamiálbmogiid erenoamáš vuoigatvuođaid resurssaide sihke bajábealde ja vuolábealde eatnama nannámis, ja vuoigatvuođaid resurssaide riddolagaš čáziin. Gaskaboddasaččat áigu ráđđi bargat dán prinsihpa mielde. Sámediggeráđi mielas ii leat dál vuos riekta bargat viidáseappot sierra sámi ealáhuslágain nu guhká go Finnmárkkulága boađus lea eahpečielggas. Danne áigu Ráđđi máhccat ruovttoluotta áššái. Sámi vuoigatvuođalávdegotti bargu olggobealde Finnmárkku mearkkaša dieđusge ollu dáid guovlluid mehciid geavaheapmái. Evttohus 10: Bieggamilluid huksenplánaid váikkuhusguorahallan boazodollui Čorgasis </p>
<p>Guokte stuorra bieggamillorusttega leat plánejuvvomin Čorgasis, Davvesiidda gielddas. Nubbi maid Statkraft doaimmaha, galgá leat Gáiccas (Gartefjell) Roahtoviikknjárggas, ja nubbi maid Norsk miljøkraft galgá doaimmahit, galgá leat Skiehttebierggis. Goappašat plánat leat nu stuorrát ahte dat iešalddiset mielddisbuktet váikkuhusčielggadangeatnegasvuođa plána- ja huksenlága kap. VII-a vuođul. Sámediggi lea buktán cealkámuša goappašiid váikkuhusčielggadusaide plánaid oktavuođas ja evttohan</p>
<p>Sámedikki dievasčoahkkin – Čoahkkingirji 03/03 - 21. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen čielggadanprográmma. Roahtoviikknjárgga plánaid oktavuođas lea Sámediggi maiddái buktán cealkámuša gárvves váikkuhusčielggadussii ja konsešuvdnaohcamiid kulturmuittuid ja kulturbirrasiid oktavuođas. Sámediggi lea dán rádjai guovdilastán cealkámušaidis daid kulturmuittuid ja kulturbirrasiid birra, main Sámediggi lea hálddašanváldi, ja diktán Boazodoallohálddahusa buktit boazodoallofágalaš árvvoštallamiid. Máŋga stuorra eanaduohtadanášši gusket deaŧalaš sámi eanaberoštumiide nugo earret eará boazodollui. Sámediggeráđđi áigu boahtteáiggis eanet deattuhit eará sámi beroštumiid go kulturmuittuid. Sámediggi lea máŋga jagi ohcan Birasdepartemeanttas resurssaid biras- ja areálapolitihka hábmemii, ja oažžut válddi birasgažaldagain, almmá lihkostuvvama haga. Ferte dattetge deattastit ahte resurssat mearridit maidda Sámediggi nodde buktit cealkámuša. Sámedikkis leat gaskamearálaččat 10 ja 15 váikkuhusčielggadanášši iešguđet plánadásiin (ovddalgihtiiárvvoštallamat, dieđáhus váikkuhusčielggadeami birra, gulaskuddan váikkuhusčielggadanášši birra) jahkásaččat. Maŋimuš áiggiin lea bieggamilloprošeavttaid lohku lassánan mealgat. Sámediggi lea sakka balus go addojuvvojit bieggamillokonsešuvnnat boazoorohagain boazodollui jáhkehahtti váikkuhusčielggademiid haga. Váikkuhusčielggadeamit boazodoalu várás leat almmatge váilevaččat ja gilvet boasttu dieđuid doaibmaeaiggádiidda ja konsešuvdnaaddiide. Norges vassdrag- og energidirektoratas leat máŋga huksenášši, mat gusket bieggamillopárkkaid ásaheapmái boazoorohagain. Dan lassin lea NVE geažidan ahte lea dárbu hukset ođđa fievrridanfierpmádaga dáid bieggamillopárkkaid oktavuođas čađa Finnmárkku Báhccavutnii. Ráđđi áigu Norges vassdrags- og elektrisitetsdirektoratas jearahit dievasleabbo árvvoštallama iešguđet rusttega váikkuhusa birra ja dáhttut sin dahkat dievaslaš váikkuhus čielggadeami buot huksenáššiin, mat galget gehččojuvvot olles boazodoalu ektui. Evttohus 12: Sámeláhka</p>
<p>Sámediggeráđđi lea Finnmárkkulága evttohusbarggu oktavuođas deattuhan sakka ahte okta váldoulbmiliin Sámi vuoigatvuođalávdegotti barggus lea čielggadit dáloniid riektedili ja nannet dáid sápmelaččaid vuoigatvuođaid. Čujuhuvvo Sámedikki mearrádussii áššis 21/03 Finnmárkkuláhka, mas daddjo ahte: <em type="italic">Sámi meahcce-ealáhusaid ja geavahusvugiid, erenoamážit lotnolasdoaluid, lea dehálaš sámi kultuvrra suodjaleapmái, ovddideapmái ja sihkkarastimii, ja danne fertejit dat dohkkehuvvot ja lágain suddjejuvvot. Stáhtas lea geatnegasvuohta álbmotrievtti ja siskkáldas norgga rievtti mielde aktiivvalaččat váikkuhit dan ahte buot dát namuhuvvon vuoigatvuođat sihkkarastojuvvojit dehálaš vuođđun sihkkarastit sámi kultuvrra šláddjivuođa maiddái boahtteáiggis. Lága sátnehámis, ovdabargguin ja doaibmaguovllus ferte dát boahtit ovdan. </em>Sámediggeráđđi lea váldán ovdan dán ášši Justisdepartemeantta ektui Finnmárkkuláhkaáššis, muhto maiddái ON ektui earret eará Sámedikki raporttain ILO:ii. Maiddái eará vuoigatvuođagažaldagain lea Sámediggeráđi mihttomearri bargat dan ala ahte maiddái dáloniid vuoigatvuođat galget dohkkehuvvot lágaid bokte, ja dán áigu Ráđđi čuovvolit jeavddalaččat doaimmastis. Sáhttit čujuhit dasa ahte Sámediggeráđđi lea ávžžuhan Davviriikkaid Sámekonvenšuvnna ekspertajoavkku váldit dán ovdan barggustis oktasaš konvensuvnnain buot Davviriikkaid sámiid várás. </p>
<p>Sámedikki dievasčoahkkin – Čoahkkingirji 03/03 - 22. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 3.2 Ráđi 23.05.03 dievasčoahkkimis almmuhuvvon ođđaáššiid čuovvoleapmi</p>
<p>Evttohus 1: Oahpponeavvoovdiideapmi</p>
<p>Sámediggeráđđi čujuha dasa ahte go Sámediggi válddii badjelasas ovddasvástádusa oahpahusáššiin 01.01.2000, de lei oahpponeavvoovddideapmi okta deaŧaleamos bargguin mii čuovui. Sámediggeplánas 2002 – 2005 lea 5. kapihttalis nannejuvvon ahte Sámediggi plánaáigodagas áigu garrasit áŋgiruššat sámi oahpponeavvuid ráhkadeami. Sámediggi lea ráhkadan sámi oahpponeavvoovddidanplána, <span type="quote">”Sámi oahpponeavvoovddideami strategalaš plána 2001 – 2005”</span>, mii čuvvojuvvo. Dán plána čuovvoleapmin almmuha Sámediggi jahkásaš ruđaid dábálaš, digitála ja sierra lágiduvvon sámi oahpponeavvuid dávvi-, julev- ja oarjelsámegillii, heivehuvvon vuođđoskuvlla ja joatkkaoahpu oahppoplánaide. 2003 várás lea Sámediggi várren 11 139 000 ru oahpponeavvoovddideapmái. 2003 bohte 142 ohcama, main 68 mieđihuvvojedje. Dan rájes go Sámediggi válddii badjelasas ovddasvástádusa oahpahusáššiin jagis 2000, leat gárvvistuvvon 155 ođđa oahpponeavvu. Mildosiin oaidná makkár oahpponeavvut dat leat, guđe gillii dat leat almmuhuvvon, guđe dássái dat leat jurddašuvvon ja geat daid leat almmuhan. Čuoggá mielddus čájeha makkár oahpponeavvut leat ráhkaduvvomin, goas dat leat álggahuvvon ja goas vurdojuvvojit gárvvistuvvot. Dát čajeha ahte leat ollu barggut jođus sámi oahpponeavvoovddideami oktavuođas. Dattetge váilot ollu sámi oahpponeavvut, mii maid bođii čielgasit ovdan Davviriikkaid oahpponeavvokonferánssas, mii lágiduvvui Gironis njukčamánus 2003 (geahča čuo. 2.1.2). Das čujuhuvvui ahte lea dárbu ráhkadišgoahtit oktasaš oahppoplánaid vai beavttálmahttá oahpponeavvoovddideami. Stuorra váttisvuohtan lea go dábálaččat váldá guhkes áiggi gárvvistit oahpponeavvu. Sáhttet leat máŋga siva dasa, muhto okta váldosivva sáhttá leat go váilot sámegiel tearpmat, nu ahte terbmaovddideapmi fertet dahkkot oktanaga oahpponeavvoovddidemiin. Sáhttá maid leat ahte váilot dahje leat uhccán gáldut, nu ahte sámi oahpponeavvočállit dávjá fertejit ieža buvttadit ávdnasiid. Dan lassin leat váttesvuođat čállidili oktavuođas, sihke bestema ja maŋŋoneami oktavuođas (geahča ášši 07/02 <span type="quote">”sámi girjebuvttadeapmi – árvvoštallan”</span>). Máŋga doaibmabiju leat álggahuvvon buoridit dán dili. Ráđđi lea bures jođus nannemin oahpponeavvobuvttadeami, oahpponeavvočálliid gealbudeami bokte, doarjjaortnegiid beavttálmahttima bokte ja oahpponeavvobuvttadeami oktiiordnema bokte davviriikkalaš dásis. Evttohus 2: Dásseárvu ollislaš servodatovddideamis</p>
<p>Dásseárvodoaibmaplána lea leamaš vuođđun maŋimuš jagiid dásseárvoáŋgiruššamii. Dán jagi bušeahttapoastta 61.1 Eará dásseárvodoaibmabijuid 100 000 ruvdnosaš supmi almmuhuvvui prošeaktadoarjjan organisašuvnnaide, fierpmádagaide ja ásahusaide, veahkkin dásseárvodoaimmaid čađaheapmái. Dáid beivviid juogaduvvojit dát ruđat guovtti prošektii, nubbi kursaávdnasiid ráhkadeapmái, mas ulbmiljoavkun leat nuorat, ja nubbi fas seminárii fáddáin nissonat ja politihkka. Ráđđi háliida joatkit prošeaktadoarjjaortnega jagiid 2004 ja 2005 bušeahttaevttohusain. Sámediggeráđđi áigu lágidit guovttebeaivve seminára dalá maŋŋá 2005 válgga. Vuosttas beaivvi galgá erenoamážit vuhtii váldit nissonlaš sámediggeáirasiid. Sisdoallun galgá leat sárdnunkursa ja</p>
<p>Sámedikki dievasčoahkkin – Čoahkkingirji 03/03 - 23. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen čoahkkinteknihkka ja fierpmádathuksen. Nubbi beaivi galgá leat buot áirasiid ja politihkalaš joavkkuid várás. Fáddán lea dásseárvo- ja sohkabeale perspektiiva politihkka- ja servodatovddideamis. Sámediggi lea ásaheamen ovttasbarggu sámi nissonorganisašuvnnaiguin lonuhan dihtii vásihusaid ja ávkašuvvat sin gelbbolašvuođain ja fierpmádagas dien suorggis. Maŋŋá dásseárvokonferánssa, válga-, nominašuvnna- ja dásseárvoguorahallama ja deaivvadeami Sámi Nissonforumiin, áigu ráđđi fas oččodit čoahkkima stáhtaráđiin Laila Dåvøy:ain. Áigumuš čoahkkimiin lea ságaškuššat dásseárvopolitihkalaš hástalusaid sámi servodagas, bidjat departementii ovddasvástádusa dásseárvobarggus sámi servodagas ja ságaškuššat dásseárvodoaibmabijuid ruhtadeami.</p>
<p>Evttohus 3: Feastonuohttefatnasat galget doallat buktingeatnegasvuođaid</p>
<p>Sámediggeráđđi lea gulaskuddancealkámušastis Guolástusdepartementii ee. dadjan ahte otná riddofatnasiid dili geažil stuorra bivdovejolašvuođain ja mobilitehtain, sáhttet riddofatnasat buori muddui buhttet feastonuohttefatnasiid buktingeatnegasvuođaid, dalle go feastonuohttefatnasat eai sáhte ollašuhttit geatnegasvuođaideaset konsešuvdnaeavttuid vuođul. Riddofatnasat leat dan lassin háhkan bivdoteknologiija, mii dahká ahte sii sáhttet buktit <span type="quote">”ealli sállaša”</span> ja nu – ulbmálaš vuogi mielde – duhtadit industriijaid, ja erenoamážit márkana, sávaldaga oažžut varas ja ealli ávdnasiid. Ráđđi dajai maiddái ahte feastonuohttefatnasat fertejit doallat buktingeatnegasvuođaid álgo konsešuvdageatnegasvuođaid ektui. Go fanaseaiggádat eai čuovo mearriduvvon konsešuvdageatnegasvuođaid, de ferte konsešuvnna dalán duoguštit, ja ahte duoguštuvvon konsešuvnnaid feastonuohttefatnasiin, mat eai doala buktingeatnegasvuođaid, ferte ođđasis juohkit riddo- ja vuotnafatnasiidda, mat váldet badjelasaset buktingeatnegasvuođaid guovlluide, báikkiide ja industriijii vai industriija fidne varas ávdnasiid.</p>
<p>Ráđđi ávžžuha almmolaš eiseválddiid ollislaččat guorahallat feastonuohttefatnasiid buktingeatnegasvuođaid ollašuhttima, guollehattiid buktima oktavuođas, juksojuvvon gánnáheami, ulbmálaš doaibmama ja fatnasiid návcca fidnet dan ávnnaskvalitehta, maid otná industriija ja márkan gáibida. Jus feastonuohttefatnasat eai nagot duhtadit industriija ja otná márkana gáibádusaid, de ferte geahččalit ođđasis struktureret feastonuohttefatnasiid, mas guolleearit buktingeatnegasvuođain juhkkojuvvojit ođđasis riddo- ja vuotnafatnasiidda, vai sihkkarastá ja ovddida dáid riddo- ja vuotnaservodagaid. Evttohus 4: Børgefjell álbmotmeahcci ja guođohanbartta gaikun</p>
<p>Sámediggeráđđi oaidná hui deaŧalažžan ahte boazodoallu sáhttá joatkit doaimmas luonddugáhttenlága vuođul suodjaluvvon guovlluin. Guođohanbarttat dárbbašuvvojit go galgá bargat boazodoaluin, ja boazodoalliin lea vuoigatvuohta hukset bartta boazodoallolága olis. Dát lea okta sivain manne ráđđi gulaskuddancealkámušainis suodjalanevttohussii hui garrasit deattuha ahte álbmotmehciid ja eanadat- suodjalusguovlluid suodjalusmearrádusaid ulbmilparagráfain ferte boahtit ovdan ahte suodjalus galgá sihkkarastit sámi kultuvrra luondduvuđđosa oktan servodagaiguin ja ealáhusaiguin. Dakkár mearrádus earret eará sihkkarastá boazodoalu vuoigatvuođaid ja vejolašvuođaid boahtteáigái. Galggašii maiddái árvvoštallat galgá go suodjalanmearrádusain boahtit ovdan ahte suodjaleapmi ii galgga hehttet guođohanbarttaid huksemis lagabui čielggadeami vuođul suodjalaneiseválddiiguin. Sámediggeráđđi áigu jearahit lagabui konkrehta dieđuid áššis guođohanbartta gaikuma oktavuođas Børgefjell álbmotmeahcis, ja meannuda dan maŋŋelis.</p>
<p>Sámedikki dievasčoahkkin – Čoahkkingirji 03/03 - 24. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Evttohus 5: Gonagasreappá ovttasvásttolaš juogadeapmi</p>
<p>Sámediggeráđđi attii gulaskuddancealkámuša jagi 2003 gonagasreabbábivdineavttuid mearrideami oktavuođas. Ráđđi doarju ahte gonagasreabbá galgá hálddašuvvot ođasmuvvi resursan ja ahte sis, gean árbevirolaš guolásteami gonagasreabbá gáržžida ja geaidda šaddá lassibargu dan geažil, galgá leat ovdu gonagasreabbábivdui. Prinsihpalaččat ráđđi doarju ahte gonagasreabbá galgá hálddašuvvot sierra lága vuođul, man ulbmil lea addit álbmogii dain guovlluin gos lea gonagasreabbá, oktovuoigatvuođa máddodaga bivdit iežaset lagašguovlluin. Ráđđi evttoha ahte álggahuvvo dutkan daid váikkuhusaid birra, maid gonagasreappá ihtin lea dagahan guolleresurssaide ja ekologalaš dássitvuhtii sámi riddo- ja vuotnaguovlluin, ja daid váikkuhusaid birra mat das leat dáid guovlluid árbevirolaš guolásteapmái. Dassážii go gonagasreappá váikkuhusat leat čilgejuvvon, háliida ráđđi máddodaga stuorruma unnidit dainna lágiin ahte 2003 rájes bivdojuvvojit njiŋŋelaš reappát. Sámediggeráđđi háliida ahte buohkat, geat ásset guovlluin gos leat ollu reappát, galget beassat bivdit reappáid iežaset dállodollui. Dán ii sáhte gohčodit lustaguolásteapmin, muhto kultuvrra vuođul bivdinvuoigatvuohtan, mii gullá álbmogii sámi riddo- ja vuotnaguovlluin sámi kultuvrra suodjaleamis. Stuorra reabbábivdimii lassin evttohii ráđđi ahte guolásteami álgin biddjo golggotmánu 1. b., ahte fanasguhkkodat reabbábivddus galgá vuoliduvvot 8 mehteris 7 mehterii, ahte diksoliidnabivdu ii galgga leat ovdun searvamis reabbábivdui, ahte rundierpmisbivdu galgá leat ovdun searvamis reabbábivdui ja ahte reabbávuoigatvuođaid ii galgga čatnat fatnasii nu ahte vuoigatvuođaid vuovdá go fanas molsu eaiggáda.</p>
<p>Evttohus 6: Oljofievrrideapmi Norgga rittu olggobealde Davvi-Oarje-Ruoššas</p>
<p>Sámediggeráđđi čujuha Sámedikki mearrádussii 2000:s Snøhvit-guovllu huksema birra, gos čujuhuvvui davviguovlluid petroleumadoaimmaid biraslaš váikkuhusaide. Sámediggi lea maid gulaskuddancealkámušas Kystdirektoratet:ii Barentsábi fanasjohtalusa čielggadanprográmma oktavuođas čujuhan nuoskkidanvárrii ja heajos oljodustehussii ja danne evttohan ahte oljogeaseheapmi Norgga rittu olggobealde ii berre dáhpáhuvvat lagabui gátti go 50 mearramiilla. Dál lea maiddái Oljo- ja energiijadepartemeanta sádden gulaskuddamii čoahkkáigeassoraportta Lofuohta - Barentsábi guovllu birrajagi petroleumadoaimmaid váikkuhusaid birra. Máŋga oassečielggadeami leat vuođđun namahuvvon čoahkkáigeassoraportii, maiddái oassečielggadeapmi sámi dilálašvuođaid birra. Dan oassečielggadusa ii sáhte atnit dohkálaš ja ollesárvosaš fágalaš váikkuhusčielggadeapmin. Dan oktavuođas lea Sámediggi borgemánus doallan čoahkkima OED:ain gos čilgii oainnus biraslaš, ealáhuslaš ja servodatlaš beliid birrajagi petroleumadoaimmaid oktavuođas davvin. OED čoahkkima čuovvoleapmin áigu departemeanta árvalit váikkuhusčielggademiid, mat buorebut áimmahuššet sámi servodatbeliid birrajagi petroleumdoaimmaid oktavuođas davvin. Gulaskuddancealkámušastis áigu maiddái Sámediggi čilget mo áigu čađahit váikkuhusčielggademiid, mat gusket eamiálbmotguovlluide davvin. Oljogeaseheapmi Norgga rittu olggobealde Ruoššas EU ja USA márkaniidda lea maid mielde Sámedikki barggus áššiin. Evttohus 7: Dearvvasvuođa guovlu Davvi – priváhta buohcciviessobálvalusaid oastin</p>
<p>Sámediggeráđđi áigu ovttas Finnmárkku Dearvvašvuođain váldit ovdan sámi buohcciid vuoigatvuođaid priváhta buohcceviesuin. Sámediggi ja Finnmárkku Dearvvašvuohta leat čoahkkimis 08.09.03 šiehtadan doallat 2 bistevaš čoahkkima jahkái. Jus muđui čuožžilit áššit, maid ferte čielggadit, de dollo čoahkkin.</p>
<p>Sámedikki dievasčoahkkin – Čoahkkingirji 03/03 - 25. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Evttohus 8: Ávžžuhus várret ruđaid riddoavádatplánemii </p>
<p>Sámediggeráđđi oaidná deaŧalažžan čađahit riddoavádatplánema sámi riddo- ja vuotnaguovlluin, vai dáid rámmaiguin sáhttá bidjat vuođu ođđa ealáhusaid ovddideapmái ja ásaheapmái. Gielddat leat plánaeiseválddit plána- ja huksenlága olis, ja dat mielddisbuktá ahte gielddat leat lága bokte geatnegahtton ráhkadit riddoavádatplána, ja dat berre čovdojuvvot gielddaid iežaset bušeahttarámmaid siskkobealde. Evttohus 9: Ovddasteapmi – suodjalanplánaproseassa Divttasvuona-Hellemo guovllus</p>
<p>Sámediggeráđđi áigu dialoga ja ovttasbargoproseassa bokte doallat oktavuođa Birasdepartemeanttain ođasmahttojuvvon proseassas Divttasvuona-Oarjevuona guovllu geavahan- ja suodjalanberoštusaid áimmahuššama birra. Dialoga čađahuvvo golmma váldomuttus, mat leat: 1) fápmudus ráhkkanahttit báikkálaš bargojoavkku, mii galgá evttohit suodjalan-/geavahanprográmma ja –ovddideami Divttasvuona-Oarjevuona várás, 2) mearridit prográmma mo sihkkarastit ja geavahit guovllu boahtteáiggis ja evttohit organiserema, fáttáid ja ovdáneami báikkálaš bargojoavkku árvalusaid vuođul, ja 3) árvvoštallamat ja loahppacealkagat maŋŋá báikkálaš prográmma čađaheami. Dáinna vuolggasjiin ii áiggo Sámediggi leat njuolgga ovddastuvvon báikkálaš proseassain. Sámediggi áigu bajimuš dásis aktiivva dialoga bokte Birasgáhttendepartemeanttain geahččat bearrái ahte čađahuvvo proseassa, mii sihkkarastá báikkálaš oassálastima ja eaktobidjama mo boahtteáigái áimmahuššat guovllu geavahan- ja suodjalanberoštusaid. Lagat organiseren departemeantta ja Sámedikki gaskkas ii leat vel mearriduvvon. Opposišuvnna searvama dása áigu Sámediggi váldit ovdan go departemeanta ja Sámediggi galgaba mearridit dárkilet ovttasbargonjuolggadusaid. Evttohus 10: Beaivválaš sámi mánáid TV-sáddagat</p>
<p type="listitem">Sámediggeráđđái lea deaŧalaš ahte Norgga oppalašsáddehagain leat geatnegasvuođat sámi álbmoga ektui ja,  Sámeráđđi lea ovdal ávžžuhan Norgga oppalašsáddehagaid nannet TV-fálaldaga sámi mánáid várás.     NRK Sámi Radio ferte adnot sámi oppalašsáddehahkan ja das lea mearkkašahtti geatnegasvuohta fállat  mánáide ja nuoraide beaivválaš sámegielat sáddagiid. Sámediggeráđđi lea ovdal dáhttun  Kulturdepartemeantta čađahit čielggadeami NRK Sámi Radio birra. Dakkár čielggadeamis lea ráđi mielas  lunddolaš ahte maiddái beaivválaš sámegielat sáddagat mánáid ja nuoraid várás váldojit ovdan.  Sámediggeráđđi áigu dán váldit ovdan Kulturdepartemeanttain.       Mildosat</p>
<p type="listitem">Čoahkkimiid ja ovddastemiid logahallan</p>
<p type="listitem">Sámedikki goalmmát ILO raporta</p>
<p type="listitem">SMED (guovddáš čearddalaš vealaheami vuostá) diehtogihpa</p>
<p type="listitem">Oahpponeavvoovddideami logahallan</p>
<p type="listitem">Višuvdna, fáktabábir ja stáhtusraporta OG 2014 oktavuođas Romssas</p>
<p>Sámedikki dievasčoahkkin – Čoahkkingirji 03/03 - 26. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 4 Sámediggeráđi lassidieđáhus ráđi doibmii Sámedikki dievasčoahkkimis čakčamánus 2003</p>
<p type="listitem">Sámediggeráđi áigumuššan lea ovddidit čuovvovaš áššiid Sámediggái:    4.1  Dievasčoahkkin skábmamánus 2003</p>
<p type="listitem">Sámedikki 2004 bušeahta juohkin</p>
<p type="listitem">Prinsihpat ja njuolggadusat sámi álbmoga joatkkaoahpahussii</p>
<p type="listitem">Stáhtalaš sámi joatkkaskuvllaid oktavuohtahámit boahtteáiggis</p>
<p type="listitem">Sámedikki doarjjaortnegiid njuolggadusat 4.2  Dievasčoahkkin guovvamánus 2004</p>
<p type="listitem">Sámi arkiivvat ja arkiivabálvalusat</p>
<p type="listitem">Sámedikki kulturpolitihkalaš vuoruheamit</p>
<p type="listitem">Čilgehus Sámedikki dásseárvopolitihkalaš barggu birra 4.3  Dievasčoahkkin miessemánus 2004</p>
<p type="listitem">Sámedikki 2003 jahkedieđáhus</p>
<p type="listitem">Boazodoallošiehtadus</p>
<p type="listitem">Sámi parlamentáralaš ráđi doaibma    4.4  Sámediggeráđđi áigu ovddidit čuovvovaš dieđáhusaid:</p>
<p type="listitem">Sámedikki guolástuspolitihka birra: Juovlamánus 2003</p>
<p type="listitem">Sámegiela ibrra: Juovlamánus 2003   (Čoahkkinjođihangoddi ovttasráđiid joavkojođiheddjiiguin mearridit dievasčoahkkimis meannudeami  áigemeari).    4.5  Gulaskuddanáššit:</p>
<p type="listitem">Birrajagi petroleamadoaimma váikkuhusat Lufuohta guovllus – Barentsábis. Áigemearri golggotmánu 1. b. 2003.</p>
<p type="listitem">Finnmárku kulturfylkan. Áigemearri golggotmánu loahppa 2003.</p>
<p type="listitem">Plánaláhka. Áigemearri juovlamánu 1. b. 2003 .    4.6  Sámediggeráđđi dieđiha movt váldoovddasvástádus fáttáid ektui lea juogaduvvon ráđđelahtuid gaskka:</p>
<p>Presideanta Sven-Roald Nystø:</p>
<p>Guovlulaš ovdáneapmi, valáštallan, dásseárvu, bargiidpolitihkka, Barentsovttasbargu, Arktalaš ovttasbargu, Finnmárkkuláhka, Sámi vuoigatvuođalávdegotti bargu ja Sámi parlamentáralaš ráđđi</p>
<p>Sámedikki dievasčoahkkin – Čoahkkingirji 03/03 - 27. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Várrepresideanta Ragnhild L. Nystad:</p>
<p>Oahpahus, dutkan, dearvvasvuođa- ja sosiálaáššit, Sámedikki raporteren ILO:i ja ON:ii.. Erenoamáš ovttaskas áššit: Hálkavárri ja minerálaláhka. Ráđđelahttu Svein-Peter Pedersen:</p>
<p>Vuođđoealáhusat, jahkedieđáhus, Sámedikki bušeahtta ja plánaáššit. Ráđđelahttu Johan Mikkel Sara:</p>
<p>Biras, kulturmuitosuodjaleapmi, museat, sámegiella, johtalus, oljo- ja gássaáššit (erenoamážit birrasa ektui). Ráđđalahttu Randi A. Skum:</p>
<p>Kultuvra, kulturviesut, boazodoallu ja nuoraidpolitihkka. Muđui</p>
<p>Ráđđelahtut geatnegahttet Sámediggeráđi iežaset vuolláičállosiin iežaset ovddasvástádussurggiid ektui. Presideanta čállá vuollái Sámedikki reivviid orgánaide olggobealde Norgga rájiid.</p>
<p>II Evttohusat ja vejolaš mearkkašumit</p>
<p>Mearkkašupmi 1 Bargiidbellodaga sámediggejoavkkus Steinar Pedersen bokte</p>
<p>Čuokkis 2.8.1 Sámedikki goalmmát ILO-raporta 1. Bargiidbellodaga sámediggejoavku konstatere ahte Sámedikki siskkáldas demokratiija ii vuot ain leat addán unnitlohkui váikkuhanfámu ja váikkuhanvejolašvuođa nugo lea gáibádus. Dán háve guoská dat hirbmat deaŧalaš riikkaidgaskasaš bargoorganisašuvnna - ILO raportii –– sámiid diliid birra Norggas. Ii leat dohkálaš ovddidit Sámi parlamentáralaš ráđi delegašuvdnii evttohusa eaŋgalasgillii, moadde beaivvi ovdal go dat galgá meannuduvvot. Dat ii atte vejolašvuođa joavkkuide searvat bargui, iige livččii lean dohkálaš addit cealkámuša dien vuođul. 2. Bargiidbellodaga sámediggejoavku váidala sakka go Sámediggeráđđi, raporttastis ILO:i, dušše čilge Ráđđehusa Finnmárkkulága meannudeami birra. Nu leage áigumušain addojuvvon eret vejolašvuohta giddet fuomášumi dasa mii lea stuorra váttisvuohta ollu sámi guovlluin – namalassii ahte smávvafatnasiiguin bivdit eanet ja eanet gáržžohallet viežžamis birgejumi báikkálaš ja guovllulaš mearraresurssain. Olbmuin biehttaluvvo njulgestaga birgejupmi daid resurssaid vuođul mat leat addán vuođu ássamii ja kultuvrii duháhiid jagiid.</p>
<p>Sámedikki dievasčoahkkin – Čoahkkingirji 03/03 - 28. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 3. Vaikko mii maid eat leat dorjon Finnmárkkuláhka árvalusa nugo dat lea ovddiduvvon, de reagere Bargiidbellodaga sámediggejoavku dattetge vuohkái movt ášši ovddiduvvo, ja muhtun muddui geavahuvvojit viehka garra sánit Ráđđehusa árvalusa ektui. Doahpagat nugo <span type="quote" xml:lang="nno">”grove krenkelser”</span>, <span type="quote" xml:lang="nob">”det rasistiske grunnlaget for inngrep med makt på andre folks land”</span>, leat garra dajaldagat mat leat geavahuvvon ođđa Finnmárkkuláhka árvalusa ektui. 4. Bargiidbellodaga sámediggejoavku maid ii sáhte njuolga guorrasit daid garra cuiggodemiide mat ovddiduvvojit prosessii ja oktavuođaide Ráđđehusa ja Sámedikki gaskka Finnmárkkuláhka árvalusa oktavuođas, erenoamážit nuppi kapihttala ektui. Sámediggeráđđi ii leat namalassii ieš dohkálaččat sihkkarastán proseassa. Mii leat oppa áiggi oaivvildan ahte lei nana politihkalaš boasttuvuohta Sámediggeráđis botket oktavuođa Ráđđehusain geassit 2002. Sámedikki opposišuvdnii maid ii váldojuvvon oktavuohta ovdal go oktavuohta botkejuvvui. Dán lágan proseassajođuin šaddá unnit legitiibman garrasit cuiggodit Ráđđehusa dan ektui ahte ii leat ollašuhttán ráđđádallangeatnegasvuođa. 5. Bargiidbellodaga sámediggejoavku registrere maiddái ahte Sámediggeráđđi ákkastallá ollásit hilgut ođđa Finnmárkkuláhka árvalusa, geahča 3. kapihttala, ja čállá maiddái ahte Sámedikki eanetlohku áššis 21/03 Finnmárkkuláhka, duođai lea hilgon olles láhkaárvalusa. Mii leimmet maid oassin dán eanetlogus, mii leat sakka hirpmástuvvan dan geažil go mii leat leamaš mielde hilgumin láhkaárvalusa. Min joavku áddii oktasaš árvalusa nu ahte doarjjuimet stuorra rievdadusaid ja buoridemiid dasa maid Ráđđehus lei ovddidan. Dien oainnus bissut ain. 6. Leat maiddái muhtun faktaboasttuvuođat maid livččiimet sáhttán garvit, jos livččiimet čađahan proseassa loahppa Sámedikki ektui. Earret eará guoská dat čuoččuhussii raportta goalmmát čuoggás ahte Sámi vuoigatvuođalávdegotti eanetlohku doarjjui unnitlohkoárvalusa ođđa hálddašanmálle ektui Finnmárkkus. Diet lea positiivvalaččat boastut. Bargiidbellodaga sámediggejoavku imaštallá maiddái cealkámuša kapihttalis 2.1 ahte Ráđđehusa ja sámi organisašuvnnaid gaskka lea šiehtadus ahte loahpalaš láhkaárvalus galgá vuođđuduvvot Sámi vuoigatvuođalávdegotti árvalusaide. Mii eat leat gávdnan dien šiehtadusa. 7. Mii áigut maiddái mearkkašit ahte deaŧaleamos Sámediggái lea loahppaboađus – dat mearkkaša dan ahte mii de šaddá boađusin maŋŋá go Stuorradiggi lea meannudan láhkaárvalusa. Proseassas viidáseappot lea danne lunddolaš ahte Sámediggi searvá aktiivvalaččat Stuorradikki meannudeami ektui, ja Sámediggi oažžu ášši dievasčoahkkimii meannudeapmái ovdal go Justislávdegoddi buktá loahpalaš árvalusa Stuorradiggái.</p>
<p>Sámedikki dievasčoahkkin – Čoahkkingirji 03/03 - 29. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Evttohus 1, áirasis Egil Olli, Bargiidbellodaga sámediggejoavku</p>
<p>Čuokkis 2.8.1 Sámedikki goalmmát ILO-raporta 1. Sámediggi mearkkaša ahte Sámediggeráđđi ii leat ii dánge háve váldán fárrui unnitlogu raporterema oktavuođas sámiid dili birra Norggas riikkaidgaskasaš foraide. Dán vuoru lea sáhka raporttas ILOsoahpamuša nr. 169 ektui. 2.</p>
<p>Sámediggi gávnnaha ahte vuođđodemokráhtalaš ja -parlamentáralaš prinsihpaid ektui, ferte Sámediggeráđi dagaldumiid buoridit, ja ovddeš lohpádusaid ahte fárrudahttit olles Sámedikki, ferte čuovvolahttit. 3.</p>
<p>Sámediggi mihtte maiddái ahte Sámediggeráđđi raporttastis čállá ahte viehka stuorra eanetlohku Sámedikkis lea bivdán Stuorradikki hilgut Finnmárkkulága. Sámedikki dievasčoahkkin gávnnaha danne dárbbašlažžan aiddostahttit ahte dikki eanetlohkomearrádus bivddii Stuorradikki buoridit láhkaárvalusa deaŧalaš sajiin, iige fal hilgut dan.</p>
<p>Evttohus 2, Samiid Válgalihttu</p>
<p>Čuo. 2.5 siidu 7</p>
<p>Čujuhat mielddistuvvon áššái 38/00, gos mii sáddet Sámediggeráđđái evttohusa 2.2 gohčoduvvon ođđa čuokkis 8: Sámediggi doarju ođđa 5. guovllu ásaheami, masa Davit Nordlánda, Mátta-Tromsa ja Gaska-Tromsa gullet. Čuoggás 2.5.1 leat namuhuvvon dušše 4 guovllu, ja mii áddet dan dan láhkai ahte Sámediggeráđđi lea hilgon min evttohusa áššis 38/00. Maŋimuš cealkka 7. siiddus sihkkojuvvon ja sadjái biddjo: 5 guovllu, masa 5. guvlui gullet mielde Davit Nordlánda, Mátta-Tromsa ja Gaska-Tromsa.</p>
<p type="listitem">III  Jienasteapmi 39 áirasis ledje 38 čoahkis.   Evttohus 1 čuokkis 1 ja 2 gessojuvvui.  Evttohus 2 gessojuvvui.    Jienasteapmi dahkkojuvvui čuovvovaš vuogi mielde:</p>
<p>Evttohus 1 čuokkis 3 dohkkehuvvui ovttajienalaččat.</p>
<p>Sámedikki dievasčoahkkin – Čoahkkingirji 03/03 - 30. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka 1. Sven-Roald Nystø, áššejođiheaddji 2. Egil Olli</p>
<p>Sven-Roald Nystø</p>
<p xml:lang="fkv">Janoš Trosten</p>
<p xml:lang="nob">Egil Olli 3. Roger Pedersen</p>
<p>Johan Mikkel Sara</p>
<p xml:lang="nno">Svein Peter Pedersen</p>
<p xml:lang="nob">Roger Pedersen 4. Berit Oskal Eira 5. Magnhild Mathisen</p>
<p>Ragnhild Lydia Nystad</p>
<p xml:lang="nob">Magnhild Mathisen 6. Sten Erling Jønsson</p>
<p>Ragnhild Lydia Nystad</p>
<p>Sven-Roald Nystø</p>
<p>Johan Mikkel Sara</p>
<p xml:lang="nob">Sten Erling Jønsson 7</p>
<p xml:lang="deu">Anders Urheim</p>
<p>Ragnhild Lydia Nystad</p>
<p>Sven-Roald Nystø</p>
<p xml:lang="nob">Anders Urheim 8. Ragnhild Lydia Nystad</p>
<p xml:lang="nob">Roger Pedersen</p>
<p xml:lang="deu">Anders Urheim</p>
<p>Ragnhild Lydia Nystad 9. Olaf Eliassen</p>
<p xml:lang="nno">Steinar Pedersen</p>
<p xml:lang="nno">Olaf Eliassen 10. Berit Ranveig Nilssen</p>
<p xml:lang="nno">Per Edvin Varsi</p>
<p xml:lang="nob">Roger Pedersen</p>
<p xml:lang="nno">Berit Ranveig Nilssen 11. Steinar Pedersen</p>
<p xml:lang="nob">Geir Tommy Pedersen</p>
<p xml:lang="nob">Steinar Pedersen 12. Johan Mikkel Sara 13. Janoš Trosten 14. Amund P. Anti 15. Sven-Roald Nystø</p>
<p xml:lang="nob">Egil Olli</p>
<p xml:lang="nob">Sven-Roald Nystø 16. Per A. Bæhr 17. Stig Eriksen 18. Ann-Mari Thomassen 19. Roger Pedersen</p>
<p>Sámedikki dievasčoahkkin – Čoahkkingirji 03/03 - 31. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 20. Svein Peter Pedersen 21. Ragnhild Lydia Nystad 22. Tormod Bartholdsen 23. Johan Mikkel Sara 24. Sven-Roald Nystø 25 Egil Olli 26 Roger Pedersen</p>
<p>Janoš Trosten (čoahkkinortnegii)</p>
<p>Sven-Roald Nystø (čoahkkinortnegii) 27 Per A. Bæhr 28 Sven-Roald Nystø</p>
<p>VI Sámedikki mearrádus</p>
<p>Sámediggeráđi doaibmadieđáhus váldojuvvui diehtun oktan mearkkašumiiguin ja oktan dáinna lasáhusain čuoggái 2.8.1: Sámediggi mihtte ahte Sámediggeráđđi raporttastis čállá ahte viehka stuorra eanetlohku Sámedikkis lea bivdán Stuorradikki hilgut Finnmárkkulága. Sámedikki dievasčoahkkin aiddostahttá ahte dikki eanetlohkomearrádus bivddii Stuorradikki buoridit láhkaárvalusa deaŧalaš sajiin, iige fal hilgut dan. Ášši meannudeapmi loahpahuvvui čakčamánu 23. b. 2003 dii. 19.40.</p>
<p>Sámedikki dievasčoahkkin – Čoahkkingirji 03/03 - 32. siidu 223 siiddus uolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Ášši 26/03 Gažaldagat Sámediggeráđđái Sámedikki čoahkkinortnega § 11 vuođul</p>
<p>Ášši meannudeapmi álggahuvvui čakčamánu 23. b. 2003 dii. 16.05.</p>
<p type="listitem">I  Áššebáhpirat</p>
<p type="listitem">Gažaldat 1, áirasis Åge Nordkild, Norgga Sámiid Riikkasearvi sámediggejoavku</p>
<p type="listitem">Gažaldat 2, áirasis Steinar Pedersen , Bargiidbellodaga sámediggejoavku</p>
<p type="listitem">Gažaldat 3, áirasis Steinar Pedersen, Bargiidbellodaga sámediggejoavku</p>
<p type="listitem">Gažaldat 4, áirasis Berit Oskal Eira, Bargiidbellodaga sámediggejoavku</p>
<p type="listitem">Gažaldat 5, áirasis Egil Olli, Bargiidbellodaga sámediggejoavku</p>
<p type="listitem">Gažaldat 6, áirasis Sten Jønsson, Bargiidbellodaga sámediggejoavku</p>
<p type="listitem">Gažaldat 7, áirasis Janoš Trosten, Norgga Sámiid Riikkasearvi sámediggejoavku</p>
<p>II Evttohusat ja vejolaš mearkkašumit</p>
<p>Gažaldat 1, Norgga Sámiid Riikkasearvi sámediggeáirasis Åge Nordkild</p>
<p>Doarjjaohcamiid vealahusmeannudeapmi</p>
<p>Vuođustus: Sápmelaš Ráhkás lea ohcan Sámedikkis doarjaga oastit boares sámi dálu Luotnegobis Narviikka suohkanis. Luotnegohpi gullá Sámi ovddidanfoandda doaibmaguvlui. Dálus leat suodjaluvvon kulturmuittut. Dálu lea jurddašan doaimmahit seamma láhkai go doaimmahuvvojit dan guovllu sámi vuođđoealáhusat; vuovdedoallu ja sávzadoallu. – Dálu oktan visttiiguin galget dakkár sámi joavkkut ja searvvit beassat geavahit, geat dien guovllus háliidit suodjalit ja nannet sámegiela ja sámi kultuvrra, nugo giellalávguma j.e.d. Jurdda lea ahte dállu oktan visttiiguin galgá doaibmat kulturdállun/kulturviessun. Doarjjastivra lea biehttalan doarjumis ohcama. Doarjjastivra lea maid hilgun váidaga ja sádden dan Sámediggeráđđái. Dán ja nuppi eará ohcama bijan vuostálágaid, namalassii: Isak Mathis O Hætta ja su fitnodat Villmarkssenteret AS Guovdageainnus lea ožžon 600 000,- ru doarjjan oastit Guovdageainnu duottarstobu. Mu árvvoštallan <em type="bold">: </em></p>
<p>Mu mielas lea Sámedikki doarjjastivra dahkan vealahusmeannudeami dáin áššiin. Ohcamiid mihttomearit leat mu mielas hui ovttaláganat; nannet, suodjalit ja čalmmustit sámegiela ja sámi kultuvrra, ja vel ealáhusovddideapmi. – Meannudeapmi vealaha Sámi boaittoguovllu. Guovlu mii rahčá árvvolaš sámegiela ja sámi kultuvrra suodjalemiin ja nannemiin.</p>
<p>Sámedikki dievasčoahkkin – Čoahkkingirji 03/03 - 33. siidu 223 siiddus uolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p type="listitem">Mu mielas Sámediggi rihkku mearriduvvon sámediggeplána 2002 - 2005, gos 4. kapihttalis daddjo ná:  „Guovllut olggobealde sámegiela hálddašanguovllu gullet Sámedikki áŋgiruššansurggiide dán  plánaáigodagas.“ – Ja viidáseappot 2. kapihttalis: „Doarjagiid bokte prošeavttaide, mat áimmahuššet ja  ovddidit máhtolašvuođa kulturhistorjjá, kulturmuittuid ja kultureanadaga birra, Sámediggi háliida váikkuhit  ahte historjá ja árbevierut galget bissut guovddáš servodatovddidanelemeantan.“    Gažaldagat:</p>
<p type="listitem">Oaidná go Sámediggeráđđi ahte doarjjastivra lea dahkan vealahusmeannudeami nu ahte lea oidán ohcamiid hálddašanguovllu sikkabealde ovddabeallái ohcamiid hálddašanguovllu olggobealde?</p>
<p type="listitem">Jus Sámediggeráđđi oaidná dán vealahusmeannudeapmin, áigu go Sámediggeráđđi dahkat juoidá dán áššis?</p>
<p type="listitem">Jus nu, maid de áigu Sámediggeráđđi dahkat?    Sámediggeráđi vástádus:</p>
<p>Doarjjaohcan oastit dálu Luotnegobis Narviikka suohkanis biehttaluvvui 27.01.03 áššis HE 18/03 doarjjastivrra fápmudusain. Doarjjastivra nannii dán mearrádusa 27. - 28.05.2003 áššis DSE 153/03. Ášši sáddejuvvui viidáseappot Sámediggeráđđái váidalusa meannudeapmái Doarjjastivrra njuolggadusaid § 5 vuođul. Váidalusa leat dál meannudeamen ja ráđi mielas ii leat riekta ságaškuššat ášši dievasčoahkkimis. Doarjjastivra meannudii 13.08.03 ášši Guovdageainnu duottarstobu oastima ja ođasmahttima birra. Doarjjastivrra njuolggadusain boahtá ovdan ahte doarjjastivrras lea váldi hálddašit Sámedikki foandda ja doarjjaruđaid: § 1: ” Sámedikki doarjjastivra lea Sámedikki hálddašanorgána foanddain ja doarjjaruđain maid Sámediggi dáhttu doarjjastivrra juogadit.” Sámedikki dievasčoahkkin lea nammadan doarjjastivrra. Sámediggeráđi mielas ii leat riekta namuhit doarjjastivrra meannudan bođu áššiid, go dát sáhttá heajosmahttit doarjjastivvrra luđolašvuođa Sámediggeráđi ektui. Gažaldat 2 Bargiidbellodaga sámediggeáirasis Steinar Pedersen</p>
<p>Vuostecealkámuš Sieiddájoga mánáidpsykiátralaš divššohaga heaittiheapmái</p>
<p>Finnmárkku Dearvvašvuođa stivra mearridii čoahkkimisttis – áššenr. 52/2003 vuolde – psykalaš dearvvašvuođa suodjalusplána viidáseappot čuovvoleapmi - , heaittihit Sieiddájoga mánáidpsykiátralaš divššohaga. Dán ferte ipmirdit dainna lágiin ahte dat dehálaš barggut, maid dát ásahus lea doaimmahan, sirdojuvvojit Kárášjohkii, Romsii ja boasttooinnolaččat maid eará suohkaniidda. Ii sáhte eahpidit ahte dát mielddisbuktá heajut fálaldaga mánáide geat leat dárbbašan dakkár bálvalusa mii Sieiddájogas fállojuvvo.</p>
<p>Sámedikki dievasčoahkkin – Čoahkkingirji 03/03 - 34. siidu 223 siiddus uolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>FD mearrádusa oppalaš váikkuhus šaddá maid ahte dat áidnalunddot fágabiras mii lea huksejuvvon ásahussii, bieđgana. Dás čuovvu ahte dáid earenoamáš fágaidgaskasaš sámegillii guoskevaš gealbbuid, mat rahčamušaiguin leat huksejuvvon Sieiddájohkii, fertešii dasto eará sadjái cegget. Mun in jáhke ahte Sámediggi miehtá ná ráiskes heajudeapmái fálaldagain mánáide geain leat psykalaš váttisvuođat, ja hálidan jearrat Sámediggeráđis: 1. Máid áigu Sámediggi gaskkaheamet doaimmahit Sieiddájoga mánáidpsykiátralaš divššohaga heaittiheame ektui? 2. Goas váldá Sámediggi oktavuođa Dearvvašvuođaministariin bissehan dihte mearrádusa čađaheames? Sámediggeráđi vástádus:</p>
<p>Sámedikki várrepresideanta lea doallan čoahkkima Finnmárkku Dearvvašvuođain čakčamánu 8. b. 2003, gos son earret eará deattuhii deaŧalažžan bisuhit Sieiddájoga mánáidpsykiátralaš divššohaga. Finnmárkku Dearvvašvuođa mearrádusa oktavuođas áigut iskat lagabui, maid mearrádus mearkkaša, go sii čoahkkimis dovddahedje ahte sii sáhtášedje bisuhtit ásahusa, muhto geahčadit lagabui mihttomeari ja ásahusa sisdoalu. Sámedigeráđđii berošta sakka das ahte sámemánáide sihkkarasto dohkálaš ja buorre psykiátralaš fálaldat, mas sámegiella ja sámi kultuvra lea oassin fálaldagas. Sámediggi áigu čuovvolit Sieiddájoga mánáidpsykiátralaš divššohaga bisuheami sihke Finnmárkku Dearvvašvuođa ektui ja Stuorradikki dearvvašvuođa- ja sosiálalávdegotti ektui, jus šattaš dárbu. Dearvvašvuođaministtar lea geažidan ahte áigu galledit Sámedikki dán čavčča. Sámediggeráđi mielas lea lunddolaš ságaškuššat dán ášši dákkár oktavuođas. Gažaldat 3 Bargiidbellodaga sámediggeáirasis Steinar Pedersen</p>
<p>Mearraresursaláhkalávdegoddi</p>
<p>Mearraguolástepmi lea leamaš okta buot dehálaččamus sámi ávnnaskulturguoddi. Go olbmot almmolaš muddemiid bokte masset eanet ja eanet rivttiid guolástit, de berrešii dát mánidit Sámedikki politihkarasttideaddji daguide buoridan dihte dili. Dađi bahábut lea muhtun dehálaš oktavuođain vuhtton ahte spiehkastuvvo dán prinsihpas praktihkalaš politihkas. Árabut dán jagi siđai Norgga Ráđđehus Sámedikki nammadit áirasa dan dehálaš Meararesursaláhkalávdegoddái. Sámediggeráđđi ii beroštan seaguhit reastta Sámedikkis dasa – vaikko njálmmálaččat ávžžuhuvvui – ja ráđđi evttohii guokte áirasa Sámedikki eanetlohkojoavkkus. Dasto lea bealli Sámedikkis báhcán olggobeallái dán barggus. Min oaivil ii leat váldojuvvon vuhtii ahte Sámedikkis berrešii ásahuvvot politihkalašrasttideaddji joavku mii bargá guolástuspolitihkalaš áššiiguin ovddasguvlui.</p>
<p>Sámedikki dievasčoahkkin – Čoahkkingirji 03/03 - 35. siidu 223 siiddus uolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Mun hálidan jearrat Sámediggeráđis: 1. Ii go Sámediggeráđđi oaivvil ahte Sámediggi berre ovttastahttit návccaidis vai beaktilit njulgešii vuoigatvuođa rihkkumiid smávvaguolásteaddjiid vuostá? 2. Movt lea oaivvilduvvon seaguhit reastta Sámedikkis dán bargui, ovdamearkka dihte meararesursaláhkalávdegotti ektui?</p>
<p>Sámediggeráđi vástádus:</p>
<p>Sámediggi bargá oktilaččat nannemiin riddoguolásteaddjiid/smávvaguolásteaddjiid vuoigatvuođaid. Sámediggeráđđi aiddostahttá ahte guolástuspolitihkkabarggus lea hui stuorra ealáhuslaš mearkkašupmi identitehta ja kultuvrra ektui. Sámediggeráđi oaidnu lea ahte Sámedikki ovttaoaivilis politihkas lea stuorát deaddu, ja danne deattuha Sámediggeráđđi oažžut ovdan Sámedikki viiddes ovttamielalašvuođa guolástuspolitihkas. Dán oktavuođas čujuhit maiddái dasa ahte guolástusa dálá hástalusat váldojuvvujit ovdan sierra áššin dán dievasčoahkkimis. Sámediggeráđđi lea nammadan áirasa Mearraresursaláhkalávdegoddái. Danne Sámediggeráđđi ii gávnnahan dárbbašlažžan bivdit opposišuvnnas evttohusaid dán doibmii. Baicce háliida Sámediggeráđđi nammadit 3-olbmo guolástuspolitihkalaš joavkku, mii galgá doaibmat doarjjajoavkun Mearraresursaláhkalávdegotti lahttui. Livččii sávahahtti ahte opposišuvdna searvá dán jovkui. Sámediggeráđđi doaivu dán dohkálaš čoavddusin ja sávvá ahte Sámediggi sáhttá bellodatrájáid rastá ovttas bargat dan ala ahte sihkkarastit smávvaguolásteaddjiid vuoigatvuođaid guolleresurssaide. Sámediggi áigu guovvamánus 2004 ovddidit guolástusdieđáhusa dievasčoahkkimii. Gažaldat 4 Bargiidbellodaga sámediggeáirasis Berit Oskal Eira</p>
<p>Gealbbuid huksen – Vuosttaš modula oarjelsámegielas ja pedagogihkas</p>
<p>Oarjelsámi guovlluin lea sámegiel oahpahus mánáide bures jođus. Lea dattetge váttisvuohta go váilot sámegielat oahpaheaddjit ja ovdaskuvlaoahpaheaddjit. Elgå oppvekstsenter, Engerdal suohkanis, áiggošii ovttasráđiid sihke Norgga ja Ruoŧa beale suohkaniiguin álggahit lávdaoahpu dábálaš oahpaheaddje- / ovdaskuvlaoahpaheaddjeoahpus mii buori muddui vuođđuduvvo videokonferánssaide. Sii barget Hedmárkku allaskuvllain, Davvi-Trøndelága allaskuvllain ja Sámi Allaskuvllain ovttas. Lea sávaldat álggahit vuosttaš modula lullisámegielas ja pedagogihkas. Dárbbašuvvo 500.000,- ru bidjat fálaldaga johtui. Elgå oppvekstsenter, Engerdal suohkanis, lea ohcan doarjaga Sámedikki oahpahusossodagas ja Oahpahus- ja dutkandepartemeanttas oahpu álggaheapmái, muhto lea biehttaluvvon goappašiin sajiin.</p>
<p>Sámedikki dievasčoahkkin – Čoahkkingirji 03/03 - 36. siidu 223 siiddus uolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Mii jearrat čuovvovaš gažaldaga Sámediggeráđis: 1. Movt lea Sámediggi seaguhuvvon dán áššái? 2. Movt áigu Sámediggi veahkehit oažžut dán oahpu johtui? Sámediggeráđi vástádus:</p>
<p>Čujuhuvvo muđui Bargiidbellodaga sámediggejoavkku reivii Berit Oskal Eira bokte, b. 16.09.03;</p>
<p><em type="italic">Gealbbuid huksen – vuosttaš modula lullisámegielas ja pedagogihkas. </em></p>
<p>Sámi Giellaráđđi juolludii áššistis 99/00 doarjaga ovdaprošektii mii galggai álggahit giellamovttidahttinprošeavtta sámegiela hálddašanguovllu olggobealde. Sámediggi lea áššistis 41/01 fievvridan dán ášši viidáseappot ja lea mearridan bovdet suohkaniid námuhuvvon guovllus searvat 5-jagi prošektii nannet mánáid giellaovdáneami. Elgå oppvekstsenterii juolluduvvui doarjja dákkár prošektii mii galggai čađahuvvot jagiin 2000-2004. Prošeakta lea bures jođus, muhto sámegielat oahpaheddjiid ja ovdaskuvlaoahpaheddjiid váilevašvuođa geažil lea Elgå oppvekstsenter reivves b. 11.11.02 ohcan Sámedikkis doarjaga gealbbuid huksemii – vuosttaš modula oarjelsámegielas ja pedagogihkas. Sámediggi lea reivvestis b. 3.12.02 biehttalan ohcama ja lea ággan čujuhan áššái 43/00 NAČ 2000:3</p>
<p><em type="italic">Sámi oahpaheaddjeoahpahus sierranas diehtoárbevieruid gaskkas, </em>mas čuovvovaš čuoggat bohtet ovdan: 1. Lea stáhta ovddasvástádus ovttas suohkaniin plánet ja čađahit lassi- ja viidásetoahppofálaldaga mii gokčá dárbbuid maid sámi servodat jearrá mánáideamet oahpahusa várás. Mii guoská ovddasvástádusjuogadeapmái Sámi allaskuvlla ja Sámedikki gaskkas ja Sámi allaskuvlla ja eará skuvllaid gaskkas, de lea Sámedikki vuođđojurdda ahte Sámediggi ii galgga fállat viidásetoahpu. 2. Buot sámi oahpaheaddjeoahpuin fertejit leat oktasaš áđat mat áimmahuššet ja huksejit sámi searvevuođa 3. Davvi-Trøndelága allaskuvllas lea sierranas ovddasvástádus ovddidit oahppofálaldaga oarjelsámi álbmogii 4. Čájehuvvo dáhttu gávdnat heivvolaš čovdosiid ja modulavuođđuduvvon oahppofálaldagaid, ja vuolggasadji lea iešguđet sámi servodagaid sadji ja duohtavuođaipmárdus. 5. Lassi- ja viidásetoahppofálaldat soabahuvvo máŋggain ulbmiljoavkkuin, ja fertejit leat iešguđetlágán heivvolaš oahppofálaldagat. 6. Fállojuvvojit IKT-vuođđuduvvon oahppovuogit lávdafálaldagaiguin ovttas, ja lávdaoahppofálaldagat leat deaŧalaš bestendoaimmat ja váikkuhit ahte studeanttat geat orrot guhkkin oahppoásahusain eret ožžot oahppofálaldaga lagasguovlluineaset. </p>
<p>Nu go čájehuvvo čuoggáin bajábealde, de ii leat Sámedikkis ovddasvástádus fállat lassi- ja viidásetoahppofálaldagaid iige ruhta dasa. Danne ii sáhte Sámediggi váldit badjelasas ovddasvástádusa ráhkadit daid oahppoplánaid lassioapu várás, main allaskuvllat ožžot ovddasvástádusa álggahit. Vástadusas 2. gažaldahkii čujuha Sámediggeráđđi áššái 32/02; Sámedikki politihkka oarjelsámi várás. 7. čuoggás</p>
<p><em type="italic">Oahppu ja gelbbolašvuohta </em>daddjojuvvo ahte Sámediggi áigu láhčit ulbmillaš ja ollislaš ohppofálaldaga </p>
<p>Sámedikki dievasčoahkkin – Čoahkkingirji 03/03 - 37. siidu 223 siiddus uolláičála: _________________ /_________________ Čoahkkingirjji čállit: Inga Hætta Skarvik/Osvald Grønmooanehis- ja guhkesáigeulbmiliiguin, nu ahte nu ollusat go vejolaš besset oahppat sámegiela. Sámediggi vuoruha ásahit sierra stipeandaortnega nuoraide geat hálidit oahppat oarjelsámegiela.</p>
<p>Sámediggi čujuha maiddái Levangera allaskuvlii, HINT, mii 2002 čavčča lea álggahan oarjelsámegiela oahpu</p>
<p type="listitem">Sørsamisk 1, 30 oahppočuoggá. 15 studeantta čuvvot dán oahpahusa, mii loahpahuvvo jagi 2003 loahpageahčen.    Čujuhuvvo muđui:</p>
<p type="listitem">Elgå oppvekstsenter, Elgå suohkan, reivii b. 11.11.02; Doarjjaohcan álggahit Gealbbuid huksen – vuosttaš modula lullisámegielas ja pedagogihkas</p>
<p type="listitem">Sámediggái, reivii b. 03.12.02; Biehttalus 250.000,- r. ohcamii modulvuođđuduvvon oahpu várás, videokonferánsarusttegiidda ja videokonferánssa doaibmagoluide</p>
<p type="listitem">Sámedikki dievasčoahkkimii, áššái 32/02 Sámedikki politihkka oarjelsámi várás</p>
<p type="listitem">Sámediggái, áššái 43/00, gulaskuddancealkámuš NAČ 2000:3:ii Sámi oahpaheaddjeoahpahus sierranas diehtoárbevieruid gaskkas</p>
<p type="listitem">Sámedikki giellamovttidahttinprošektii, ášši SG 99/00 ja ášši 41/01 Jagi 2001 bušeahtta</p>
<p type="listitem">Áššái 32/02 Sámedikki politihkka oarjelsámi várás    Gažaldat 5 Bargiibellodaga sámediggeáirasis Egil Olli</p>
<p>Davviriikkalaš sámeministarat ja boraspireváttisvuohta</p>
<p>Sámediggi lea máŋga jagi fuolastuvvan boraspiremáddodaga ovdánumi geažil sámi- ja guovloealáhusaid nugo boazo- ja smávvašibitdoalu ektui. Guovlluin mat leat ruoŧaráji lahka lea maid dat dilálašvuohta ahte Ruoŧa boraspirepolitihkka guoskkaha ealáhusdolliid Norgga bealde negatiivvalaččat. Dát mearkkaša ahte dá leat váttisvuođat maid ferte čoavdit guovttebealat Ruoŧa – Norgga dahje maiddái davviriikkaidgaskasaš dásis. Maŋemus jagiid leat ásahuvvon formálalaš ortnegat gos lea lunddolaš váldit ovdan dákkár áššiid gávdnan dihte čovdosiid – dát mearkkaša geahpedit rádjerasttildeaddji boraspiremáddodaga. Dat leat ovdamearkka dihte Sámi Parlamentáralaš Ráđđi ja fásta oktasaščoahkkimat Sámedikki presideantta ja Suoma, Ruoŧa ja Norgga sámeministariid gaskkas. Mii jearrat čuovvovaš gažaldaga Sámediggeráđis: Áigu go Sámediggeráđđi buktit boraspireváttisvuođa davviriikkalaš sámeministariid ovdii, fuomášuhttit sin daid ovddasvástádussii váikkuhit geahpedit boraspiremáddodagaid, mat goaridit sami kultuvrra ávnnaslaš vuđđosa? Sámediggeráđi vástádus:</p>
<p>Laski boraspirenálli lea áittan sámi ealáhusaide eanadollui ja boazodollui. Sámediggi lea máŋgga oktavuođas meannudan vahágiid maid boraspiret leat dagahan sámi guovlluin. Boraspiret ruhttet viiddes guovlluid ja riikkaid rájáid rastá. Dát dagahit váttisvuođaid dalle maid go vaháguhttet nuppi riikkas. Iige leat čielggas geas lea ovddasvástádus boraspirehálddašeamis, ja galgá go boraspiremáddodaga doallat našuvnnalaš</p>
<p>Sámedikki dievasčoahkkin – Čoahkkingirji 03/03 - 38. siidu 223 siiddus uolláičála: _________________ /_________________ Čoahkkingirjji čállit: Inga Hætta Skarvik/Osvald Grønmomáddodahkan vai oktasaš máddodahkan. Mii guoská gumpii de leat Ruoŧa ja Norgga boraspireeiseválddit šiehttan 1998:s ahte gumpe ii galgga sajáiduvvot sámi boazodoalloguovlluide. Ruoŧa, Suoma ja Norgga sámedikkit leat ovttasráđiid ovddidan boraspireášši guktii Davviriikkaid sámeáššiid ámmátolbmoorgánas – maŋimusat njukčamánus dán jagi. Sámedikkit deattuhedje ahte lea dehálaš vuhtii váldit eamiálbmotrievttálaš geatnegasvuođaid masa stáhtat leat čadnon. Sámedikkit maid čujuhedje dasa ahte lea dárbu bargat davviriikkalaččat mii buorebut vuhtii váldá sámi beroštumiid. Odne lea oktasašbargu boraspireáššiin stáhtačálli ja generaldirektora dásis. Sámit eai leat dattetge ovddastuvvon dán davviriikkalaš ovttasbarggus. Ámmátolbmoorgánas galgá leat ođđa čoahkkin golggotmánu 1. b. gos mii vuordit ahte boraspirepolitihkka meannuduvvo. Sámediggi áigu gáibidit ahte sámit maid galget leat mielde boraspireoktasašbarggus dán golmma riikka gaskkas. Gažaldat 6 Bargiibellodaga sámediggeáirasis Sten Jønsson</p>
<p>Aursundášši – Politihkalaš lohpádusat nannet sámi boazodoalu fertejit ollašuvvot</p>
<p>Lullisámi boazodoallu lea máŋggaid jagiid juo leamaš garra deattuid vuolde. Iešguđet lágán gilvaleaddji doaimmat leat váikkuhan guohtoneatnamiid gáržumii, ja máŋga diggeášši guohtoneatnamiid alde áiggiid čađa leat váikkuhan deattu lassáneapmái. Alimusrievtti duopmu Selbuáššis 2000:s čalmmustahtii jorggáldaga dasgo sámiid geavaheapmái ja árbevirrui dovddahuvvui dássálasvuohta eará geavahemiiguin ja árbevieruiguin. Alimusrievtti duomu oktavuođas nu gohčoduvvon Aursundáššis moadde jagi dás ovdal, mii šattai vahágin boazosápmelaččaide, čájehii Sámediggi beroštumi áššái. Politihkalaš dásis lohpiduvvui ahte gávdno čoavddus mii nannešii vuođustusa boazodoaluin ain joatkit guovllus. Sámediggi berrešii aktiivvalaččat muittuhit Ráđđehusa ovdalaš lohpádusaid birra, ja čoavdit ášši duhtahahtti vuogi mielde. Gažaldat Máid áigu Sámediggeráđđi bargat vai Ráđđehusa politihkalaš lohpádusat, nannet lullisámi boazodoalu Aursund guovllus, čuovvoluvvošedje? Sámediggeráđi vástádus:</p>
<p>Nággu guođohanvuoigatvuođain priváhta meahcceeatnamiin davábealde Aursund-guovllu lea bistán guhkká ja lea álgán dalle go dáruiduhttin lei vearrámus loahpageahčen 1800-logu. Norgalaš eiseválddiid oaidnu boazodollui lei ahte boazodoallu lea primitiva ealáhus, mas ii lean vuoigatvuohta ja dat fertii čáhkket saji eanadollui. Alimusriekteáššis 1897:s váldojuvvojedje boazodoalus guođohanvuoigatvuođat priváhta meahcceeatnamiin davábealde Aursund. Ođđa riekteáššis 1997:s daid seamma diliid birra vuoittahalai boazodoallu Alimusrievttis. Alimusriekteduopmu lea áibbas áddetmeahttun. Dat lea ja lea leamaš álohii veadjemeahttun bargat boazodoaluin dán guovllus nu ahte bohccot eai mana priváhta meahcceeatnamiidda. Rádji lágalaš guođohaneatnamiid ja lágahis guođohaneatnamiid gaskka lea duottar mas ii leat makkárge lunddolaš rádji. Erenoamáš guohtondiliid ja dálkkádagaid geažil mannet bohccot lulás áibbas vuolás dan</p>
<p>Sámedikki dievasčoahkkin – Čoahkkingirji 03/03 - 39. siidu 223 siiddus uolláičála: _________________ /_________________ Čoahkkingirjji čállit: Inga Hætta Skarvik/Osvald Grønmoáidna lunddolaš rádjái mii lea Aursund. Aursunddas lea muhtun ráji ráhkaduvvon eatnamat gosa bohccot bahkkejit. Dán geažil šaddá nággu. Maŋŋá alimusriekteduomu 1997:s lea Eanadoallodepartemeanta geahččalan gávdnat čovdosa vuostálasvuhtii, go Eanadoallodepartemeanta julggaštii ahte lea veadjemeahttun bargat boazodoaluin dán guovllus nu ahte bohccot eai vikkaše nággovuloš guvlui. Šiehtadallamat bealálaččaid gaskka áiddiid ja eará doaibmabijuid ektui eai leat buktán bohtosiid. Dilli lea otne nu ahte Eanadoallodepartemeanta lea addán fálaldaga boazodoallošiehtadusa ektui eanaeaiggádiidda ja boazodoalloorohahkii. Guovddáš šiehtadusas lea ahte huksejuvvo áidi duoddarii mii caggá bohccuid mannamis Aursund guvlui. Šiehtadusárvalus lea dohkketmeahttun ja das váilu boazodoallofágalaš vuođđu. Áidi lea árvaluvvon huksejuvvot bajás duoddarii muhto áidi ii cakka doarvái bures bohccuid mannamis guvlui. Áiddi ceggemiin bohccot liikká besset ráhkaduvvon eatnamii. Áidi dušše nanne váttisvuođa go dat boahtá caggat bohccuid eret guovllus. Sámediggi lea juo ožžon jearaldaga Riast/Hylling boazodoalloorohagas veahkehit orohaga. Sámediggeráđđi áigu čuovvolit ášši čoahkkimis Eanadoalloministarin. Lea dohkketmeahttun go Stáhta Norga ii leat fuolahan ahte Riast/Hylling boazodoalloorohat sáhttá bargat <span type="quote">”lobálaš”</span> boazodoaluin daid eatnamiid alde maid leat geavahan dološ áiggiid rájes. Ferte ásahuvvot bissovaš čoavddus vai boazodoaluin guovllus sáhttá bargat <span type="quote">”lobálaš”</span> guohtoneatnamiin ja ovddidit dan. Gažaldat 7 Norgga Sámiid Riikkasearvi sámediggeáirasis Janoš Trosten</p>
<p>Kvalitehtalávdegotti árvalus reviderejuvvon oahppoplánii</p>
<p type="listitem">Oahpahusdepartementa lea bidjan johtui <span type="quote" xml:lang="est">”kvalitetsutvalget”</span> nammasaš lávdegotti man mándahtta lea  revideret otná oahppoplána. Ulbmil lea ođasmahttit oalát otná oahppoplána. Jos lean riekta ádden, de ii  galgga dát lávdegoddi geahččat mo ja man láhkai suokkardit L97S, nu gohččodvvon sámi oahppoplána.  Otná sámi oahppoplána lea njuolga jorgaluvvon norgga oahppoplánas ja fágaolbmot dovddahit ahte dat ii  váldde doarvái bures vuhtii sámi beaivválaš eallima ja dili. <span type="quote" xml:lang="est">”Kvalitetsutvalget”</span> ii namut maidege revideremis  sámi oahppoplána hárrái ja dat dagaha lávdegotti barggu álfárot váilevažžan sámi oahppoplána ektui.  Oahppoplána mii galgá doaibmat sámis ja sámi mánáid ja nuoraid várás, galgá váldit vuhtii sámi kultuvrra ja  servodateallima. Sámit galget ieža hábmet oahppoplána sisdoalu ja ulbmil ii sáhte leat kopieret nášuvnna  váldooahppoplána.    Dan sivas jearan  sámediggeráđis čuovvovaččat:</p>
<p type="listitem">Leago Sámediggi gullan <span type="quote" xml:lang="est">”kvalitetsutvalget”</span> barggu birra maidege ja maid lea ráđi jurddašan bargat dáinna áššin?</p>
<p type="listitem">Leago Sámedikkis jurdda leat mielde dán barggus dahje leago departementa bovden Sámedikki leat mielde dán barggus?</p>
<p>Lea hui dehálaš ahte Sámediggi lea mielde dán barrgus álgobealis juo ja mun bivddán ráđi čilget lagabuidda dán áššis.</p>
<p>Sámediggeráđi vástádus:</p>
<p>Kvalitehtalávdegottis (Søgnen – utvalggas) lea boahtán čilgehus <span type="quote" xml:lang="nob">”NOU 2003:16 – I første rekke”</span> mii lea sáddejuvvon gulaskuddamii. Sámediggi lea okta dain gii galgá buktit cealkámuša ovdal 15.10.03.</p>
<p>Sámedikki dievasčoahkkin – Čoahkkingirji 03/03 - 40. siidu 223 siiddus uolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Oahpahus- ja dutkandepartamenta lea doallan gulaskuddankonferánssaid miehtá Norgga. Sámediggi oassálasttii konferánssas mii dollui Romssas 27.08.03. Sámediggi addá cealkámuša čielggadussii, muhto Sámediggi ii lean jerrojuvvon oassálastit čielggadeami hábmemii. Jus mearriduvvo ahte oahppoplána galga ođastuvvot, de lea oahpahuslága § 6-4 mielde Sámedikkis váldi addit njuolggadusaid sámi oahppoplánaid sisdollui.</p>
<p>III Jienasteapmi 39 áirasis ledje 39 čoahkis. Ášši loahpahuvvui jienasteami haga.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka 1 Åge Nordkild 2 Sven-Roald Nystø</p>
<p>Åge Nordkild (čoahkkinortnegii) 3 Per Solli 4 Anders Urheim</p>
<p>Geir Tommy Pedersen (čoahkkinortnegii) 5 Sven-Roald Nystø 6 Steinar Pedersen 7 Ragnhild Lydia Nystad 8 Steinar Pedersen 9 Ragnhild Lydia Nystad 10 Steinar Pedersen 11 Svein Peter Pedersen 12 Steinar Pedersen 13 Svein Peter Pedersen 14 Berit Oskal Eira 15 Ragnhild Lydia Nystad 16 Berit Oskal Eira 17 Ragnhild Lydia Nystad</p>
<p xml:lang="nob">Sten Jønsson</p>
<p>Sámedikki dievasčoahkkin – Čoahkkingirji 03/03 - 41. siidu 223 siiddus uolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo18 Ragnhild Lydia Nystad 19 Egil Olli 20 Randi Skum 21 Egil Olli 22 Sten Jønsson 23 Randi Skum 24 Sten Jønsson 25 Janoš Trosten 26 Ragnhild Lydia Nystad</p>
<p>Magnhild Mathisen 27 Janoš Trosten 28 Ragnhild Lydia Nystad</p>
<p>VI Sámedikki mearrádus</p>
<p>Geahča čuoggá III. Ášši meannudeapmi loahpahuvvui čakčamánu 23. b. 2003 dii. 17.50.</p>
<p>Sámedikki dievasčoahkkin – Čoahkkingirji 03/03 - 42. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Ášši 27/03 Sámedikki jagi 2004 čoahkkinplána</p>
<p>Ášši meannudeapmi álggahuvvui čakčamánu 23. b. 2003 dii. 17.50.</p>
<p>I Áššebáhpirat</p>
<p>II Evttohusat ja vejolaš mearkkašumit</p>
<p>Sámediggeráđi árvalus Sámediggái</p>
<p>Sámediggi mearrida cuovvovaš čoahkkinplána čoahkkimiidda 2004: 9. vahkus guovvamánu 23. – 27. b. 22. vahkus miessemánu 24. – 28. b. 39. vahkus čakčamánu 20. – 24. b. 48. vahkus skábmamánu 22. – 26. b. </p>
<p type="listitem">III  Jienasteapmi 39 áirasis ledje 39 čoahkis. Jienasteapmi dahkkojuvvui čuovvovaš vuogi mielde:</p>
<p type="listitem">Ášši mearriduvvui ovttajinealaččat.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka 1 Johan Mikkel Sara áššej.</p>
<p>Sámedikki dievasčoahkkin – Čoahkkingirji 03/03 - 43. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>VI Sámedikki mearrádus</p>
<p>Sámediggi mearrida cuovvovaš čoahkkinplána čoahkkimiidda 2004: 9. vahkus guovvamánu 23. – 27. b. 22. vahkus miessemánu 24. – 28. b. 39. vahkus čakčamánu 20. – 24. b. 48. vahkus skábmamánu 22. – 26. b.</p>
<p>Ášši meannudeapmi loahpahuvvui čakčamánu 23. b. 2003 dii. 17.55.</p>
<p>Sámedikki dievasčoahkkin – Čoahkkingirji 03/03 - 44. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Ášši 28/03 Sámediggerádi čilgehus sámi girjerádjobálvalusaid birra</p>
<p>Ášši meannudeapmi álggahuvvui čakčamánu 23. b. 2003 dii. 17.55 ja jotkojuvvui čakčamánu 26. b. 2003 dii. 10.10.</p>
<p>I Evttohusat ja vejolaš mearkkašumit</p>
<p>Sámediggeráđi árvalus Sámediggái 1 Álggahus</p>
<p>Ášši 21/95 Sámi bibliotehkabálvalusat – Sámi sierrabibliotehka/Samisk spesialbibliotek ođđa áiggi guvlui ja ášši R 45/98 Oarjelsámi bibliotehkaplána meannudeami rájes lea dilli ollu rievdan mii guoská sámi bibliotehkabálvalusaid ovddasvástádussii. Sámi sierrabibliotehka, mii ovdal lei sierra stáhtaásahus, sirdojuvvui Sámediggái 2000:s ja dat fárrehuvvui Sámediggevistái oktanaga hálddahusain Kárášjogas. Maŋŋá lea sámi girjebussiid doaibmadoarjja, maid Stáhta bibliotehkabearráigeahčču ovdal hálddašii, sirdjojuvvon Kulturdepartemeanttas Sámediggái. Dat dahkkojuvvui 2002:s. Dán čilgehusas áigu ráđđi čilget movt min bibliotehka ollašuhttá daid geatnegasvuođaid mat leat Sámedikki politihkalaš mihttomeriin ja movt geavaheaddjiid sávaldagat ja dárbbut gozihuvvojit. Ráđđi áigu maid gieđahallat daid deaŧaleamos hástalusaid mat bibliotehkas leat boahtteáiggis ja makkár resusrsadárbbut leat. Sámi bibliotehka huksen álggahuvvui juo 1950-logus, dalle go Kárášjoga álbmotgirjerádju gávnnai muhtun sámegiel girjjiid. 1962:s oaččui bibliotehka sierra doarjaga hukset sámi girjefálaldagaid ja addit našuvnnalaš dási bálvalusa, ja dát girjjálašvuohta sirrejuvvui sierra ossodahkan maid gielda, stáhta ja Finnmárkku fylka ruhtadedje. 1983 rájes doaimmai ossodat sierra stáhtaruhtadan bibliotehkan, muhto das lei ain oktasaš hoavda ja lokálat álbmotbibliotehkain. Bibliotehka namma lea rievdaduvvon máŋgii áiggi mielde – muhtumin sámi parareallatihtteliin ja maiddái almmá dan. 2 Bibliotehka doaibma - hástalusat 2.1 Bajitdási politihkka 2002-2005 sámediggeplánas lea maiddái bibliotehkafálaldaga birra sámi álbmogii, ja das daddjo earret eará čuovvovaččat:</p>
<p><em type="italic">Bajit dási mihttomearrin lea dohkálaš bibliotehkafálaldat olles sámi álbmogii. Buorit sámi bibliotehkabálvalusat váikkuhit máhtolašvuođa ja diehtojuohkima lassáneami sámiid ja sámi kultuvrra birra muđui álbmogii. Mis leat juo sámi girjebusset mat vudjet riikkarájiid rastá sámi ássanguovlluin Norggas, Ruoŧas ja Suomas. Girjebusset dievasmahttet bibliotehkaid bálvalusaid guovlluin gos sámit ásset bieđgguid, ja dat lea deaŧalaš oassi dan barggus ahte olahit buohkaid bibliotehkabálvalusaiguin. Ovttaskas gielddain lea iešheanalis ovddasvástádus ásahit dássásaš </em></p>
<p>Sámedikki dievasčoahkkin – Čoahkkingirji 03/03 - 45. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo <em type="italic">bibliotehkabálvalusaid sápmelaččaide ja norgalaš álbmogii, ja dain lea iešheanalis geatnegasvuohta gozihit sámi geavaheaddjiid beroštumiid ja dárbbuid. Dán barggus galgá Sámi sierrabibliotehka doaibmat resursan eará bibliotehkaide sin barggus ovddidit sámi bibliotehkabálvalusaid. Sierrabibliotehka galgá aktiivvalaš oaivadusain ja diehtojuohkimiin váikkuhit dan ahte gielddaid bibliotehkat ieža nagodit hukset alcceseaset gelbbolašvuođa dán suorggis, nu ahte maiddái dat áiggi mielde sáhttet fállat sihke sápmelaččaide ja earáide geat jerret bálvalusaid, dohkálaš bibliotehkafálaldaga sámegillii ja sámi diliid birra. </em></p>
<p>Sámediggeplána vuođul lea ráđi mielas dárbu doalahit ja ovddidit sámi girjebussefálaldaga ja ovddidit sámi bibliotehkabálvalusaid buot riikka gielddain alimusat vuoruhuvvon doaibmabidjun bibliotehkasuorggis. Goappašiin doaibmabijuin lea mihttomearrin buktit bibliotehkabálvalusaid olamuddui nu ollu sámiide go vejolaš dainna lágiin ahte láhčit bálvalusa dohko gos sámit ásset. Danne lea doaibmabijuin mearrideaddji mearkkašupmi sámi vuoigatvuođaid dásseárvosaš ja olamuttu bibliotehkabálvalusaide. 2.2 Bálvalusaid huksen ja ovddideapmi 2.2.1 Sámi sierrabibliotehka </p>
<p>Sámi sierrabibliotehka bálvalusaide gullet bibliotehkabálvalusat sámiide, geat orrot árbevirolaš sámi ássanguovlluin Norggas ja dan olggobealde ja muđui eará álbmogii. Dasa lassin láve bibliotehka bálvalit luoikkaheaddjiid olgoriikkas. Álgovuolggalaččat mannet bálvalusat eará bibliotehkaid bokte, muhto maiddái ovttaskas luoikkaheaddjit sáhttet váldit oktavuođa bilbliotehkain. Olggosguvlui bibliotehka bálvalusaide lassin galgá bibliotehka doaibmat maiddái Sámedikki politihkkariid ja bargiid hálddašanbibliotehkan. Bibliotehka mihttomearri lea ovddidit máhtolašvuođa sámi girjjálašvuođa ja kultuvrra birra sámiide ja muđui eará álbmogii Norggas. Dat galgá leat sámi girjjálašvuođa ja sámi bibliotehkabálvalusaid gelbbolašvuođaguovddážin, ja doaibma galgá fátmmastit buot sámi gielaid ja suopmaniid. Dat galgá maiddái leat guovddáš našuvnnalaš bibliotehkavuogádaga ásahus ja galgá bargat álbmotbibliotehkalága ulbmila vuođul. Bibliotehkas lea dál dilli nu ahte manná ollu áigi hálddahuslaš áššemeannudeapmái, ávdnasiid ráhkkanahttimii ja ohcamiidda ja refereansagažaldagaid meannudeapmái. Go bibliotehka lea sierrabibliotehka mas lea ovddasvástádus oastit ja registreret ávdnasiid mat dávjá gávdnojit eará bibliotehkain ja básain, de lea maiddái boares ja ođđa ávdnasiid registreren hui deaŧalaš. Dat mearkkaša maiddái ahte oassi dain ávdnasiin mat leat registrerekeahttá min luhtte eai leat olamuttos. Bargu ahte olles bibliotehka čoakkáldat livččii dihtorbásas lea deaŧalaš, bibliotehka mihttomeriid ja doaimmaid ektui ovddosguvlui, ja erenoamážit go galgá addit buori bálvalusa min geavaheaddjiide. Hálddašanbibliotehka huksenbargu gáibida ollu resurssaid. Čoakkáldagaid huksen, ávdnasiid struktureren ja daid olamuddui buktin gáibida ollu barggu ja plánema. Mis lea ulbmilin hukset dakkár hálddašanbibliotehka mas leat relevántta ávdnasat Sámedikki váste ja maid sihke bargit ja politihkkarat sáhttet álkidit gávdnat go dárbbašit dieđuid ja dokumeanttaid áššemeannudettiineaset ja politihkalaš barggus. Dađistaga go áššehivvodat Sámedikkis laská sihke viidodaga ja suorgáivuođa dáfus, de lea eaktun ahte hálddašanbibliotehka doaibmá bures, nu ahte dokumeanttat leat biddjojuvvon nehttii ja maid bargit ja politihkkarat sáhttet geavahit beaivválaš barggus hálddahusas Kárášjogas, go galgá sáhttit meannudit áššiid dakkár dásis nugo háliidit ja mii sihke vurdojuvvo ja gáibiduvvo álbmotválljen parlameanttas.</p>
<p>Sámedikki dievasčoahkkin – Čoahkkingirji 03/03 - 46. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo 2.2.2 Dihtorteknihkalaš hástalusat</p>
<p>Dat go sámi čálamearkkat eai doaimma dihtorprográmmagálvvuin dál, lea stuorámus hehttehussan neahttavuođđuduvvon bálvalusbuvttadussii sámi álbmogii. Dat bibliotehkavuogádat mii bibliotehkas dál lea, lea boares vuogádat mii ii gulahala Sámedikki ođđaáigásaš neahttačovdosiin. Ođđa vuogádaga plánejuvvon atnuiváldin 2002:s lea maŋiduvvon 2003:ii. Sivvan dasa lea dat go vuogádat maid Sámediggi álgovuolggalaččat háliidii oastit ii nagodan gávdnat čovdosa mas sámi čálamearkkat livčče doaibman. Dán geažil lea Sámediggi ferten oastit earálágan vuogádaga. Ulbmilin lea ahte dan ođđa vuogádaga galgá nu bures go lea vejolaš sáhttit heivehit sihke min siskkáldas muhto maiddái olggobeale nehttii. Sámediggi áigu várra 2003:s dahkat šiehtadusa Bibsyin, mii lea sámi čálamearkkaid čoavddus ja lea vuođđuduvvon Levi2/Unicodei. Okta ovdamunni bibliotehka čoakkáldaga heiveheames Bibsyi lea dat go doppe gávdnojit juo eará bibliotehkat main leat sámi girjjálašvuođa čoakkáldagat, earret eará bibliotehka Sámi allaskuvllas ja Romssa universitehtabibliotehka. Ođđa bibliotehkavuogádat buktá bibliotehka čoakkáldaga lagabuidda geavaheaddjiid, ja lea dieđusge deaŧalaš oassi bibliotehka bálvalusaid ovddideames. Sámediggi áigu maiddái bargat dan ala ahte sámi čálamearkkat šaddet standárdan buot bibliotehkavuogádagain vai earáge bibliotehkat sáhttet registreret ávdnasiid sámegillii. 2.2.3 Bibliotehkafágalaš ovttasbargu</p>
<p>Sámi sierrabibliotehka ovddasvástádus ja rolla sámi bibliotehkabálvalusaid ektui ii luvve eará bibliotehkaid dan ovddasvástádusas mii dain lea maiddái sámi geavaheaddjiide. Sámedikki hástalussan lea oahpahit gielddaid ja almmolaš bibliotehkaid dovdat sin ovddasvástádusa. Sámi geavaheaddjiin lea, nugo norgalaš geavaheaddjiinge lea gáibáidus ja galget oažžut bibliotehkafálaldagaid sin beroštumiid ja dárbbuid vuođul, ja daid fállan lea vuosttažettiin gielddaid ovddasvástádus. Dán barggus galgá bibliotehka leat resursan eará bibliotehkaide. Dat galgá veahkehit ja láhčit diliid sámi bibliotehkabálvalusaid positiivvalaš ovdáneapmái. Go bibliotehka galgá nagodit čuovvut ovdáneami ja doalahit iežas áiggi dásis bibliotehkagažaldagaid ektui, ja boahtte vuorus fállat rávvagiid sámi áššiid birra suorggis, de lea ovttasbargu skuvla-, álbmot- ja fylkkabibliotehkaiguin ja eará relevánta fága- ja dutkanbibliotehkaiguin mearrideaddji. Ráđis leat stuorra vuordámušat ovttasbargui maid Sámediggi lea čatnan Romssa fylkkagielddain ja mii lea dahkkojuvvomin Finnmárkku fylkkagielddain, masa maiddái sámi bibliotehkabálvalusaid ovddideapmi gullá. Ovttasbargošiehtadusas Romssa fylkkagielddain čuožžu earret eará čuovvovaččat:</p>
<p><em type="italic">Bealit galget lonuhallat dieđuid ja bagadallat guđet guimmiineaset, oassálastit nuppi lágiidan fágalaš girjerádjočoagganemiide ja bargat ovttas kurssaid ja eará oahpahusdoaibmabijuid ektui sámi girjjálašvuođas, kultuvrras ja girjerádjobálvalusain Romssa fylkka skuvla- ja álbmotgirjerádjo bargiid várás. </em></p>
<p>Sámediggi šiehtada maiddái máŋggain fylkkagielddain oarjelsámi diliid birra. Ulbmilin lea ahte doaibmabijut oarjelsámiid ektui galget ovttastahttojuvvot fylkkarájiid rastá. Sámediggái lea stuorra hástalussan sáhttit fuomášit ja nagodit geavahit daid vejolašvuođaid maid ovttasbargu fylkkagielddaiguin buktá. Dát guoská sihke sámi bibliotehkabálvalusaid ovddideapmái gieldalaš bibliotehkain ja sámi girjebussefálaldagaid doalaheapmái ja ovddideapmái sihke rastá gieldda-, fylkka- ja riikkarájiid. Dán ovttasbarggus mii dađistaga guoskagoahtá ollu fylkkagielddaide, galggašii árvvoštallat maiddái oktasaš bibliotehkafágalaš foruma ásaheami. Ulbmilin ferte leat oažžut dakkár arena gos áigeguovdilis bibliotehkafágalaš ja -politihkalaš čuolbmačilgehusaid, erenoamážit sámi oktavuođas, sáhttá ovddidit ja guorahallat nu govda vuođu alde go lea vejolaš.</p>
<p>Sámedikki dievasčoahkkin – Čoahkkingirji 03/03 - 47. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámediggi bargá ovttas Sámedikkiin Ruoŧa bealde sámi bibliografiija prošeavtta koordinerenovddasvástádusa ektui. Dán prošeavtta ulbmilin lea buktit sámi girjjálašvuođa, mii lea registrerejuvvon Norggas, Ruoŧas, Suomas ja Ruoššas buorebut olamuddui Interneahtas. Prošeavtta áigumuššan lea ráhkadit oktasaš geavaheaddjiáddjás ohcanvejolašvuođa sámi girjjálašvuođarefereanssaide, nu ahte iešguđet bibliotehkavuogádagat iešguđet riikkain galget sáhttit gulahallat gaskaneaset. Vai ohcci galgá sáhttit gávdnat relevánta girjjálašvuođa dihtorbásas, de ovddiduvvo dan seammás maiddái máŋggagielat tearbmareaidu, tesaurus. Reaidu doaibmá beroškeahttá das makkár giella geavahuvvo dahje makkár fáddásátnevuogádat geavahuvvo dokumeantta ohcamis, de sáhttá diehtoohcci ohcat iežas gillii ja gávdnat girjjálašvuođa dan fáttá birra man birra ohcá. Ráđi mielas lea dát prošeakta deaŧalaš oassi sámi bibliotehkaovttasbarggus riikkarájiid rastá. 2.2.4 Sámi bibliotehkabálvalusaid ovddideapmi</p>
<p>Sámediggái lea deaŧalaš juksat olbmuid relevánta dieđuiguin ja máhtolašvuođain sámi bibliotehkabálvalusain skuvla- ja álbmotbibliotehkaide miehtá riikka. Ráđi mielas lea ulbmillaš ahte lágiduvvo konfereanssa bibliotehkabargiide, mas iešguđet relevánta fáttát sámi beliid ektui guorahallojuvvojit. Konfereanssa ulbmilin lea veahkehit ja movttiidahttit gieldalaš bibliotehkaid diehtojuohkima ja oaivadusa bokte hukset sin bálvalusaid sámi geavaheaddjiide ja eará geavaheaddjiide, geat jerret bálvalusaid sámi diliid birra. Ráđis lea ulbmilin ahte ásahuvvošii doarjjaortnet hukset čoakkáldagaid sámi bibliotehkaávdnasiiguin álbmot- ja skuvlabibliotehkaid oktavuođas miehtá riikka gielddaid. Ortnega ulbmilin lea váikkuhit bibliotehkabálvalusaid nannema sámi álbmogii doppe gos ásset ja movttiidahttit báikkálaš bibliotehkaid váldit ovddasvástádusa iežaset sámi geavaheaddjiin. Go galgá buktit sámi bibliotehkabálvalusaid olamuddui nu ollu sámiide go vejolaš, de lea eanaš olbmuide gieldalaš bibliotehkafálaldat mearrideaddji. Danne lea ráđi oaivila mielde hirbmat deaŧalaš movttiidahttit gielddaid váldit ovddasvástádusa iežaset sámi ássiin ja vuhtii váldit maiddái sin sávaldagaid ja dárbbuid. Dán lágan doarjjaortnega sáhtášii vejolaččat geavahit maiddái positiivvalaš gaskaoapmin Sámedikki ovttasbarggus fylkkagielddaiguin. Maiddái julev- ja oarjelsámibálvalusaid ovddideami ektui lea ráđi mielas dárbu dán lágan doarjjaortnegii. Ráđđi dáhttu dál geahčadit molssaektosaš ja eanet dávgasis vejolašvuođaid movt nannet sámi bibliotehkabálvalusaid julev- ja oarjelsámi guovlluin, vejolaččat ovttasbarggu oktavuođas mii lea dahkkojuvvomin máŋggain fylkkagielddain. Maŋimuš jagiin lea Sámediggi fuomášan ahte arvat eanet skuvlaoahppit barget prošeavttaiguin sámiid birra. Dábálaččat váldet oahppit ieža oktavuođa Sámedikkiin juogo e-poastta dahje telefovnna bokte. Eanaš heviid háliidit sii dušše veaháš oppalaš dieđuid sámiid birra maid álkidit sáhttet gávdnat Interneahtas. Dál gávdno neahttavuođđuduvvon refereansabálvalus mas máŋga bibliotehka Norggas leat mielde. Dás sáhttá geavaheaddji gulahallat njuolga muhtun bibliotehkariin chat bokte, ja oažžut vástádusa dahje veahki gažaldagaide johtilit ja álkidit. Geavaheaddji ja bibliotehkar čálliba gažaldaga, vástádusa ja mearkkašumiid seamma šearbmagovas, ja gulahallaba oktanaga. Dán lágan bálvalus sáhtášii maiddái leat lunddolaš sámi guoski áššiid birra, muhto dát gáibida ollu plánema ja buori ovttasbarggu guoskevaš sámi ásahusaiguin go dan galgá sáhttit čađahit. Dattetge lea deaŧalaš sáhttit čuovvut ovdáneami servodagas muđui ja geahččat vejolašvuođaid sámi bibliotehkabálvalusaid oktavuođas, maiddái mii guoská ođđa teknologiija geavaheapmái. 2.2.5 Sámi girjebusset</p>
<p>Sámi girjebussiid doaibmadoarjaga hálddašeapmi sirdojuvvui Kultur- ja girkodepartemeanttas Sámediggái 2002:s. Ovddasvástádus investerendoarjagis gullá dattetge ain departementii. Ráđi ulbmil sámi girjebusse-</p>
<p>Sámedikki dievasčoahkkin – Čoahkkingirji 03/03 - 48. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo fálaldagain lea addit buriid sámi bibliotehkabálvalusaid olles sámi álbmogii ja mat leat olamuttos. Sámediggi lea bivdán departemeantta juolludit investerendoarjaga girjebussii mii lea plánejuvvon Mátta-Romssa ja Davvi-Norlándii ja vejolaččat vástesaččat lasihit rámma doaibmadoarjagis. Sámediggeráđđi lea gullan ahte olbmot ja geavaheaddjit sakka rábmojit sámi girjebussiid. Busset leat dego Sámedikki <span type="quote" xml:lang="smj">”vuosttaslinjábálvalusat”</span> ja leat mielde buktimin oidnosii dikki erenoamáš ja positiivvalaš vugiin. Bibliotehkaid beales lea evttohuvvon ahte eanet ealáskuhttit ja riggudahttit girjebussefálaldaga iešguđetlágan kulturfáttáiguin busses ja dainna lágiin buktit busse ain eanet oidnosii. Jurddagovva lea gelddolaš ja ráđi oaivila mielde galggašii dan árvvoštallat girjebussefálaldaga vejolaš ovddideami oktavuođas luoikkahandoibmii lassin. Dál addá Sámediggi doaibmadoarjaga guđa girjebussii sámegiela hálddašanguovllus ja girjebussedoibmii sámi kulturguovddážiid oktavuođas. Dat busset leat: Julevsámi girjebusse, Divttasvuona álbmotbibliotehka, Gáivuona girjebusse Romssas, Oktasaš davviriikkalaš girjebusse, Guovdageaidnu, Muonio, Heahttá, Giron, Kárášjoga/Ohcejoga/Porsáŋggu girjebusse, Kárášjoga bibliotehka, Oarjelsámi girjebusse, Gærjah Sijti Jarngeste, ja Deanu/Unjárgga girjebusse. 2.2.6 Bibliotehkariid oahppu sámi gelbbolašvuođain</p>
<p>Eai gávdno galle bibliotehkara Norggas geain lea gelbbolašvuohta sámi gielas ja kultuvrras. Maŋŋá go Romssa universitehta álggahii bibliotehkafágalaš oahppu 1997:s, lea šaddan álkit rekrutteret bibliotehkariid riikkaoasis oppalaččat, ja lea maiddái vejolaš bálddalastit bibliotehkafágalaš oahpu eará universitehtafágaiguin, earret eará sámiguovdásaš fágaiguin. Dát rahpá vejolašvuođa bibliotehkariidda váldit oahpu maiddái formalalaš máhtolašvuođa sámi gielas, kultuvrras ja servodateallimis. Sámi bibliotehkariid váilivuhtii lea giddejuvvon unnán fuomášupmi eará ámmátjoavkkuid váilivuođa ektui, ja Sámediggi galggašii bastit dainna dahkat juoidá. Mii sáhttit earret eará eanet árjjaleappot márkanastit bibliotehkarámmáha oahppiide sámi joatkkaskuvllain ja studeanttaide, geat lohket sámegiela Sámi allaskuvllas dahje Romssa universitehtas. Maiddái medijaid ektui lea mis bargu dan dáfus ahte eanet deattuhit hástalusaid mat leat bibliotehkasuorggis, ja dan oktavuođas deattuhit positiivvalaš beliid bibliotehkarámmáhis. 2.3 Resursadárbbut</p>
<p>Nugo oidno min čilgehusas, de leat mis stuorra hástalusat ja ollu čoavddetkeahtes doaimmat bibliotehka suorggis. Dat ollu bibliotehka geavaheaddjit muitalit ráđi oaivila mielde makkár mearkkašupmi lea juohkit dieđuid ja gaskkustit girjjálašvuođa sámegillii ja sámi diliid birra. Dát ii guoskka dušše sámi geavaheaddjiide, muhto ollu maiddái eará geavaheaddjiide sihke riikka siste ja olgoriikkain. Sámediggái sámi álbmotválljen orgánan ja deaŧaleamos eavttuid biddjin norgalaš eiseváldiide sámi áššiin, sáhttá positiivvalaš ja ulbmillaš bálvalusain dálá ja vejolaš geavaheaddjiide maiddái leat stuorra mearkkašupmi eará láhkái. Dát sáhttá váikkuhit stuorát doarjaga Sámediggái sámi álbmoga gaskkas ja stuorát dohkkejumi muđui álbmoga gaskkas dan politihkkii maid mii bargat. Singuin, geat eai nu sakka dahje eai oppanassiige beroš politihkas, ferte</p>
<p>Sámedikki dievasčoahkkin – Čoahkkingirji 03/03 - 49. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p type="listitem">Sámediggi geahččalit oažžut positiivvalaš oktavuođa eará láhkái. Dieinna lágiin sáhttá bibliotehka lassin dasa  go gaskkusta máhtolašvuođa, leat maiddái reaidun min politihkalaš doaimmas.    Bibliotehkas eai leat dál resurssat deaividit buot hástalusaiguin ja čoavdit buot doaimmaid maid ráđđi lea  evttohan dán čilgehusas. Dat go Sámediggi ii sáhte rehkenastit oažžut ollus eanet ruđaid guovddáš  eiseválddiin dán ulbmilii, de lea dađi deaŧaleappot ahte ruđat geavahuvvojit ulbmillaččat ja Sámedikki cealkán  politihka mielde. Nugo bušeahttadilli dál lea, de árvvoštallá ráđđi várret ruđaid čuovvovaš doaibmabijuide:</p>
<p type="listitem">bálvalusaid huksemii min bibliotehkas, maiddái Sámedikki hálddašanbibliotehka doaimma ektui. Dál leat mis golbma bibliotehkarvirggi ja okta čállivirgi min bibliotehkas Kárášjogas, muhto erenoamážit go  hálddašanbibliotehka lea huksendásis lea dárbu várret eanet resurssaid dán ulbmilii.</p>
<p type="listitem">sámi girjebussefálaldaga doalaheapmái ja viidásetovddideapmái. Nugo namuhuvvon ovdelis dás, de addá</p>
<p type="listitem">Sámediggi dál doaibmadoarjaga guđa girjebussii sámegiela hálddašanguovllus ja girjebussedoibmii sámi  kulturguovddážiid oktavuođas. Sámediggi lea ožžon doarjjaohcama doalahit girjebussefálaldaga Mátta-Romssas ja Davvi-Norlánddas ja Sámedikkis lea evttohuvvon ahte girjebussefálaldat Mátta-Várjjagis  doalahuvvo.</p>
<p type="listitem">bibliotehkakonfereanssa lágideapmái mas sámi bibliotehkabálvalusat deattuhuvvojit</p>
<p type="listitem">doalahit doarjjaortnega mainna movttiidahttit gieldalaš bibliotehkaid hukset sámi bibliotehka-ávnnasčoakkáldagaid, vejolaččat boahtteáiggi ovttasbargošiehtadusaid ektui fylkkagielddaiguin</p>
<p>Mearkkašupmi 1 NSRa ovttasbargojoavku, Guovddášbellodaga sámediggejoavku ja ovttasbargojoavku Sigfred Jåma bokte</p>
<p type="listitem">Ođđa čuokkis čuoggái 2.3 <span type="quote" xml:lang="smj">”Resursadárbbut”</span></p>
<p type="listitem">movttiidahttindoaibmabijut bibliotehkafágalaš olbmuid rekrutteremii.</p>
<p>Evttohus 1 áirasis Jørn Are Gaski, Olggešbellodat, Johttisápmelaččaid listu, Sámiid válgalihttu ja Bargiidbellodaga sámediggejuovku</p>
<p>Vuoruheapmi 1. Bálvalusaid huksen min bibliotehkas, maiddái Sámedikki hálddašanbibliotehka doaimma ektui. Otne leat mis golbma bibliotehkarvirggi ja čállivirgi min bibliotehkas Kárášjogas, muhto erenoamážit hálddašanbibliotehka huksendásis lea dárbu bidjat eanet resurssaid ulbmilii. Vuoruheapmi 2. Doalahit ja viidásetovddidit sámi girjebussefálaldaga. Nugo namuhuvvon bajábealde, de addá Sámediggi dál doaibmadoarjaga guđa girjebussii sámegiela hálddašanguovllus ja girjebussedoibmii sámi kulturguovddážiid oktavuođas. Sámediggi lea ožžon doarjjaohcama doalahit girjebussefálaldaga Mátta-Romssas ja Davvi-Norlánddas ja lea ovddidan evttohusa Sámediggái ahte ásahit girjebussefálaldaga Mátta-Várjjagis. Girjebusset galget erenoamážit gozihit fálaldaga mánáide ja nuoraide. Vuoruheapmi 3. Ovddidit nehttii vuođđuduvvon bálvalusaid neahta bokte bibliotehkas ja eará dokumeantaohcamiid, diŋgoma ja luoikkaheami neahta bokte, ruovttusiiddu ovddideapmi ja nehttii vuođđuduvvon bálvalusaid ovddideapmi vai bibliotehka sáhttá deavdit doaimmas geavaheaddjiid ektui. Vuoruheapmi 4. Ovddidit ovttasbarggu sámi arkiivvain, mas doaibma dievasmahttá nubbi nuppi, erenoamážit go jurddaša nehttii vuođđuduvvon ja digitála bálvalusaid geavaheami.</p>
<p>Sámedikki dievasčoahkkin – Čoahkkingirji 03/03 - 50. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Vuoruheapmi 5. Lágidit bibliotehkakonfereanssa sámi bibliotehkabálvalusaid deattuhemiin. Vuoruheapmi 6. Ásahit doarjjaortnega mainna movttiidahttit gieldalaš bibliotehkaid hukset čoahkádusaid main leat sámi bibliotehkaávdnasat, vejolaččat boahtteáiggi ovttasbargošiehtadusaid olis ollu fylkkagielddaiguin.</p>
<p>II Jienasteapmi 39 áirasis ledje 35 čoahkis. Jørn Are Gaski gesii evttohusastis ja bijai dan mearkkašupmin. Ášši meannudeapmi loahpahuvvui jienaskeahttá.</p>
<p>III Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>IV Sáhkavuorro- ja replihkkalistu</p>
<p>Sáhkavuorru</p>
<p>Replihkka 1 Randi Skum áššejođih. 2 Sigfred Jåma 3 Jørn Are Gaski 4 Sven-Roald Nystø 5 Magnhild Mathisen 6 Ole Henrik Magga 7 Ann-Mari Thomassen 8 Mildri Pedersen 9 Ragnhild Lydia Nystad 10 Randi Skum áššejođih.</p>
<p>Jørn Are Gaski (čoahkkinortnegii)</p>
<p>V Sámedikki mearrádus</p>
<p>Sámediggeráđi čilgehus oktan mearkkašumiiguin váldui diehtun. Ášši meannudeapmi loahpahuvvui čakčamánu 26. b. 2003 dii. 11.50</p>
<p>Sámedikki dievasčoahkkin – Čoahkkingirji 03/03 - 51. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Ášši 29/03 Ođđa áššiid dieđiheapmi</p>
<p>Ášši álggahuvvui čakčamánu 23. b. 2003 dii. 18.15.</p>
<p>I Áššebáhpirat</p>
<p>Evttohus 1, áirasis Amund P. Anti, Norgga Sámiid Riikasearvvi Ovttasbárgojoavku ja Guovddášbellodaga sámediggejoavku</p>
<p>Njuovvandilli boazodoalloealáhusas Finnmárkkus</p>
<p>Boazodoalloealáhus Finnmárkkus lea dál váttis dilis go eai beasa bohccuid njuovahit go njuovahagat eai nákce vuostáváldit gávpebohccuid. Dát dilli lea ee. boađus boasttu stáhtalaš boazodoallopolitihkas ja – hálddahusas, ja bohccobierggu sisafievrredeapmi lea maid heajudan dili vel eambbo. Go stáhta mearrida alimus boazologu orohagaide, de ferte maid láhčit apparáhta mii nákce vuostáváldit bohccuid mat njuvvojit. Dát mielddisbuktá stuora ekonomalaš váttisvuođaid boazoeaiggádiidda geat masset stuora oasi sisaboađus go eai beasa njuovahit varrásiid ovdal ragaha. Varrásat mat eai njuvvojuvvo ovdal ragaha, eai sáhte njuvvojuvvot ovdal nuppi jagi. Dát fas mielddisbuktá ahte varrásat dárbbašmeahttumit goaridit gáržžiduvvon dálveguohtoneatnamiid. Dilli sisttisdoallá maid dohkkemeahttun peršuvnnalaš vattisvuođaid ovttaskas boazoeaiggádii guhte lea ollu bargan ovdal njuovvama. Vai geahpedivččii dán váivves dili masa Finnmárkku boazodoallu lea šaddan, ferte unnimusgáibádus leat ahte doarjja, 10,- r. juohke vuvdojuvvon bohccobiergogilus, bistá olles doaibmajagi. Varrásat mat fertejit luitojuvvot ellui fas, eai leat dušše noađđin dálveguohtoneatnamiidda, muhto mielddisbuktet maid liigelogu mearriduvvon boazologu ektui. Go mearriduvvon boazolohku rihkkojuvvo váilevaš njuovvama geažil, de eai galgga orohagat eai ge boazoeaiggádat ráŋggáštuvvot ekonomalaččat ceahkkálas doarjjageassimiin. NSRa ovttasbargojoavkku, Guovddášbellodaga sámediggejoavkku ja Ovttasbargojoavkku mielas lea dáinna áššiin hoahppu. Mii bivdit danne ahte dát ášši meannuduvvo sierranas áššin dán dievasčoahkkimis. Ferte ásahuvvot politihkkarasttildeaddji joavku mii dán vahkus evttoha mearrádusa. Evttohus 2, áirasis Magnhild Mathisen, Bargiidbellodaga sámediggejoavku</p>
<p>Sieiddájoga Mánáidpsykiátralaš Divššohat ferte bisuhuvvot</p>
<p>Finnmárkku Dearvvašvuođa stivra lea mearridan heaittihit Sieiddájoga Mánáidpsykiátralaš Divššohaga. Sámediggi ii dohkket dán, ja bivdá Sámediggeráđi nu jođánit go vejolaš váldit oktavuođa Dearvvašvuođaministariin. Dát oktavuohta berre maid sisttisdoallat duođašteami Sieiddájoga earenoamáš gelbbolašvuhtii, ja dan buori dikšunfálaldahkii mii gávdno maiddái sámi mánáide. Dán geažil berre Sámediggi bivdit ahte mearrádus ii čađahuvvo.</p>
<p>Sámedikki dievasčoahkkin – Čoahkkingirji 03/03 - 52. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Evttohus 3, áirasis Anders Urheim, Bargiidbellodaga sámediggejoavku</p>
<p>Sámi ovddidanfoanda - doaibmaguovllu ja njuolggadusaid rievdadeapmi</p>
<p>Sámediggi mearridii skábmamánu 25. beaivvi 1998 Sámi ovddidanfoandda reviderejuvvon láhkaásahusaid. 2. § bokte. Ulbmilat ja ulbmiljoavku ráddjejuvvo gii sáhttá doarjagiid oažžut; olles álbmot mearriduvvon doaibmaguovllu siskkobealde, dihto ráddjejumiiguin. Nu go njuolggadusat ja láhkaásahusat leat otne ráhkaduvvon, mielddisbuktet dát vealaheami, mearriduvvon das orru go doaibmaguovllu olggobealde vai siskkobealde. Sii geat orrot olggobealde, olgguštuvvojit dáinnalágiin ja dát lea danne hui eahpevuoiggalaš ortnet. Sámediggi ferte dál divvut dán ja reguleret dákkár vealaheaddji ortnegiid, nugo diggi ieš ovdal lea mearridan, nu ahte Sámi ovddidanfoanda heivehuvvo ulbmiljoavkku otná dárbbuid ektui. Sámediggi áigu jođánit rievdadit otná ortnega, láhkaásahusaid ja njuolggadusaid. Doaibmaguovlu berre árvvoštallot viiddiduvvot nu ahte guoská olles suohkaniidda ja ahte manná eret otná váldogáibádusas geográfalaš doaibmaguovlu, earenoamáš guovllut ja baicca álgá vuoruhit sámi <em type="italic">ulbmiliid. </em></p>
<p>Evttohus 4, áirasis Berit Oskal Eira, Bargiidbellodaga sámediggejoavku</p>
<p>Bieggafápmorusttegat sámi guovlluin</p>
<p>Maŋemus jagiid lea leamaš čalmmusteapmi bieggafápmorusttegiid huksemiidda. Leat plánejuvvon huksejuvvot moanat bieggafápmorusttegat sámi guovlluide. Dát leat ođđalágan huksejumit maidda leat unnán vásáhusat dan ektui movt dát čuhcet luonddubirrasii. Sámediggeráđđi bivdojuvvo vuolggahit čuozahusčielggadeami bieggafápmorusttegiid váikkuhusaid birra boazodollui, eará sámi ealáhusaide ja luonddubirrasii, beroškeahttá rusttegiid investerenárvvus. Eai leat, dan mielde maid mii diehtit, dahkkon makkárge dutkamušat dan hárrái makkár váikkuhusaid bieggamillopárka ásaheapmi buktá. Sámediggeráđđi ferte gáibidit ahte ráhkaduvvo ollislaš plána bieggafápmorusttegiid huksemiidda mat gusket sámi guovlluide, nu ahte sámiid beroštumit váldojuvvojit vuhtii nu árrat go vejolaš plánenproseassa áigodagas. Evttohus 5, áirasis Berit Oskal Eira, Bargiidbellodaga sámediggejoavku</p>
<p>Bohccobierggu márkandilli</p>
<p>Maŋemus áiggiid lea máŋgi leamaš bohccobierggu márkandili birra sáhka mediain. Biergooastit čuoččuhit ahte váttisvuohta lea ahte sis lea ollu biergu rájuin ja ahte eai sáhte šat eambbo oastit sisa. Čuoččuhuvvo ahte lea 340 tonna bohccobiergu rájuin iešguđet sajiin riikkas. Dát dilli dagaha ahte bohccobierggu haddi njiedjá ja boazoeaiggádat masset oasi iežaset dietnasis. Dilli lea seamma Ruoŧa bealde.</p>
<p>Sámedikki dievasčoahkkin – Čoahkkingirji 03/03 - 53. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Lea hui váidalahtti go biergooastin bissehuvvo dan áiggis jagis go boazu lea losimus ja biergu lea buoremus. Seammás leat boazodoalus, erenoamážit Finnmárkkus, stuorra struktuvrralaš hástalusat ealuid geahpidan gáibádusaiguin. Bohccobiergu dahká dušše bealle proseantta olles riikka biergomanus, ja danne ii leat bohccobiergu makkárge áittan eará biergojohtui. Geavaheaddjit lohket ahte sis leat váttisvuođat gávdnat oastit bohccobierggu. Ferte leat heajos márkanfievrrideapmi mii dagaha ahte rádjosat leat dievva ovdal go njuovvamat álget. Guokte stuorámus boazonjuovahaga hálddašit 4/5 oasi boazonjuovvamiin Norggas. Boazodoalu márkanlávdegotti tabeallas oaidná ahte stuorámus njuovahagain leat stuorámus bohccobiergorádjosat. Eanandoallodepartemeanta cealká mediai ahte sii árvvoštallet doarjut bohccobiergovurkema, nu ahte njuovvamat sáhttet álggahuvvot. Vásáhus 1980-loguin, mas boazodoallošiehtadusa bokte lei gitta 19 mil. doarjja jahkái, ii rávve dákkár čovdosii. Bohccobiergu ii sáhte leat seamma márkanvuogádagas go visot eará biergu riikkas, gos Norsk Kjøttas lea ovddasvástádus biergojohtui. Dákkár márkanpolitihka joatkin boahtá dagahit ahte márkan gáhččá čoahkkái, ja dát boahtá goaridit boazodoalu. Dát vuogádat lea dagahan ahte bohccobierggu haddi lea beliin unnon 1970-logus otnážii. Boazodoallu lea okta dain stuorámus sámi ealáhusain ja aktiivvalaš doaibmabijut fertejit álggahuvvot vai oažžu biergomárkana bálansii. </p>
<p>Sámedikkis lea erenoamáš ovddasvástádus oččodit dán ealáhussii eavttuid maiguin sáhttá birget. Sámediggeráđđi bivdojuvvo geahččat dán váttisvuođa ja maid oažžut johtui árvvoštallama gávnnahan dihte manne bohccobiergomárkandilli lea nu go otne lea. Ášši lea dakkár dilis ahte dasa fertešii jođanis čovdosiid gávdnat boazodolliid dienasvuođu dihte. Evttohus 6, áirasis Janoš Trosten, Norgga Sámiid Searvvi Ovttasbárgojoavku ja áirasiin Olaf Eliassen ja Jon Erland Balto, Guovddášbellodaga sámediggejoavku </p>
<p>Goahtegearregii doaibmaruhtadeapmi Stáhtabušeahta bokte</p>
<p>Sámediggi atná deaŧálažžan ahte sámi ealáhusat nannejuvvojit ja ožžot buriid rámmaeavttuid. Vuođđolága paragráfa 110a ja ILO konvenšuvdna 169 geatnegahttet norgga eiseválddiid konkrehtalaččat bidjat johtui doaibmabijuid. Sámi servodat dárbbaša nana ealáhusaid mat bisuhit ássama guovddáš sámi guovlluin. Konkrehtalaččat lea stáhtalaš doaibmabidju šiehtadit sámi ealáhusorganisašuvnnaiguin doaibmaruhtademiid birra. Odne šiehtadit sámi vuođđoealáhusat stáhtain doaibmaruhtademiid birra ja ealáhusat dainna lágiin birgejit ekonomalaččat ávkin sámi servodahkii. Ealáhusorganisašuvdna, Goahtegearret, ii leat dássážii ollen nu guhkás. Organisašuvdna lea ain álgohámis ja lea dássážii bargan hui bures seailluheames árbevirolaš sámi meahcásteami ja lotnolasealáhusaid. Sámediggi bivdá dákko bokte ahte doaibmaruhtadeapmi Goahtegearregii biddjo 2004 stáhtabušehttii ja ásahuvvo bistevaš ortnegin. Sámediggi bidjá ávžžuhusa ráđđehusa ja Stuoradikki ovdii.</p>
<p>Sámedikki dievasčoahkkin – Čoahkkingirji 03/03 - 54. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>II Evttohusat ja vejolaš mearkkašumit</p>
<p>Čoahkkinjođihangotti evttohus Sámediggái: 1. Evttohus 1 ja 5 ovddiduvvojit ođđa áššin bearjadaga. 2. Evttohusat 2, 3, 4 ja 6 sáddejuvvojit Sámediggeráđđái viidásit meannudeapmái.</p>
<p>III Jienasteapmi 39 áirasis ledje 38 čoahkis. Jienasteapmi dahkkojuvvui čuovvovaš vuogi mielde: 1. Čoahkkinjođihangotti evttohus, čuokkis 1, mearriduvvui ovttajienalaččat. 2. Čoahkkinjođihangotti evttohus, čuokkis 2, mearriduvvui ovttajienalaččat.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka 1 Amund P. Anti 2 Magnhild Mathisen</p>
<p xml:lang="nob">Ragnhild Lydia Nystad 3 Magnhild Mathisen 4 Anders Urheim</p>
<p xml:lang="nno">Svein Peter Pedersen</p>
<p xml:lang="nob">Geir Tommy Pedersen</p>
<p xml:lang="deu">Anders Urheim</p>
<p>Isak Mathis O. Hætta (čoahkkinortnegii) 5 Berit Oskal Eira 6 Janoš Trosten</p>
<p xml:lang="smj">Isak Mathis O. Hætta</p>
<p xml:lang="nob">Egil Olli</p>
<p>VI Sámedikki mearrádus 1. Evttohusat 1 ja 5 ovddiduvvojit áššin bearjadaga. 2. Evttohusat 2, 3, 4 ja 6 sáddejuvvojedje Sámediggeráđđái viidásit meannudeapmái. Ášši meannudeapmi loahpahuvvui čakčamánu 23. b. 2003 dii.18.45.</p>
<p>Sámedikki dievasčoahkkin – Čoahkkingirji 03/03 - 55. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Ášši 30/03 Kredihtakoartta Sámediggeáirasiidda</p>
<p>Ášši gessojuvvui áššelisttus.</p>
<p>Sámedikki dievasčoahkkin – Čoahkkingirji 03/03 - 56. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Ášši 31/03 Sámedikki politihkalaš dási njuolggadusat - jahkebuhtadus ja bálká</p>
<p>Ášši meannudeapmi álggahuvvui čakčamánu 23. b. 2003 dii. 18.45.</p>
<p type="listitem">I  Áššebáhpirat</p>
<p type="listitem">Ášši 02/03 Sámedikki politihkalaš dási njuolggadusat – jahkebuhtadus ja bálká</p>
<p>II Evttohusat ja vejolaš mearkkašumit</p>
<p>Sámedikki bearráigeahččanlávdegoddi ovddida čuvvovaš evttohusa dievasčohkkimii:</p>
<p>Sámedikki dievasčoahkkima mielas ii leat riekta dulkot Politihkkalaš dási miessemánu 27 b. 2001 mannosaš njuolggadusaid § 2.4, 4.čuoggá dan láhkai ahte vealaha buozalmasvuođa mii deaivida dievasčoahkkima vuosttaš dahje maŋimuš oasis.</p>
<p type="listitem">III  Jienasteapmi 39 áirasis ledje 39 čoahkis. Jienasteapmi dahkkojuvvui čuovvovaš vuogi mielde:</p>
<p type="listitem">Sámedikki bearráigeahččanlávdegotti evttohus hilgojuvvui 22 jieanain.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka 1 Jørn Gaski, áššejođ.</p>
<p xml:lang="nno">Svein Peter Pedersen</p>
<p xml:lang="nno">Per Solli</p>
<p xml:lang="nno">Svein Peter Pedersen</p>
<p>Per Solli 2 Tormod Bartholdsen</p>
<p>Sven-Roald Nystø 3 Tormod Bartholdsen 4 Birger Nymo</p>
<p xml:lang="nob">Geir Tommy Pedersen 5 Isak Mathis O. Hætta 6 Sten Erling Jønsson 7 Jørn Gaski</p>
<p>Sámedikki dievasčoahkkin – Čoahkkingirji 03/03 - 57. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sven-Roald Nystø (čoahkkinortnegii)</p>
<p>VI Sámedikki mearrádus</p>
<p>Sámedikki bearráigeahččanlávdegotti evttohus hilgojuvvui. Ášši meannudeapmi loahpahuvvui čakčamánu 23. b. 2003 dii. 19.30.</p>
<p>Sámedikki dievasčoahkkin – Čoahkkingirji 03/03 - 58. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Ášši 32/03 Gulaskuddan - Ođđa minerálaláhkaevttohus</p>
<p>Ášši meannudeapmi álggahuvvui duorastaga 25.09.03 dii. 08.35.</p>
<p type="listitem">I  Áššebáhpirat</p>
<p type="listitem" xml:lang="nob">NOU 1996: 11 Forslag til minerallov</p>
<p type="listitem" xml:lang="nob">Dievasčoahkkinášši 8/97-NOU 1996:11 Forslag til minerallov</p>
<p type="listitem" xml:lang="nob">Ot.prp. nr.35 1998-99 Om lov om erverv av og drift på mineralressurser (mineralloven)</p>
<p type="listitem">Dievasčoahkkinášši 26/99- Ot. prp. 35 1998-99</p>
<p type="listitem">Báktelága rievdadusevttohus, (Ot.prp. nr. 53 2002-2003)</p>
<p type="listitem">Minerálaláhka - gulaskuddan 2003</p>
<p>II Evttohusat ja vejolaš mearkkašumit</p>
<p>Sámediggeráđi árvalus Sámediggái: 1. Sámedikki prinsihpalaš mearkkašumit 1.1 Dialoga gaskal Sámedikki ja Ealáhus- ja gávpedepartemeantta</p>
<p>Cuoŋumánu 18. b. 2002 lei čoahkkin gaskal Sámedikki ja Ealáhusministara Ansgar Gabrielsen, ja geassemánu 5. b. 2002 lei Kárášjogas čoahkkin gaskal Sámedikki hálddahusa ja Báktehoavdda ja Ealáhus- ja gávpedepartemeantta ja Gielda- ja guovludepartemeantta áirasiid ođđa minerálaláhkaevttohusa ráhkkaneami oktavuođas. Sihke Ealáhusministtár ja Ealáhus- ja gávpedepartemeanta lohpidedje lagas dialoga Sámedikkiin dán prinsihpalaččat dehálaš áššis. Departemeanta galggai váldit oktavuođa Sámedikkiin oažžundihte konkrehtaleappo árvalusaid álbmotrievttálaš áššiid ektui, muhto dat ii leat dahkkon. Go ođđa minerálaláhkaevttohus sáddejuvvui gulaskuddamii, de dat bođii dego heammástussan Sámediggái, juste dan dihte go Sámedikki politihkalaš jođiheapmi lei lohpiduvvon diehtojuohkima ja vejolašvuođa buktit Sámedikki oainnuid ovdal go evttohus sáddejuvvo olggos. Sámediggeráđi bealis lei čielga eaktu ahte Sámeidikkis galggai leat viidát dialoga departeameanttain ovdal go láhkaevttohus ovdanbuktojuvvo. Sámedikki mielas lea dehálaš ahte norgga eiseválddit dovdet iežaset ovddasvástádusa Sámedikki ektui álbmotválljejuvvon orgánan, ja eamiálbmotparlameantan. Láhkaáššiid ja eará áššiid oktavuođas mat leat dehálaččat sámi álbmogii galggaše ásahuvvot starga ráđđádallanortnegat departemeanttaid ja Sámedikki gaskkas, nugo ILO-soahpamuš nr. 169 vuođđuda. Departemeanta ferte árvvoštallat dakkáraš ráđđádallanortnegiid oassin ođđa minerálaláhkaevttohussii. Sámediggi hálida muittuhit departemeantta ahte ILO 169 ovdanbuktá dušše unnimusgáibádusaid mii guoská eamiálbmogiid vuoigatvuođaide. Danin vurdojuvvo ahte Norga, miilea ratifiseren soahpamuša, bidjá mihttomearrin ollašuhttit soahpamuša gáibádusaid.</p>
<p>Sámedikki dievasčoahkkin – Čoahkkingirji 03/03 - 59. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 1.2 Gulaskuddanproseassa</p>
<p>Sámediggi čujuha minerálalagá evttohussii, erenoamážit 12. kapihttalii mii dadjá juoga oktavuođai birra sámi beroštumiide. Sámediggi hálida álggos šállošit ahte rievdadusat, mat leat evttohuvvon Báktelágas oassin ođđa finnmárkkuláhkaevttohussii (Ot.prp. nr. 53 2002-2003), eai leat sáddejuvvon gulaskuddamii. Sámedikki oainnu vuođul leat dát rievdadusat lunddolaš oassin ođđa minerálaláhkaevttohussii, vaikko Ealáhus- ja gávpedepartemeanta oaivvilda ahte dát njuolggadusrievdadusat eai gula dán gulaskuddamii. Dan seammás cealká departemeanta ahte Báktelágas evttohuvvon rievdadusat galget boahtteáiggis váldot mielde oktasaš minerálaláhkii. Danin leat Sámedikki gulaskuddancealkámuššii maiddái váldon mielde Báktelága rievdadusevttohusat, dan sivas go rievdadusevttohusaid celkojuvvon duogáš leat Norgga álbmotrievttálaš geatnegasvuođat sápmelaččaid ektui. 1.3 Sámedikki prinsihpalaš oaidnu mineráladoaimma hárrái</p>
<p>Sámediggi hálida aiddostahttit ahte diggi ii vuostil báktedoaimmaid oppalaččat, muhto deattuha ahte dakkár doaibma ii galgga leat duššefal majoritehtaservodaga eavttuid vuođul, muhto galgá váldit vuhtii vuođđolágasuodjalusa mii sápmelaččain lea eamiálbmogin ja minoritehtan Vuođđolága § 110a vuođul ja eamiálbmot- ja minoritehtasuodjalusa álbmotrievttálaš ja siskkáldasrievttálaš njuolggadusaid vuođul. Odne lea almmolaččat dohkkehuvvon ahte riika lea huksejuvvon guovtti álbmoga eatnamiid ala, dáččaid ja sápmelaččaid – ja dat mielddisbuktá ahte maiddái sápmelaččain lea riekti váikkuhit riikka servodatovdánahttima. Sámediggi hálida váikkuhit minerálaealáhusa ovdánahttima ja minerálaressursaid hálddašeami, vai šattašii dássedeappo hálddašeapmi iige deattut dušše ealáhusa dárbbuid. Sámedikki ásaheami bokte dohkkehuvvui ahte sápmelaččat galget beasset leat mielde mearrideame iežaset ovdáneami. Sápmelaččat hálidit ieža ovddasvástidit iežaset ovdáneami ja boahtteáiggi, ja vurdet ahte stáhtalaš eiseválddit addet Sámediggái viidát ovddasvástádusvejolašvuođaid. Lea dehálaš atnit dan muittus go ráhkada ođđa njuolggadusčállosiid mat gusket goappaš stáhtamearrideaddji álbmogii. Sámediggi lea máŋgii deattuhan ahte ulbmil sihke Sámi vuoigatvuođalávdegotti ja Minerálalágalávdegotti gustovaš láhkamearrádusaid čađahemiin lei sihkkarastit hálddašeami Norgga bajimus sámepolitihka mihttomeriid mielde. Minerálalága lávdegoddi ja departemeanta leat digaštallan ja buktán evttohusaid mat čielgasit gusket sámi beroštumiide ja vuoigatvuođaide. Mineráladoaibma áitá olles máilmmi eamiálbmogiid kultuvrraid ja eallinvugiid, ja mielddisbuktá dávjá stuora negatiiva váikkuhusaid eamiálbmogiid buresbirgejupmái. Maiddái Sámis lea dáhpáhuvvan ahte sámi ealáhusat leat massán guovddáš geavahanareálaid ruvkedoaimmaid ja minerálaid roggamiid geažil. Sámediggi bivdá ahte Norga ii doalvvo signálaid eará riikkaide mat mielddisbuktet vearrát dili eamiálbmogiidda máilmmi iežá osiin. Norga ferte geahččalit heivehit lágaid dainna lágiin ahte sámi kulturii, mii lea nannosit čadnon sámi ássanguovllu luonddu ávkkástallamii, sihkkarastojuvvo oadjebas ja sihkkaris boahtteáigi. Danin oaidná Sámediggi dárbbašlažžan geahččat mineráladoaimma ovttas eará duohtademiiguin sámi guovllus, nu go ovdamearkka dihte duohtadeamit Suodjalusa doaimmaid oktavuođas. Meavkki-guovllu ja Hálkavári áššit čájehit ahte sámi beroštumit dávjá leat beare geahppasat stáhta dárbbuid ektui. Dát áššit leat maid ovdamearkkat dasa ahte dakkár stuorát duohtadanáššiid galggašii ráđđádallat ja šiehtadallat buori áiggis ovdal go duohtadeamit álget.</p>
<p>Sámedikki dievasčoahkkin – Čoahkkingirji 03/03 - 60. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 2 Evttohus earenoamáš njuolggadussan Finnmárkku várás 2.1 Álggahus</p>
<p>Čujuhit Báktelága rievdadusevttohussii Ot. prp. 53as (2002-2003) láhka riektedilálašvuođaid ja eatnamiid ja luondduvalljodagaid hálddašeami birra Finnmárkku fylkkas (finnmárkkuláhka). Departemeanta fuomášuhttá ahte minerálaláhkaevttohusas, čuoggás 12.1 daddjo ahte njoulggadusaid rievdadanevttohusat mat leat finnmárkkulága evttohusas eai leat oassin dán gulaskuddamis. Departemeanta buktá aŋkke listtu Báktelága rievdadanevttohusain danin go dat maŋitáigái galget leat oassin ođđa minerálalágas. Sámediggi fuomášuhttá ahte aiddo danin go Báktelága rievdadusat maŋitáiggis šaddet oassin ođđa minerálalágas, de lea dehálaš Sámediggái kommenteret maiddái dáid evttohusaide. 1972 Bákteláhka lea vuođđun finnmárkkuláhkaevttohusa ođđa evttohusaide. Bákteláhka lea vuosttažettiin ozolaš minerálaid birra.</p>
<p>Evttohusat ozolaš minerálaid birra sisttisdollet sierranjuolggadusaid Finnmárkku hárrái. Ealáhus- ja gávpedepartemeanta čujuha ahte Sámi vuoigatvuođalávdegoddi 2 gieđahallá vuoigatvuođagažaldagaid mat leat čadnon sápmelaččaide olggobealde Finnmárkku, ja ahte lávdegoddi ferte álggos meannudit minerálaressursaid vuoigatvuohtagažaldagaid. Sámedikki mielas ii leat dát doarvái buorre argumeanta ráhkadit oktasašnjuolggadusaid buot sámi ássanguovlluid várás. Justisdeparteameantta kommentárain Báktelága rievdadusaide (Ot.prp.nr 53 2002-2003 9. kapihttalis) daddjo ahte ILO 169 15. artihkkalis leat earenoamáš gáibádusat eamiálbmogiid váikkuhanfápmui minerálaressursaid ávkkástallama oktavuođas. Sámediggi fuomášuhttá ahte dát eareanoamáš gáibádusat maiddái gusket sápmelaččaide olggobealde Finnmárkku. 2.2 Dieđihangeatnegasvuohta - evttohusa § 7a</p>
<p>Evttohusa § 7a mielde geatnegahttojuvvo ohcci dieđihit Sámediggái, eananeaiggádii, guovllustivrii ja boazodoalu orohatstivrii unnimusat vahku ovdal go ohcagoahtá (šerpen). Jus lea sáhka eatnama duohtadeami birra, de galgá dieđihit gokko duohtadeapmi galgá dáhpáhuvvat. Sámediggi lea álgoálggus positiiva dakkár dieđihangeatnegasvuhtii ovdal go ohcagohtet minerálaid, muhto lea ovttaoaivilis Sámi vuoigatvuođalávdegottiin mii oaivvilda ahte friddja ohcanlohpi Finnmárkkus galgá heaittihuvvot. Sámediggi lea maid hirpmahuvvan dan ilá oanehis dieđihanáigemearis mii evttohuvvo. Sámediggi áigu earenoamážit deattuhit ahte vahku dieđihanáigemearri lea beare oanehis áigi sidjiide geat leat meahcástanealáhusas ja dan geažil eai leat álo olámuttus. Vaikko ohcan ii mielddisbuvtte stuora billistemiid lundui, de aŋkke mohtorvuojániid ja stuora mášiinnaid geavaheapmi billista eanadaga. Sámediggi mearkkaša ahte evttohus ilá unnán problematisere ja árvvoštallá luonddugáhttema. Departemeanta iige leat árvvoštallan mot vuhtii váldit sámi kulturmuittuid juo ohcama oktavuođas, sihke daid mat leat gávdnon ja daid mat eai leat vel gávdnon.</p>
<p>Sámedikki dievasčoahkkin – Čoahkkingirji 03/03 - 61. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Sámediggi doarju evttohusa ahte boazodoalu orgánat galget oažžut dieđu, muhto fuomášuhttá departemeantta maiddái ahte iežá sámi meahcástanealáhusat ja geavaheaddjit (omd gilisearvvit) berrejit oažžut dieđu. Dieđihanáigemearri ferte guhkiduvvot. 2.3 Ohcamuš beassat iskat (roggat) - evttohusa § 22a</p>
<p>Evttohusa § 22a:s evttohuvvo ahte ohcamuša beassat iskat (roggat) Finnmárkkus sáhttá biehttalit jus oppalaš vuhtiiváldimat mannet dohkkeheami vuostá. Lea Báktehoavda gii loahpalaččat mearrida galgá go dohkkehit ohcama iskat ozolaš minerálaid. Árvvoštallamis galgá garrasit deattuhit sámi kultuvrra, boazodoalu, ealáhusvugiid ja servodateallima vuhtiváldima.</p>
<p>Jus ohcan dohkkehuvvo de sáhttá gáibidit ahte namuhuvvon oasit váldojit vuhtii. Dan seammás galgá Báktehoavda addit eananeaiggádii, Sámediggái j.e, vuoigatvuođa buktit iežaset oainnuid. Muhto lea goitge Báktehoavda gii vuosttaš vuorus galgá meannudit ja mearridit ohcama.</p>
<p>Sámedikki mielas lea álgoálggus buorre ahte rogganohcama mearrideami oktavuođas galgá garrasit deattuhitsámi vuhtiiváldimiid, muhto diggi ii leat ovttaoaivilis departemeanttain dainna ahte Báktehoavda galgá akto mearridit iskanlobi. Sámediggi vuosttalda Báktehoavddas dakkár válddi árvvoštallat sámi beroštumiid, go stáhta han lea ásahan Sámedikki mii galgá doaimmahit juste dan ahte árvvoštallat sámiid beroštumiid. Dát mearrádus ii vuhtiiváldde sámi beroštumiid doarvái. Departemeanta dadjá iežas kommentáras (s. 141) ahte: ” <em type="italic">vihkkedallamis galget sámiid beroštumiid earenoamážit váldot vuhtii, muhto dain eai galgga leat mearrideaddji mearkkašumit jus beliin mat gesset nuppe guvlui lea eanet deaddu go sámi beroštumiin </em>.” Lea eahpečielggas maid departemeanta oaivvilda dainna, muhto lea goit čielggas ahte sámi beroštumiin eai galgga leat mearrideaddji mearkkašumit jus leat nana ákkat mat sihtet addit lobi iskat. Sámediggi ballá ahte diehtovátni sámi servodatdili ja sámi luonddugeavaheami birra sáhttá dagahit ahte sámi beroštumit <span type="quote">”vihkkejuvvojit ja gávnnajuvvoijt beare geahpasin”</span> dakkár árvvoštallamis. </p>
<p>Otná njuolggadusčállosiid mielde oažžu ohcci measta automáhtalaččat lobi iskat, jus lága eavttut devdojuvvojit. Báktelága § 8 lea iskanlobi birra. Go lea ožžon roggan-/iskanlobi de lea ožžon lobi iskat ozolaš minerálaid gávdnoštumi, ja sus lea vuosttašriekti ávkkastallat gávdnoštumiin (<span type="quote">”vuosttažin millui- prinsihppa”</span>). Sámediggi čujuha ahte Báktehoavdaámmáha ulbmil doarjut ja ovddidit riikka báktedoaimma eanaš háviid lea vuostálagaid sámi kultuvrra nannema vuhtiiváldimiin ja sámi luondduealáhusa vuhtiiváldimiin. Báktehoavdda árvvoštallan ja vuoruheapmi sáhttá váikkuhit dasa. Danin ii leat Sámediggi áibbas sihkar ahte evttohusas deattuhit sámiid beroštumiid nu ahte boahtá dakkár ávki maid departemeanta oaivvildii. Sámediggi oaivvilda ahte hálddašeamis lea dárbu eanet máhttui sámi dili birra, ja vuordá danin ahte eiseválddit dollet lagas oktavuođa Sámedikkiin sámi vuhtiiváldimiid ja eaktoásahusaid deattuheami oktavuođas. <span type="quote">”Sámiid beroštumit”</span> ii leat ovttabealát doaba, muhto eaktuda nana máhtu árbevirolaš sámi luondduealáhusaid ja iešguđetlágan sámi beroštumiid birra. Danin lea Sámedikki bealis unnimusgáibádus ahte Báktehoavdda bealis loktejuvvo gelbbolašvuohta sámi gažaldagaid hárrái láhkarievdadusa oktavuođas. Dainna lágiin loktana sápmelaččaid bealis luohttámuš ámmáhii, dan seammás go buktá riektesihkarvuođa ja ohcci ja sámi áššeoasálaččat álkit sáhttet ovddalgihtii meroštallat bohtosa. Sámediggi oaidná iskamiid duohtadeapmin, ja dakkár duohtadeamit eai galggaše čađahuvvot jus Sámediggi vuosttalda dan. Sámediggi liikká eahpida ahte lea doarvái suodjalus dušše dakkár deattuhannjuolggadusain,</p>
<p>Sámedikki dievasčoahkkin – Čoahkkingirji 03/03 - 62. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen nu guhká go Sámediggái ii addo sierra váldi, mearridanvuoigatvuohta dahje eanet ovddasvástádusa dakkáraš áššiin. Das čujuhit ILO ekspeartadoaibmagottii cealkámuššii, geahča vuollelis. Evttohusa mielde galgá Sámediggi ja Finnmárkkuopmodat sáhttit vuosttaldit ahte ozoohcan dohkkehuvvo. Dát vuoigatvuohta lea goitge dušše vuoigatvuohta buktit cealkámušaid, go departemeanta goitge mearrida loahpalaččat. Seamma váttisvuođat go badjelis namuhuvvon bohciidit go departemeanta mearrida iskanohcama. Vaikko Sámediggi ja Finnmárkkueana sáhttet váidit departemeantta mearrádusa, de lea hui hárve ahte Gonagas stáhtaráđis vuosttalda fágadepartemeantta mearrádusa. Njealját lađđasa mielde galgá váidalus Sámedikkis váikkuhit máŋideapmái, das oaivvilduvvo ahte lohpemearrádus ii leat loahpalaš ovdal go váidináigemearri lea nohkan dahje váidinášši loahpalaččat mearriduvvon. Sámediggi lea ovttaoaivilis ahte váidalus Sámedikkis galgá váikkuhit maŋideapmái, muhto ii leat ovttaoaivilis departemeantta ollislaš čovdosii. Evttohus § 39b addá earret earáide Sámediggái cealkinvuoigatvuođa eananmihtideami/háhkanvuoigatvuođa oktavuođas. Jus ohcci galgá beassat ávkkástallat minerálaiguin de ferte dahkat jáhkehahttin ahte guovlu lea/sahttá šaddat rogganveara. Muđui eai leat gustovaš vuoigatvuođaid mielde eará eavttut eananmihtideapmái. Seamma ládje go § 22a evttohusas ozovuoigatvuođa birra, lea positiivalaš go <span type="quote">"oppalaš vuhtiiváldimiid"</span> árvvoštallamis galgá earenoamážit deattuhit sámi beroštumiid. Sámediggi oaivvilda ahte evttohusat oppalaččat eai atte doarvái suodjalusa sámi beroštumiide, das čujuhit earenoamážit Norgga álbmotrievttálaš geatnegasvuođaide sápmelaččaide eamiálbmogin ja minoritehtan. Áššit eananmihtideami/ressursaid ávkkástallama birra bohtet leat áššit <span type="quote">"meahcceeatnamiid nuppástahttojuvvon geavaheami"</span> birra, buohtastahte finnmárkkulága evttohusain. Lea evttohuvvon ahte Sámediggi galgá ráhkadit njuolggadusaid lohpemearkkašumi árvvoštallamii sámiid beroštumiid várás. Dat mearkkaša ahte bákteeiseválddit galget árvvoštallat daid njuolggadusaid. Sámediggi oaivvilda ahte gáibiduvvo eambbo ovdal go leat oadjebasat álbmotvuoigatvuođaid unnimusstandárdda siskkobealde, unnimusgáibádussan fertejit njuolggadusat leat rievttálaččat čadnojuvvon. Sámediggi doaivu ahte Báktelága rievdadusevttohusat mat čuvvot finnmárkkuláhkaevttohusas Ot. prp. nr. 53 (2002-2003) addá boasttuoinnolaš suodjalusa sámiid beroštumiide Finnmárkkus. Sámediggi oaidná positiivalažžan departemeantta evttohusa ahte iskanohcamiid oktavuođas galget sámiid beroštumit earenoamážit deattuhuvvot, muhto Sámediggi oaivvilda aŋkke ahte diggi galggašii ieš beassat eastadit iskamiid mat sáhttet vahágahttit sámi kultuvrra ealáhusaiguin ja servodateallimiin. Sámedikkis lea gelbbolašvuohta mii dárbbahuvvo gávnnahahit mot duohtadeamit sáhttet váikkuhit sámi guovlluide. Bákteeiseválddit leat odne juo čadnon álbmotvuoigatvuođas. Jus šaddá vuostálasvuohta sámi beroštumiid ja ealáhusberoštumiid gaskkas, de doaibmagoahtá ON soahpamuša 27. artihkkala minoritehtasuodjalus siviila ja politihkalaš vuoigatvuođaid birra (SP) ja hehtte eiseválddiid ásahallat sámiidguoskevaš gažaldagaid. Jus šaddá vuostálasvuohta Báktelága mearrádusaid ja konvenšuvnna gaskkas, de lea konvenšuvdna badjelis, geahča olmmošvuoigatvuođalága § 3. Čujuhit Olmmošvuoigatvuođalávdegotti bargovuohkái, mii lea ON orgána mii goziha ahte stáhta doallá Olmmošvuoigatvuođakonvenšuvnna. Lávdegoddi lea cealkán ahte artihkal 27 maid guoská eamiálbmogiidda, iige dušše minoritehtaide.</p>
<p>Sámedikki dievasčoahkkin – Čoahkkingirji 03/03 - 63. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Sámediggi oavvilda ahte evttohusa álbmotrievttálaš duogáš lea eahpečielggas, ja váillaha álbmotrievttálaš árvvoštallama earret eará ILO konvenšuvnna artihkal 15 viidodagas, ja mot Norga deavdá dán mearrádusa vuosttaš čuoggá. Sámediggi oaivvilda maiddái ahte lea eahpečielggas mot departemeanta lea jurddašan fátmmastit daid erohusaid minerálalága Bákteláhkii. Mineralága evttohusas ii boađe ovdan galget go Finnmárkku ozolaš minerálaid sierranjuolggadusat maiddái viiddiduvvot nu ahte gusket eahpeozolaš minerálaide go dat váldojit mielde minerálaláhkii. Sámediggi áigu bivdit departemeanta earenoamážit čilget mot dat láhkaoktiičatnan váikkuha gustovaš vuoigatvuođaide sámiid beroštumiid hárrái. Oktavuođat finnmárkkuláhkii mii guoská vuoigatvuhtii eahpeozolaš minerálaide, ferte čielggaduvvot departemeantta bealis. 2.4 Divadat ja ILO 169 artihkal 15 nr. 2</p>
<p>Mii guoská ILO 169 15. artihkkalii nr. 2, de čuožžu Báktelága ođđa § 42 (1) 2.č. evttohusas ahte Gonagas sáhttá láhkaásahusa bokte mearridit alit divada eananeaiggádii ruvkkiid ovddas Finnmárkkueatnamis. Mearrádusa vuođđun lea ILO artihkal 15 nr. 2, mii mearrida ahte eamiálbmogat galget oažžut oasi mineráladoaimma dietnasis jus leažža vejolaš. Sámediggi oaivvilda ahte dat lea buorre evttohus jus láhkaásahusat hábmejuvvojit nu ahte dat váikkuhit positiivvalaččat sámi kultuvrii. Eaktuduvvo ahte Sámedikkiin ráđđádallojuvvo láhkaásahusaid hábmema oktavuođas. Muđui čujuhit Sámedikki mearrádussii áššis 21/03 - ođđa finnmárkkuláhkaevttohus. 3 Kommentárat ođđa minerálaláhkaevttohussii 3.1 Álggahus</p>
<p>Sámediggi čujuha Ealáhus- ja gávpedepartemeantta reivii beaiváduvvon miessemánu 25. b. 2003. Sámediggi čujuha maiddái Sámedikki mearrádusaide áššiin 8/97 NAČ 1996:11 Minerálaláhkaevttohus, ja 26/99 Ot. prp. 35. 1998-1999 minerálaláhkaevttohusa birra. Dat leat mielddusin. Ođđa minerálaláhkaevttohusas eai leat earenoamáš njuolggadusat sámiid beroštumiid várás mii guoská eahpeozolaš minerálaide. 3.2 Sámedikki mearkkašumit láhkaevttohussii 3.2.1 Evttohusa ulbmil</p>
<p>Ulbmilparagráfa evttohus gullo ná: <em type="italic">”Lága ulbmil lea ovddidit ja sihkarastit servodatlaš sihkkaris hálddasšeami ja minerálaressursaid geavaheami ceavzilis ovdáneami prinsihpa vuođul.” </em>Sámediggi bivdá ahte ulbmilmearrádusas dahje eará sajiin láhkateavsttas čujuhivččii sámi kultuvrra earenoamáš suodjalussii Vuođđolága § 110a mielde, ja ON konvenšuvdnii siviila ja politihkalaš vuoigatvuođaid birra 1966 (SP), mii vuoruhuvvo norgga lága bajábeallái jus šaddá vuostálasvuohta vr. mskl. § 3. Dat lea vai minerálaealáhus oaidná ahte sámi guovllus leat earenoamáš áššit maid ferte váldit vuhtii. 3.2.1.1 Álkidahttin ja ođasteapmi Sámediggi lea ovttaoaivilis departemeanttain ahte lea dárbu álkidahttit mineráladoaimma njuolggadusaid. Go unnida logu viđa lágas ovtta láhkii de oažžu čorgadeabbo lága, ja šaddá álkit sihke olbmuide ja almmolaš etáhtaide ohcat láhkamearrádusas. Sámediggi oaidná maid positiivvalažžan rievdadit njuolggadusčállosa giellageavaheami, ja rievdadit sániid <em type="italic">skjerping </em>(šerpet) <em type="italic">, muting </em>(ozovuoigatvuohta) ja <em type="italic">utmål </em>(mihtádus) ja bidjat </p>
<p>Sámedikki dievasčoahkkin – Čoahkkingirji 03/03 - 64. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen daid sadjái sániid <em type="italic">leting </em>(ohcan) <em type="italic">, undersøkelsesrett </em>(iskanvuoigatvuohta) ja <em type="italic">utvinningsrett </em>(rogganvuoigatvuohta). </p>
<p>Sámediggi atná odne daid maŋemus doahpagiid go dat čilgejit buorebut sisdoalu dan doaimmas man birra lea sáhka. 3.2.1.2 Ceavzilis ovdáneapmi Lea buorre go ulbmilmearrádusas čujuhuvvo ahte ealáhus galgá hálddašuvvot og ovddiduvvot ceavzilis ovdáneami prinsihpa vuođul. Muhto láhkaevttohusas eai gávdno beare olu konkrehta evttohusat mat leat váldon mielde gáhttendihte luonddu. Čujuhit ođđa Plána- ja huksenlága evttohussii § 1-4, gos čuožžu: <em type="italic">”Ceavzilis ovdáneapmi lea mihttomearrin sihke báikkálaš, regionála ja nášuvnnalaš plánemis. Plánen galgá ovddidit dássedeattu gaskal ekologalaš, ekonomalaš, sosiálalaš ja kultuvrralaš mihttomeriid ja árvvuid, ja galgá váldit vuhtii boahttevaš buolvvaid dárbbuid ja válljenvejolašvuođaid.” </em>Sámediggi lei vuordán ahte minerálaláhkaevttohus maiddái čájeha stuorát dihtomielalašvuođa ja árvvusatnima birasgáhttema hárrái, nu mot buot eará ođđa lágain. Guovddáš oassi láhkaevttohusas berrešii leat biologalaš šláddjivuođa vuhtiiváldin, birasgáhtten ja ressursaid ceavzilis hálddašeapmi, nu go maiddái riiriikkaidgaskasaš ovdáneamis birassuorggis. Dan sadjái orrot hilgon daid vai lágat šattaše vel eanet heivehuvvon ealáhusaide go odne leat. Evttohus oassálastiid dohkkeheami birra, geahča evttohusa §44, lea gal maid vuođustuvvon birasgáhttema oainnus, muhto dat ii leat doarvái mineráladoaimma biraslaš heajos beliid buhttemii. Minerálaid mat lea eanemus áigeguovdilat gávdná Davvi-Norggas, ja Finnmárkkus. Davviguovllu luondu lea nu hearki, ja danin lea earenoamáš dehálaš jurddašit birrasa birra minerálaid roggama oktavuođas. Birrasiin ii oaivvilduvvo dušše olggut birrasa nuoskkideapmi, muhto maiddái eará lágan birasbillisteapmi, omd vánddardanguovlluid, árbevirolaš čohkkenguovlluid billisteapmi j.e. Boazodoallu dárbbaha viiddis eatnamiid ja danin ferte árvvoštallat váikkuhusaid boazodollui guhkás ovddas, iige fal dušše rogganguovllus, muhto viidát. Muosehuhttimat ja hehttehusat mat ruvkefágalaš árvvoštallamis orrot unnit, sáhttet billistit boazodoalu ovddas. Maiddái sámi lotnolasdoaibma dárbbaha suodjalusa, omd sáivabivdu, meahccebivdu, murjjiid čoaggin jna. Láhkaevttohusas leat olu váilevašvuođat sámi meahcástanberoštumi árvvoštallama ektui. Sámediggi vuordá ahte departemeanta álggaha nuppát dialoga ášši birra, ovdalgo láhkaevttohus ovddiduvvo Stuoradikkis, vai sámi beroštumit meannuduvvojit duhtadeaddji vugiin. 3.3 Norgga minerálaealáhus – dárbu servodatlaš stivrejupmái </p>
<p>Sámediggi oaivvilda ahte bákteindustriija ferte biddjot viidát servodatstivrejumi voullái go dál lea. Lea áibbas lunddolaš ahte Sámediggi maiddái galgá oassálastit dakkár doaimma premissamearrideamis go sápmelaččat leat oassi riikka stáhtamearridan álbmogis. Diggi lea dan dihte hui balus go láhkaevttohus orru liberaliseremin ealáhusa mii áitá sámiid beroštumiid. Bákteindustriijai lea jurddašuvvon gievrras sadji evttohusas, ja evttohus ii oro ulbmillaš davviguovlluid viidát mineráladoaimma biraslaš váikkuhusaid ektui.</p>
<p>Sámedikki dievasčoahkkin – Čoahkkingirji 03/03 - 65. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Departemeanta hálida ávkkástallat ealáhusa vejolašvuođain eambbo, ja dainna lágiin ráhkadit buori lassiváikkuhusaid barggolašvuhtii (gč evttohusa č. 1.1). Sámedikkis ii leat vuosteháhku dasa ahte Norggas berre barggahit olbmuid minerálaindustriijas, muhto lea balus go ovdáneapmi váldá minerálaealáhusa eambbo vuhtii go eará dehálaš servodatberoštumiin. Minerálaohcan, ja earenoamážit iskadeamit ja roggamat billistit luonddu. Dakkár ressursaid duohtadeapmi maid ii sáhte ođastit, sáhttá dagahit stuora vahága. Sámi kultuvra lea nannosit čadnon luondduresssursaid geavaheapmái. Sámi kultuvra lea hui hearki, ja šaddá eahpitkeahttá gillát vahágiid jus Ráđđehus áigu doalahit dakkár liberálalaš oainnu láhkaevttohusas. Minerálaealáhus berre ovdánit muddejuvvon leahtuin ja vuđolaš plánaid vuođul. Sámediggi oaivvilda ahte ferte árvvoštallat čuozáhusaid iskan- ja rogganvuoigatvuođaid ohcamiid áššeráhkkaneami oktavuođas. Earenoamážit berre čielggadit sámi kultuvrra vuđolaš eananviidodagaid váikkuhusaid, nugo bohcco guottetbáikkiid, johtingeainnuid, njuovvanbáikkiid ja eará dehálaš guohtuneatnamiid, sihke šibihiid ja bohccuid. Dakkár árvvoštallan gáibida nana sámi dáiddu. 3.4 Rádji gaskal ozolaš (muhtalaš) ja eahpeozolaš (muhtakeahtes) minerálaid</p>
<p>Evttohuvvo doalahit ráji gaskal ozolaš ja eahpeozolaš minerálaid. Sámediggi doarju dan, ja čujuha ahte rádji lea integrerejuvvon norgga vuoigatvuođaide. Lea maiddái dárbu sierra njuolggadusaide daid iešguđetlágan minerálašlájaide. Fuomáš ahte evttohusa § 4 ii rievdat minerálaid eaiggátdili, mearrádus dušše duođašta gustovaš vuoigatvuođa das ahte stáhta eaiggáda ozolaš minerálaid, ja eananeaiggádat gis eaiggádit eahpeozolaš minerálaid. Rievdadusevttohusat mat leat ovddiduvvon finnmárkkuláhkaevtthusa oktavuođas gusket dušše ozolaš minerálaide. Minerálaláhkaevttohusas eai evttohuvvo sierra njuolggadusat eahpeozolaš minerálaid várás. Sámediggi áigu aiddostahttit ahte Finnmárkku sápmelaččain lea vuoigatvuohta oamastit ja geavahit iežaset árbevirolaš guovlluid. Danin leat sápmelaččain geat orrot dán guovllus vuoigatvuođat maiddái eahpeozolaš minerálaide. 3.5 Bákteluđolašvuođa prinsihppa: Friija ohcanriekti ozolaš ja eahpeozolaš minerálaide</p>
<p>Departemeanta evttoha viiddidit vejolašvuođa ohcat eahpeozolaš minerálaid, vr. kahpital 2. Dat mielddisbuktá maiddái vejolašvuođa ohcat minerálaid mat gullet eananeaiggádiidda. Dainna lágiin hálidit eanet doaimmaid minerálaealáhussii. Láhkaevttohus doalvu Minerálaláhkalávdegotti prinsihpaid viidáset, go sirdá bákteluđolašvuođa prinsihpa maiddái eahpe ozolaš minerálaide.</p>
<p>Sámediggi vuostalda garrasit friija ohcanrievttii viiddideami, ja čujuha ahte lea máŋgii mannan vuostá ahte bákteluđolašvuođa prinsihppa sirdojuvvo minerálaláhkii. Čielggadeamit čájehit ahte ozolaš minerálain ii leat šat nu stuora mávssolašvuohta go ovdal, dan seammás go leat eanet álgán jearahit eahpeozolaš minerálaid. Lea dárbu viidát árvvoštallat dakkár ovdáneami váikkuhusa, gos deattuhit servodaga stivrema. Sámediggi jearai áššis 8/97 berrego bákteluđolašvuođa prinsihpa, oktan vuosttaš gávdni vuoigatvuođain, sirdit norgga ođđa minerálalágaide. Sámediggi oaivvildii ahte minerálaláhkalávdegoddi ii digaštallan dan doarvái vuđolaččat iežas čielggadeamis. Ii leat digaštallojuvvon berre go prinsihpa maiddái ozolaš minerálaid váste sihkkut ja dan sadjái bidjat servodatlaš hálddašeami. Sámediggi oaivvilda ahte departemeanta lea atnán beare olu áiggi movttiidit priváhta olbmuid investeret minerálaid ohcamii ja iskamii eaige leat deattuhan servodaga dárbbu hálddašit ealáhusa mii ovdána hirbmadit.</p>
<p>Sámedikki dievasčoahkkin – Čoahkkingirji 03/03 - 66. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Čujuhit ahte dan maŋemus jahkečuođis norgga lágat leat bargan dan guvlui ahte servodat galgá hálddašit min dehálaš luondduriggodagaid ávkkástallama. 1917 johkaregulerenlága vuođđoprinsihppa lea ahte juohke goržeresursa ávkkástallamii ferte gávdnot konsešuvdna. Stuorámus johkaviiddidanáššiin lea láhkaaddi oaidnán dárbbu sirdit mearridanválddi alit dássái. Stuoradiggi galgá beassat buktit čealkámuša ovdalgo addet lobi stuorát viiddideapmái. Sámediggi oaivvilda ahte minerálaid roggan mearkkaša nu olu servodahkii, ja ahte dárbu servodatlaš hálddašeapmái lea nu stuoris, ahte minerálaid ávkkastallan berrešii biddjot konsešunlágaid stivrejupmái ja loktejuvvot alit politihkalaš dássái. Dás sáhttá čujuhit ahte ii leat friija riekti ohcat minerálaid kontineantaaládasas. Sámediggi evttoha ahte departemeanta ii viiddit prinsihpa nu ahte guoská maiddái eahpeozolaš minerálaide, váldindihte vuhtii servodatlaš hálddašeami ja sámi beroštumiid. Sámediggi lea ovdal gáibidan ahte buot minerálaroggamii galgá ásahuvvot konsešuvdnageatnegasvuohta, ja ahte bákteluđolašvuođa prinsihppa ii galgga šat gustot, geahča cealkámuša áššis 8/97. Sámediggi ipmirda ahte ealáhusaid vuhtiiváldimat garrasit vuostlaldit bákteluđolašvuođa prinsihpaid fámuhuhttima miehtá riika. Eahpeozolaš minerálain lea stuorámus mearkkašupmi dál, ja danin daid berre duođalaččat bearráigeahččat, earenoamážit sámi guovlluin gos leat sámi luondduealáhusat mat gáibidit eatnamiid. Unnimusgáibádussan berre láhkaevttohusa § 6 dušše sisdoallat vuoigatvuođaid ohcat ozolaš minerálaid, ja eahpeozolaš minerálat eai galgga lasihuvvot bákteluđolašvuođa prinsihppii. Láhkaevttohusa § 7:s lea miehtanprinsihppa mas eananeaiggát ja geavaheaddji galgaba miehtat duohtadeapmái mii sáhttá dagahit stuora billistemiid. Lea dárbu geavaheaddjiid mieđiheapmái, omd. boazodoalliid. 3.6 Sámi kulturmuittut</p>
<p>Departemeanta ii leat dadjan maide kulturmuitolágaid oktavuhtii. Kulturmuitolága § 3 aiddostahttá ahte ii oktage galgga álggahit doaimmaid mat sáhttet vahágahttit, billistit, roggat, sirdit, rievdadit, gokčat, čiehkat dahje eará ládje árvvoheapme billistit automáhtalaš ráfáiduhtton kulturmuittuid dahje dagahit ahte nu sáhttá geavvat. Sámi kulturmuittut mat leat boarraset go 100 jagi, leat automáhtalaččat ráfáiduvvon, vrd. Kul.ml. § 4 2.lađđasiin. Kulturmuitun oaivvilduvvo visot mearkkat olmmošlaš doaimmaid maŋis, maiddái báikkit masa dáhpáhusat, osku dahje árbevierru lea čadnon. Sámi kulturmuittuid lea dávjá váttis fuobmát luonddus, danin go sápmelaččat eai leat guođđán olu mearkkaid. Minerálaohcamis lea dehálaš váldit vuhtii sihke daid kulturmuittuid mat leat fuomášuvvon ja daid mat eai leat vel fuomášuvvon. Sámediggi oaivvilda ahte berre dárkilit časkilit gávdnojitgo sámi kulturmuittut báikkis gos lea addon lohpi iskat. Čujuhit Kul.ml. § 10:ii, gos čuožžu ahte doaimmaheaddji galgá gokčat goluid automáhtalaš ráfáiduhtton kulturmuittuid earenoamáš guorahallama oktavuođas. Departemeanta berre váldit iežas viidáset bargui mielde jearaldaga kulturmuittuid billisteami ovddasvástádusas, ja vejolaš ráŋggáštusaid birra, ja iskademiid/bearráigeahčuid ruhtadeami birra. Gáibádus ahte dohkkehit oassálastiid, ii leat doarvái sámi kulturmuittuid sihkarastimii, geahča láhkaevttohusa § 44. Sámediggi bivdá departemeantta čielggadit mot lea Kulturmuitolága ja minerálaláhkaevttohusa oktavuohta dán čuoggá ektui ovdalgo láhka ovdanbuktojuvvo Stuoradiggái.</p>
<p>Sámedikki dievasčoahkkin – Čoahkkingirji 03/03 - 67. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 3.7 Iskanmuddu</p>
<p>Šiehtadanvuoigatvuohta regulere eahpeozolaš minerálaid iskama (Finnmárkkus hálddašit eananvuovdineiseválddit minerálaid iežaset njuolggadusaiguin), muhto lea vejolašvuohta bággolonisteapmái. Báktehoavda addá lobi iskat ja roggat ozolaš minerálaid. Go Báktehoavda, dahje earát geain lea váldi dahkat dan (eananeaiggát/ eananvuovdineiseválddit), addá lobi iskat, de álgá proseassa man lea váttis jorggihit. Go gávdnet juoga mii lea rogganveara, de sáhttá šaddat gierdameahttun deatta eiseválddiide addit lobi roggat ressursaid. Iskanlobi mielde čuovvu dárbbašlaš beassanláhki iskanguvlui ja guovllus. Das čuovvu maid lohpi váldit iskosiid, ja dasto addá iskanlohpi viiddis vuoigatvuođaid hálddašit eatnama. Iskadeamit dávjá dagahit stuorát duohtademiid lundui. Go galgá mearridit ahte lea go oahpes gávnnus rogganveara, de dat mielddisbuktá stuora duohtademiid. Sámiid eanangáibideaddji luonddugeavaheami bissovaš gáržžideapmi dagaha stuora váttisvuođaid sihke boazodollui, eará sámi ealáhusaide ja eará luonddugeavaheapmái. Lea earenoamáš dehálaš árvvoštallat dan go meroštallá addit iskanlobi. Sámedikkis berre leat váldi hehttet iskademiid mat sáhttet mielddisbuktit billistemiid sámi kultuvrra ealáhusaide ja luonddugeavaheapmái. Dás sáhtášii Sámiid vuoigatvuođalávdegotti evttohus vahátlaš billistemiid áigeráddjejuvvon biehttalanvuoigatvuohta leat evttohus maid departemeanta berre dárkileappot árvvoštallat. Dakkár biehttalanvuoigatvuohta adno dušše spiehkastahkan, ja danin ii áitte eará dohkálaš mineráladoaimmaid. Sámediggi berre oažžut válddi mearridit njuolggadusaid láhkaásahushámis das maid galgá váldit vuhtii sámi guovlluin, ja makkár bargovuogi ferte čuovvut dakkár guovlluid duohtademiid oktavuođas. Viidáset deattuhit ahte láhkaevttohus unnán árvvoštallá geavahanvuoigatvuđolaččaid vuoigatvuođaid. Eiseválddit leat geatnegahtton váldit sámi geavahanvuoigatvuđolaččaid vuhtii, nu go boazodoalliid. Vaikko eananeaiggát addá lobi iskat ja roggat, de sáhttet eananeaiggáda eatnamis leat earálágan vuoigatvuođat main lea garraset suodjalus go eananeaiggátvuoigatvuohta. Boazodoalus leat dávjá vuoigatvuođat maiddái priváhta eatnamiidda, ja danin ii sáhte eananeaiggát addit lobi ohcat minerálaid guovlluin mat adnojit boazodoalus. Danin berre § 9 sisdoallat oasi mas čuožžu ahte geavahaneaiggát maiddái galgá miehtat iskanlobi addimii. Mii guoská eahpeozolaš minerálaid iskosiid váldimii, de dadjáo láhkaevttohusa § 10 ahte galgá dieđihit Direktoráhtii ja suohkanii. Mearrádus berre maid geatnegahttit dieđihit geavahaneaiggádii (nugo § 15:s) ja Sámediggái. Mii guoská ozolaš minerálaide, de evttohuvvo ahte Direktoráhta mearrida iskanvuoigatvuođa ohcamiid, geahča evttohusa § 11. Čujuhit Báktelága rievdadusaid kommentáraide mat leat badjelis. 3.8 Rogganmuddu</p>
<p>Eahpeozolaš minerálaid roggama oktavuođas galgá šiehtadallat eananeaiggádiin, vrd. evttohusa § 26. Sámediggi oaivvilda ahte berre maid váldit vuhtii/ šiehtadallat dakkár geavahanvuoigatvuađalaččain mas leat</p>
<p>Sámedikki dievasčoahkkin – Čoahkkingirji 03/03 - 68. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen mearkkašahtti beroštumit guvlui, nugo boazodoallit geain lea guođohanriekti priváhta eatnamiin. Dan berre váldit mielde láhkatekstii. Bággolonisteami birra čuožžu vuollelis. Diđošteaddji mii lea bajimussii vuoruhuvvon, sáhttá Direktoráhtas ohcat lobi roggat ozolaš minerálaid, vrd evttohusa § 27. Konsešunáššiid galgá mearridit vuđolaš servodatlaš árvvoštallama vuođul mas sámi beroštumit odne leat dušše okta dain olu beliin maid galgá vuhtiiváldit. Sámedikki Minerálaláhkalávdegotti lahttu, Otto Jebens, evttohii ahte Sámedikki miehtan galgá leat eaktun roggankonsešuvdnii sámi guovlluin. Su vuosttaš evttohus lei ahte Sámediggái sirdojuvvo riekti addit konsešuvnna visot sámi guovlluin. Nubbin son evttohii sirdit konsešunohcamiid ja bággolonistangažaldagaid departementii. Sámediggi doarju Jebensa evttohusa, ja lea ovttaoaivilis suinna su nuppiin evttohusain. Jus Sámediggi ii oaččo vuoigatvuođaid addit konsešuvnna minerálaid roggamii sámi guovllus, de berre departemeanta vástidit konsešunohcamiid, ja mearridanválddi ii ábut sirdit vuollelii systemas. 3.9 Bággolonisteapmi</p>
<p>Bággolonistanvuođut gávdnojit Báktelágas ja 1952 Minerálaluobahanlágas. Plána- ja huksenlága VIII. kapihttala vuođul maid sáhttá bággolonistit muddenplána čađahettiin. Bággolonisteami vuolggasadjin lea dábálaš bággolonistanrievttálaš árvvoštallan mii čuovvu golggotmánu 3.b.1959 lága vuođđoopmodagaid bággolonisteami birra (oriegningslova). Árvvoštallanfáddá lea ahte bággolonisteapmi galgá leat eahpitkeahttá eambbo buorrin go vahágin. Departemeanta áigu joatkit dainna prinsihpain. Departemeanta deattuha láhkaevttohusa 5. čuoggás ahte bággolonisteapmi “ <em type="italic">leat njuolggadusat mat galget adnot dušše spiehkastatdáhpahusain. Eananeaiggát oaidná dábálaččat ealáhusovddideami iežas eatnamis positiivalažžan, ja danin sáhttiba ealáhus ja eananeaiggát dain spiehkastatdáhpáhusain šiehtadit mineráladoaimma ektui”. </em>Sámediggi áigu mearkkašahttit ahte vaikko eananeaiggát sáhttá leat positiiva minerálaealáhussii, dahje soaitá dovdat iežas bággehallan šiehtadallat danin go diehtá ahte gávdno bággolonistanláhkavuođđu, de leat eará lossa beroštumit mat soitet vahágahttojuvvot eatnamiid bággolonisteami oktavuođas. Geavahanvuoigatvuđolaččain geat eai eaiggát eatnama muhto geain lea vuoigatvuohta geavahit eatnama, nugo boazodoallit, lea stuora beroštupmi das ahte guohtuneatnamat mat adnojit boazodollui, eai lonistuvvo bákkuin. Departemeanta ii namut ovttainge sániin dakkáraš beroštumiid iežas bággolonistaninstiuhta árvvoštallamis. Mii guoská ozolaš minerálaide, de lea Báktehoavda gii ain sáhttá addit lobi iskat dahje roggat. Sáhttá maid ohcat bággolonisteami sihkkarastindihte ahte beassá rogganbáikái, ovdamearkka dihte geaidnolobi. Eahpeozolaš minerálaid oktavuođas sáhttá leat sáhka sihke eatnama ja gávdnoštumi bággolonisteamis. Bággolonistanmearrádus galgá muddejuvvot dárbbašlaš dássái gávdnoštumi iskama dahje roggama várás. Bággolonisteapmi lea almmolaš sihkkarastinventiila mii galgá adnot dušše dalle go servodatlaš beroštumiin lea nu lossa deaddu ahte eahpitkeahttá dahká bággolonisteami lobálažžan. Departemeanta dadjá 5. kapihttalis ahte <span type="quote">“departemeanta doaivu ahte eahpeozolaš minerálaid friija ohcanlovi evttohus addá buoret vuođu ohcat bággolonistanlobi iskama várás, go dan mii dálá njuolggadusaiguin lea.”</span> Olles láhkaásahus váldá minerálaealáhusa vuhtii, ja kapihtal bággolonisteami birra lea dušše okta </p>
<p>Sámedikki dievasčoahkkin – Čoahkkingirji 03/03 - 69. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen ovdamearka. Sámediggi vuordá ahte geavahanvuoigatvuđolačča vuoigatvuođaid váldet vuhtii go árvvoštallet bággolonistit eatnama mii lea dehálaš sámi kultuvrra eksistensii. Nu guhkás go lea vejolaš de berre garvit eatnamiid lonistit bákkuin mineráladoaimmaid várás jus dat áitet lossa sámi beroštumiid. 3.10 Doaibma</p>
<p>Doaibma galgá dáhpáhuvvat báktefágalaš sihkkaris vugiin, vrd. evttohusa § 43. Dakko livččii leamaš lunddolaš lasihit reivttálaš standárddaid mat muitalit makkár biraslaš ja servodatlaš gáibádusat biddjojit doibmii. § 50 berrešii goallostit § 43:ii, vai boahtá eanet oidnosii ahte biras- ja luonddugáhttema galgá váldit vuhtii. Geatnegasvuohta čorget galgá maid goallostuvvot doaibmakapihttalii, vai oassálastiid geatnegasvuođat bohtet oidnosii, geahča evttohusa §53. Departemeanta evttoha oassálastisertifiserem gaskaoapmin hehttet eahpeduođalaš doaimmaid. Departemeanta berre guldalit Sámedikki go galget ráhkadit njuolggadusaid oassálastiid dohkkeheami birra. Norga ii berre, váldindihte vuhtii máilmmi eamiálbmogiid, dohkkehit oassálastiid mat leat doaimmahan eahpeehtihkalaš doaimmaid, dagahan vahágiid dahje eará ládje doaimmahan várálaš doaimmaid eará báikkiin máilmmis, ja dainna lágiin dagahan váttisin dahje veadjetmeahttumin eamiálbmogiidda doalahit iežaset kultuvrra iežaset árbevirolaš guovlluin. Sámediggi bivdá departemeantta čađahit dárbbašlaš iskamiid fitnodagaid duogážiid birra ovdalgo oassálastisertifikašuvdvna addo. 3.11 Iežá lágat</p>
<p>Departemeanta ii evttot rievdadit eará lágaid mat leat áigeguovdilat mineráladoaimma oktavuođas, ovdamearkka dihte Mohtorjohtolatlága ja Nuoskkidanlága. Go departemeanta láhčá dili stuorát doibmii minerálaealáhusas, de berrešii dan árvvoštallat eará lágaid ektui. Dan livččii galgan guorahallat vuđoleappot earenoamážit mii guoská birrasa vuhtiiváldimii. 4 Sámiid riektedilli ja álbmotrievttálaš njuolggadusat 4.1 Vuođđolága § 110a</p>
<p>Vuođđolága § 110a lea sámerievttálaš gažaldagaid guovddáš riektegáldooassi. Earret eará leat Sámiid vuoigatvuođalávdegoddi ja stuoradiggedieđáhusat norgga sámepolitihka birra gávnnahan ahte Vuođđolága § 110a kulturdoaba maiddái sisdoallá sámi kultuvrra ávnnaslaš vuođu, nugo eananvuoigatvuođaid. Nu Vuođđoláhka mudde stáhtalaš eiseválddiid čađaheami doaimmaid sámiid ektui. Sámiid rievttálaš dili ferte geahččat sihke eamiálbmogiid njuolggadusaid ja minoretehtavuoigatvuođaid čuovggas. 4.2 ON konvenšuvdna siviila ja politihkalaš vuoigatvuođaid birra (SP)</p>
<p>Čujuhit ON konvenšuvdnii siviila ja politihkalaš vuoigatvuođaid birra, 1. artihkkalii gos álbmoga iešmearrideapmi aiddostahttojuvvo. 1. artihkkališ čuožžu ná: <em type="italic">”1. Buot álbmogiin lea iešmearridanvuoigatvuohta. Dan rievtti fámus sii mearridit eaktodáhtolaččat iežaset politihkalaš dili ja ovddidit eaktodáhtolaččat iežaset ekonomalaš, sosiálalaš ja kultuvrralaš ovdáneami. 2. Buot álbmogat sáhttet iežaset ávkin friddja ráđđet iežaset luondduriggodagaid ja luondduboađuid nu guhká go dat eai suostta geatnegasvuođaid mat čuvvot gaskariikkalaš ekonomalaš oktasašbarggus, man vuođđu lea oktasaš ávkki ja álbmotrievtti njuolggadusaid prinsihppa. Ii guđege dáfus galgga álbmogis šaddat eretváldot dan eallinvuođđu </em></p>
<p>Sámedikki dievasčoahkkin – Čoahkkingirji 03/03 - 70. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen <em type="italic">3. Konvenšuvdnaáššebealit, daid gaskkas dat stáhtat main lea ovddasvástádus iešstivrenkeahtes ja geahčuvuol guovlluid ovddas, galget bargat dan ovdii ahte álbmogiid iešmearridanvuoigatvuohta duohtandahkkojuvvo, ja galget gudnejahttit dán rievtti Ovttastuvvon Nášuvnnaid Soahpamuša mearrádusaid mielde. </em>Čujuhit maiddái konvenšuvnna 2. artihkkalii gos stáhta geatnegasvuohta gudnejahttit ja sihkkarastit SP vuoigatvuođaid aiddostahttojuvvo, ja earenoamážit 2. artihkkala nr. 2 mii geatnegahttá Norgga doaimmahit láhkaaddin- dahje eará doaimmaid sihkkarastindihte konvenšuvnna vuoigatvuođaid, go dakkár doaimmat eai leat juo fámus. Sámiid iešmearridanrievtti ollašupmi mielddisbuvttášii ahte stáhta ferte addit sápmelaččaide vejolašvuođa váikkuhit mineráladoaimmaid sámi guovlluin, ja vejolašvuođa eanet ovddasvástádussii dakkár guovlluid servodatovdáneapmái. Viidáset čujuhit minoritehtasuodjalussii 27. artihkkalis, mii maid guoská eamiálbmogiidda, vrd. ON Olmmošvuoigatvuođalávdegotti bargovuogi. Artihkal 27 suodjala duohtademiid vuostá mat dahket váttisin dahje hehttejit sámiid iežamet kultuvrra ja servodateallima eallit. Suodjalus fátmmasta maiddái sámi kultuvrra ávnnaslaš vuođu, vrd. Sámiid vuoigatvuođalávdegotti čielggademiiguin NAČ 1997:4 ja NOU 1997:5. 4.3 ILO konvenšuvdna nr. 169 eamiálbmogiid ja čearddalaš álbmogiid hárrái iešmearrideaddji riikkain </p>
<p>Álbmotrievtti njuolggadusaid ulbmil eamiálbmogiid birra, nu go bohtet ovdan earret eará ILO konvenšuvnna nr. 169:s eamiálbmogiid ja čearddalaš álbmogiid hárrái iešmearrideaddji riikkain, lea sihkkarastit eamiálbmogiid vuoigatvuođaid majoritehtaservodagas. Álbmotrievtti ulbmil lea albmaládje suodjalit eamiálbmogiid kultuvrra ja ealáhusaid, iige dušše boasttuoinnolaččat suodjalit. Maŋŋel go 1999 Olmmošvuoigatvuođaláhka mearriduvvui, lea ON- konvenšuvdna siviila ja politihkalaš vuoigatvuođaid birra (SP 1966) ovttastahtton norgga siskkáldasriektái. Konvenšuvnna mearrádusat leat ožžon ovdasaji dábálaš norgga lága ovddabeallái, vrd. lága §3. Dán konvenšuvnna 27. artihkal addá Sámiid vuoigatvuođalávdegotti dulkoma bokte bistevaš suodjalusa sámi kultuvrii, suodjalus mii maid fátmmasta sámi kultuvrra ja servodateallima ávnnaslaš vuođu. Dan oainnu lea sihke Justisdepartemeanta ja Ráđđehus maŋitáigái dorjon go meannudedje Vuođđolága § 110a ja Sámelága Stuoradikkis.</p>
<p>Sámiid vuoigatvuođalávdegoddi evttohii sierra mearrádusaid Finnmárkku ođasmahtekeahtes ressursaid oamasteapmái, gehača NAČ 1997:4. Daid ressursaid oamastanriekti galggai gullat Finnmárkku Eananhálddašeami stivrii. Maiddái minerálaid oamastanriekti galggai gullat dasa. Justisdepartemeanta ja Ealáhus- ja gávpedepartemeanta evttohusas ii čuovo dakkár mearrádus. Sámedikki bealis šállošit dan, danin go diggi oaivvilda ahte Finnmárkku ássit ieža berreše beassat oamastit minerálaid, ja goit jobe daid eahpeozolaš minerálaid mat gullet eananeaiggádii. Lei maiddái čielga eaktu Sámiid vuoigatvuođalávdegottis ahte lávdegoddi galggai konkretiseret Norgga álbmotrievttálaš geatnegasvuođaid sámiid luondduressursageavaheami ektui ja mot dat geavaheapmi galggašii suodjaluvvot. ILO 169 artihkkalat 14 ja 15 leat guovddás mearrádusat báktedoaimma hárrái. Maiddái artihkkaliin 7 ja 13 lea mearkkašupmi. Artihkal 14 nr.1, 1.č. vuođusta ahte sámiin geain lea leamaš mearrideaddji váldi, sáhttet gáibidit eaiggáduššan- ja háldovuoigatvuođa guvlui (geahča NAČ:1997:5 siidu 34). Sis- Finnmárkku sápmelaččain lea álbmotrievttálaš oainnu vuođul ja Justisdepartemeanta árvvoštallama vuođul finnmárkkulága evttohusas, riekti ovddidit eaiggáduššanráđđejumi Finnmárkku eatnamiid badjel. Dat mielddisbuktet maiddái vuoigatvuođaid eahpeozolaš minerálaide, nugo luonddugeđggiide. ILO 169 15. artihkkalis čuožžu sámegillii ná:</p>
<p>Sámedikki dievasčoahkkin – Čoahkkingirji 03/03 - 71. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen <em type="italic">” 1. Dáid álbmogiid vuoigatvuođaid iežaset eatnamiid luondduriggodagaide galgá earenoamážit dorvvastit. Dáidda vuoigatvuođaide gullet dáid álbmogiid vuoigatvuođat leat osolažžan dáid luondduriggodagaid geavaheamis, hálddašeamia ja suodjaleamis. 2. Dakkár dáhpáhusain main stáhta várre alccesis oamastanvuoigatvuođa minerála- dahje eatnanvuoláš riggodagaide dahje vuoigatvuođaid eatnamiid eará luondduriggodagaide, galget ráđđehusat ásahit dahje doalahit meannudanvugiid maid mielde dat sáhttet ráđđádallat dáid álbmogiiguin oažžun dihte čielggasin goaridago muhtin prográmma, ja man muddui, dáid álbmogiid eallinvejolašvuođaid, ovdalgo biddjojuvvo johtui makkárge dutkan- dahje ávkkástallanprográmma mii guoská dáid álbmogiid eatnamiidda, dahje addojuvvo lohpi dákkár prográmmii. Dát álbmogat galget vejolašvuođaid mielde beassat osolažžan dákkár doaimmaid buktin ávkkis, ja sidjiide gullá govttolaš buhtadus juohkelágán vahágis maid sii gillájit dákkár doaimmaid geažil.” </em>Artihkal 15 nr. 2 gáibida ráđđádallama eamiálbmogiiguin ovdal go addá lobi ohcat, iskat ja roggat eatnanvuloš resurssaid. Máŋgii gollet olu jagit dan rajes go šerpen lea čađahuvvon gitta dassái go gávdnagohtet maidege. Ohcan- ja iskandoaimmat sáhttet dávjá negatiivalaččt váikkuhit árbevirolaš ealáhusaid, dat guoská earenoamážit go atnet lossa mášiinnaid ja go ráhkadit ođđa luottaid hearkkes boazoguohtuneatnamiin. Báktelága friija šerpenvuoigatvuođaprinsihppa eahpitkeahttá rihkku Norgga álbmotrievttálaš geatnegasvuođaid sámiid ektui eamiálbmogin. 15. artihkkala ulbmillaš dulkon geažida ahte Sámedikkiin galgá ráđđádallat juo ohcanoasis. Sámediggi áigu aiddostahttit ahte ILO 169 ovddasta dušše unnimusstandárdda máilmmi ektui, ja ahte eará báikkiin máilmmis leat ráhkadan ortnegiid gaskal eamiálbmoga ja stáhtalaš eiseválddiid mii guoská mineráladoibmii. Sámiid vuoigatvuođalávdegotti álbmotvuoigatvuođajoavku lea boahtán dan loahppabohtosii ahte artihkal 15 guoská sihke guovlluide gos sápmelaččain lea gáibádus oažžut oamastan- ja háldovuoigatvuođa, muhto maiddái guovlluide gos lea sáhka dušše sámiid geavahanvuoigatvuođas. </p>
<p>Doaba <span type="quote">”iežaset eatnamiid”</span> lea viidát go dušše Finnmárku, go sápmelaččain leat árbevirolaš guovllut háddjejuvvon miehtá riikka, ja badjel riikkarájáid. ILO-konvenšuvnna ulbmil lea nannet eamiálbmogiid vuoigatvuođaid resurssaide dain guovlluin gos orrot dahje muđui atnet. Álbmotvuoigatvuođajoavkku loahppaboađus lea ahte dakkár oktavuođas gos sápmelaččain lea vuoigatvuohta oažžut dohkkehuvvot eatnamiid oamastanvuoigatvuođa, de sis maiddái lea vuoigatvuohta resurssaide mat gávdnojit eatnanbotnis (olju ja minerálat). Dat doaibmá duššefal jus resurssat bođu riikkaid lágaid mielde sisttisdollet eatnama oamastanvuoigatvuođa. Dat mielddisbuktá ahte báktenjuolggadus ii sisttisdoala eahpeozolaš minerálaid, ja lea dasto eananeaiggáda opmodat. Go Justisdepartemeanta Ot. prp. 53:s 2002-2003 (finnmárkkuláhkaevttohusas) mieđiha ahte Finnmárkkus leat oasit gos sámi geavaheapmi lea oktoráđálaš ja mii danin sáhttá leat opmodatvuoigatvuođa vuođđun, de galgá dan guovllu sápmelaččain leat vuoigatvuohta eahpeozolaš minerálaide. Maiddái ILO áššedovdilávdegotti cealkámuš doarju dan dulkoma, geahča vuollelis. ILO 169 artihkal 7 dadjá ahte juohke riikkas gos eamiálbmogat orrot, berre leat unnimustandárdan ahte eamiálbmogiin galgá leat vuoigatvuohta ieža mearridit dehálašvuođaortnega dan ovdánumis mii guoská sin eallimii ja eatnamiidda main sii orrot. Ealáhuslági vuogádat maid evttohus evttoha ii ollašuhte dán unnimusgáibádusa, go sápmelaččat besset dušše searvat gulaskuddanorgánan iskanlobi juohkimis. Sámediggi ii oainne sápmelaččain eamiálbmogin makkárge vuoigatvuođaid oassálastit minerálaressursaid <span type="quote">”geavaheamis, hálddašeamis ja suodjaleamis”</span> vrd. ILO artihkal 15 nr. 1. Sámedikki dieđus eai gávdno dakkár gulahallanvuogit norgga eiseválddiiguin dahje bákteeiseválddiiguin mii gáibiduvvo ILO 169 artihkal 15 nr.</p>
<p>Sámedikki dievasčoahkkin – Čoahkkingirji 03/03 - 72. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 2:s. Minerálaláhkaevttohus ii problematisere sámiid vuoigatvuođaid eahpeozolaš minerálaide nugo Sámiid vuoigatvuođalávdegoddi lea dahkan. Sámediggi bivdá danin departemeantta earenoamážit árvvoštallat ILO 169 arithkal 15 mearkkašumi, nugo lea oaivvilduvvon dulkot álbmotrievttálaš vuogi mielde. 4.4 ILO áššedovdilávdegotti cealkámuš</p>
<p>Sámediggi dieđiha njuolga ILO čállingoddái Genèvas mot Norga ollášuhttá konvenšuvnna mearrádusaid. Čujuhit ILO áššedovdilávdegotti (Committee of Experts) cealkámuššii 1995:s gos lávdegoddi cuiggoda Norgga gustovaš lága (Observation by the Committee of Experts, 1995 (Norway)). Norgga eiseválddiid jearaheamis, kommentere ILO áššedovdilávdegoddi sihke Sámedikki ja Norgga raporttaid ILO 169 ollášuhttima birra. Lávdegoddi namuha ahte sii dárkilit čuvvot sápmelaččaid vuoigatvuođadili, ja gávdnojit go ráđđádallanortnegat eatnanressursaid geavaheami oktavuođas. Lávdegoddi váillaha lassidieđuid norgga Ráđđehusas daid gažaldagaid birra. Lávdegoddi čielgasit dovddaha iežas balu ILO 169 artihkal 15 váilevaš ollášuhttima ektui mineráladoaimma birra: <em type="italic">” The Committee notes also that…. </em></p>
<p><em type="italic">Mineral expliotation permits have been given to multinational mining companies in the municipality of Finnmark, without the prior consultations required under article 15 (2). The Committee notes that no licence has yet been issued for mineral extraction and hopes that steps will be taken to bring procedures for granting permits into conformity with this provision… The Committee emphasizes that respect for articles 15 and 18, regarding resource rights and non- encroachment, do not depend on the form of rights recognized under article 14.” </em>Lávdegoddi cealká iežaset leat mearkkašan ahte multinašuvnnalaš minerálafitnodagat leat ožžon lobi roggat minerálaid Finnmárkkus, vaikko gulahallangeatnegasvuohta ILO artihkal 15 (2) ii leat ollašuhtton. Go ILO Áššedovdilávdegoddi dán mearkkaša, de dat berre leat čielga signála norgga eiseválddiide ahte dákko ii čuovo otná bargovuohki konvenšuvnna mearrádusaid ja ulbmiliid Sámediggi diehtá ahte Norga eaktudii ILO 169 mearrádusa oktavuođas 1989:s ahte gustovaš lágat galge oktiivástidit konvenšuvnna mearrádusaiguin. Dát ii sáhte leat riekta riikka báktelágaid ektui. Norgga sápmelaččain ii leat makkárge mielmearridanriekti dakkár áššiin, iige leat ožžon makkárge buhtadusrievtti duohtademiid ovddas sámi guovlluin. Sámediggi bivdá departemeantta árvvoštallat otná lágaid ILO 169 ektui, ja váldit ILO Áššedovdilávdegotti cealkámušaid vuhtii sámi álbmoga ja minerálaáššiid birra. Nugo Sámediggi oaidná, de evttohusat mat dál leat ovddiduvvon eai ollášuhte ILO gáibádusaid eamiálbmogiid oassálastimii ja ávkkástallanvuoigatvuhtii doaimmain mat doaimmahuvvojit min árbevirolaš guovlluin. Sámediggi oaivvilda maid ahte dikki mieđiheapmi gáibiduvvo ovdal go addo lohpi roggat minerálaid guovlluin gos leat sámi beroštumit. Sámediggi ii leat prinsihpalaččat báktedoaimma vuostá sámi guovlluin, muhto ii áiggo mieđihit dakkár doaimma nu guhká go lágat eai sihkkarastte sámi beroštumiid duhtadahtti vugiin. Ollašuhttindihte geatnegasvuođaid mat Norggas leat ILO 169 artihkal 15 mielde, oaivvilda Sámediggi ahte departemeanta berre evttohit ásahit dakkár gulahallanortnegiid maid ILO Áššedovdilávdegoddi ohcala iežas cealkámušas. Mii dakkár ortnegii galgá, ja makkár unnimusgáibádusat berrejit ollášuhttot, berre departemeanta mearridit ovttasráđiid Sámedikkiin. Muđui bivdit departemeantta čilget ILO 169 artihkal 15 iežaset dulkoma. </p>
<p>Sámedikki dievasčoahkkin – Čoahkkingirji 03/03 - 73. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 4.5 Sámi guovllut olggobeal Finnmárkku</p>
<p>Sámedikkis lea stuora beroštupmi dasa ahte sámi servodagas galgá sáhttit guhkesáigái plánet ja dárkkistit minerálaressursaid ávkkástallama. Sámediggi ferte, bajimus politihkalaš eaktolágideaddjin, beassat váikkuhit sámi guovlluid minerálaressursaid boahtteáiggi ávkkástallama. Čuožžovaš láhkaevttohus dadjá hui unnán Sámedikki rolla birra servodatovdáneamis, ja sámi vuoigatvuođaid birra minerálaide olggobealde Finnmárkku. Doaba <span type="quote">”iežaset eatnamiid”</span> ILO 169:s lea viidát go dušše Finnmárku, go sápmelaččain leat árbevirolaš guovllut háddjejuvvon miehtá riikka, ja badjel riikkarájáid. ILO- konvenšuvnna ulbmil lea nannet eamiálbmogiid vuoigatvuođaid ressursaide dain guovlluin gos orrot dahje muđui atnet. Danin eat dohkket ahte departeameanta ii váldde iežas ovddavástádusa árvvoštallat makkár njuolggadusat berrejit gustot sámi guovlluide Romssas, Nordlánddas ja lullisámiguovllus Sámii vuoigatvuođalávdegotti čielggademiid ektui. Departemeanta ja Ráđđehus leat čadnon álbmotrievttálaš mearrádusaide eamiálbmogiid vuoigatvuođaid birra beroškeahttá das maid Sámiid vuoigatvuođalávdegoddi gávnnaha. Danin Sámediggi vuorddášii ahte minerálaláhkaevttohus vuđolaččat guorahallá sápmelaččaid minerálavuoigatvuođaid. Mearkkašupmi 1, áirasis Steinar Pedersen, Bargiidbellodaga sámediggejoavku, Olgešbellodaga, Johttisápmelaččaid listu, Sámiid Válgalihttu:</p>
<p>Nu movt Sámediggeráđi evttohus lea hábmejuvvon, de lea váttis ráhkadit čielga jienastanmolssaeavttuid. Danne áigot Bargiidbellodaga sámediggejoavku, Olgešbellodaga/Johttisápmelaččaid listu ja Sámi Válgalihttu buktit ovdan čuovvovaš mearkkašumiid ovddidit oainnuset. 1. Ráđđi ávžžuha čuokkis 1.1:s jeavddalaš ráđđádallamiid departemeantta ja Sámedikki gaskkas. Áššis 8/97 NAČ 1996: 11 Ođđa minerálalága evttohus, ovddidii Bargiidbellodaga sámediggejoavku čuovvovaš evttohusa: <span type="quote">”Sámediiggi árvala ahte ásahuvvo gulahallanorgána gaskkal Sámedikki ja Ráđđehusa earret eará čoavdit soahpatmeahttunvuođaid báktedoaimmaid olis sámi guovlluin”</span>. Lea buorre go Sámediggeráđđi dál čuovvola árvalusa ođđá gulahallanorgánii - mii vuostájienastuvvui 1997:s. 2. Čuoggás 1.3 goalmmát teakstaoasis deattuhuvvojit mineráladoaimmat áittan álgoálbmogiid eallinvugiide ja kultuvrraide miehtá máilmmi, ja ahte sámi kultuvra lea hui sorjavaš areálaávkkástallamis. Dása mearkkašit ahte sámi beroštumit leat máŋggabealágat, ja iešguđet joavkkut sámiin oidnet mineráladoaimmaid iešguđetládje. Min oaidnu lea ahte mineráladoaimmat, čielga rájiid siskkobealde, maiddái sáhttet addit mávssolaš bargosajiid, ja dakko bokte sihkkarastit sámi kultuvrra vuođustusa. Dákkár ovdamearkkat gávdnojit juo odne. 3. Vaikko lea máŋgga geardde geahččaluvvon, de ii leat leamaš vejolaš sealvvi oažžut das mii Sámediggeráđi oppalaš oaivil lea Sámedikki váikkuhanfámu birra boahttevaš mineráladoaimmaid ektui sámi guovlluin oppalaččat. Muhtun sátnádeamit geažuhit ahte jurddašuvvo dakkár vuogádat mas Sámedikkis lea váikkuhanfápmu, veardádala ovdamearkka dihte čuoggáin 4.2 ja 4.3. Dakkár jurdagii mii sáhttit guorrasit.</p>
<p>Sámedikki dievasčoahkkin – Čoahkkingirji 03/03 - 74. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 4. Vuođđoipmárdus lea dattetge ahte Sámedikkis galga leat ollisalaš mearridanváldi. Vrd. omd. Čuoggáin 2.4, vuosttaš teakstaoassi, siidu 5: ”</p>
<p><em type="italic">Sámediggi oaidná iskamiid duohtadeapmin, ja dakkár duohtadeamit eai galggaše čađahuvvot jus Sámediggi vuosttalda dan </em>”, ja nubbin maŋemus teakstaosiin 5. siiddus: ” <em type="italic">Sámediggi oaivvilda aŋkke ahte diggi galggašii ieš beassat eastadit iskamiid mat sáhttet vahágahttit sámi kultuvrra ealáhusaiguin ja servodateallimiin </em>”. Vrd. maid čuoggáin 3.7 nubbin maŋemus teakstaoasis siidu 10:s: ” </p>
<p><em type="italic">Sámediggi berre oažžut válddi mearridit njuolggadusaid láhkaásahushámis das maid galgá váldit vuhtii sámi guovlluin, ja makkár bargovuogi ferte čuovvut dakkár guovlluid duohtademiid oktavuođas </em>.” Čuoggás 3.8 árvala Sámediggi ahte Sámediggái sirdojuvvo riekti addit konsešuvnna visot sámi guovlluin. Čuoggás 3.4 daddjo vel ahte Finnmárkku sápmelaččain lea vuoigatvuohta oamastit ja geavahit iežaset árbevirolaš guovlluid. Sámediggeráđđi oaivvilda dán sisttisdoallat ahte sápmelaččain geat orrot dán guovllus leat vuoigatvuođat maiddái eahpeozolaš minerálaide. Min oaidnu lea ahte minerálaláhka ii ábut dohkkehuvvot ovdal go vuoigatvuođagažaldagat leat čielggaduvvon. Lea čielggas ahte Sámedikkis ferte leat váikkuhanfápmu ovttas eará álbmotválljen orgánaiguin mii guoská minerálariggodagaide sámi ássanguovlluin. Sámediggeráđi sátnádeamit leat máŋggabealágat mii guoská sámi eaiggáduššan- ja hálddašandássái, nu ahte sáhttá váikkuhit gaskavuhtii sihke álbmogii ja eará álbmotválljen orgánaide. Mii eat oaivvil ahte Sámediggi akto galgá eaiggáduššat ja hálddašit minerálariggodagaid buot sámi guovlluin. 5. Čuoggás 4.2, nubbin maŋemus teakstaoasis, daddjo ahte: </p>
<p>Min oainnu mielde illá sáhttá leat dárbbašlaš čatnat iešmearridandoahpaga maiddái minerálalága gulaskuddamii. Iige unnimusat dan dihte go Sámedikki eanetlogus ja Sámediggeráđis leat stuora váttisvuođat meroštallat maid doaba iešalddis sisttisdoallá. Vaikko lea máŋgga geardde geahččaluvvon oažžut vuđolat čielggadeami, de dat ii leat leamaš vejolaš. <em type="italic">"Sámiid iešmearridanrievtti ollašupmi mielddisbuvttášii ahte stáhta ferte addit sápmelaččaide vejolašvuođa váikkuhit mineráladoaimmaid sámi guovlluin, ja vejolašvuođa eanet ovddasvástádussii dakkár guovlluid servodatovdáneapmái." </em>6. Mii áigut hui čielgasit dadjat ahte minerálalága ferte geahččat vuoigatvuođagažaldaga čielggadeami oktavuođas. Vuosttažettiin guoská dát finnmárkkulága olis. Okta Sámiid vuoigatvuođalávdegotti evttohusa elemeanttain lei ahte Finnmárkku eananhálddašeamis galggalii leat ollislaš stivrejupmi sihke ozolaš ja eahpeozolaš minerálain. Dát berre boahtit čielgasit ovdan jogo finnmárkolágas dahje minerálalágas. 7. Mii oaidnit maid čielga dárbbu ahte paragráfas 49 ( §49), mas leat namuhuvvon máŋga iešguđetlágan suorggi, mat leat ohcamiin čuldojuvvon eret jus eanáneaiggát dahje geavaheaddji ii leat addán lobi ohcamii, lea dárbu váldit mielde boazodoalu buot eallinfámolaččamus geavahanguovlluid. Mii maiddái háliidit deattuhit ahte lea dárbbašlaš ahte boazodoallu ovttas eará ealáhusaiguin, lea mielde nu árrat go vejolaš plánenbargguid oktavuođas, omd. dan oktavuođas jus ovtta guovllu jurddašit reguleret mineráladoibmii. Maiddái vejolaš bággolonisteami olis ferte leat gáibádus das ahte guovlu ferte leat regulerejuvvon mineráladoibmii vai bággolonistanlohpi sáhttá addojuvvot. </p>
<p>Sámedikki dievasčoahkkin – Čoahkkingirji 03/03 - 75. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 8. Dego Sámediggeráđđi, de maiddái Sámi Válgalihttu, Olgešbellodat/Johttisápmelaččaid listu ja Bargiidbellodaga Sámediggejoavku leat vuorjašuvvan gustojeaddji lága beare garra liberaliseremis, eatge mii sáhte ovttaoaivilii boahtit jus eahpeozalaš minerálaid friddja ohcanlohpi viiddiduvvo. Evttohus 1, áirasis Isak Mathis O. Hætta, Friddja joavku:</p>
<p>Ođđa 2.4 Ohcamuš beassat iskat (roggat) – evttohusa § 22a</p>
<p>Evttohusa § 22a evttohuvvo ahte ohcamuša beassat iskat (roggat) Finnmárkkus sáhttá biehttalit jus oppalaš vuhtiiváldimat mannet dohkkeheami vuostá. Lea Báktehoavda gii loahpalaččat mearrida galgágo dohkkehit ohcamuša iskat ozolaš minerálaid. Árvvoštallamis galgá garrasit deattuhit sámi kultuvrra, ealáhusvugiid ja servodateallima vuhtiiváldima. Jus ohcamuš dohkkehuvvo, de sáhttá gáibidit ahte namuhuvvon oasit váldojuvvojit vuhtii. Dán seammás galgá Báktehoavda addit eananeaiggádii, Sámediggái j.e. vuoigatvuođa buktit iežaset oainnuid. Muhto lea goitge Báktehoavda, gii vuosttaš vuorus galgá meannudit ja mearridit ohcamuša. Ođđa 3.2.1.2 Ceavzilis ovdáneapmi</p>
<p>Sámi ealáhusat dárbbašit viiddes eatnamiid ja danne ferte árvvoštallat váikkuhusaid dáidda guhkás ovddasguvlui, ii dušše rogganguovllus muhto viidát. Muosehuhttimat ja hehttehusat, mat fágalaš árvvoštallamis orrot unnit, sáhttet billistit ealáhusavuođu (næringsgrunnlag) ovddas. Maiddái sámi lotnolasdoaibma dárbbaha suodjalusa omd. sáivabivdu, meahccebivdu, murjjiid čoaggin jnv. Láhkaevttohusas leat ollu váilevašvuođat sámi meahcástanberoštumi árvvoštallama ektui. Sámediggi vuordá ahte departemeanta álggaha nuppát dialoga dán ášši birra ovdalgo láhkaevttohus ovddiduvvo Stuoradikkis, vai sámi beroštumit meannuduvvojit duhtadeaddji vugiin. Ođđa 3.3 Norgga minerálaealáhus – dárbu servodatlaš stivrejupmái</p>
<p>Minerálaealáhus berre ovdánit muddejuvvon leavttuin ja vuđolaš plánaid vuođul. Sámediggi oaivvilda ahte ferte árvvoštallat čuozáhusaid iskan- ja rogganvuoigatvuođaid ohcamiid áššeráhkkaneami oktavuođas. Earenoamážit berre čielggadit sámi kultuvrra, ealáhusavuođu (næringsgrunnlag) vuđolaš eananviidodaga váikkuhusaid. Dákkár árvvoštallan gáibida nana sámi dáiddu. Ođđa 3.7 Iskanmuddu</p>
<p>Iskkadeamit dávjá dagahit stuorát duohtademiid lundui. Go galgá mearridit ahte leago oahpes gávnnus rogganveara, de dat mielddisbuktá stuora duohtademiid. Sámi eanangáibideaddji luonddugeavaheami bissovaš gáržžideapmi dagaha stuora váttisvuođaid sámi ealáhusaide ja eará luonddugeavaheapmái. Lea earenoamáš dehálaš árvvoštallat dan go meroštallá addit iskanlobi. Evttohus 2, áirasis Ole Henrik Magga, NSR ovttasbargojoavku ja SP ovttasbargojoavku 1. Čuoggás 1.3 maŋimuš teakstaoasi cealkka ”Sámediggi bivdá ahte...” rievdaduvvo vuolláisárggastuvvon cealkagiin:</p>
<p>Sámedikki dievasčoahkkin – Čoahkkingirji 03/03 - 76. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Minerálalága lávdegoddi ja departemeanta leat digaštallan ja buktán evttohusaid mat čielgasit gusket sámi beroštumiide ja vuoigatvuođaide. Mineráladoaibma áitá olles máilmmi eamiálbmogiid kultuvrraid ja eallinvugiid, ja mielddisbuktá dávjá stuora negatiiva váikkuhusaid eamiálbmogiid buresbirgejupmái. Maiddái Sámis lea dáhpáhuvvan ahte sámi ealáhusat leat massán guovddáš geavahanareálaid ruvkedoaimmaid ja minerálaid roggama geažil. Nuppe dáfus sáhttá mineráladoaibma maiddái addit mávssolaš bargosajiid. Norga ferte geahččalit heivehit lágaid dainna lágiin ahte sámi kulturii, mii lea nannosit čadnon sámi ássanguovllu luonddu ávkkástallamii, sihkkarastojuvvo oadjebas ja sihkkaris boahtteáigi. Danin oaidná Sámediggi dárbbašlažžan geahččat mineráladoaimma ovttas eará duohtademiiguin sámi guovllus, nu go ovdamearkka dihte duohtadeamit Suodjalusa doaimmaid oktavuođas. Meavkki-guovllu ja Hálkavári áššit čájehit ahte sámi beroštumit dávjá leat beare geahppasat stáhta dárbbuid ektui. Dát áššit leat maid ovdamearkkat dasa ahte dakkár stuorát duohtadanáššiid galggašii ráđđádallat ja šiehtadallat buori áiggis ovdal go duohtadeamit álget. 2. Čuoggás 2.5 rievdaduvvo cealkka ”Sámediggi oaivvilda....” vuolláisárggastuvvon cealkagiin: Mii guoská ILO 169 15. artihkkalii nr. 2, de čuožžu Báktelága ođđa § 42 (1) 2.č. evttohusas ahte Gonagas sáhttá láhkaásahusa bokte mearridit alit divada eananeaiggádii ruvkkiid ovddas Finnmárkkueatnamis. Mearrádusa vuođđun lea ILO artihkal 15 nr. 2, mii mearrida ahte eamiálbmogat galget oažžut oasi mineráladoaimma dietnasis jus leažža vejolaš. Láhkavuođoevttohus sáhttit addit láhkaásahusa das ahte álgoálbmogis galgá leat vuoigatvuohta ruvkedoaimma dietnasii daid dietnasiid lassin mat eananeaiggádis leat dasa guoskevaš njuolggadusaid mielde, lea Sámedikki oaivila mielde lávki rievttes guvlui, ja dat sáhttá váikkuhit positiivvalaččat sámi kultuvrii, muhto lea dan duohken mot láhkaásahusat hábmejuvvojit.</p>
<p>Eaktuduvvo ahte Sámedikkiin ráđđádallojuvvo láhkaásahusaid hábmema oktavuođas. 3. Čuoggás 3.2.1.2 maŋimuš teakstaoasis rievdaduvvo cealkka ”Muosehuhttimat ja hehttehusat...” oktan dáiguin vuolláisárggastuvvon cealkkalasáhusaiguin: Boazodoallu dárbbaha viiddis eatnamiid ja danin ferte árvvoštallat váikkuhusaid boazodollui guhkás ovddas, iige fal dušše rogganguovllus, muhto viidát. Muosehuhttimat ja hehttehusat mat orrot unnit, sáhttet áiggi mielde billistit boazodoalu ovddas. §:ii 49 mas leat namuhuvvon ollu iešguđet lágan guovllut gos ii leat lohpi ohcat eaiggáda dahje geavaheaddji lobi haga, lea dárbu siskkildit eanemus deaŧalaš geavahanguovlluid boazodoalus, omd. ruvgalan- ja johttingeainnuid ja erenoamáš deaŧalaš guovlluid. Boazodoallu ferte, ovttasráđiid eará ealáhusaiguin leat mielde plánabarggus nu árrat go lea vejolaš, omd. guovllu ektui mii lea jurddašuvvon minerálaohcamii. Maiddái vejolaš bággolonistemiid ektui ferte gáibidit ahte guovlu galgá leat muddejuvvon mineráladoibmii jos bággolotnunlobi galgá sáhttit addit. Čujuhit Norgga Boazosámiid Riikkasearvvi cealkámuššii, beaiváduvvon 20.08.2003, earenoamážit 4. čuoggái. Maiddái sámi lotnolasdoaibma dárbbaha suodjalusa, omd sáivabivdu, meahccebivdu, murjjiid čoaggin jna. Láhkaevttohusas leat olu váilevašvuođat sámi meahcástanberoštumi árvvoštallama ektui. Sámediggi vuordá ahte departemeanta álggaha nuppát dialoga ášši birra, ovdalgo láhkaevttohus ovddiduvvo Stuoradikkis, vai sámi beroštumit meannuduvvojit duhtadeaddji vugiin.</p>
<p>Sámedikki dievasčoahkkin – Čoahkkingirji 03/03 - 77. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 4. Čuoggás 4.2. rievdaduvvo cealkka ”Sámiid iešmearridanrievtti ollašupmi....” nu mot vuolláisárggastuvvon cealkka čájeha: Čujuhit maiddái konvenšuvnna 2. artihkkalii gos stáhta geatnegasvuohta gudnejahttit ja sihkkarastit SP vuoigatvuođaid aiddostahttojuvvo, ja earenoamážit 2. artihkkala nr. 2 mii geatnegahttá Norgga doaimmahit láhkaaddin- dahje eará doaimmaid sihkkarastindihte konvenšuvnna vuoigatvuođaid, go dakkár doaimmat eai leat juo fámus. Norgga riikkaidgaskasaš geatnegasvuođaid ollašupmi mielddisbuvttášii ahte stáhta ferte addit sápmelaččaide vejolašvuođa váikkuhit mineráladoaimmaid sámi guovlluin, ja vejolašvuođa eanet ovddasvástádussii dakkár guovlluid servodatovdáneapmái. 5. Lohppii lasihuvvo 5. čuokkis dáiguin sániiguin: </p>
<p>Láhkaevttohus ii leat dohkálaš nu mot dát lea árvaluvvon dás ovdalis namuhuvvon ákkaiguin. Láhkaevttohus ii namut ollenge sámi beroštumiid olggobealde Finnmárkku. Čujuhus ođđa Sámiid vuoigatvuođalávdegoddái ii atte doarvái sihkarvuođa das, ahte sámiid beroštumit váldojuvvojit vuhtii muhtumin boahtteáiggis. 5. Loahppaárvalus</p>
<p>Mii guoská Finnmárkui, ii dát evttohus čuovo Sámiid vuoigatvuođalávdegotti NOU 1997:4 prinsihpaid. Sámediggi čujuha dikki mearrádussii Láhka riektedilálašvuođaid ja eatnamiid ja luondduvalljodagaid hálddaheami birra Finnmárkkus (finnmárkkuláhka), gos mii celkkiimet: <em type="italic">”Láhka ferte dohkkehit eamiálbmogiid sierra vuoigatvuođaid resurssaide sihke eatnama alde ja vuolde nannámis, ja dasto vuoigatvuođaid riddolagaš čáziid resurssaide, ja daid ferte erenoamážit suodjalit ja finnmárkolaččaid vuoigatvuođaid muđuige. Láhka ferte láhčit dilálašvuođaid nu ahte Finnmárkku boahtte-áiggi hálddašeapmi galgá vuođđuduvvot čielga riektedillái. Láhka ferte čielgasit sihkkarastit daid vuođđo vuoigatvuođaid mat eamiálbmogiin leat álbmotrievtti mielde. Daid ferte gudnejahttit ja dat galget leat vuođđun guovlluid hálddašeapmái boahtteáiggis. Eamiálbmotvuoigatvuođaid dáinna lágiin nannen sáhttá nannet buot finnmárkolaččaid oktavuođa ja vuoigatvuođaid iežaset báikkálaš luondduresurssaide fylkkas.” </em>Láhkaevttohus ii oktiivástit dáiguin prinsihpaiguin. </p>
<p>Dan dihte go vuoigatvuođat eai leat čielggaduvvon ja dannego čielggadanproseassa lea nu eahpesihkar, de lea hui váttis árvvoštallat máŋga detáljja dán evttohusas. Čađabargojuvvon minerálaláhkaevttohus ferte huksejuvvot čielga prinsihppavuođuid nala. Otnábeaidilis mii ovdamearkka dihte eat sáhte cealkit čielgaseappot dáid orgánaid rolla birra maid Sámiid vuoigatvuođalávdegoddi evttohii ásahuvvot Finnmárkku eatnamiid hálddašeapmái. Buot dát dahket dan, ahte minerálaláhka ii sáhte mearriduvvot ovdalgo vuoigatvuođagažaldagat lea loahpalaččat čielggaduvvon. </p>
<p>Evttohus 3, áirasis Per A. Bæhr, Guovdageainnu johttisápmelaččaid listu, ja áirasis</p>
<p type="listitem">Tormod Bartholdsen, olgešbellodat:</p>
<p type="listitem">Friija minerála ohcanrivttiid eai berreše Finnmárkui sisafievrridit. Jus ohcandoaimmat álggahuvvojit, de eai dát goittot berreše gártat hehttehussan boazodollui. Oppalaš dieđihangeatnegasvuohta ferte dán olis  gáibiduvvot boazodoalu ektui. Dieđiheapmi berre addot čálalaččat maiddái boazodoalloorgánaide ja  gustot buot guovlluide riikkas gos lea boazodoallu. Dieđiheapmi ferte maid addot buori áiggis ovdal</p>
<p>Sámedikki dievasčoahkkin – Čoahkkingirji 03/03 - 78. siidu 223 siiddus</p>
<p type="listitem">Vuolláičála:  _________________ /_________________  Čoahkkingirjji čállit: Ellen Mienna Guttorm ja Liv Karin Klemetsen  ohcamat ja iskkadeamit álggahuvvojit, vahkku lea beare oanehis áigi. Boazodoalus ferte jearrat lobi  daidda doaimmaide mat duohtadit ja vahágahttet guohtoneatnamiid.</p>
<p type="listitem">Eaktuduvvo ahte regulerenplánat sáddejuvvojit gulaskuddamii, ja ahte boazodoalloealáhus beassá mielde álgodásis ráhkkananmuttus.</p>
<p type="listitem">Sihkkarastingeasku, § 51 mielde, ferte maid guoskat bohccuide iige dušše omiide, go bohccuid ja omiid sihkkarastindárbbut eai soabat oktii.</p>
<p type="listitem">§ 60 berre ođđasis hábmejuvvot nu ahte dat maid gokčá čorgendáhkádusa.</p>
<p type="listitem">Eananeaiggátdivada lassáneapmi ii galgga heajosmahttit vejolaš vahátbuhtadusa geavaheaddjiberoštumiide.</p>
<p type="listitem">Ferte sihkkarastojuvvot ahte ođđa Minerálaláhka ii heajosmahte boazodoalu beroštumiid.</p>
<p type="listitem">III  Jienasteapmi 39 áirasis ledje 38 čoahkis.     Jienasteapmi dahkkojuvvui čuovvovaš vuogi mielde:</p>
<p type="listitem">Evttohus 1 hilgojuvvui 36 jienain.</p>
<p type="listitem">Evttohus 2, earret čuokkis 2, dohkkehuvvui ovttajienalaččat.</p>
<p type="listitem">Evttohus 2, čuokkis 2, dohkkehuvvui 35 jienain.</p>
<p type="listitem">Evttohus 3 dohkkehuvvui 36 jienain.</p>
<p type="listitem">Sámediggeráđi evttohus, oktan mearriduvvon rievdadusaiguin, mearriduvvui ovttajienalaččat.</p>
<p>IV Beavdegirjelasáhusat</p>
<p>Áirras Jánoš Trosten ovddidii čuovvovaš beavdegirjelasáhusa:</p>
<p>Láhkaárvalus ahte lea vejolaš addit láhkaásahusa das ahte eamiálbmogat sáhttet lágat šiehtadallamiiguin stáhtain, addit vuoittu stáhtii ruvkedoaimmain daid vuoigatvuođaid mielde mat eamiálbmogis, sámiin leat riikkaidgaskasaš rievtti ja riektegeavahusa mielde, ja julggaštusaid vuođul ahte sámit eai leat goassige</p>
<p>V Sáhkavuorro- ja replihkkalistu makkárge šiehtadusaid bokte addán dahje vuovdán sámi historjjálaš eatnamiid, čáziid ja riddolagaš guovlluid earáide. Dán lágan julggaštus galgá danne čielgasit ovdanboahtit ođđa minerálaláhka- ja eará láhkaárvalusain mat njuolga gusket sámi álbmoga eanavuoigatvuođaide.</p>
<p>Sáhkavuorru</p>
<p>Replihkka 1</p>
<p>Ragnhild Lydia Nystad, áššejođiheaddji 2. Steinar Pedersen</p>
<p xml:lang="nob">Geir Tommy Pedersen</p>
<p xml:lang="nob">Steinar Pedersen 3. Ole Henrik Magga</p>
<p xml:lang="nno">Steinar Pedersen</p>
<p xml:lang="fkv">Janoš Trosten</p>
<p>Sámedikki dievasčoahkkin – Čoahkkingirji 03/03 - 79. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p xml:lang="nob">Ole Henrik Magga 4. Per A. Bæhr 5. Olaf Eliassen</p>
<p xml:lang="nno">Steinar Pedersen</p>
<p xml:lang="nob">Olaf Eliassen 6. Isak Mathis O. Hætta</p>
<p xml:lang="nob">Egil Olli</p>
<p>Isak Mathis O. Hætta 7. Amund P. Anti 8. Berit Oskal Eira 9. Ole Henrik Magga 10. Ragnhild Lydia Nystad</p>
<p>Berit Ranveig Nilssen (čoahkkinortnegii)</p>
<p>Steinar Pedersen (čoahkkinortnegii)</p>
<p>Janoš Trosten (čoahkkinortnegii)</p>
<p>Ole Henrik Magga (čoahkkinortnegii)</p>
<p>Isak Mathis O. Hætta (čoahkkinortnegii)</p>
<p>Janoš Trosten (čoahkkinortnegii)</p>
<p>VI Sámedikki mearrádus 1. Sámedikki prinsihpalaš mearkkašumit 1.1 Dialoga gaskal Sámedikki ja Ealáhus- ja gávpedepartemeantta</p>
<p>Cuoŋumánu 18. b. 2002 lei čoahkkin gaskal Sámedikki ja Ealáhusministara Ansgar Gabrielsen, ja geassemánu 5. b. 2002 lei Kárášjogas čoahkkin gaskal Sámedikki hálddahusa ja Báktehoavdda ja Ealáhus- ja gávpedepartemeantta ja Gielda- ja guovludepartemeantta áirasiid ođđa minerálaláhkaevttohusa ráhkkaneami oktavuođas. Sihke Ealáhusministtár ja Ealáhus- ja gávpedepartemeanta lohpidedje lagas dialoga Sámedikkiin dán prinsihpalaččat dehálaš áššis. Departemeanta galggai váldit oktavuođa Sámedikkiin oažžundihte konkrehtaleappo árvalusaid álbmotrievttálaš áššiid ektui, muhto dat ii leat dahkkon. Go ođđa minerálaláhkaevttohus sáddejuvvui gulaskuddamii, de dat bođii dego heammástussan Sámediggái, juste dan dihte go Sámedikki politihkalaš jođiheapmi lei lohpiduvvon diehtojuohkima ja vejolašvuođa buktit Sámedikki oainnuid ovdal go evttohus sáddejuvvo olggos. Sámediggeráđi bealis lei čielga eaktu ahte Sámeidikkis galggai leat viidát dialoga departeameanttain ovdal go láhkaevttohus ovdanbuktojuvvo. Sámedikki mielas lea dehálaš ahte norgga eiseválddit dovdet iežaset ovddasvástádusa Sámedikki ektui álbmotválljejuvvon orgánan, ja eamiálbmotparlameantan. Láhkaáššiid ja eará áššiid oktavuođas mat leat dehálaččat sámi álbmogii galggaše ásahuvvot starga ráđđádallanortnegat departemeanttaid ja Sámedikki gaskkas, nugo ILO-soahpamuš nr. 169 vuođđuda. Departemeanta ferte árvvoštallat dakkáraš ráđđádallanortnegiid oassin ođđa minerálaláhkaevttohussii. Sámediggi hálida muittuhit departemeantta ahte ILO 169 ovdanbuktá dušše unnimusgáibádusaid mii guoská eamiálbmogiid vuoigatvuođaide. Danin</p>
<p>Sámedikki dievasčoahkkin – Čoahkkingirji 03/03 - 80. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen vurdojuvvo ahte Norga, mii lea ratifiseren soahpamuša, bidjá mihttomearrin ollašuhttit soahpamuša gáibádusaid. 1.2 Gulaskuddanproseassa</p>
<p>Sámediggi čujuha minerálalagá evttohussii, erenoamážit 12. kapihttalii mii dadjá juoga oktavuođai birra sámi beroštumiide. Sámediggi hálida álggos šállošit ahte rievdadusat, mat leat evttohuvvon Báktelágas oassin ođđa finnmárkkuláhkaevttohussii (Ot.prp. nr. 53 2002-2003), eai leat sáddejuvvon gulaskuddamii. Sámedikki oainnu vuođul leat dát rievdadusat lunddolaš oassi ođđa minerálaláhkaevttohussii, vaikko Ealáhus- ja gávpedepartemeanta oaivvilda ahte dát njuolggadusrievdadusat eai gula dán gulaskuddamii. Dan seammás cealká departemeanta ahte Báktelágas evttohuvvon rievdadusat galget boahtteáiggis váldot mielde oktasaš minerálaláhkii. Danin leat Sámedikki gulaskuddancealkámuššii maiddái váldon mielde Báktelága rievdadusevttohusat, dan sivas go rievdadusevttohusaid celkojuvvon duogáš leat Norgga álbmotrievttálaš geatnegasvuođat sápmelaččaid ektui. 1.3 Sámedikki prinsihpalaš oaidnu mineráladoaimma hárrái</p>
<p>Sámediggi hálida aiddostahttit ahte diggi ii vuostil báktedoaimmaid oppalaččat, muhto deattuha ahte dakkár doaibma ii galgga leat duššefal majoritehtaservodaga eavttuid vuođul, muhto galgá váldit vuhtii vuođđolágasuodjalusa mii sápmelaččain lea eamiálbmogin ja minoritehtan Vuođđolága § 110a vuođul ja eamiálbmot- ja minoritehtasuodjalusa álbmotrievttálaš ja siskkáldasrievttálaš njuolggadusaid vuođul. Odne lea almmolaččat dohkkehuvvon ahte riika lea huksejuvvon guovtti álbmoga eatnamiid ala, dáččaid ja sápmelaččaid – ja dat mielddisbuktá ahte maiddái sápmelaččain lea riekti váikkuhit riikka servodatovdánahttima. Sámediggi hálida váikkuhit minerálaealáhusa ovdánahttima ja minerálaressursaid hálddašeami, vai šattašii dássedeappo hálddašeapmi iige deattut dušše ealáhusa dárbbuid. Sámedikki ásaheami bokte dohkkehuvvui ahte sápmelaččat galget beasset leat mielde mearrideame iežaset ovdáneami. Sápmelaččat hálidit ieža ovddasvástidit iežaset ovdáneami ja boahtteáiggi, ja vurdet ahte stáhtalaš eiseválddit addet Sámediggái viidát ovddasvástádusvejolašvuođaid. Lea dehálaš atnit dan muittus go ráhkada ođđa njuolggadusčállosiid mat gusket goappaš stáhtamearrideaddji álbmogii. Sámediggi lea máŋgii deattuhan ahte ulbmil sihke Sámi vuoigatvuođalávdegotti ja Minerálalágalávdegotti gustovaš láhkamearrádusaid čađahemiin lei sihkkarastit hálddašeami Norgga bajimus sámepolitihka mihttomeriid mielde. Minerálalága lávdegoddi ja departemeanta leat digaštallan ja buktán evttohusaid mat čielgasit gusket sámi beroštumiide ja vuoigatvuođaide. Mineráladoaibma áitá olles máilmmi eamiálbmogiid kultuvrraid ja eallinvugiid, ja mielddisbuktá dávjá stuora negatiiva váikkuhusaid eamiálbmogiid buresbirgejupmái. Maiddái Sámis lea dáhpáhuvvan ahte sámi ealáhusat leat massán guovddáš geavahanareálaid ruvkedoaimmaid ja minerálaid roggamiid geažil. Nuppe dáfus sáhttá mineráldoaibma maiddái addit mávssolaš bargosajiid. Norga ferte geahččalit heivehit lágaid dainna lágiin ahte sámi kulturii, mii lea nannosit čadnon sámi ássanguovllu luonddu ávkkástallamii, sihkkarastojuvvo oadjebas ja sihkkaris boahtteáigi. Danin oaidná Sámediggi dárbbašlažžan geahččat mineráladoaimma ovttas eará duohtademiiguin sámi guovllus, nu go ovdamearkka dihte duohtadeamit Suodjalusa doaimmaid oktavuođas. Meavkki-guovllu ja Hálkavári áššit čájehit ahte sámi beroštumit dávjá leat beare geahppasat stáhta dárbbuid ektui. Dát áššit leat maid ovdamearkkat dasa ahte dakkár stuorát duohtadanáššiid galggašii ráđđádallat ja šiehtadallat buori áiggis ovdal go duohtadeamit álget.</p>
<p>Sámedikki dievasčoahkkin – Čoahkkingirji 03/03 - 81. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 2 Evttohus earenoamáš njuolggadussan Finnmárkku várás 2.1 Álggahus</p>
<p>Čujuhit Báktelága rievdadusevttohussii Ot. prp. 53as (2002-2003) láhka riektedilálašvuođaid ja eatnamiid ja luondduvalljodagaid hálddašeami birra Finnmárkku fylkkas (finnmárkkuláhka). Departemeanta fuomášuhttá ahte minerálaláhkaevttohusas čuoggás 12.1 daddjo ahte njoulggadusaid rievdadanevttohusat mat leat finnmárkkulága evttohusas eai leat oassin dán gulaskuddamis. Departemeanta buktá aŋkke listtu Báktelága rievdadanevttohusain danin go dat maŋitáigái galget leat oassin ođđa minerálalágas. Sámediggi fuomášuhttá ahte aiddo danin go ruvkelága rievdadusat maŋitáiggis šaddet oassin ođđa minerálalágas, de lea dehálaš Sámediggái kommenteret maiddái dáid evttohusaide. 1972 Bákteláhka lea vuođđun finnmárkkuláhkaevttohusa ođđa evttohusaide. Bákteláhka lea vuosttažettiin ozolaš minerálaid birra.</p>
<p>Evttohusat ozolaš minerálaid birra sisttisdollet sierranjuolggadusaid Finnmárkku hárrái. Ealáhus- ja gávpedepartemeanta čujuha ahte Sámi vuoigatvuođalávdegoddi 2 gieđahallá vuoigatvuođagažaldagaid mat leat čadnon sápmelaččaide olggobealde Finnmárkku, ja ahte lávdegoddi ferte álggos meannudit minerálaressursaid vuoigatvuohtagažaldagaid. Sámedikki mielas ii leat dát doarvái buorre argumeanta ráhkadit oktasašnjuolggadusaid buot sámi ássanguovlluid várás. Justisdeparteameantta kommentárain Báktelága rievdadusaide (Ot.prp.nr 53 2002-2003 9. kapihttalis) daddjo ahte ILO 169 15. artihkkalis leat earenoamáš gáibádusat eamiálbmogiid váikkuhanfápmui minerálaressursaid ávkkástallama oktavuođas. Sámediggi fuomášuhttá ahte dát eareanoamáš gáibádusat maiddái gusket sápmelaččaide olggobealde Finnmárkku. 2.2 Dieđihangeatnegasvuohta - evttohusa § 7a</p>
<p>Evttohusa § 7a mielde geatnegahttojuvvo ohcci dieđihit Sámediggái, eananeaiggádii, guovllustivrii ja boazodoalu orohatstivrii unnimusat vahku ovdal go ohcagoahtá (šerpen). Jus lea sáhka eatnama duohtadeami birra, de galgá dieđihit gokko duohtadeapmi galgá dáhpáhuvvat. Sámediggi lea álgoálggus positiiva dakkár dieđihangeatnegasvuhtii ovdal go ohcagohtet minerálaid, muhto lea ovttaoaivilis Sámi vuoigatvuođalávdegottiin mii oaivvilda ahte friddja ohcanlohpi Finnmárkkus galgá heaittihuvvot. Sámediggi lea maid hirpmahuvvan dan ilá oanehis dieđihanáigemearis mii evttohuvvo. Sámediggi áigu earenoamážit deattuhit ahte vahku dieđihanáigemearri lea beare oanehis áigi sidjiide geat leat meahcástanealáhusas ja dan geažil eai leat álo olámuttus. Vaikko ohcan ii mielddisbuvtte stuora billistemiid lundui, de aŋkke mohtorvuojániid ja stuora mášiinnaid geavaheapmi billista eanadaga. Sámediggi mearkkaša ahte evttohus ilá unnán problematisere ja árvvoštallá luonddugáhttema. Departemeanta iige leat árvvoštallan mot vuhtii váldit sámi kulturmuittuid juo ohcama oktavuođas, sihke daid mat leat gávdnon ja daid mat eai leat vel gávdnon.</p>
<p>Sámedikki dievasčoahkkin – Čoahkkingirji 03/03 - 82. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Sámediggi doarju evttohusa ahte boazodoalu orgánat galget oažžut dieđu, muhto fuomášuhttá departemeantta maiddái ahte iežá sámi meahcástanealáhusat ja geavaheaddjit (omd gilisearvvit) berrejit oažžut dieđu. Jus ohcandoaimmat álggahuvvojit, de eai dát goittot berreše gártat hehttehussan boazodollui. Oppalaš dieđihangeatnegasvuohta ferte dán olis gáibiduvvot boazodoalu ektui. Dieđiheapmi berre addot čálalaččat maiddái boazodoalloorgánaide ja gustot buot guovlluide riikkas gos lea boazodoallu. Dieđiheapmi ferte maid addot buori áiggis ovdal ohcamat ja iskkadeamit álggahuvvojit, vahkku lea beare oanehis áigi. Boazodoalus ferte jearrat lobi daidda doaimmaide mat duohtadit ja vahágahttet guohtoneatnamiid. 2.3 Ohcamuš beassat iskat (roggat) - evttohusa § 22a</p>
<p>Evttohusa § 22a:s evttohuvvo ahte ohcamuša beassat iskat (roggat) Finnmárkkus sáhttá biehttalit jus oppalaš vuhtiiváldimat mannet dohkkeheami vuostá. Lea Báktehoavda gii loahpalaččat mearrida galgá go dohkkehit ohcama iskat ozolaš minerálaid. Árvvoštallamis galgá garrasit deattuhit sámi kultuvrra, boazodoalu, ealáhusvugiid ja servodateallima vuhtiváldima.</p>
<p>Jus ohcan dohkkehuvvo de sáhttá gáibidit ahte namuhuvvon oasit váldojit vuhtii. Dan seammás galgá Báktehoavda addit eananeaiggádii, Sámediggái j.e, vuoigatvuođa buktit iežaset oainnuid. Muhto lea goitge Báktehoavda gii vuosttaš vuorus galgá meannudit ja mearridit ohcama.</p>
<p>Sámedikki mielas lea álgoálggus buorre ahte rogganohcama mearrideami oktavuođas galgá garrasit deattuhitsámi vuhtiiváldimiid, muhto diggi ii leat ovttaoaivilis departemeanttain dainna ahte Báktehoavda galgá akto mearridit iskanlobi. Sámediggi vuosttalda Báktehoavddas dakkár válddi árvvoštallat sámi beroštumiid, go stáhta han lea ásahan Sámedikki mii galgá doaimmahit juste dan ahte árvvoštallat sámiid beroštumiid. Dát mearrádus ii vuhtiiváldde sámi beroštumiid doarvái. Departemeanta dadjá iežas kommentáras (s. 141) ahte: <em type="italic"><span type="quote">”vihkkedallamis galget sámiid beroštumiid earenoamážit váldot vuhtii, muhto dain eai galgga leat mearrideaddji mearkkašumit jus beliin mat gesset nuppe guvlui lea eanet deaddu go sámi beroštumiin”</span> </em>. Lea eahpečielggas maid departemeanta oaivvilda dainna, muhto lea goit čielggas ahte sámi beroštumiin eai galgga leat mearrideaddji mearkkašumit jus leat nana ákkat mat sihtet addit lobi iskat. Sámediggi ballá ahte diehtovátni sámi servodatdili ja sámi luonddugeavaheami birra sáhttá dagahit ahte sámi beroštumit <span type="quote">”vihkkejuvvojit ja gávnnajuvvoijt beare geahpasin”</span> dakkár árvvoštallamis. </p>
<p>Otná njuolggadusčállosiid mielde oažžu ohcci measta automáhtalaččat lobi iskat, jus lága eavttut devdojuvvojit. Báktelága § 8 lea iskanlobi birra. Go lea ožžon roggan-/iskanlobi de lea ožžon lobi iskat ozolaš minerálaid gávdnoštumi, ja sus lea vuosttašriekti ávkkastallat gávdnoštumiin. (<span type="quote">”vuosttažin millui- prinsihppa”</span>) Sámediggi čujuha ahte Báktehoavdaámmáha ulbmil doarjut ja ovddidit riikka báktedoaimma eanaš háviid lea vuostálagaid sámi kultuvrra nannema vuhtiiváldimiin ja sámi luondduealáhusa vuhtiiváldimiin. Báktehoavdda árvvoštallan ja vuoruheapmi sáhttá váikkuhit dasa. Danin ii leat Sámediggi áibbas sihkar ahte evttohusas deattuhit sámiid beroštumiid nu ahte boahtá dakkár ávki maid departemeanta oaivvildii. Sámediggi oaivvilda ahte hálddašeamis lea dárbu eanet máhttui sámi dili birra, ja vuordá danin ahte eiseválddit dollet lagas oktavuođa Sámedikkiin sámi vuhtiiváldimiid ja eaktoásahusaid deattuheami oktavuođas. <span type="quote">”Sámiid beroštumit”</span> ii leat ovttabealát doaba, muhto eaktuda nana máhtu árbevirolaš sámi luondduealáhusaid ja iešguđetlágan sámi beroštumiid birra. Danin lea Sámedikki bealis unnimusgáibádus ahte Báktehoavdda bealis loktejuvvo gelbbolašvuohta sámi gažaldagaid hárrái láhkarievdadusa oktavuođas.</p>
<p>Sámedikki dievasčoahkkin – Čoahkkingirji 03/03 - 83. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Dainna lágiin loktana sápmelaččaid bealis luohttámuš ámmáhii, dan seammás go buktá riektesihkarvuođa ja ohcci ja sámi áššeoasálaččat álkit sáhttet ovddalgihtii meroštallat bohtosa. Eaktuduvvo ahte regulerenplánat sáddejuvvojit gulaskuddamii, ja ahte boazodoalloealáhus beassá mielde álgodásis ráhkkanmuttus. Sámediggi oaidná iskamiid duohtadeapmin, ja dakkár duohtadeamit eai galggaše čađahuvvot jus Sámediggi vuosttalda dan. Sámediggi liikká eahpida ahte lea doarvái suodjalus dušše dakkár deattuhannjuolggadusain, nu guhká go Sámediggái ii addo sierra váldi, mearridanvuoigatvuohta dahje eanet ovddasvástádusa dakkáraš áššiin. Das čujuhit ILO ekspeartadoaibmagottii cealkámuššii, geahča vuollelis. Evttohusa mielde galgá Sámediggi ja Finnmárkkuopmodat sáhttit vuosttaldit ahte ozoohcan dohkkehuvvo. Dát vuoigatvuohta lea goitge dušše vuoigatvuohta buktit cealkámušaid, go departemeanta goitge mearrida loahpalaččat. Seamma váttisvuođat go badjelis namuhuvvon bohciidit go departemeanta mearrida iskanohcama. Vaikko Sámediggi ja Finnmárkkueana sáhttet váidit departemeantta mearrádusa, de lea hui hárve ahte Gonagas stáhtaráđis vuosttalda fágadepartemeantta mearrádusa. Njealját lađđasa mielde galgá váidalus Sámedikkis váikkuhit máŋideapmái, das oaivvilduvvo ahte lohpemearrádus ii leat loahpalaš ovdal go váidináigemearri lea nohkan dahje váidinášši loahpalaččat mearriduvvon. Sámediggi lea ovttaoaivilis ahte váidalus Sámedikkis galgá váikkuhit maŋideapmái, muhto ii leat ovttaoaivilis departemeantta ollislaš čovdosii. Evttohus § 39b addá earret earáide Sámediggái cealkinvuoigatvuođa eananmihtideami/ háhkanvuoigatvuođa oktavuođas. Jus ohcci galgá beassat ávkkástallat minerálaiguin de ferte dahkat jáhkehahttin ahte guovlu lea/ sahttá šaddat rogganveara. Muđui eai leat gustovaš vuoigatvuođaid mielde eará eavttut eananmihtideapmái. Seamma ládje go § 22a evttohusas ozovuoigatvuođa birra, lea positiivalaš go <span type="quote">"oppalaš vuhtiiváldimiid"</span> árvvoštallamis galgá earenoamážit deattuhit sámi beroštumiid. Sámediggi oaivvilda ahte evttohusat oppalaččat eai atte doarvái suodjalusa sámi beroštumiide, das čujuhit earenoamážit Norgga álbmotrievttálaš geatnegasvuođaide sápmelaččaide eamiálbmogin ja minoritehtan. Áššit eananmihtideami/ ressursaid ávkkástallama birra bohtet leat áššit <span type="quote">"meahcceeatnamiid nuppástahttojuvvon geavaheami"</span> birra, buohtastahte finnmárkkulága evttohusain. Lea evttohuvvon ahte Sámediggi galgá ráhkadit njuolggadusaid lohpemearkkašumi árvvoštallamii sámiid beroštumiid várás. Dat mearkkaša ahte bákteeiseválddit galget árvvoštallat daid njuolggadusaid. Sámediggi oaivvilda ahte gáibiduvvo eambbo ovdal go leat oadjebasat álbmotvuoigatvuođaid unnimusstandárdda siskkobealde, unnimusgáibádussan fertejit njuolggadusat leat rievttálaččat čadnojuvvon. Sámediggi doaivu ahte Báktelága rievdadusevttohusat mat čuvvot finnmárkkuláhkaevttohusas Ot. prp. nr. 53 (2002-2003) addá boasttuoinnolaš suodjalusa sámiid beroštumiide Finnmárkkus. Sámediggi oaidná positiivalažžan departemeantta evttohusa ahte iskanohcamiid oktavuođas galget sámiid beroštumit earenoamážit deattuhuvvot, muhto Sámediggi oaivvilda aŋkke ahte diggi galggašii ieš beassat eastadit iskamiid mat sáhttet vahágahttit sámi kultuvrra ealáhusaiguin ja servodateallimiin. Sámedikkis lea gelbbolašvuohta mii dárbbahuvvo gávnnahahit mot duohtadeamit sáhttet váikkuhit sámi guovlluide.</p>
<p>Sámedikki dievasčoahkkin – Čoahkkingirji 03/03 - 84. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Bákteeiseválddit leat odne juo čadnon álbmotvuoigatvuođas. Jus šaddá vuostálasvuohta sámi beroštumiid ja ealáhusberoštumiid gaskkas, de doaibmagoahtá ON soahpamuša 27. artihkkala minoritehtasuodjalus siviila ja politihkalaš vuoigatvuođaid birra (SP) ja hehtte eiseválddiid ásahallat sámiidguoskevaš gažaldagaid. Jus šaddá vuostálasvuohta Báktelága mearrádusaid ja konvenšuvnna gaskkas, de lea konvenšuvdna badjelis, geahča olmmošvuoigatvuođalága § 3. Čujuhit Olmmošvuoigatvuođalávdegotti bargovuohkái, mii lea ON orgána mii goziha ahte stáhta doallá Olmmošvuoigatvuođakonvenšuvnna. Lávdegoddi lea cealkán ahte artihkal 27 maid guoská eamiálbmogiidda, iige dušše minoritehtaide. Sámediggi oavvilda ahte evttohusa álbmotrievttálaš duogáš lea eahpečielggas, ja váillaha álbmotrievttálaš árvvoštallama earret eará ILO konvenšuvnna artihkal 15 viidodagas, ja mot Norga deavdá dán mearrádusa vuosttaš čuoggá. Sámediggi oaivvilda maiddái ahte lea eahpečielggas mot departemeanta lea jurddašan fátmmastit daid erohusaid minerálalága Bákteláhkii. Mineralága evttohusas ii boađe ovdan galget go Finnmárkku ozolaš minerálaid sierranjuolggadusat maiddái viiddiduvvot nu ahte gusket eahpeozolaš minerálaide go dat váldojit mielde minerálaláhkii. Sámediggi áigu bivdit departemeanta earenoamážit čilget mot dat láhkaoktiičatnan váikkuha gustovaš vuoigatvuođaide sámiid beroštumiid hárrái. Oktavuođat finnmárkkuláhkii mii guoská vuoigatvuhtii eahpeozolaš minerálaide, ferte čielggaduvvot departemeantta bealis. 2.4 Divadat ja ILO 169 artihkal 15 nr. 2</p>
<p>Mii guoská ILO 169 15. artihkkalii nr. 2, de čuožžu Báktelága ođđa § 42 (1) 2.č. evttohusas ahte Gonagas sáhttá láhkaásahusa bokte mearridit alit divada eananeaiggádii ruvkkiid ovddas Finnmárkkueatnamis. Mearrádusa vuođđun lea ILO artihkal 15 nr. 2, mii mearrida ahte eamiálbmogat galget oažžut oasi mineráladoaimma dietnasis jus leažža vejolaš. Láhkavuođoevttohus sáhttit addit láhkaásahusa das ahte álgoálbmogis galgá leat vuoigatvuohta ruvkedoaimma dietnasii daid dietnasiid lassin mat eananeaiggádis leat dasa guoskevaš njuolggadusaid mielde, lea Sámedikki oaivila mielde lávki rievttes guvlui, ja dat sáhttá váikkuhit positiivvalaččat sámi kultuvrii, muhto lea dan duohken mot láhkaásahusat hábmejuvvojit. Eaktuduvvo ahte Sámedikkiin ráđđádallojuvvo láhkaásahusaid hábmema oktavuođas. Eananeaiggátdivada lassaneapmi ii galgga heajosmahttit vejolaš vahátbuhtadusa geavaheaddjiberoštumiide.</p>
<p>Muđui čujuhit Sámedikki mearrádussii áššis 21/03 - ođđa finnmárkkuláhkaevttohus. 3 Kommentárat ođđa minerálaláhkaevttohussii 3.1 Álggahus</p>
<p>Sámediggi čujuha Ealáhus- ja gávpedepartemeantta reivii beaiváduvvon miessemánu 25. b. 2003. Sámediggi čujuha maiddái Sámedikki mearrádusaide áššiin 8/97 NAČ 1996:11 Minerálaláhkaevttohus, ja 26/99 Ot. prp. 35. 1998-1999 minerálaláhkaevttohusa birra. Dat leat mielddusin. Ođđa minerálaláhkaevttohusas eai leat earenoamáš njuolggadusat sámiid beroštumiid várás mii guoská eahpeozolaš minerálaide. 3.2 Sámedikki mearkkašumit láhkaevttohussii 3.2.1 Evttohusa ulbmil</p>
<p>Ulbmilparagráfa evttohus gullo ná: <em type="italic">”Lága ulbmil lea ovddidit ja sihkarastit servodatlaš sihkkaris hálddasšeami ja minerálaressursaid geavaheami ceavzilis ovdáneami prinsihpa vuođul.” </em>Sámediggi bivdá ahte ulbmilmearrádusas dahje </p>
<p>Sámedikki dievasčoahkkin – Čoahkkingirji 03/03 - 85. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen eará sajiin láhkateavsttas čujuhivččii sámi kultuvrra earenoamáš suodjalussii Vuođđolága § 110a mielde, ja ON konvenšuvdnii siviila ja politihkalaš vuoigatvuođaid birra 1966 (SP), mii vuoruhuvvo norgga lága bajábeallái jus šaddá vuostálasvuohta vr. mskl. § 3. Dat lea vai minerálaealáhus oaidná ahte sámi guovllus leat earenoamáš áššit maid ferte váldit vuhtii. 3.2.1.1 Álkidahttin ja ođasteapmi Sámediggi lea ovttaoaivilis departemeanttain ahte lea dárbu álkidahttit mineráladoaimma njuolggadusaid. Go unnida logu viđa lágas ovtta láhkii de oažžu čorgadeabbo lága, ja šaddá álkit sihke olbmuide ja almmolaš etáhtaide ohcat láhkamearrádusas. Sámediggi oaidná maid positiivvalažžan rievdadit njuolggadusčállosa giellageavaheami, ja rievdadit sániid <em type="italic">skjerping </em>(šerpet) <em type="italic">, muting </em>(ozovuoigatvuohta) ja <em type="italic">utmål </em>(mihtádus) ja bidjat daid sadjái sániid <em type="italic">leting </em>(ohcan) <em type="italic">, undersøkelsesrett </em>(iskanvuoigatvuohta) ja <em type="italic">utvinningsrett </em>(rogganvuoigatvuohta). </p>
<p>Sámediggi atná odne daid maŋemus doahpagiid go dat čilgejit buorebut sisdoalu dan doaimmas man birra lea sáhka. 3.2.1.2 Ceavzilis ovdáneapmi Lea buorre go ulbmilmearrádusas čujuhuvvo ahte ealáhus galgá hálddašuvvot og ovddiduvvot ceavzilis ovdáneami prinsihpa vuođul. Muhto láhkaevttohusas eai gávdno beare olu konkrehta evttohusat mat leat váldon mielde gáhttendihte luonddu. Čujuhit ođđa Plána- ja huksenlága evttohussii § 1-4, gos čuožžu: <em type="italic">”Ceavzilis ovdáneapmi lea mihttomearrin sihke báikkálaš, regionála ja nášuvnnalaš plánemis. Plánen galgá ovddidit dássedeattu gaskal ekologalaš, ekonomalaš, sosiálalaš ja kultuvrralaš mihttomeriid ja árvvuid, ja galgá váldit vuhtii boahttevaš buolvvaid dárbbuid ja válljenvejolašvuođaid.” </em>Sámediggi lei vuordán ahte minerálaláhkaevttohus maiddái čájeha stuorát dihtomielalašvuođa ja árvvusatnima birasgáhttema hárrái, nu mot buot eará ođđa lágain. Guovddáš oassi láhkaevttohusas berrešii leat biologalaš šláddjivuođa vuhtiiváldin, birasgáhtten ja ressursaid ceavzilis hálddašeapmi, nu go maiddái riiriikkaidgaskasaš ovdáneamis birassuorggis. Dan sadjái orrot hilgon daid vai lágat šattaše vel eanet heivehuvvon ealáhusaide go odne leat. Evttohus oassálastiid dohkkeheami birra, geahča evttohusa §44, lea gal maid vuođustuvvon birasgáhttema oainnus, muhto dat ii leat doarvái mineráladoaimma biraslaš heajos beliid buhttemii. Minerálaid mat lea eanemus áigeguovdilat gávdná Davvi-Norggas, ja Finnmárkkus. Davviguovllu luondu lea nu hearki, ja danin lea earenoamáš dehálaš jurddašit birrasa birra minerálaid roggama oktavuođas. Birrasiin ii oaivvilduvvo dušše olggut birrasa nuoskkideapmi, muhto maiddái eará lágan birasbillisteapmi, omd vánddardanguovlluid, árbevirolaš čohkkenguovlluid billisteapmi j.e. Boazodoallu dárbbaha viiddis eatnamiid ja danin ferte árvvoštallat váikkuhusaid boazodollui guhkás ovddas, iige fal dušše rogganguovllus, muhto viidát. Muosehuhttimat ja hehttehusat mat orrot unnit, sáhttet áiggi mielde billistit boazodoalu ovddas. §:ii 49 mas leat namuhuvvon ollu iešguđet lágan guovllut gos ii leat lohpi ohcat eaiggáda dahje geavaheaddji lobi haga, lea dárbu siskkildit eanemus deaŧalaš geavahanguovlluid boazodoalus, omd. ruvgalan- ja johttingeainnuid ja erenoamáš deaŧalaš guovlluid. Boazodoallu ferte, ovttasráđiid eará ealáhusaiguin leat mielde plánabarggus nu árrat go lea vejolaš, omd. guovllu ektui mii lea jurddašuvvon minerálaohcamii. Maiddái vejolaš bággolonistemiid ektui ferte gáibidit ahte guovlu galgá leat </p>
<p>Sámedikki dievasčoahkkin – Čoahkkingirji 03/03 - 86. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen muddejuvvon mineráladoibmii jos bággolotnunlobi galgá sáhttit addit. Čujuhit Norgga Boazosámiid Riikkasearvvi cealkámuššii, beaiváduvvon 20.08.2003, earenoamážit 4. čuoggái. Maiddái sámi lotnolasdoaibma dárbbaha suodjalusa, omd sáivabivdu, meahccebivdu, murjjiid čoaggin jna. Láhkaevttohusas leat olu váilevašvuođat sámi meahcástanberoštumi árvvoštallama ektui. Sámediggi vuordá ahte departemeanta álggaha nuppát dialoga ášši birra, ovdalgo láhkaevttohus ovddiduvvo Stuoradikkis, vai sámi beroštumit meannuduvvojit duhtadeaddji vugiin. 3.3 Norgga minerálaealáhus – dárbu servodatlaš stivrejupmái</p>
<p>Sámediggi oaivvilda ahte bákteindustriija ferte biddjot viidát servodatstivrejumi voullái go dál lea. Lea áibbas lunddolaš ahte Sámediggi maiddái galgá oassálastit dakkár doaimma premissamearrideamis go sápmelaččat leat oassi riikka stáhtamearridan álbmogis. Diggi lea dan dihte hui balus go láhkaevttohus orru liberaliseremin ealáhusa mii áitá sámiid beroštumiid. Bákteindustriijai lea jurddašuvvon gievrras sadji evttohusas, ja evttohus ii oro ulbmillaš davviguovlluid viidát mineráladoaimma biraslaš váikkuhusaid ektui. Departemeanta hálida ávkkástallat ealáhusa vejolašvuođain eambbo, ja dainna lágiin ráhkadit buori lassiváikkuhusaid barggolašvuhtii (gč evttohusa č. 1.1). Sámedikkis ii leat vuosteháhku dasa ahte Norggas berre barggahit olbmuid minerálaindustriijas, muhto lea balus go ovdáneapmi váldá minerálaealáhusa eambbo vuhtii go eará dehálaš servodatberoštumiin. Minerálaohcan, ja earenoamážit iskadeamit ja roggamat billistit luonddu. Dakkár ressursaid duohtadeapmi maid ii sáhte ođastit, sáhttá dagahit stuora vahága. Sámi kultuvra lea nannosit čadnon luondduresssursaid geavaheapmái. Sámi kultuvra lea hui hearki, ja šaddá eahpitkeahttá gillát vahágiid jus Ráđđehus áigu doalahit dakkár liberálalaš oainnu láhkaevttohusas. Minerálaealáhus berre ovdánit muddejuvvon leahtuin ja vuđolaš plánaid vuođul. Sámediggi oaivvilda ahte ferte árvvoštallat čuozáhusaid iskan- ja rogganvuoigatvuođaid ohcamiid áššeráhkkaneami oktavuođas. Earenoamážit berre čielggadit sámi kultuvrra vuđolaš eananviidodagaid váikkuhusaid, nugo bohcco guottetbáikkiid, johtingeainnuid, njuovvanbáikkiid ja eará dehálaš guohtuneatnamiid, sihke šibihiid ja bohccuid. Dakkár árvvoštallan gáibida nana sámi dáiddu. 3.4 Rádji gaskal ozolaš (muhtalaš) ja eahpeozolaš (muhtakeahtes) minerálaid</p>
<p>Evttohuvvo doalahit ráji gaskal ozolaš ja eahpeozolaš minerálaid. Sámediggi doarju dan, ja čujuha ahte rádji lea integrerejuvvon norgga vuoigatvuođaide. Lea maiddái dárbu sierra njuolggadusaide daid iešguđetlágan minerálašlájaide. Fuomáš ahte evttohusa § 4 ii rievdat minerálaid eaiggátdili, mearrádus dušše duođašta gustovaš vuoigatvuođa das ahte stáhta eaiggáda ozolaš minerálaid, ja eananeaiggádat gis eaiggádit eahpeozolaš minerálaid. Rievdadusevttohusat mat leat ovddiduvvon finnmárkkuláhkaevtthusa oktavuođas gusket dušše ozolaš minerálaide. Minerálaláhkaevttohusas eai evttohuvvo sierra njuolggadusat eahpeozolaš minerálaid várás. Sámediggi áigu aiddostahttit ahte Finnmárkku sápmelaččain lea vuoigatvuohta oamastit ja geavahit iežaset árbevirolaš guovlluid. Danin leat sápmelaččain geat orrot dán guovllus vuoigatvuođat maiddái eahpeozolaš minerálaide.</p>
<p>Sámedikki dievasčoahkkin – Čoahkkingirji 03/03 - 87. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 3.5 Bákteluđolašvuođa prinsihppa: Friija ohcanriekti ozolaš ja eahpeozolaš minerálaide</p>
<p>Departemeanta evttoha viiddidit vejolašvuođa ohcat eahpeozolaš minerálaid, vr. kahpital 2. Dat mielddisbuktá maiddái vejolašvuođa ohcat minerálaid mat gullet eananeaiggádiidda. Dainna lágiin hálidit eanet doaimmaid minerálaealáhussii. Láhkaevttohus doalvu Minerálaláhkalávdegotti prinsihpaid viidáset, go sirdá bákteluđolašvuođa prinsihpa maiddái eahpe ozolaš minerálaide.</p>
<p>Sámediggi vuostalda garrasit friija ohcanrievttii viiddideami, ja čujuha ahte lea máŋgii mannan vuostá ahte bákteluđolašvuođa prinsihppa sirdojuvvo minerálaláhkii. Čielggadeamit čájehit ahte ozolaš minerálain ii leat šat nu stuora mávssolašvuohta go ovdal, dan seammás go leat eanet álgán jearahit eahpeozolaš minerálaid. Lea dárbu viidát árvvoštallat dakkár ovdáneami váikkuhusa, gos deattuhit servodaga stivrema. Sámediggi jearai áššis 8/97 berrego bákteluđolašvuođa prinsihpa, oktan vuosttaš gávdni vuoigatvuođain, sirdit norgga ođđa minerálalágaide. Sámediggi oaivvildii ahte minerálaláhkalávdegoddi ii digaštallan dan doarvái vuđolaččat iežas čielggadeamis. Ii leat digaštallojuvvon berre go prinsihpa maiddái ozolaš minerálaid váste sihkkut ja dan sadjái bidjat servodatlaš hálddašeami. Sámediggi oaivvilda ahte departemeanta lea atnán beare olu áiggi movttiidit priváhta olbmuid investeret minerálaid ohcamii ja iskamii eaige leat deattuhan servodaga dárbbu hálddašit ealáhusa mii ovdána hirbmadit. Čujuhit ahte dan maŋemus jahkečuođis norgga lágat leat bargan dan guvlui ahte servodat galgá hálddašit min dehálaš luondduriggodagaid ávkkástallama. 1917 johkaregulerenlága vuođđoprinsihppa lea ahte juohke goržeresursa ávkkástallamii ferte gávdnot konsešuvdna. Stuorámus johkaviiddidanáššiin lea láhkaaddi oaidnán dárbbu sirdit mearridanválddi alit dássái. Stuoradiggi galgá beassat buktit čealkámuša ovdalgo addet lobi stuorát viiddideapmái. Sámediggi oaivvilda ahte minerálaid roggan mearkkaša nu olu servodahkii, ja ahte dárbu servodatlaš hálddašeapmái lea nu stuoris, ahte minerálaid ávkkastallan berrešii biddjot konsešunlágaid stivrejupmái ja loktejuvvot alit politihkalaš dássái. Dás sáhttá čujuhit ahte ii leat friija riekti ohcat minerálaid kontineantaaládasas. Sámediggi evttoha ahte departemeanta ii viiddit prinsihpa nu ahte guoská maiddái eahpeozolaš minerálaide, váldindihte vuhtii servodatlaš hálddašeami ja sámi beroštumiid. Sámediggi lea ovdal gáibidan ahte buot minerálaroggamii galgá ásahuvvot konsešuvdnageatnegasvuohta, ja ahte bákteluđolašvuođa prinsihppa ii galgga šat gustot, geahča cealkámuša áššis 8/97. Sámediggi ipmirda ahte ealáhusaid vuhtiiváldimat garrasit vuostlaldit bákteluđolašvuođa prinsihpaid fámuhuhttima miehtá riika. Eahpeozolaš minerálain lea stuorámus mearkkašupmi dál, ja danin daid berre duođalaččat bearráigeahččat, earenoamážit sámi guovlluin gos leat sámi luondduealáhusat mat gáibidit eatnamiid. Unnimusgáibádussan berre láhkaevttohusa § 6 dušše sisdoallat vuoigatvuođaid ohcat ozolaš minerálaid, ja eahpeozolaš minerálat eai galgga lasihuvvot bákteluđolašvuođa prinsihppii. Láhkaevttohusa § 7:s lea miehtanprinsihppa mas eananeaiggát ja geavaheaddji galgaba miehtat duohtadeapmái mii sáhttá dagahit stuora billistemiid. Lea dárbu geavaheaddjiid mieđiheapmái, omd. boazodoalliid.</p>
<p>Sámedikki dievasčoahkkin – Čoahkkingirji 03/03 - 88. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 3.6 Sámi kulturmuittut</p>
<p>Departemeanta ii leat dadjan maide kulturmuitolágaid oktavuhtii. Kulturmuitolága § 3 aiddostahttá ahte ii oktage galgga álggahit doaimmaid mat sáhttet vahágahttit, billistit, roggat, sirdit, rievdadit, gokčat, čiehkat dahje eará ládje árvvoheapme billistit automáhtalaš ráfáiduhtton kulturmuittuid dahje dagahit ahte nu sáhttá geavvat. Sámi kulturmuittut mat leat boarraset go 100 jagi, leat automáhtalaččat ráfáiduvvon, vrd. Kul.ml. § 4 2. lađđasiin. Kulturmuitun oaivvilduvvo visot mearkkat olmmošlaš doaimmaid maŋis, maiddái báikkit masa dáhpáhusat, osku dahje árbevierru lea čadnon. Sámi kulturmuittuid lea dávjá váttis fuobmát luonddus, danin go sápmelaččat eai leat guođđán olu mearkkaid. Minerálaohcamis lea dehálaš váldit vuhtii sihke daid kulturmuittuid mat leat fuomášuvvon ja daid mat eai leat vel fuomášuvvon. Sámediggi oaivvilda ahte berre dárkilit časkilit gávdnojitgo sámi kulturmuittut báikkis gos lea addon lohpi iskat. Čujuhit Kul.ml. § 10:ii, gos čuožžu ahte doaimmaheaddji galgá gokčat goluid automáhtalaš ráfáiduhtton kulturmuittuid earenoamáš guorahallama oktavuođas. Departemeanta berre váldit iežas viidáset bargui mielde jearaldaga kulturmuittuid billisteami ovddasvástádusas, ja vejolaš ráŋggáštusaid birra, ja iskademiid/ bearráigeahčuid ruhtadeami birra. Gáibádus ahte dohkkehit oassálastiid, ii leat doarvái sámi kulturmuittuid sihkarastimii, geahča láhkaevttohusa § 44. Sámediggi bivdá departemeantta čielggadit mot lea Kulturmuitolága ja minerálaláhkaevttohusa oktavuohta dán čuoggá ektui ovdalgo láhka ovdanbuktojuvvo Stuoradiggái. 3.7 Iskanmuddu</p>
<p>Šiehtadanvuoigatvuohta regulere eahpeozolaš minerálaid iskama (Finnmárkkus hálddašit eananvuovdineiseválddit minerálaid iežaset njuolggadusaiguin), muhto lea vejolašvuohta bággolonisteapmái. Báktehoavda addá lobi iskat ja roggat ozolaš minerálaid. Go báktehoavda, dahje earát geain lea váldi dahkat dan (eananeaiggát/ eananvuovdineiseválddit), addá lobi iskat, de álgá proseassa man lea váttis jorggihit. Go gávdnet juoga mii lea rogganveara, de sáhttá šaddat gierdameahttun deatta eiseválddiide addit lobi roggat ressursaid. Iskanlobi mielde čuovvu dárbbašlaš beassanláhki iskanguvlui ja guovllus. Das čuovvu maid lohpi váldit iskosiid, ja dasto addá iskanlohpi viiddis vuoigatvuođaid hálddašit eatnama. Iskadeamit dávjá dagahit stuorát duohtademiid lundui. Go galgá mearridit ahte lea go oahpes gávnnus rogganveara, de dat mielddisbuktá stuora duohtademiid. Sámiid eanangáibideaddji luonddugeavaheami bissovaš gáržžideapmi dagaha stuora váttisvuođaid sihke boazodollui ja eará sámi ealáhusaide ja eará luonddugeavaheapmái. Lea earenoamáš dehálaš árvvoštallat dan go meroštallá addit iskanlobi. Sámedikkis berre leat váldi hehttet iskademiid mat sáhttet mielddisbuktit billistemiid sámi kultuvrra ealáhusaide ja luonddugeavaheapmái. Dás sáhtášii Sámiid vuoigatvuođalávdegotti evttohus vahátlaš billistemiid áigeráddjejuvvon biehttalanvuoigatvuohta leat evttohus maid departemeanta berre dárkileappot árvvoštallat. Dakkár biehttalanvuoigatvuohta adno dušše spiehkastahkan, ja danin ii áitte eará dohkálaš mineráladoaimmaid. Sámediggi berre oažžut válddi mearridit njuolggadusaid láhkaásahushámis das maid galgá váldit vuhtii sámi guovlluin, ja makkár bargovuogi ferte čuovvut dakkár guovlluid duohtademiid oktavuođas. Viidáset deattuhit ahte láhkaevttohus unnán árvvoštallá geavahanvuoigatvuđolaččaid vuoigatvuođaid. Eiseválddit leat geatnegahtton váldit sámi geavahanvuoigatvuđolaččaid vuhtii, nu go boazodoalliid. Vaikko</p>
<p>Sámedikki dievasčoahkkin – Čoahkkingirji 03/03 - 89. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen eananeaiggát addá lobi iskat ja roggat, de sáhttet eananeaiggáda eatnamis leat earálágan vuoigatvuođat main lea garraset suodjalus go eananeaiggátvuoigatvuohta. Boazodoalus leat dávjá vuoigatvuođat maiddái priváhta eatnamiidda, ja danin ii sáhte eananeaiggát addit lobi ohcat minerálaid guovlluin mat adnojit boazodoalus. Danin berre § 9 sisdoallat oasi mas čuožžu ahte geavahaneaiggát maiddái galgá miehtat iskanlobi addimii. Mii guoská eahpeozolaš minerálaid iskosiid váldimii, de dadjáo láhkaevttohusa § 10 ahte galgá dieđihit Direktoráhtii ja suohkanii. Mearrádus berre maid geatnegahttit dieđihit geavahaneaiggádii (nugo § 15:s) ja Sámediggái. Mii guoská ozolaš minerálaide, de evttohuvvo ahte Direktoráhta mearrida iskanvuoigatvuođa ohcamiid, geahča evttohusa § 11. Čujuhit Báktelága rievdadusaid kommentáraide mat leat badjelis. 3.8 Rogganmuddu</p>
<p>Eahpeozolaš minerálaid roggama oktavuođas galgá šiehtadallat eananeaiggádiin, vrd. evttohusa § 26. Sámediggi oaivvilda ahte berre maid váldit vuhtii/ šiehtadallat dakkár geavahanvuoigatvuađalaččain mas leat mearkkašahtti beroštumit guvlui, nugo boazodoallit geain lea guođohanriekti priváhta eatnamiin. Dan berre váldit mielde láhkatekstii. Bággolonisteami birra čuožžu vuollelis. Diđošteaddji mii lea bajimussii vuoruhuvvon, sáhttá Direktoráhtas ohcat lobi roggat ozolaš minerálaid, vrd evttohusa § 27. Konsešunáššiid galgá mearridit vuđolaš servodatlaš árvvoštallama vuođul mas sámi beroštumit odne leat dušše okta dain olu beliin maid galgá vuhtiiváldit. Sámedikki Minerálaláhkalávdegotti lahttu, Otto Jebens, evttohii ahte Sámedikki miehtan galgá leat eaktun roggankonsešuvdnii sámi guovlluin. Su vuosttaš evttohus lei ahte Sámediggái sirdojuvvo riekti addit konsešuvnna visot sámi guovlluin. Nubbin son evttohii sirdit konsešunohcamiid ja bággolonistangažaldagaid departementii. Sámediggi doarju Jebensa evttohusa, ja lea ovttaoaivilis suinna su nuppiin evttohusain. Jus Sámediggi ii oaččo vuoigatvuođaid addit konsešuvnna minerálaid roggamii sámi guovllus, de berre departemeanta vástidit konsešunohcamiid, ja mearridanválddi ii ábut sirdit vuollelii systemas. 3.9 Bággolonisteapmi</p>
<p>Bággolonistanvuođut gávdnojit Báktelágas ja 1952 Minerálaluobahanlágas. Plána- ja huksenlága VIII. kapihttala vuođul maid sáhttá bággolonistit muddenplána čađahettiin. Bággolonisteami vuolggasadjin lea dábálaš bággolonistanrievttálaš árvvoštallan mii čuovvu golggotmánu 3.b.1959 lága vuođđoopmodagaid bággolonisteami birra (Oriegningslova). Árvvoštallanfáddá lea ahte bággolonisteapmi galgá leat eahpitkeahttá eambbo buorrin go vahágin. Departemeanta áigu joatkit dainna prinsihpain. Departemeanta deattuha láhkaevttohusa 5. čuoggás ahte bággolonisteapmi <em type="italic"><span type="quote">“leat njuolggadusat mat galget adnot dušše spiehkastatdáhpahusain. Eananeaiggát oaidná dábálaččat ealáhusovddideami iežas eatnamis positiivalažžan, ja danin sáhttiba ealáhus ja eananeaiggát dain spiehkastatdáhpáhusain šiehtadit mineráladoaimma ektui”</span> </em>. Sámediggi áigu mearkkašahttit ahte vaikko eananeaiggát sáhttá leat positiiva minerálaealáhussii, dahje soaitá dovdat iežas </p>
<p>Sámedikki dievasčoahkkin – Čoahkkingirji 03/03 - 90. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen bággehallan šiehtadallat danin go diehtá ahte gávdno bággolonistanláhkavuođđu, de leat eará lossa beroštumit mat soitet vahágahttojuvvot eatnamiid bággolonisteami oktavuođas. Geavahanvuoigatvuđolaččain geat eai eaiggát eatnama muhto geain lea vuoigatvuohta geavahit eatnama, nugo boazodoallit, lea stuora beroštupmi das ahte guohtuneatnamat mat adnojit boazodollui, eai lonistuvvo bákkuin. Departemeanta ii namut ovttainge sániin dakkáraš beroštumiid iežas bággolonistaninstiuhta árvvoštallamis. Mii guoská ozolaš minerálaide, de lea Báktehoavda gii ain sáhttá addit lobi iskat dahje roggat. Sáhttá maid ohcat bággolonisteami sihkkarastindihte ahte beassá rogganbáikái, ovdamearkka dihte geaidnolobi. Eahpeozolaš minerálaid oktavuođas sáhttá leat sáhka sihke eatnama ja gávdnoštumi bággolonisteamis. Bággolonistanmearrádus galgá muddejuvvot dárbbašlaš dássái gávdnoštumi iskama dahje roggama várás. Bággolonisteapmi lea almmolaš sihkkarastinventiila mii galgá adnot dušše dalle go servodatlaš beroštumiin lea nu lossa deaddu ahte eahpitkeahttá dahká bággolonisteami lobálažžan. Departemeanta dadjá 5. kapihttalis ahte <em type="italic"><span type="quote">“departemeanta doaivu ahte eahpeozolaš minerálaid friija ohcanlovi evttohus addá buoret vuođu ohcat bággolonistanlobi iskama várás, go dan mii dálá njuolggadusaiguin lea”</span> </em>. Olles láhkaásahus váldá minerálaealáhusa vuhtii, ja kapihtal bággolonisteami birra lea dušše okta ovdamearka. Sámediggi vuordá ahte geavahanvuoigatvuđolačča vuoigatvuođaid váldet vuhtii go árvvoštallet bággolonistit eatnama mii lea dehálaš sámi kultuvrra eksistensii. Nu guhkás go lea vejolaš de berre garvit eatnamiid lonistit bákkuin mineráladoaimmaid várás jus dat áitet lossa sámi beroštumiid. 3.10 Doaibma </p>
<p>Doaibma galgá dáhpáhuvvat Báktefágalaš sihkkaris vugiin, vrd. evttohusa § 43. Dakko livččii leamaš lunddolaš lasihit reivttálaš standárddaid mat muitalit makkár biraslaš ja servodatlaš gáibádusat biddjojit doibmii. § 50 berrešii goallostit § 43:ii, vai boahtá eanet oidnosii ahte biras- ja luonddugáhttema galgá váldit vuhtii. Geatnegasvuohta čorget galgá maid goallostuvvot doaibmakapihttalii, vai oassálastiid geatnegasvuođat bohtet oidnosii, geahča evttohusa §53. Departemeanta evttoha oassálastisertifiserem gaskaoapmin hehttet eahpeduođalaš doaimmaid. Departemeanta berre guldalit Sámedikki go galget ráhkadit njuolggadusaid oassálastiid dohkkeheami birra. Norga ii berre, váldindihte vuhtii máilmmi eamiálbmogiid, dohkkehit oassálastiid mat leat doaimmahan eahpeehtihkalaš doaimmaid, dagahan vahágiid dahje eará ládje doaimmahan várálaš doaimmaid eará báikkiin máilmmis, ja dainna lágiin dagahan váttisin dahje veadjetmeahttumin eamiálbmogiidda doalahit iežaset kultuvrra iežaset árbevirolaš guovlluin. Sámediggi bivdá departemeantta čađahit dárbbašlaš iskamiid fitnodagaid duogážiid birra ovdalgo oassálastisertifikašuvdvna addo. Sihkkarastingeasku, § 51 mielde, ferte maid guoskat bohccuide iige dušše omiide, go bohccuid ja omiid sihkarastindárbbut eai soabat oktii. § 60 berre ođđasis hábmejuvvot nu ahte dat maid gokčá čorgendáhkádusa. 3.11 Iežá lágat</p>
<p>Departemeanta ii evttot rievdadit eará lágaid mat leat áigeguovdilat mineráladoaimma oktavuođas, ovdamearkka dihte Mohtorjohtolatlága ja Nuoskkidanlága. Go departemeanta láhčá dili stuorát doibmii minerálaealáhusas, de berrešii dan árvvoštallat eará lágaid ektui. Dan livččii galgan guorahallat vuđoleappot earenoamážit mii guoská birrasa vuhtiiváldimii. Ferte sihkarastojuvvot ahte ođđa minerálaláhka ii heajosmahte boazodoalu beroštumiid.</p>
<p>Sámedikki dievasčoahkkin – Čoahkkingirji 03/03 - 91. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 4 Sámiid riektedilli ja álbmotrievttálaš njuolggadusat 4.1 Vuođđolága § 110a</p>
<p>Vuođđolága § 110a lea sámerievttálaš gažaldagaid guovddáš riektegáldooassi. Earret eará leat Sámiid vuoigatvuođalávdegoddi ja stuoradiggedieđáhusat norgga sámepolitihka birra gávnnahan ahte Vuođđolága § 110a kulturdoaba maiddái sisdoallá sámi kultuvrra ávnnaslaš vuođu, nugo eananvuoigatvuođaid. Nu Vuođđoláhka mudde stáhtalaš eiseválddiid čađaheami doaimmaid sámiid ektui. Sámiid rievttálaš dili ferte geahččat sihke eamiálbmogiid njuolggadusaid ja minoretehtavuoigatvuođaid čuovggas. 4.2 ON konvenšuvdna siviila ja politihkalaš vuoigatvuođaid birra (SP)</p>
<p>Čujuhit ON konvenšuvdnii siviila ja politihkalaš vuoigatvuođaid birra, 1. artihkkalii gos álbmoga iešmearrideapmi aiddostahttojuvvo. 1. artihkkališ čuožžu ná: <em type="italic">”1. Buot álbmogiin lea iešmearridanvuoigatvuohta. Dan rievtti fámus sii mearridit eaktodáhtolaččat iežaset politihkalaš dili ja ovddidit eaktodáhtolaččat iežaset ekonomalaš, sosiálalaš ja kultuvrralaš ovdáneami. 2. Buot álbmogat sáhttet iežaset ávkin friddja ráđđet iežaset luondduriggodagaid ja luondduboađuid nu guhká go dat eai suostta geatnegasvuođaid mat čuvvot gaskariikkalaš ekonomalaš oktasašbarggus, man vuođđu lea oktasaš ávkki ja álbmotrievtti njuolggadusaid prinsihppa. Ii guđege dáfus galgga álbmogis šaddat eretváldot dan eallinvuođđu 3. Konvenšuvdnaáššebealit, daid gaskkas dat stáhtat main lea ovddasvástádus iešstivrenkeahtes ja geahčuvuol guovlluid ovddas, galget bargat dan ovdii ahte álbmogiid iešmearridanvuoigatvuohta duohtandahkkojuvvo, ja galget gudnejahttit dán rievtti Ovttastuvvon Nášuvnnaid Soahpamuša mearrádusaid mielde.” </em>Čujuhit maiddái konvenšuvnna 2. artihkkalii gos stáhta geatnegasvuohta gudnejahttit ja sihkkarastit SP vuoigatvuođaid aiddostahttojuvvo, ja earenoamážit 2. artihkkala nr. 2 mii geatnegahttá Norgga doaimmahit láhkaaddin- dahje eará doaimmaid sihkkarastindihte konvenšuvnna vuoigatvuođaid, go dakkár doaimmat eai leat juo fámus. Norgga riikkaidgaskasaš geatnegasvuođaid ollašupmi mielddisbuvttášii ahte stáhta ferte addit sápmelaččaide vejolašvuođa váikkuhit mineráladoaimmaid sámi guovlluin, ja vejolašvuođa eanet ovddasvástádussii dakkár guovlluid servodatovdáneapmái. Viidáset čujuhit minoritehtasuodjalussii 27. artihkkalis, mii maid guoská eamiálbmogiidda, vrd. ON Olmmošvuoigatvuođalávdegotti bargovuogi. Artihkal 27 suodjala duohtademiid vuostá mat dahket váttisin dahje hehttejit sámiid iežamet kultuvrra ja servodateallima eallit. Suodjalus fátmmasta maiddái sámi kultuvrra ávnnaslaš vuođu, vrd. Sámiid vuoigatvuođalávdegotti čielggademiiguin NAČ 1997:4 ja NOU 1997:5. 4.3 ILO konvenšuvdna nr. 169 eamiálbmogiid ja čearddalaš álbmogiid hárrái iešmearrideaddji riikkain </p>
<p>Álbmotrievtti njuolggadusaid ulbmil eamiálbmogiid birra, nu go bohtet ovdan earret eará ILO konvenšuvnna nr. 169:s eamiálbmogiid ja čearddalaš álbmogiid hárrái iešmearrideaddji riikkain, lea sihkkarastit eamiálbmogiid vuoigatvuođaid majoritehtaservodagas. Álbmotrievtti ulbmil lea albmaládje suodjalit eamiálbmogiid kultuvrra ja ealáhusaid, iige dušše boasttuoinnolaččat suodjalit. Maŋŋel go 1999 Olmmošvuoigatvuođaláhka mearriduvvui, lea ON- konvenšuvdna siviila ja politihkalaš vuoigatvuođaid birra (SP 1966) ovttastahtton norgga siskkáldasriektái. Konvenšuvnna mearrádusat leat ožžon ovdasaji dábálaš norgga lága ovddabeallái, vrd. lága §3. Dán konvenšuvnna 27. artihkal addá Sámiid vuoigatvuođalávdegotti dulkoma bokte bistevaš suodjalusa sámi kultuvrii, suodjalus mii maid fátmmasta</p>
<p>Sámedikki dievasčoahkkin – Čoahkkingirji 03/03 - 92. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen sámi kultuvrra ja servodateallima ávnnaslaš vuođu. Dan oainnu lea sihke Justisdepartemeanta ja Ráđđehus maŋitáigái dorjon go meannudedje Vuođđolága § 110a ja Sámelága Stuoradikkis.</p>
<p>Sámiid vuoigatvuođalávdegoddi evttohii sierra mearrádusaid Finnmárkku ođasmahtekeahtes ressursaid oamasteapmái, gehača NAČ 1997:4. Daid ressursaid oamastanriekti galggai gullat Finnmárkku Eananhálddašeami stivrii. Maiddái minerálaid oamastanriekti galggai gullat dasa. Justisdepartemeanta ja Ealáhus- ja gávpedepartemeanta evttohusas ii čuovo dakkár mearrádus. Sámedikki bealis šállošit dan, danin go diggi oaivvilda ahte Finnmárkku ássit ieža berreše beassat oamastit minerálaid, ja goit jobe daid eahpeozolaš minerálaid mat gullet eananeaiggádii. Lei maiddái čielga eaktu Sámiid vuoigatvuođalávdegottis ahte lávdegoddi galggai konkretiseret Norgga álbmotrievttálaš geatnegasvuođaid sámiid luondduressursageavaheami ektui ja mot dat geavaheapmi galggašii suodjaluvvot. ILO 169 artihkkalat 14 ja 15 leat guovddás mearrádusat báktedoaimma hárrái. Maiddái artihkkaliin 7 ja 13 lea mearkkašupmi. Artihkal 14 nr.1, 1.č. vuođusta ahte sámiin geain lea leamaš mearrideaddji váldi, sáhttet gáibidit eaiggáduššan- ja háldovuoigatvuođa guvlui (geahča NAČ:1997:5 siidu 34). Sis- Finnmárkku sápmelaččain lea álbmotrievttálaš oainnu vuođul ja Justisdepartemeanta árvvoštallama vuođul finnmárkkulága evttohusas, riekti ovddidit eaiggáduššanráđđejumi Finnmárkku eatnamiid badjel. Dat mielddisbuktet maiddái vuoigatvuođaid eahpeozolaš minerálaide, nugo luonddugeđggiide. ILO 169 15. artihkkalis čuožžu sámegillii ná: <em type="italic">” 1. Dáid álbmogiid vuoigatvuođaid iežaset eatnamiid luondduriggodagaide galgá earenoamážit dorvvastit. Dáidda vuoigatvuođaide gullet dáid álbmogiid vuoigatvuođat leat osolažžan dáid luondduriggodagaid geavaheamis, hálddašeamia ja suodjaleamis. 2. Dakkár dáhpáhusain main stáhta várre alccesis oamastanvuoigatvuođa minerála- dahje eatnanvuoláš riggodagaide dahje vuoigatvuođaid eatnamiid eará luondduriggodagaide, galget ráđđehusat ásahit dahje doalahit meannudanvugiid maid mielde dat sáhttet ráđđádallat dáid álbmogiiguin oažžun dihte čielggasin goaridago muhtin prográmma, ja man muddui, dáid álbmogiid eallinvejolašvuođaid, ovdalgo biddjojuvvo johtui makkárge dutkan- dahje ávkkástallanprográmma mii guoská dáid álbmogiid eatnamiidda, dahje addojuvvo lohpi dákkár prográmmii. Dát álbmogat galget vejolašvuođaid mielde beassat osolažžan dákkár doaimmaid buktin ávkkis, ja sidjiide gullá govttolaš buhtadus juohkelágán vahágis maid sii gillájit dákkár doaimmaid geažil.” </em>Artihkal 15 nr. 2 gáibida ráđđádallama eamiálbmogiiguin ovdal go addá lobi ohcat, iskat ja roggat eatnanvuloš resurssaid. Máŋgii gollet olu jagit dan rajes go šerpen lea čađahuvvon gitta dassái go gávdnagohtet maidege. Ohcan- ja iskandoaimmat sáhttet dávjá negatiivalaččt váikkuhit árbevirolaš ealáhusaid, dat guoská earenoamážit go atnet lossa mášiinnaid ja go ráhkadit ođđa luottaid hearkkes boazoguohtuneatnamiin. Báktelága friija šerpenvuoigatvuođaprinsihppa eahpitkeahttá rihkku Norgga álbmotrievttálaš geatnegasvuođaid sámiid ektui eamiálbmogin. 15. artihkkala ulbmillaš dulkon geažida ahte Sámedikkiin galgá ráđđádallat juo ohcanoasis. Sámediggi áigu aiddostahttit ahte ILO 169 ovddasta dušše unnimusstandárdda máilmmi ektui, ja ahte eará báikkiin máilmmis leat ráhkadan ortnegiid gaskal eamiálbmoga ja stáhtalaš eiseválddiid mii guoská mineráladoibmii. Sámiid vuoigatvuođalávdegotti álbmotvuoigatvuođajoavku lea boahtán dan loahppabohtosii ahte artihkal 15 guoská sihke guovlluide gos sápmelaččain lea gáibádus oažžut oamastan- ja háldovuoigatvuođa, muhto maiddái guovlluide gos lea sáhka dušše sámiid geavahanvuoigatvuođas. </p>
<p>Sámedikki dievasčoahkkin – Čoahkkingirji 03/03 - 93. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Doaba <span type="quote">”iežaset eatnamiid”</span> lea viidát go dušše Finnmárku, go sápmelaččain leat árbevirolaš guovllut háddjejuvvon miehtá riikka, ja badjel riikkarájáid. ILO-konvenšuvnna ulbmil lea nannet eamiálbmogiid vuoigatvuođaid resurssaide dain guovlluin gos orrot dahje muđui atnet. Álbmotvuoigatvuođajoavkku loahppaboađus lea ahte dakkár oktavuođas gos sápmelaččain lea vuoigatvuohta oažžut dohkkehuvvot eatnamiid oamastanvuoigatvuođa, de sis maiddái lea vuoigatvuohta resurssaide mat gávdnojit eatnanbotnis (olju ja minerálat). Dat doaibmá duššefal jus resurssat bođu riikkaid lágaid mielde sisttisdollet eatnama oamastanvuoigatvuođa. Dat mielddisbuktá ahte báktenjuolggadus ii sisttisdoala eahpeozolaš minerálaid, ja lea dasto eananeaiggáda opmodat. Go Justisdepartemeanta Ot. prp. 53:s 2002-2003 (finnmárkkuláhkaevttohusas) mieđiha ahte Finnmárkkus leat oasit gos sámi geavaheapmi lea oktoráđálaš ja mii danin sáhttá leat opmodatvuoigatvuođa vuođđun, de galgá dan guovllu sápmelaččain leat vuoigatvuohta eahpeozolaš minerálaide. Maiddái ILO áššedovdilávdegotti cealkámuš doarju dan dulkoma, geahča vuollelis. ILO 169 artihkal 7 dadjá ahte juohke riikkas gos eamiálbmogat orrot, berre leat unnimustandárdan ahte eamiálbmogiin galgá leat vuoigatvuohta ieža mearridit dehálašvuođaortnega dan ovdánumis mii guoská sin eallimii ja eatnamiidda main sii orrot. Ealáhuslági vuogádat maid evttohus evttoha ii ollašuhte dán unnimusgáibádusa, go sápmelaččat besset dušše searvat gulaskuddanorgánan iskanlobi juohkimis. Sámediggi ii oainne sápmelaččain eamiálbmogin makkárge vuoigatvuođaid oassálastit minerálaressursaid <span type="quote">”geavaheamis, hálddašeamis ja suodjaleamis”</span> vrd. ILO artihkal 15 nr. 1. Sámedikki dieđus eai gávdno dakkár gulahallanvuogit norgga eiseválddiiguin dahje bákteeiseválddiiguin mii gáibiduvvo ILO 169 artihkal 15 nr. 2:s. Minerálaláhkaevttohus ii problematisere sámiid vuoigatvuođaid eahpeozolaš minerálaide nugo Sámiid vuoigatvuođalávdegoddi lea dahkan. Sámediggi bivdá danin departemeantta earenoamážit árvvoštallat ILO 169 arithkal 15 mearkkašumi, nugo lea oaivvilduvvon dulkot álbmotrievttálaš vuogi mielde. 4.4 ILO áššedovdilávdegotti cealkámuš</p>
<p xml:lang="eng">Sámediggi dieđiha njuolga ILO čállingoddái Genèvas mot Norga ollášuhttá konvenšuvnna mearrádusaid. Čujuhit ILO áššedovdilávdegotti (Committee of Experts) cealkámuššii 1995:s gos lávdegoddi cuiggoda Norgga gustovaš lága (Observation by the Committee of Experts, 1995 (Norway)). Norgga eiseválddiid jearaheamis, kommentere ILO áššedovdilávdegoddi sihke Sámedikki ja Norgga raporttaid ILO 169 ollášuhttima birra. Lávdegoddi namuha ahte sii dárkilit čuvvot sápmelaččaid vuoigatvuođadili, ja gávdnojit go ráđđádallanortnegat eatnanressursaid geavaheami oktavuođas. Lávdegoddi váillaha lassidieđuid norgga ráđđehusas daid gažaldagaid birra. Lávdegoddi čielgasit dovddaha iežas balu ILO 169 artihkal 15 váilevaš ollášuhttima ektui mineráladoaimma birra: <em type="italic">”The Committee notes also that…. Mineral expliotation permits have been given to multinational mining companies in the municipality of Finnmark, without the prior consultations required under article 15 (2). The Committee notes that no licence has yet been issued for mineral extraction and hopes that steps will be taken to bring procedures for granting permits into conformity with this provision… The Committee emphasizes that respect for articles 15 and 18, regarding resource rights and non- encroachment, do not depend on the form of rights recognized under article 14.” </em>Lávdegoddi cealká iežaset leat mearkkašan ahte multinašuvnnalaš minerálafitnodagat leat ožžon lobi roggat minerálaid Finnmárkkus, vaikko gulahallangeatnegasvuohta ILO artihkal 15 (2) ii leat ollašuhtton. Go ILO </p>
<p>Sámedikki dievasčoahkkin – Čoahkkingirji 03/03 - 94. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Áššedovdilávdegoddi dán mearkkaša, de dat berre leat čielga signála norgga eiseválddiide ahte dákko ii čuovo otná bargovuohki konvenšuvnna mearrádusaid ja ulbmiliid Sámediggi diehtá ahte Norga eaktudii ILO 169 mearrádusa oktavuođas 1989:s ahte gustovaš lágat galge oktiivástidit konvenšuvnna mearrádusaiguin. Dát ii sáhte leat riekta riikka Báktelágaid ektui. Norgga sápmelaččain ii leat makkárge mielmearridanriekti dakkár áššiin, iige leat ožžon makkárge buhtadusrievtti duohtademiid ovddas sámi guovlluin. Sámediggi bivdá departemeantta árvvoštallat otná lágaid ILO 169 ektui, ja váldit ILO Áššedovdilávdegotti cealkámušaid vuhtii sámi álbmoga ja minerálaáššiid birra. Nugo Sámediggi oaidná, de evttohusat mat dál leat ovddiduvvon eai ollášuhte ILO gáibádusaid eamiálbmogiid oassálastimii ja ávkkástallanvuoigatvuhtii doaimmain mat doaimmahuvvojit min árbevirolaš guovlluin. Sámediggi oaivvilda maid ahte dikki mieđiheapmi gáibiduvvo ovdal go addo lohpi roggat minerálaid guovlluin gos leat sámi beroštumit. Sámediggi ii leat prinsihpalaččat báktedoaimma vuostá sámi guovlluin, muhto ii áiggo mieđihit dakkár doaimma nu guhká go lágat eai sihkkarastte sámi beroštumiid duhtadahtti vugiin. Ollašuhttindihte geatnegasvuođaid mat Norggas leat ILO 169 artihkal 15 mielde, oaivvilda Sámediggi ahte departemeanta berre evttohit ásahit dakkár gulahallanortnegiid maid ILO Áššedovdilávdegoddi ohcala iežas cealkámušas. Mii dakkár ortnegii galgá, ja makkár unnimusgáibádusat berrejit ollášuhttot, berre departemeanta mearridit ovttasráđiid Sámedikkiin. Muđui bivdit departemeantta čilget ILO 169 artihkal 15 iežaset dulkoma. 4.5 Sámi guovllut olggobeal Finnmárkku</p>
<p>Sámedikkis lea stuora beroštupmi dasa ahte sámi servodagas galgá sáhttit guhkesáigái plánet ja dárkkistit minerálaressursaid ávkkástallama. Sámediggi ferte, bajimus politihkalaš eaktolágideaddjin, beassat váikkuhit sámi guovlluid minerálaressursaid boahtteáiggi ávkkástallama. Čuožžovaš láhkaevttohus dadjá hui unnán Sámedikki rolla birra servodatovdáneamis, ja sámi vuoigatvuođaid birra minerálaide olggobealde Finnmárkku. Doaba <span type="quote">”iežaset eatnamiid”</span> ILO 169:s lea viidát go dušše Finnmárku, go sápmelaččain leat árbevirolaš guovllut háddjejuvvon miehtá riikka, ja badjel riikkarájáid. ILO- konvenšuvnna ulbmil lea nannet eamiálbmogiid vuoigatvuođaid ressursaide dain guovlluin gos orrot dahje muđui atnet. Danin eat dohkket ahte departeameanta ii váldde iežas ovddavástádusa árvvoštallat makkár njuolggadusat berrejit gustot sámi guovlluide Romssas, Nordlánddas ja lullisámiguovllus Sámii vuoigatvuođalávdegotti čielggademiid ektui. Departemeanta ja Ráđđehus leat čadnon álbmotrievttálaš mearrádusaide eamiálbmogiid vuoigatvuođaid birra beroškeahttá das maid Sámiid vuoigatvuođalávdegoddi gávnnaha. Danin Sámediggi vuorddášii ahte minerálaláhkaevttohus vuđolaččat guorahallá sápmelaččaid minerálavuoigatvuođaid. 5 Loahppaárvalus</p>
<p>Láhkaevttohus ii leat dohkálaš nu mot dát lea árvaluvvon dás ovdalis namuhuvvon ákkaiguin. Friija minerála ohcanrivttiid eai berreše Finnmárkui sisafievrridit.</p>
<p>Sámedikki dievasčoahkkin – Čoahkkingirji 03/03 - 95. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Láhkaevttohus ii namut ollenge sámi beroštumiid olggobealde Finnmárkku. Čujuhus ođđa Sámiid vuoigatvuođalávdegoddái ii atte doarvái sihkarvuođa das, ahte sámiid beroštumit váldojuvvojit vuhtii muhtumin boahtteáiggis. Mii guoská Finnmárkui, ii dát evttohus čuovo Sámiid vuoigatvuođalávdegotti NOU 1997:4 prinsihpaid. Sámediggi čujuha dikki mearrádussii Láhka riektedilálašvuođaid ja eatnamiid ja luondduvalljodagaid hálddaheami birra Finnmárkkus (finnmárkkuláhka), gos mii celkkiimet: <em type="italic"><span type="quote">“Láhka ferte dohkkehit eamiálbmogiid sierra vuoigatvuođaid resurssaide sihke eatnama alde ja vuolde nannámis, ja dasto vuoigatvuođaid riddolagaš čáziid resurssaide, ja daid ferte erenoamážit suodjalit ja finnmárkolaččaid vuoigatvuođaid muđuige. Láhka ferte láhčit dilálašvuođaid nu ahte Finnmárkku boahtte-áiggi hálddašeapmi galgá vuođđuduvvot čielga riektedillái. Láhka ferte čielgasit sihkkarastit daid vuođđo vuoigatvuođaid mat eamiálbmogiin leat álbmotrievtti mielde. Daid ferte gudnejahttit ja dat galget leat vuođđun guovlluid hálddašeapmái boahtteáiggis. Eamiálbmotvuoigatvuođaid dáinna lágiin nannen sáhttá nannet buot finnmárkolaččaid oktavuođa ja vuoigatvuođaid iežaset báikkálaš luondduresurssaide fylkkas.”</span> </em>Láhkaevttohus ii oktiivástit dáiguin prinsihpaiguin. Dan dihte go vuoigatvuođat eai leat čielggaduvvon ja dannego čielggadanproseassa lea nu eahpesihkar, de lea hui váttis árvvoštallat máŋga detáljja dán evttohusas. Čađabargojuvvon minerálaláhkaevttohus ferte huksejuvvot čielga prinsihppavuođuid nala. Otnábeaidilis mii ovdamearkka dihte eat sáhte cealkit čielgaseappot dáid orgánaid rolla birra maid Sámiid vuoigatvuođalávdegoddi evttohii ásahuvvot Finnmárkku eatnamiid hálddašeapmái. Buot dát dahket dan, ahte minerálaláhka ii sáhte mearriduvvot ovdalgo vuoigatvuođagažaldagat lea loahpalaččat čielggaduvvon. Ášši meannudeapmi loahpahuvvui duorastaga 25.09.03 dii. 12.10. </p>
<p>Sámedikki dievasčoahkkin – Čoahkkingirji 03/03 - 96. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Ášši 33/03 Guolástusaid dilli</p>
<p>Ášši meannudeapmi álggahuvvui duorastaga 25.09.03 dii. 10.05.</p>
<p type="listitem">I  Áššebáhpirat</p>
<p type="listitem">Ášši 30/98 – Sámidikki riddo- ja vuotnaguovlluid doibmaplána 1997 - 2001, mearriduvvon čakčamánu 24. b. 1998</p>
<p type="listitem">Ášši 36/02 Riddo- ja vuotnafatnasiid bivdoearre-, struktur- ja anuseretváldinortnegat, mearriduvvon čakčamánu 20. b. 2002</p>
<p>II Evttohusat ja vejolaš mearkkašumit</p>
<p>Sámediggeráđi árvalus Sámediggái</p>
<p>Samediggi ballá ahte ovdáneapmi hehttehuvvo ridduservvodagain mat leat čadnon guolástusealáhussii. Struktuvrralaš doaimmat ja jođihahtti earit (čujuhat St. dieđáhussii nu. 20</p>
<p><em type="italic">Strukturtiltak i kystfiskeflåten) </em>dagahit ahte guolástanvuoigatvuođat vel eanet hedjonit ja nu maid nohket bargosajit ja lassána eret fárren riddo- ja vuotna servodagain. Lagašvuohta ja vejolašvuohta atnit ávkin ridduguovllu riggodagain lea áloáiggis leamaš eaktun ássamii, ealáhussii, gillii ja kultuvrii. Guollehivvodat lea deahálaš vuođđun nannet ja ovdánahttit ealáhusa, kultuvrra, giela ja identitehta. Guollehivvodaga hálddašeapmi galgá leat iežas premissaid ektui, ja našuvnnalaš ja riikkaidgaskasaš eamiálbmotdárbbuid ektui. Dakkár bajimuš mihttomeriid nala lea Sámedikki politihkka huksejuvvon. Sámediggi lea álohii gáibidan ahte guollehálddašeami vuođđun lea lagaš- ja sorjjasvuođa- prinsihppa, ja ahte riggodat hálddašuvvo regionálalaččat ja báikkálaččat nu ahte nannejit barggolašvuođa ja ássama vuođu riddo- ja vuotnaguovlluin. Dát mielddisbuktá ahte guolástanvuoigatvuođat mat váldojuvvojedje eret riddo- ja vuotnaguovlluin 1990 rájes, addojuvvojit ruovttoluotta. Váldooašši dáin vuoigatvuođain ledje čadnon unnit fatnasiidda ja dat ledje sihke gánnáhahttit ja dárbbašlaččat barggolašvuođa ja ássama ektui riddo- ja vuotnaguovlluin. Eaktu riddo- ja vuotnaguovlluid servodatovdáneapmái lea ahte ráhkaduvvo hálddašanmodealla gos báikki olbmot besset ávkkástallat guolleriggodagain. Dakkár hálddašeapmi attášii sihke guolásteddjiide ja fitnodagaide erenoamáš vejolašvuođa ollašuhttit gávppašanmárkana sávaldaga fidnet varas guollebuktagiid, ja dákko bokte biddjojuvvo vuođđu gánnáhahttii guolástusealáhussii olles Davvi-Norgii. Guolledustehusaid bisuheapmi ja ovdáneapmi riddo- ja vuotnaguovlluin lea guoddi elementa odná sállašii ja ássamii. Sámediggi áigu áŋgirit bargat dan nala ahte vuotna- ja riddoguovlluid guolledustehusat bisuhuvvojit, ja ahte addojuvvo liigeruhta investeremiidda ja doibmii nu ahte áiggi mielde šaddet gánnáhahttin. </p>
<p>Sámedikki dievasčoahkkin – Čoahkkingirji 03/03 - 97. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Sámediggi lea mielas vuođđudit sierra guolástussona sámi guovlluin. Buohkain geat orrot sonas leat seamma vuoigatvuođat. Sámediggi gáibida ahte eiseválddit máhcahit historjjálaš guolástusvuoigatvuođaid guolástussonii, dáinna lágiin ahte sáhttá vuođđudit earrebáŋkku maid Sámediggi ovttasráđiin báikkálaš ja regionála eiseválddiiguin hálddašit. Earit maid hálddaša fertejit leat dan mađe stuorrát ahte go guolásteaddjiide juhkkojuvvojit de sáhttet sii nannet ja ovddidit gánnáhahtti ja ceavzilis guolástusealáhusa, seammás nannejuvvo maiddái ássan- ja barggolašvuohta báikkálašservodagain. Go bivdofanas vuvdojuvvo dahje go guolástusvuoigatvuođat eai geavahuvvo, fievrreduvvojit earit ruovttoluotta mávssetkeahttá ja addojit earáide, nu ahte resurssat nannejit orruma. Lotnolasealáhus ja barggolašvuohta riddo- ja vuotnaguovlluin galgá nannejuvvot. Sámediggi lea vuosttildan ahte fatnasat vuollil 15 mehtera galget váldot eret dannego dát mielddisbuktá unnit ealáhusaktivitehta ja bargosajiid. Dát gáržžida vejolašvuođaid guolásteaddjiide geain lea guolástus váldoealáhussan, muhto maiddái dagaha váttisvuođaid lotnolasealáhusdolliide. Sámediggi gáibida ahte lotnolasealáhusaid dilálašvuohta buoriduvvo, ja lea doaibmabidju orruma nannemis. Dát dahkko eanemus mihtolaččat go nanne vuoigatvuođaid guolásteapmái seammás go ekonomálaš rámmaeavttut buoriduvvojit ealáhusas. Danne gáibida Sámediggi lassi resurssaid Sámi ovddidanfondii, vai beassá nannet gaskaoamigeavaheame nannet ealáhusas sihke bivdo-, dustehus-, buvttadeami- ja bálvvaleamibeali. Sámediggi oassálastá iešguđetge lágan ráđiin ja lávdegottiin máŋggalágan dásis guolástusas. Dát lea positiiva muhto ii leat doarvái. Álbmotriekti cealká ahte eiseválddiin lea geatnegasvuohta čatnat Sámedikki luondduresurssaid hálddašeapmái sámi árbevirolaš ássanguovlluin. Sámediggi gáibida ahte ovttasbargu gaskkal Sámedikki ja guovddáš ja regiovnnalaš eiseválddiid formaliserejuvvo ja viiddiduvvo. Ja addá Sámediggái stuorát fámu maritima resurssaid hálddašeapmái sámi árbevirolaš ássan- ja geavahanguovlluin. Sámediggeráđđi áigu 2004 guovvamánus ovddidit dieđáhusa Sámedikki dievasčoahkkimii mii guoská guolástussii, industriijái, mearrageavaheapmái sámi riddo- ja vuotnaguovlluin, gos deattuhuvvo báikkálaš eaiggátvuohta, birasdeasta ja árbevirolaš vuoigatvuohta. Mearkkašupmi 1, áirasis Ove Johnsen, SVL</p>
<p>Mii Sámi válgalihtus hálidat ahte galgá šaddat eanet konkrehta mii guoská čuovvovaš surggiide:</p>
<p>Fanassturrodagat, geavahusmállet ja erenoamáš doaibmabijut ovttaskas čoavddamáddodagaide ja sihkkarastin dihte ahte guollebivdu sáhttá šaddat rabas ámmát mearrasámi guovlluin. Danne váillahit mii eanet čilgehusa movt Sámediggi lea jurddašan geavahit vejolaččat stuorát válddi/ fámu guolástusealáhusa hálddašeamis.</p>
<p>Sámi válgalihttu ovddida 33 čuoggá maid mii oaivvildat ahte ráđđi sáhttá árvvoštallat leat áigeguovdilis čuolbmačilgehusat ja vejolaččat váldit mielde boahttevaš guolástusdieđáhussii. 1. Ođđarekrutteren. Váikkuhit nissonolbmuid ja nuoraid rekrutterendoaibmabijuid.</p>
<p>Sámedikki dievasčoahkkin – Čoahkkingirji 03/03 - 98. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 2. Vuostáiváldima ferte eanet deattuhit. Váikkuhit nannet vuostáiváldinrusttegiid, viidásetnállašuhttin ja eará dárbbašlaš infrastruktuvra. 3. láhppon firpmiid ohcama/čorgema ferte nannet. 4. Siseatnanbivddu dilli, sáltečáhcebivdu kontra sáivačáhcebivdu. 5. Sáivačáhcebivdoláhka kontra sáltečáhcebivdoláhka. 6. Lustabivdiid/turisttaid nannoseappot reguleren. Dát joavkkut vižžet ollu guliid ja omd. turisttat váldet daid eret riikkas. Diet ii registrerejuvvo gostige. 7. Suodjalit, sihkkarastit ja ovddidit mearrasámi kultuvrra. 8. Vuoruhit vuotna- ja riddobivddu ovddabeallái áhpebivddu, ja erenoamážit daid fatnasiid main leat rusttegat buvttadit sin sállašiid fatnasis. 9. Buot bivdu vuođđotroláriin, earret reahkkabivdu rátkaristtain, gildojuvvo 12-miilla ráji siskkobealde. Ferte maid árvvoštallat bidjat 50 ja 100 miilla ráji daid troláriidda mat eai vuovdde iežaset sállaša nállašuhttinrusttegiidda gáttis. 10. Bivddu ráddjen autoliinnain, snoranuhtiin ja reahkkatroláriin. a) Fatnasat badjel 28 mehtera (sullii 90 juolggi) gildojuvvojit bivdimis dán lágan reaidduiguin 12-miilla ráji siskkobealde. b) Fatnasat badjel 15,68 mehtera (50 juolggi) gildojuvvojit bivdimis dán lágan reaidduiguin vuođđolinjá siskkobealde. c) Bivdu dán lágan reaidduiguin buot sajiin gos dorski gođđá gildojuvvo ollásit birra jagi. 11. Vuotnabivdiide lea hui deaŧalaš riddodorski oažžun ja dan hálddašeapmi. Go báikkálaš dorskemáddodat lea goariduvvon, de ferte gođđansajiin gođđanáigge čavgadeappot reguleret eará geavaheami omd. muhtun áigodagain gieldit fierbmebivddu. Dát lea hui heittot vuotnabivdiide geat bivdet smávva fatnasiiguin. 12. Riekkisnuohttefatnasat mat leat badjel 27,5 mehtera (87,7 juolggi) gildojuvvojit bivdimis vuođđolinjá siskkobealde. 13. Sákčabivdu gildojuvvo ollásit, spiehkastahkan leat seaktebivdu ja sierra guollebiebman. 14. Sáidenuohttebivdu. a) Sáidenuhtiid ii leat lohpi geavahit vuođđolinjá siskkobealde badjel 50 sala čikŋodagas. b) Sáidenuohttefatnasiidda fylkkas mat leat vuollel 15,68 mehtera (50 juolggi) dáhkiduvvo sáidebivdoearri ja oktasašbivdoearri. 15. Báldáid fierbmebivdu gildojuvvo ollásit muhtun áigái omd. 10 jahkái. 16. Gonagasreabbá bivdu ja ávkkástallan galgá doalahuvvot báikkálaš álbmogii gos reappát leat.</p>
<p>Sámedikki dievasčoahkkin – Čoahkkingirji 03/03 - 99. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 17. Ránes stáinnáriid dábálaš bivdu gildojuvvo ollásit, muhto dihto muddui lea lobálaš oalgebivdun eará bivdduin. Ránes stáinnáriid deaŧalaš gođđansajiin sáhttá snoranuohtte-bivddu, liidna- ja trolárbivddu ollásit gieldit gođđanáigge ja dan áigge go stáinnárat gozihit maniideaset. Ránes stáinnár ii leat definerejuvvon uhkiduvvon nállin. 18. Nástefinddára dovddus ja ráddjejuvvon gođđansajit ráfáidahttojuvvojit buot snoranuohtte-bivddu- ja trolárbivddu vuostá gođđanáiggis. Seamma áiggis gildojuvvo ollásit snoranuohttebivdu <span type="quote">”finddárnuhtiiguin”</span> <span type="quote">”finddártroláriiguin. Finddár ii leat definerejuvvon uhkiduvvon nállin. 19. Njuorjjobivdu. a) árbevirolaš njurjuid jiekŋaáhpebivddu ferte nannet, bisuhan dihte njurjuid dohkálaš dásis ja vuostálastin dihte njuorjjomárramiid boahtteáiggis. Ferte addojuvvo almmolaš doarjja njuorjjobivdofatnasaiid huksemii main ferte maid leat kapasitehta vurket bierggu ja buoiddi. b) Ferte leat lohpi bivdit ollu eanet áhpenjurjuid ja ránesnjurjuid go maid dál lea, seastin dihte guollemáddodagaid ja geahpedan dihte njuorjjomáđuid guliin. c) Váikkuhit sihkkarastit guolásteaddjiide buhtadusaid njuorjjomárramiid geažil, ja váikkuhit njuorjjonáli geahpedeami. 20. ”Friija bivddu”</span> geahččalanortnet fatnasiidda mat leat vuollel 11 mehtera (sullii 35 juolggi = 10,67 mehtera) mat gullet fylkii, álggahuvvo daid njuolggadusaid mielde maid Sámi vuoigatvuođalávdegoddi lea evttohan fatnasiidda mat leat vuollel 7 mehtera. 21. Olbmuide, geat leat registrerejuvvon guolástusmantállas sihkkarastojuvvo vuoigatvuohta bivdit mearas dan bokte ahte dáláš ortnegat mat gusket astoáiggebivdui ja nuoraidbivdoeriide doalahuvvojit ja sihkkarastojuvvojit. 22. Dáláš ortnet guolástusmantállain doalahuvvo, muhto fertejit šaddat čielgaseabbo njuolggadusat ja eahpitkeahtes vuoigatvuođat beassat čuožžut <span type="quote">”bláđđi A:s”</span> dán mantállas. 23. Bláđi A guolásteaddjiide ferte maid addit sosiálalaš vuoigatvuođaid guolásteaddjin. Dáláš vuogádat dán suorggis, ahte galgá máksit divadiid jna. ferte geahčaduvvot dárkilit dáinna ulbmilin. Vejolaš čoavddus mii guoská penšuvdnii lea ahte oasseáigebivdiide addojuvvo vuoigatvuohta, jos sii dáhttot, máksit bealle penšuvdnadivada jahkái ja ná dinet 26 vahko jahkái. 24. Ferte álggahit doaibmabijuid maiguin sihkkarastit ahte stuorát oassi guolleresurssain mat bivdojuvvojit Finnmárkku rittus buktojuvvojit gáddái ja nállašuhttojuvvojit fylkkas, omd. galggašii buot fatnasiin mat galmmihit sállašiid fatnasiin, gildojuvvot bivdu 12-miilla ráji siskkobealde. 25. Ferte nannet doaibmabijuid mat movttidahttet doalahit ođđa báikkálaš guollevuostái-váldinrusttegiid ja addet buoret vuođu dáláš rusttegiidda.</p>
<p>Sámedikki dievasčoahkkin – Čoahkkingirji 03/03 - 100. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen 26. Fertejit álggahuvvot sierralágan dutkanhámit čilgen dihte diliid mat leat erenoamáš deaŧalaččat riddo- ja vuotnasámi kultuvrii. Ovdamearkka dihte galggašii vuosttažettiin kártet iešguđet guollenáliid ja máddodagaid deaŧaleamos gođđansajiid main lea nana báikkálaš mearkkašupmi, dahje main sáhttá vuordit lea čoavddadoaibma ekovuogádahkii, nugo omd ránes finddár.</p>
<p>Nuppe vuorus fertešii maiddái geahččalit oažžut buoret máhtolašvuođa máddodatsturrodagaid, bajásšaddanguovlluid, borranguovlluid, johttinminstara ja vuorrováikkuhusa birra eará náliiguin jna. Dán lágan dutkamis ferte báikkálaš guolásteaddjiid máhtolašvuođa geavahit. Ferte maiddái álggahuvvot dutkan man bokte sáhttá árvvoštallat sosiálalaš, kultuvrralaš, ekologalaš ja báikkálaš ekonomálaš váikkuhusaid iešguđet guollebivdui ja guolástusguovdásaš doibmii. 27. Báikkálaččat heivehuvvon guolástushálddašeapmi, man oktavuođas Sámedikkis ovttasráđiid guoskevaš fylkkagielddaiguin leat sierra guolástusbivdoearit. 28. Oadjo- ja sosiálalaš ortnegiid nannen guolásteaddjiide. 29. Oažžut buoret ovttasbarggu biebmanealáhusa ja árbevirolaš riddo- ja vuotnabivddu gaskka. 30. Čađahit birasdoaibmabijuid guollebiebmanrusttegiin, mii maiddái siskkilda eanarusttegiid ásaheami. 31. Oažžut čielggaduvvot vejolašvuođa ahte mearraresurssat mat árbevirolaččat eai leat anus váldojuvvojit geavahussii. 32. Čielggadit luosa lihkadeami, šaddama ja dasto kártet daid deaŧaleamos birasfaktuvrraid mat váikkuhit máddodatovddideapmái. 33. Čielggadit ja ásahit ortnegiid luondduguliid biebmamii sámi riddo- ja vuotnaguovlluin.</p>
<p>Evttohus 1, áirasis Steinar Pedersen, Bargiidbellodaga sámediggejoavku</p>
<p>Lea maiddái áibbas dárbu ahte Sámediggi ieš lea eanet árjjaleappot sajis mii guoská guolástuspolitihka hábmemii mainna sihkkarastit olbmuide ja báikkálaš servodahkii vuoigatvuođa ja vejolašvuođa ain viežžat birgejumi báikkálaš ja guovlulaš mearraresurssain. Proseassa guovddáš eiseválddiid ektui lea buktán minimála bohtosiid. Juohke jagi ráhkaduvvojit ođđa njuolggadusat mat váikkuhit dainna lágiin ahte ain eanet smávvabivdit bággehallet eret guolástusas. Ássandilli ollu sámi riddo- ja vuotnaguovlluin lea dál fuotni. Danne áigu Sámediggi ieš, lávga ovttasráđiid guovlulaš ovttasbargoguimmiiguin, váldit álgaga ahte biddjojuvvo guolástuslávdegoddi mii galgá bargat dáiguin áššiiguin. Dát lávdegoddi galgá konkretiseret ja árvvoštallat oktavuođa eamiálbmot- ja guovlulaš vuoigatvuođaid gaskka guolástushálddašeamis. Mihttomearrin lea hábmet guolástuspolitihka eamiálbmotrievtti, historjjálaš ja boaresvirot vuoigatvuođaid vuođul. Dát galgá sihkkarastit olbmuide davvi guovlluin bissovaččat hui oadjebas bivddu ja mearraresurssaid vuođđun sin ássamii, kultuvrii ja servodateallimii.</p>
<p>Sámedikki dievasčoahkkin – Čoahkkingirji 03/03 - 101. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Sámediggi áigu farggamusat váldit oktavuođa guoskevaš ovttasbargoguimmiiguin. Dat leat fylkkagielddat, gielddaid ovttasbargoorgánat, guolástusorganisašuvnnat jna. Lávdegoddi galgá biddjojuvvot ođđajagemánus 2004. Evttohus 2, áirasis Ove Johnsen, Sámi válgalihttu 1. Guovlulaš/báikkálaš resursahálddašeapmi našuvnnalaš perspektiivvas. Guolástushálddašeami báikkálaš heiveheapmi našuvnnalaš perspektiivvas, dat mearkkaša ahte ásahuvvo sierra bivdoearrebáŋku man oktavuođas Sámedikkis ovttas omd. guoskevaš fylkkagielddaiguin leat sierra guollebivdoearit, ja maid hálddašit. Dát mearkkaša ahte mis lea eanet oadjebas boahtteáigi mii guoská bivdoeriide guovllus ja ahte ođđarekrutteren ealáhussii sáhttá šaddat álkit. 2. Fertejit álggahuvvot sierralágan dutkanhámit čilgen dihte diliid mat leat erenoamáš deaŧalaččat riddo- ja vuotnasámi kultuvrii. Ovdamearkka dihte galggašii vuosttažettiin kártet iešguđet guollenáliid ja máddodagaid deaŧaleamos gođđansajiid main lea nana báikkálaš mearkkašupmi, dahje main sáhttá vuordit lea čoavddadoaibma ekovuogádahkii, nugo omd ránes finddár. Nuppe vuorus fertešii maiddái geahččalit oažžut buoret máhtolašvuođa máddodatsturrodagaid, bajásšaddanguovlluid, borranguovlluid, johttinminstara ja vuorrováikkuhusa birra eará náliiguin jna. Dán lágan dutkamis ferte báikkálaš guolásteaddjiid máhtolašvuođa geavahit. Ferte maiddái álggahuvvot dutkan man bokte sáhttá árvvoštallat sosiálalaš, kultuvrralaš, ekologalaš ja báikkálaš ekonomálaš váikkuhusaid iešguđet guollebivdui ja guolástusguovdásaš doibmii.</p>
<p>Vuosttas cealkka maŋimuš teakstaoasis vuosttas siiddus rievdaduvvo leat ná:</p>
<p>Sámediggi doarju ahte ásahuvvo sierra guolástusavádat 62 govdodatgrádas ja davásguvlui. (Dorske-, sáide- ja diksobivdoearit sirrejit davvi ja máttaguovllu 62 govdodatgrádas.)</p>
<p type="listitem">III  Jienasteapmi 39 áirasis ledje 35 čoahkis.   Evttohus 1 čuokkis 1, 2 ja 5 gessojuvvojedje.     Jienasteapmi dahkkojuvvui čuovvovaš vuogi mielde:</p>
<p type="listitem">Evttohus 1, čuokkis 3 ja 4 dohkehuvvojedje ovttajienalaččat</p>
<p type="listitem">Evttohus 2 hilgojuvvui 20 jienain</p>
<p type="listitem">Ráđi evttohus dohkkehuvvui ovttajienalaččat</p>
<p>Sámedikki dievasčoahkkin – Čoahkkingirji 03/03 - 102. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>IV Beavdegirjelasáhusat</p>
<p>Anders Urheim, Bargiidbellodaga sámediggejoavku, ovddidii čuovvovaš beavdegirjelasáhusa:</p>
<p>Bargiidbellodaga sámediggejoavku diehtá ahte Sámediggeráđđi lea plánemin ovddidit guolástusdieđáhusa guovvamánus 2004. Go mii leat dorjon Sámi Válgalihtu viiddes evttohusa, de lea min mielas lunddolaš ahte dat geavahuvvo deahálaš vuođđun dán dieđáhussii.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka 1. Svein Peter Pedersen, áššejođiheaddji 2. Steinar Pedersen</p>
<p xml:lang="nno">Svein Peter Pedersen</p>
<p xml:lang="nno">Steinar Pedersen 3. Olav Dikkanen 4. Olaf Eliassen 5. Ove Johnsen</p>
<p xml:lang="nno">Olav Dikkanen</p>
<p xml:lang="nno">Stig Eriksen</p>
<p xml:lang="nob">Olaf Eliassen</p>
<p xml:lang="nno">Svein Peter Pedersen</p>
<p>Ole Henrik Magga 6. Tormod Bartholdsen 7. Stig Eriksen</p>
<p xml:lang="deu">Anders Urheim</p>
<p xml:lang="nno">Stig Eriksen 8. Per Edvin Varsi 9. Bjørn Inge Mo</p>
<p xml:lang="nob">Geir Tommy Pedersen 10. Anders Urheim</p>
<p xml:lang="nno">Svein Peter Pedersen 11. Berit Ranveig Nilssen</p>
<p xml:lang="nob">Ann-Mari Thomassen</p>
<p xml:lang="nno">Per Edvin Varsi 12. Olav Dikkanen 13. Svein Peter Pedersen</p>
<p>Berit Ranveig Nilssen (čoahkkinortnegii)</p>
<p>Anders Urheim (čoahkkinortnegii)</p>
<p>Janoš Trosten (čoahkkinortnegii)</p>
<p>Ove Johnsen (čoahkkinortnegii)</p>
<p>Berit Ranveig Nilssen (čoahkkinortnegii)</p>
<p>Anders Urheim (čoahkkinortnegii)</p>
<p>Birger Nymo (jienasteapmái)</p>
<p>Sámedikki dievasčoahkkin – Čoahkkingirji 03/03 - 103. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen</p>
<p>Anders Urheim (čoahkkinortnegii)</p>
<p>Ove Johnsen (čoahkkinortnegii)</p>
<p>Anders Urheim (čoahkkinortnegii)</p>
<p>Svein Peter Pedersen (čoahkkinortnegii)</p>
<p>Anders Urheim (čoahkkinortnegii)</p>
<p>VI Sámedikki mearrádus</p>
<p>Samediggi ballá ahte ovdáneapmi hehttehuvvo ridduservvodagain mat leat čadnon guolástusealáhussii. Struktuvrralaš doaimmat ja jođihahtti earit (čujuhat St. dieđáhussii nu. 20</p>
<p><em type="italic">Strukturtiltak i kystfiskeflåten) </em>dagahit ahte guolástanvuoigatvuođat vel eanet hedjonit ja nu maid nohket bargosajit ja lassána eret fárren riddo- ja vuotna servodagain. Lagašvuohta ja vejolašvuohta atnit ávkin ridduguovllu riggodagain lea áloáiggis leamaš eaktun ássamii, ealáhussii, gillii ja kultuvrii. Guollehivvodat lea deahálaš vuođđun nannet ja ovdánahttit ealáhusa, kultuvrra, giela ja identitehta. Guollehivvodaga hálddašeapmi galgá leat iežas premissaid ektui, ja nášuvnnalaš ja riikkaidgaskasaš eamiálbmotdárbbuid ektui. Dakkár bajimuš mihttomeriid nalá lea Sámedikki politihkka huksejuvvon. Sámediggi lea álohii gáibidan ahte guollehálddašeami vuođđun lea lagaš- ja sorjjasvuođa- prinsihppa, ja ahte riggodat hálddašuvvo regionálalaččat ja báikkálaččat nu ahte nannejit barggolašvuođa ja ássama vuođu riddo- ja vuotnaguovlluin. Dát mielddisbuktá ahte guolástanvuoigatvuođat mat váldojuvvojit eret riddo- ja vuotnaguovlluin 1990 rájes, addojuvvojit ruovttoluotta. Váldooašši dáin vuoigatvuođain ledje čadnon unnit fatnasiidda ja dat ledje sihke gánnáhahttit ja dárbbašlaččat barggolašvuođa ja ássama ektui riddo- ja vuotnaguovlluin. Eaktu riddo- ja vuotnaguovlluid servodatovdáneapmái lea ahte ráhkaduvvo hálddašanmodealla gos báikegotti olmbot besset ávkkástallat guolleriggodagain. Dakkár hálddašeapmi attášii sihke guolásteddjiide ja fitnodagaide erenoamáš vejolašvuođa ollašuhttit gávppašan márkana sávaldaga fidnet varas guollebuktagiid, ja dákko bokte biddjojuvvo vuođđu gánnáhahttii guolástusealáhussii olles Davvi-Norgii. Guolledustehusaid bisuheapmi ja ovdáneapmi riddo- ja vuotnaguovlluin lea guoddi elementa odná sállašii ja ássamii. Sámediggi áigu áŋgirit bargat dan nalá ahte vuotna- ja riddoguovlluid guolledustehusat bisuhuvvojit, ja ahte addojuvvo liigeruhta investeremiidda ja doibmii nu ahte áiggi mielde šaddet gánnáhahttin. Sámediggi lea mielas vuođđudit sierra guolástussona sámi guovlluin. Buohkain geat orrot sonas leat seamma vuoigatvuođat. Sámediggi gáibida ahte eiseválddit máhcahit historjjálaš guolástusvuoigatvuođaid guolástussonii, dáinna lágiin ahte sáhttá vuođđudit earrebáŋkku maid Sámediggi ovttasráđiin báikkalaš ja regionála eiseválddiiguin hálddašit. Earit maid hálddaša fertejit leat dan mađe stuorrát ahte go guolásteaddjiide juhkkojuvvojit de sáhttet sii nannet ja ovddidit gánnáhahtti ja ceavzilis guolástusealáhusa, seammás nannejuvvo maiddái ássan- </p>
<p>Sámedikki dievasčoahkkin – Čoahkkingirji 03/03 - 104. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Ellen Mienna Guttorm ja Liv Karin Klemetsen ja barggolašvuohta báikkálašservodagain. Go bivdofanas vuvdojuvvo dahje go guolástusvuoigatvuođat eai geavahuvvo, fievrreduvvojit earit ruovttoluotta mávssetkeahttá ja addojit earáide, nu ahte resurssat nannejit orruma. Lotnolasealáhus ja barggolašvuohta riddo- ja vuotnaguovlluin galgá nannejuvvot. Sámediggi lea vuosttildan ahte fatnasat vuollil 15 mehtera galget váldot eret dannego dát mielddisbuktá unnit ealáhusaktivitehta ja bargosajiid. Dát gáržžida vejolašvuođaid guolásteaddjiide geain lea guolástus váldoealáhussan, muhto maiddái dagaha váttisvuođaid lotnolasealáhusdolliide. Sámediggi gáibida ahte lotnolasealáhusaid dilálašvuohta buoriduvvo, ja lea doaibmabidju orruma nannemis. Dát dahkko eanemus mihtolaččat go nanne vuoigatvuođaid guolásteapmái seammás go ekonomálaš rámmaeavttut buoriduvvojit ealáhusas. Danne gáibida Sámediggi lassi resurssaid Sámi ovddidanfondii, vai beassa nannet gaskaoamigeavaheame nannet ealáhusas sihke bivdo-, dustehus-, buvttadeami- ja bálvvaleamibeali. Sámediggi oassálastáiešguđetge lágan ráđiin ja lávdegottiin máŋggalágan dásis guolástusas. Dát lea positiiva muhto ii leat doarvái. Álbmotriekti cealká ahte eiseválddiin lea geatnegasvuohta čatnat Sámedikki luondduresurssaid hálddašeapmái sámi árbevirolaš ássanguovlluin. Sámediggi gáibida ahte ovttasbargu gaskkal Sámedikki ja guovddáš ja regiovnnalaš eiseválddiid formaliserejuvvo ja viiddiduvvo, ja addá Sámediggái, <em type="italic">ovttas eará álbmotválljen orgánaiguin </em>, stuorát fámu maritima resurssa hálddašeapmái sámi árbevirolaš ássan- ja geavahanguovlluin. Sámediggeráđđi áigu 2004 guovvamánus ovddidit dieđáhusa Sámedigge dievasčoahkkimii mii guoská guolástussii, industriijái, mearrageavaheapmái sámi riddo- ja vuotnaguovlluin, gos deattuhuvvo báikkálaš eaiggátvuohta, birasdeasta ja árbevirolaš vuoigatvuohta. Sámediggi áigu maiddái ieš, lávga ovttasráđiid guovlulaš ovttasbargoguimmiiguin, váldit álgaga ahte biddjojuvvo guolástuslávdegoddi mii galgá bargat e.e. dáiguin áššiiguin. Dát lávdegoddi galgá konkretiseret ja árvvoštallat oktavuođa eamiálbmot- ja guovlulaš vuoigatvuođaid gaskka guolástushálddašeamis. Mihttomearrin lea hábmet guolástuspolitihka eamiálbmotrievtti, historjjálaš ja boaresvirot vuoigatvuođaid vuođul. Dát galgá sihkkarastit olbmuide davvi guovlluin bissovaččat hui oadjebas bivddu ja mearraresurssaid vuođđun sin ássamii, kultuvrii ja servodateallimii. Ášši meannudeapmi loahpahuvvui čakčamánu 25. b. 2003 dii. 15.15. </p>
<p>Sámedikki dievasčoahkkin – Čoahkkingirji 03/03 - 105. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Ášši 34/03 Jagi 2005 stáhtabušeahtta</p>
<p>Ášši meannudeapmi álggahuvvui čakčamánu 25. b. 2003 dii. 15.15.</p>
<p type="listitem">I  Áššebáhpirat</p>
<p type="listitem">Ášši 43/02 Sámedikki bušeahtta 2003</p>
<p type="listitem">Ášši 44/02 Sámedikki bušeahttadárbbut (Stáhtabušeahtta) 2004</p>
<p type="listitem">Ášši 19/03 Sámedikki rievdaduvvon bušeahtta 2003</p>
<p type="listitem">Ášši R 128/02 Sámediggeplána 2002-2005</p>
<p type="listitem">Loahparaporta Sámi elektrovnnalaš leksikála resurssaid olahahttindahkan, maid Sjur Nørstebø Moshagen almmuhii cuoŋománu 10. b. 2003</p>
<p type="listitem">Raporta sámegiela hállansyntesa birra, maid Sjur Nørstebø Moshagen almmuhii suoidnemánus 2003</p>
<p>II Evttohusat ja vejolaš mearkkašumit</p>
<p>Sámediggeráđi árvalus Sámediggái 1 Bušeahttabarggu rámmat</p>
<p>Sámedikki barggu, vuoruhemiid ja boahttevaš bušeahttadárbbuid evttohusaid vuolggasadjin lea Sámediggeplána 2002-2005. Lassin biddjo Sámedikki oasseplánain, dieđáhusain ja mearrádusain dohkkehuvvon politihkka vuođđun bušeahta mihttomeriid, strategiijaid ja doaibmabijuid hábmemii. Sámediggeplánas 2002-2005 lea Sámediggi mearridan čuovvovaš višuvnna ja bajimuš mihttomeari:</p>
<p><em type="italic">Máŋggabealat servodat huksejuvvon sámi árvvuid, vuođđudeaddji olmmošvuoigatvuođaid ja riikkaidgaskasaš oktiigullevašvuođa ala.. </em></p>
<p>Sámedikki višuvdna</p>
<p><em type="italic">Iešmearrideapmi, mas sápmelaččaid vuoigatvuođat álbmogin ja eamiálmogin leat vuođđun. </em></p>
<p>Bajimuš mihttomearri</p>
<p>Sámediggi lea jagi 2005 bušeahttaevttohusas ferten rievdadit bušeahta ovdanbuktima ovddit jagiid ektui. Ovdal lei Sámedikki bušeahtta juhkkojuvvon iešguđet departemeanttaid gaskkas. Sámedikki jagi 2005 stáhtabušeahtas ovddiduvvo bušeahttalasihandárbu daid ovddasvástádussurggiid vuođul, mat Sámedikkis leat sámi álbmoga ektui. Sámedikki jagi 2005 bušeahta dievasčoahkkinmeannudeapmi lea áraduvvon skábmamánus čakčamánnui. Sámedikki bušeahttameannudeami áradeapmi lea heivehuvvon Ráđđehusa bušeahttaprosessii. Ovddit jagiid</p>
<p>Sámedikki dievasčoahkkin – Čoahkkingirji 03/03 - 106. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmobušeahttadárbbuid ovddideami oktavuođas lea Sámediggi bidjan vuođđun Stuorradikki ovddit jagi juolludusrámma. Nappo áradeampmi mielddisbuktá ahte Sámediggi ii sáhte geavahit dán jagi Stuorradikki bušeahttamearrádusa, jagi 2004 stáhtabušeahta, vuođđun barggustis, muhto jagi 2003 loguid. Sámediggi lea ovdal gáibidan šiehtadallama Ráđđehusain sámeáššiid oktavuođas nugo mat bušeahttarámmaid bidjamis ja ovddasvástádusa juogadeamis buot servodatsurggiin. Bušeahttabarggu ja ođđa dárbbuid sáhttá viehka álkit heivehit dákkár šiehtadallamiidda. Duohta šiehtadallamiin sáhttá oažžut ovdan ruhtadárbbuid ja ovddasvástádusjuogadeami ja soahpat bušeahttarámmaid jagis jahkái. Dakkár vuogádat buorida gulahallama ja ovttasbarggu sámepolitihka hástalusaid hárrái ja dahká boahttevaš bušeahttarámmaid einnostuvvin. Sierranas fágadepartemeanttain lea iešheanalis ovddasvástádus Sámedikki bušeahta ektui. Sámediggi vásiha dattetge ahte muhtun departemeanttat geahččalit duvdit eret ovddasvástádusaset sámeássiin Gielda- ja guovludepartementii. Dat mearkkaša ahte sii eai háliit váldit duohta ovddasvástádusa ovddideamis sámeáššiid ja bušeahttadárbbuid iežaset ovddasvástádussurggiin. Go Sámediggi lea nettobušeterejuvvon doaibma, de eaktuduvvo ahte departemeanttat geavahit poastta 50 go juolludit ruđaid Sámediggái. Viidáseappot eaktuduvvo ahte Gielda- ja guovludepartementa sámeáššiid oktiiordnendepartemeantan oktiiordne bušeahttabarggu. Rámma, maid Sámediggi oččui buohkanassii jagis 2003 Norgga stáhtas, lei 206,2 miljon ruvnno. Rámma juohkása dán láhkai:</p>
<p>Sámedikki ruđat geavahuvvojit sámi doaibmabijuide, ja Sámediggi hálddaša daid guovddáš eiseválddiid bidjan rámmaid vuođul. Maŋimuš jagiid lea Sámedikki bušehttii sirdojuvvon máŋga ruhtadanortnega. Dan lassin hálddaša Sámediggi ruđaid, mat jagis jahkái sirdojuvvojit doibmii eará ruhtadangálduin. Dat leat einnostuvvi sturrodaga dáfus ja galget raporterejuvvot sierra. Seamma gusto ruđaide, mat juolluduvvojit prošeavttaide ee. Dát ruđat eai leat oassin bistevaš juolludemiin Sámedikki bušehttii.</p>
<p><em type="bold">Tabealla 1.0 Oppanastabealla </em>(1000 ru) </p>
<p><em type="bold">Namahus20022003 Erohus </em></p>
<p>Gielda- ja guovludep. - GGD120 100129 8009 700</p>
<p>Oahpahus- ja dutkandep. - ODD25 68726 6891 002</p>
<p>Mánáid- ja bearašdep. - MBD8 1138 413300</p>
<p xml:lang="vep">Birasgáhttendep. - BD1 0002 0001 000</p>
<p>Kultur- ja girkodep. - KGD29 10030 2441 144</p>
<p>Dearvvašvuođadep. - DD (ii spes. Dda 2003 bu.5 8005 100-700</p>
<p>Eanadoallodet. - ED04 0004 000</p>
<p><em type="bold">Julluduvvon buohkanassii I189 800206 246 16 446 </em></p>
<p>GGD - Sajustus Sámeálbmotfondii7 1194 650 -2 469</p>
<p xml:lang="nob"><em type="bold">Julluduvvon bevilget II196 919210 896 13 977 </em></p>
<p>Sámedikki dievasčoahkkin – Čoahkkingirji 03/03 - 107. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Vuolábeale govadat čájeha Sámedikki bušeahta ovdáneami 1989 rájes. Maŋimuš jagiid lassáneami sivvan lea vuosttažettiin go sámi doaibmabijut, mat jo gávdnojit, sirdojuvvojit departemeanttas Sámediggái eaige lasihuvvo juolludeamit sámi doaibmabijuide. Sámedikki bušeahtta muddejuvvui hattiid ektui vuosttas geardde 2003.</p>
<p>Vuolábeale govadat čájeha ahte duohtavuođas eai leat baljo lassánange juolludeamit sámi áigumušaide maŋimuš guđajagi áigodagas. Seamma áigodagas lea áššáigullevaš geahčadit mo lea dáid juolludemiid Sámedikki bušeahttaoassi ovdánan. Sámedikki bušeahtta lea eambbo go duppalastojuvvon dan áigodagas go juolludeapmi sámi áigumušaide buohkanassii ii leat lassánan. Sivvan lea go departemeantta hálddahusas leat sirdojuvvon Sámediggái dakkár sámi doaibmabijut, mat jo leat doaimmas. Danne orru leamen nu ahte Sámedikki bušeahtta lea sturron issorasat, vaikke duohtavuođas dát leat doaibmabijut ja ruđat, mat leat sirdojuvvon departemeanttaid bušeahtain Sámedikki bušehttii. Buohtastahttima dihtii ferte dadjat ahte Stáhtabušeahtta seamma áigodagas lassánii 40% go váldá vuhtii haddegoargŋuma. <em type="bold">050 000100 000150 000200 000250 000300 000350 000400 000450 000500 000199819992000200120022003 </em></p>
<p xml:lang="nob"><em type="bold">Samiske formål </em></p>
<p xml:lang="nob"><em type="bold">Sametingetsbudsjett </em></p>
<p type="listitem">Ráđđehusa mihttomearrin dieđáhusas sámepolitihka birra lea sirdit ođđa doaimmaid Sámediggái. Eaktun lea  ahte:</p>
<p type="listitem">ekonomalaš rámmat ja boahttevaš ovddasvástádusat čielggaduvvojit</p>
<p type="listitem">váldesirdin ja ekonomalaš rámmat geavahussii heivejit oktii</p>
<p>Sámedikki dievasčoahkkin – Čoahkkingirji 03/03 - 108. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p type="listitem">Sámediggi dárbbaša sakka ođđa ruđaid ođđa doaibmabijuid ovddideapmái ja álggaheapmái sámi servodagas.  Daid haga ii leat Sámedikkis ekonomalaš vejolašvuohta čađahit iežas mearridan politihka iešguđet  servodatsurggiin. Váikkuhusat jus eai juolluduvvo ođđa ruđat Sámediggái lea ahte:</p>
<p type="listitem">vásihuvvo ahte Sámediggi goazaha sámi servodaga ovdáneami</p>
<p type="listitem">Sámediggi dađis massá lobálašvuođa iehčanas álbmotválljen orgánan ja báhcá Stuorradikki mearridan Norgga politihka hálddašanorgánan. 2   Boahttevaš bušeahttadárbbuid vuoruheamit</p>
<p type="listitem">Ollislaš dárbu ollašuhttit daid doaimmaid ja dan ovddasvástádusa, mii Sámedikkiis lea sámi álbmoga ektui  máŋggabealat sámi servodagas, lea buohkanassii 381 860 000 ru. Dat lea 175 614 000 ru sturrosaš lassáneapmi jagi 2003 dábálaš juolludusa ektui.     Sámediggi váldá vuhtii ahte lea eahperealisttalaš oažžut ná stuorra lassáneami ovtta jagis. Danne lea   Sámediggi 381 860 000 ru sturrosaš evttohuvvon rámma vuođul válljen vuoruhit muhtun surggiid 2005 bušeahtas ja bivdá lasihtit poastta 50 rámma  60 000 000 ruvnnuin jagis 2005. Vuoruhuvvon suorggit leat:</p>
<p type="listitem">Mánát ja nuorat</p>
<p type="listitem" xml:lang="smj">Giella-, kultuvra- ja ovddidanbarggut</p>
<p type="listitem">Ovttasbargu ja searvevuohta</p>
<p type="listitem">Birasgáhtten</p>
<p><em type="bold">Tabealla 1.1 Oppanastabealla Sámedikki dietnasat buohkanassii </em>(1000 ru) </p>
<p xml:lang="est"><em type="bold">Poasta </em></p>
<p xml:lang="est"><em type="bold">Teaksta </em></p>
<p><em type="bold">Bu-03 Rev.bu-03 Stáhtabu-05Lassáneapmi % </em></p>
<p><em type="bold">Politihkalaš dási ja hálddahusa jođiheapmi ja erenoamáš doaibmagolut </em>01 </p>
<p>Politihkalaš dási jođiheapmi12.38612.38619.0006.61453,4 %01</p>
<p>Hálddahusa jođiheapmi49.99151.54658.5957.04913,7 %22</p>
<p>Erenoamáš doaibmagolut3.8756.0607.4001.34022,1 %</p>
<p><em type="bold">Doaibmagolut buohkanassii66.25269.99284.99515.00321,4 % </em></p>
<p><em type="bold">Váikkuhangaskaoamit </em>51 </p>
<p>Ealáhusovddideapmi24.66724.66738.00013.33354,1 %52</p>
<p>Kultuvra30.72331.08046.27015.19048,9 %53</p>
<p xml:lang="smj">Sámegiella34.50034.50074.35039.850115,5 %54</p>
<p>Biras- ja kultursuodjaleapmi10.80512.67220.3707.69860,7 %55</p>
<p>Eará doarjagat (politihkalaš bargu)5.0005.2757.3602.08539,5 %56</p>
<p>Oahpahus22.20222.20228.2906.08827,4 %57</p>
<p>Riikkaidgaskasaš bargu1.7007.8919.0751.18415,0 %59</p>
<p>Dearvvašvuođa- ja sosiálaá?giruššan4.5004.5007.0002.50055,6 %60</p>
<p>Arkiiva-, girjerádjo- ja diehtojuohkinbálvalusat5.3965.3967.3501.95436,2 %61</p>
<p>Dásseárvodoaibmabijut50050065015030,0 %62</p>
<p>Sámiide guoskevaš statistihkka Norgga001.2501.250 -63</p>
<p>Regionála ovddideapmi ja ovttasbargu <em type="bold">a) </em>0056.90056.900 - </p>
<p><em type="bold">Váikkuhangaskaoamit buohkanassii139.994148.683296.865148.18299,7 % </em></p>
<p><em type="bold">Doaibmag. ja váikkuhang. Buohkanassiib)206.246218.675381.860163.18574,6 % </em>a)Oktan 46 900 000 ru sturrosaš juollusdusdárbbuin stáhtas Sámi kulturviesuide b <em type="bold">) </em>Kapp.335.75 Sámi aviissat 22 000 000 ru eai leat mielde bajábeale buohkanassupmis. </p>
<p>Sámedikki dievasčoahkkin – Čoahkkingirji 03/03 - 109. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Jagi 2005 evttohuvvon bušeahttalassáneapmi galgá gokčat sámi servodaga vuollerádjedárbbuid, addit</p>
<p>Sámediggái doaibmanfriijavuođa beassat ovddidit ja čađahit ođđa doaibmabijuid, ja erenoamážit haddegoargŋuma geažil muddet Sámedikki rámmaid.</p>
<p>Vuolábealde leat Sámedikki vuoruheamit čilgejuvvon dárkileappot. 2.1 Mánát ja nuorat</p>
<p type="listitem">Oahpahus</p>
<p type="listitem">Vuoigatvuohta oahpahussii sámegielas ja sámegillii buot sámemánáide (geahča kap. 8.1)</p>
<p type="listitem">Doarvái oahpponeavvut sámegillii (geahča kap. 8)</p>
<p type="listitem">Sámedikki váldomihttomearri lea buorre kvalitehta vuođđuskuvlla ja joatkkaskuvlla oahpahusas. Sámediggi  galgá joatkit ovddidit ja kvalitehtasihkkarastit sámi skuvlla vuođđoskuvlla ja joatkkaoahpahusa  oahppoplánaide heivehuvvon sisdoalu. Sámedikkis leat lága bokte mearriduvvon doaimmat oahpahusa  oktavuođas, geahča oahpahuslága kap. 6 Sámi oahpahus.     Mánáidgárdi</p>
<p type="listitem">Nannet sámi mánáidgárddiid (geahča kap.8.3)</p>
<p type="listitem">Oahpponeavvut giellaoahpahussii mánáidgárddiin (geahča kap. 8.3)</p>
<p type="listitem">Doaibmabijut bestet sámi ovdaskuvlaoahpaheaddjiid (geahča kap 8.2.4 ja 8.3)</p>
<p>Mánáidgárddiid oktavuođas lea Sámediggái 2001 rájes biddjon ovddasvástádus hálddašit sierranas stáhtadoarjaga sámi mánáidgárddiide. Sierranas doarjja sámi mánáidgárddiide galgá gokčat daid liigegoluid, maid sámi mánáidgárdefálaldat mielddisbuktá, ja nu sihkkarastit ahte mánáidgárddiid sámemánát besset ovddidit ja nannet sámegielaset ja sámi duogážeaset. Sámedikká dálá juolludemiin ii sáhte bajidit supmi iešgeđet ossodahkii iige supmi sámegielat bargiid logu vuođulge. Mánáidgárddit dárbbašit sierra oahpponeavvuid giellaoahpahussii. Juolludeamit pedagogalaš ávdnasiidda leat smávvát nu ahte mihttomearrin ferte leat bajidit dán supmi vai sámemánát ožžot ođđa oahpponeavvuid. Danne ferte Mánáid- ja bearašdepartemeanta lasihit rámma pedagogalaš ávdnasiid ráhkadeapmái. Oahppan sámegielat ovdaskuvlapahpaheaddjit kulturgelbbolašvuođain lea eaktun jus sámegiela ja sámi kultuvrra galgá lihkostuvvat nannet ja suodjalit muhtun guovlluin. Sámediggi bivdá Mánáid- ja bearašdepartemeantta vuoruhit stipeandaortnega sámi ovdaskuvlaoahpaheaddjiid várás. <em type="bold">Mátkestipeanda </em></p>
<p>Sámediggi háliida ásahit stipeandaortnega nuoraid várás, geat háliidit galledit eará eamiálbmogiid vai sin gelbbolašvuohta riikkaidgaskasaš eamiálbmotáššiin loktana. Guokte 30 000 ruvdnosaš stipeandda ásahuvvojit.</p>
<p>Sámedikki dievasčoahkkin – Čoahkkingirji 03/03 - 110. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo2.2 Giella, kultuvra ja ovddidanbarggut</p>
<p type="listitem" xml:lang="smj">Sámegiella</p>
<p type="listitem">Giellaprošeavttat olggobealde hálddašanguovlluid (geahča kap 5.2)</p>
<p type="listitem">giellaguovddážat (geahča kap 5.3)</p>
<p type="listitem">terminologiijaprošeavttaid ovddideapmi (geahča kap 5.6-8)</p>
<p type="listitem">Sámediggi ferte sihkkarastit ovttaskas olbmuid vuoigatvuođaid sámelága giellanjuolggadusaid olis. Dan lassin  ahte geavahit lága váikkuhangaskaoapmin suodjalit sámegiela, ferte maid geavahit ekonomalaš resurssaid,  dán oktavuođas dakko bokte ahte ásahit stipeandaortnegiid sámegiel oahpahusa várás. Vai sámegiella  ovddiduvvo ja nannejuvvo, de ferte Sámediggi váikkuhit giellaguovddážiid ásaheami buolvvaid gaskka  ovttasdoaibmanarenan ja doarjut prošeavttaid ja giellaplánaid dain guovlluin, gos giella lea erenoamáš rašis  dilis. Dás áigu Sámediggi erenoamážit vuoruhit prošeaktaruđaid giellabargguide olggobealde sámegiela  hálddašanguovlluid. Sámediggi dárbbaša ruđaid terminologiijaovddidan-prošeavttaide. Dát leat ruđat, maid  Sámediggi juolluda prošeavttaide ovttas earáiguin, dahje terminologiijaprošeavttaide, maid ovttaskas  ossodagat, ásahusat, etáhtat ja organisašuvnnat dárbbašit. Sámegiella geavahuvvo dál eanet ja eanet  fágasurggiin, ja dan oktavuođas dárbbaša ovddidit heivvolaš terminologiija.     Sámi kultuvra</p>
<p type="listitem">Sámi museat (geahča kap. 2.4 ja 6.2)</p>
<p type="listitem">Sámi festiválat (geahča kap.4.3.5)</p>
<p type="listitem">Sámi teáhter (Beaivváš Sámi Teáhter) (geahča kap 4.3.7)</p>
<p type="listitem">Ája sámi guovddáš, kulturviesu huksen (geahča kap.14)</p>
<p type="listitem">Saemien sitje, kulturviesu huksen (geahča kap.14)</p>
<p type="listitem">Vardobáiki, ovdaprošeakta (geahča kap.14)</p>
<p type="listitem">Sámi dáiddamusea, ovdaprošeakta</p>
<p><em type="bold">Ovddidanbarggut/prošeavttat </em></p>
<p type="listitem">Sámedikkis leat jođus máŋga ovddidanprošeavtta ja ekonomalaš resurssat dárbbašuvvojit joatkit daid  prošeavttaid.    Sámediggi háliida erenoamážit namuhit čuovvovaš prošeavttaid:</p>
<p type="listitem">Jienastuslohkoprošeakta (geahča kap 3.2.1)</p>
<p type="listitem">Prošeavtta mihttomearri lea čuvgehit Sámedikki birra vai lassána sámi jienastuslohku. Prošeakta lea  vuosttažettiin jurddašuvvon čađahuvvot sámi guovddášguovlluid olggobealde ja nissonolbmuid ja  nuoraid váste.</p>
<p type="listitem">Dásseárvo, mas erenoamážit deattuhuvvo nissonolbmuid searvan sámediggeválgii (geahča kap 12.2) 2005:s áigu Sámediggi erenoamážit deattuhit dásseárvvu ja sohkabeliid oktavuođaid dutkama sámi  servodagas. Dan lassin vuoruhuvvo Sámedikki válgaortnetbargu. Nissonolbmot leat dák heajut  ovddastuvvot Sámedikkis ja sámi jienastuslogus.</p>
<p type="listitem">Iešmearrideapmi/sámi vuoigatvuođat (geahča kap 3.3.3)</p>
<p>Sámedikki dievasčoahkkin – Čoahkkingirji 03/03 - 111. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p type="listitem">Sámediggi háliida nannet iešmearridanbarggu/sámi vuoigatvuođaid 2005:s. Dat mearkkaša bargat  eamiálbmot iešmearridanvuoigatvuođaiguin nugo namahuvvon erenoamážit St.dieđ. nr.33, kap. 4.  Ráđđehusa áigumuš lea ahte Sámediggi galgá leat mielde politihkalaš proseassas hábmet  iešmearrideami geavatlaš politihkkan. Dat lea lossa bargu, mii gáibida juridihkalaš gelbbolašvuođa ja  áddejumi sihke riikkaidgaskasaš ja sisriikkalaš rievttis.</p>
<p type="listitem">Sámiide guoskevaš statistihkka (geahča kap 13)</p>
<p type="listitem">Guovvamánus 2002 dolle Sámediggi, Gielda- ja guovludepartemeanta, Statistihkalaš  guovddáškantuvra ja Sámi Instituhtta čoahkkima barggu birra sámi statistihkain. Háliidus lea oažžut  bistevaš ortnega buvttadit sámiide guoskevaš statistihka Norggas. Sámedikki mielas lea stuorra  dárbu duođaštussii dán suorggis, ja Sámediggi áigu ovttas Sámi Instituhtain bargat viidáseappot  dáinna prošeavttain.</p>
<p type="listitem">Duodjeovdánahttinprográmma (geahča kap 4.1)</p>
<p>Sámediggi álggahii 2002:s 5-jagi duodjeovdánahttinprográmma. Prošeakta gáibida ollu ruđaid ja Sámediggi čujuha jagi 2003 bušehttii, gos lea várrejuvvon 2,2 milj. ruvnno dán prošektii. St. dieđáhusas nr. 55 Sámepolitihka birra daddjo ahte <span type="quote">”hástalussan lea buoridit duodjegálvvuid juohkášumi ja márkanfievrrideami”</span>. Duodjeprográmma mihttomearri lea dahkat duoji eallinnávccalaš ealáhussan kultuvrralaš, fágalaš ja servodatlaš suvdinnávccain. 2.3 Guovlluguovdasaš ovddideapmi ja ovttasbargu (geahča kap.14)</p>
<p>Sámediggi čujuha Guovllupolitihkalaš čilgehussii 2002, čuoggás 5.3.5 Guovlluguovdasaš searvevuohta. Dás boahtá ovdan ahte Ráđđehus áigu láhčit dilálašvuođaid nu ahte fylkkagielddat 2003 rájes ovttas guovlluguovdasaš searvevuođain galget vuoruhit resursaáŋgiruššama iešguđet áigumušaide. Čuoggás 5.5 Davvi-Norga čuožžu ahte Sámediggi berre searvat guovlluguovdasaš searvevuhtii doppe gos dat lea lunddolaš. Sámediggi lea dan váldán diehttevassii ja lea jo dahkan ovttasbargošiehtadusa Romssa ja Finnmárkku fylkkagielddaiguin. Lassin lea áigumuš dahkat oktasaš šiehtadusa Hedmárkku, Lulli-Trøndelága, Davvi-Trøndelága ja Nordlándda fylkkagielddaiguin. Ovttasbargošiehtadus Finnmárkku fylkkagielddain lea dohkkehuvvon fylkkagielddas. Sámediggi lea maid mielde barggus Finnmárkku fylkkagieldda regionála ovddidanprográmmas (ROP) ja lea doallan čoahkkima Finnmárkku riddogielddaid sátnejođiheaddjiiguin ovttasbarggu birra áigeguovdilis áššiin. Oktasaš árjja bokte háliida Sámediggi ovttas earáiguin loktet ovddideami ja luovvama árvvu guovlluguovdasaččat sámi guovlluin. Eaktun lea ahte stáhta juolluda ruđaid Sámediggái guovlluguodasaš ovttasbargui. Ođđa ovttasbargošiehtadusat dahje searvevuođat nannejit ovttasbarggu ja oktiigullevašvuođa fylkkagielddaid ja Sámedikki gaskkas. Dát maid váikkuha positiivvalaččat árvobuvttadeami ja luovvama ovddideapmái sámi báikegottiin, ja váikkuha ahte fylkkagielddat/earát, ovttas Sámedikkiin, váldet stuorát ovddasvástádusa ovddideamis sámi servodagaid. Danne bivdá Sámediggi Ráđđehusa juolludit guovllupolitihkalaš ruđaid Sámediggái vai sáhttá dahkat ođđa ovttasbargošiehtadusaid ja joatkit barggu dahkat ovttasbargo-/searvevuođašiehtadusaid daid fylkkagielddaiguin, maiguin mii leat dahkan šiehtadusa.</p>
<p>Sámedikki dievasčoahkkin – Čoahkkingirji 03/03 - 112. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo2.4 Biras- ja kultursuodjaleapmi (geahča kap 6.1)</p>
<p><em type="bold">Birasgáhtten </em></p>
<p>Birasgáhtten lea okta Sámedikki válljen vuoruhansurggiin 2005:s. Sámediggi háliida oassálastit guovddášeiseválddiiguin eanemusat ovttadássásaččat vai juksat birasáddjáseappo ovdáneami. Dás lea Agenda 21 ja Biologalaš máŋggadáfotvuođa konvenšuvnna barggu čuovvoleapmi guovddážis. Jus dán galgá sáhttit dahkat, de ferte Sámediggi oažžut resurssaid vai lea vejolaš bargat dáid čuolbmačilgehusaiguin einnostuvvi ja fágalaččat dohkálaš vugiin. Sámi kulturmuitosuodjalusbargu lea deaŧalaš oassi birassuodjalusas. Sámedikkis lea dievaslaš ja ollislaš ovddasvástádus sámi kulturmuittuin olles sámi gevahan- ja ássanguovllus, seammás go sámi kulturmuitosuodjaleapmi lea bázahallan eará kulturmuitosuodjaleami ektui. Danne Sámediggi háliida konkretiseret lasihandárbbu Birasgáhttendepartementii. <em type="bold">Museat </em></p>
<p>Sámediggi galgá váikkuhit sámi museadoaimmaid nannema, oktiiordnema ja ollislažžan dahkama sámiid iežaset eavttuid vuođul álbmogin ja eamiálbmogin. Oktiiordnenproseassat Sámedikki, gielddaid ja sámi museaid gaskkas galgá váikkuhit sámi historjjá ja kultuvrra suodjaleami, duođašteami, diehtoovddideami ja gaskkusteami. Sámediggái lea deaŧalaš ovddidit sámi museapolitihka, dm. ahte sámi servodat ieš váldá ovddasvástádusa das, mo kultuvrra galgá suodjalit ja geavahit. Sámi museaid kulturpolitihkalaš hástalussan lea čohkket, suodjalit, duođaštit ja gaskkustit sámi kultuvrra ja sámi servodagaid ávnnaslaš ovdanbuktimiid. Sámi oktavuođas lea maid hui deaŧalaš ahte museat besset doaibmat kulturdoaibmama arenan. Sámediggi áigu St.dieđ. nr. 22 (1999-2000) evttohusaid vuođul lasihit doarjaga sámi museaide 5-jagi áigodagas. Sámediggi lea konsolideremin stuorát museaovttadagaid. 2005 dárbu lea meroštallon dan mihttomeari vuođul ahte sámi museat 2006 rájes galget oažžut 20 000 000 ruvdnosaš stáhtaruhtadeami. Buohkanassii 60 000 000 ruvdnosaš bušeahttalassáneamis museaide Norggas 2002-2003 várás, leat Sámi museat ožžon 1 000 000 ru. Sámi museain lea mealgat váddáset dilli go eanaš Norgga museain. Nappo mearkkašage ollu ahte guovddášeiseválddiin ain lea ovddasvástádus sámi historjáduođašteami- ja gaskkusteami ovddideamis.</p>
<p>Sámedikki dievasčoahkkin – Čoahkkingirji 03/03 - 113. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo3 Politihkalaš ja hálddahuslaš doaibmagolut 3.1 Politihkalaš dási doaibmagolut 2005 bušeahttarámma lea <em type="italic">19 000 000 ru </em>politihkalaš dási doaibmagoluide, <em type="italic">6 614 000 ru </em>sturrosaš lassáneapmi 2003 ektui. Vuolábealde čájehuvvojit vuoruhuvvon politihkalaš lávdegottit 2005:s, muđui lea lassáneami sivvan haddemudden ja lassánan doaimmat. 3.1.1 Doarjajstivra </p>
<p><em type="bold">Mihttomearri ja doaibmabijut </em></p>
<p>Sámedikki doarjjastivra lea Sámedikki hálddašanorgána daid foanddaid ja doarjjaruđaid badjel, maid Sámediggi bidjá doarjjastivrra juogadit. Sámedikki doarjjastivra doallá uhcimusat 4 čoahkkima jahkái. 2005:s dárbbašuvvo <em type="italic">800 000 ru </em>doarjjastivrra doibmii. </p>
<p>Sámedikki gaskaboddasaš nuoraidpolitihkalaš lávdegoddi ásahuvvui bistevaš orgánan 2003 rájes. Ulbmilin lea ovddidit lávdegotti orgánan, mii sáhttá váikkuhit ja leat mielde hábmemin Sámedikki politihka nuoraid ektui. Dán áigumuššii dárbbašuvvo <em type="italic">250 000 ruvdnosaš </em>bušeahttarámma 2005:s. 3.1.2 Válgabargu 2005:s lea sámediggeválga. 2001 rehketdoallu čajeha 1 630 000 ru geavaheami sámediggeválgga ráhkkaneapmái ja čađaheapmái. </p>
<p><em type="bold">Tabealla 3.0 Politihkalaš jođiheami doaibmagolut </em>(1000 ru)3,5 % </p>
<p><em type="bold">Poasta 01 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>0101 </p>
<p>Sámediggeráđđi3.8303.8305.4000102</p>
<p>Sámedikki dievasčoahkkin4.3004.3005.0000103</p>
<p>Sámedikki čoahkkinjođihangoddi4704702400104</p>
<p>Sámediggejoavkkut1.6001.6002.4000105</p>
<p>Sámedikki bearráigeahččalávdegoddi1061061500106</p>
<p>Sámedikki doarjjastivra6506508000106-303</p>
<p>Sámedikki nuoraidpolitihkalaš lávdegoddi <em type="italic">(ođas) </em>1201202500108 </p>
<p xml:lang="smj">Válganuolggaduslávdegoddi002.5000109</p>
<p>Sámi parlamentáralaš ráđđi4004008000110</p>
<p>Sámedikki giellastivra3503503600111</p>
<p>Sámi giellalávdegoddi350350900020x</p>
<p>Interreg gozihankom./doarjjastivra <em type="italic">(ođas) </em>150150200 </p>
<p><em type="bold">Submi12.38612.38619.000 </em>*oktan viessoláigguin báikkálaškantuvrra ovddas Oslos </p>
<p>Sámedikki dievasčoahkkin – Čoahkkingirji 03/03 - 114. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Danne dárbbašuvvo <em type="italic">2 500 000 ruvdnosaš </em>bušeahttarámma válgabargui 2005:s. Dáid ruđaiguin galgá máksit ovtta virggi goluid, oastit bálvalusaid válgajagis, máksit válgalávdegotti čoahkkingoluid, máksit gielddaid oahpahangoluid ja erenoamážit sámeválgastivrraid jienaidlohkangoluid ja máksit árvvoštallanseminára goluid maŋŋá válgga. Dasa lassin galget ráhkaduvvot ja sáddejuvvot válgakoarttat ja vejolaččat eará válgaávdnasat njuolgga buot jienastanvuoigaduvvon olbmuide. Sámediggi šaddá várra váldit badjelasas sámejienastuslogu hálddašeami 2004:s. dat álkida válgabarggu mearkkašahtti, muhto seammás galgá Sámediggi váldit badjelasas dakkár barggu, maid buot gielddat dán rádjai leat dahkan, namalassii meannudit buot gáibádusaid čálihuvvot sámi jienastuslohkui. 2004:s ráhkaduvvojit dán barggu dagaldumit ja vuogádagat. Vuordimis lea ahte válgajagis šaddet eanemus gáibádusat meannuduvvot. 3.1.3 Sámi parlamentáralaš ráđđi </p>
<p><em type="bold">Mihttomearri ja doaibmabijut </em></p>
<p>Sámediggi háliida vuoruhit sámi ja davviriikkalaš ovttasbarggu rájáid rastá. Sámi parlamentáralaš ráđđi (SPR) vuođđuduvvui njukčamánu 2. b. 2000. Ruoŧa beale Sámediggi searvvai cuoŋománu 2002 sámi parlamentáralaš ovttasbargui. SPR lea sámedikkiid ovttasbargoorgána. Mihttomearrin lea ovddidit ráđi dakkár foruman, gos sámedikkit ovttas hábmejit politihka áššiin, mat gusket sámi álbmogii rastá riikkarájáid. 2003 rájes galget Ruošša beale sámit, mat leat ovddastuvvon Sámiráđis, leat mielde bistevaš oassálastin sárdnun- ja evttohanvuoigatvuođain SPR-ovttasbarggus. Boahtte jagiin šaddá SPR deaŧalaš oassálasti riikkaidgaskasaš forain, mat barget eamiálbmotáššiiguin. Mihttomearrin lea ahte SPR galgá oktiiordnet sámi jiena riikkaidgaskasaččat. Dásseárvu sámi servodagas ja giellabargu rastá rájáid leat SPRa guokte eará deaŧalaš ášši. SPR lea bivdán Norgga, Ruoŧa ja Suoma ráđđehusaid ruhtadit doaimma, muhto ain lea ruhtadeapmi dušše sámedikkiid iežaset ovddasvástádus. SPR lea mearridan 2 405 196 ru sturrosaš bušeahta iežas jahkásaš doibmii. Dát lea vuollearádjebušeahtta dušše ovttain áššemeannudeaddji- ja oktiiordnejeddjivirggiin. Lea mearriduvvon ahte čállingottedoaibma galgá čuovvut presideantta, dat mearkkaša ahte čállingoddi (virgi) biddjo dan sámediggái, gos ráđi presideanta lea. SPR lea mearridan doallat guokte ráđđečoahkkima ja njeallje stivračoahkkima. SPRs leat njeallje bargogiela (geahča SPRa bargoortnega) mii mielddisbuktá stuorra dulkon- ja jorgalangoluid. Dárbbašuvvo <em type="italic">800 000 ru </em>gokčat Sámedikki oasi Sámi parlamentáralaš ráđi 2005 doaibmagoluid. 3.2 Hálddahusa doaibmagolut </p>
<p>Bušeahttadárbun biddjo <em type="italic">58 595 000 ru </em>hálddahusa 2005 doaibmagollun, mii lea su <em type="italic">8 604 000 ruvdnosaš </em>lassáneapmi 2003 juolludeami ektui. Vuolábealde čájehuvvojit 2005 vuoruhuvvon hálddahussuorggit. Báhcán oassi lassáneamis lea haddemudden. </p>
<p><em type="bold">Tabealla 3.1 Hálddahusa doaibmagolut </em>(1000 ru) </p>
<p><em type="bold">Poasta 01 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>01 </p>
<p>Doaibmagolut49.99151.54658.595</p>
<p><em type="bold">Submi49.99151.54658.595 </em></p>
<p>Sámedikki dievasčoahkkin – Čoahkkingirji 03/03 - 115. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo3.2.1 Válga ja jienastuslohku</p>
<p><em type="bold">Mihttomearri ja doaibmabijut </em></p>
<p>Jagi 2001 diehtojuohkinkampannja eanedit čálihemiid sámi jienastuslohkui jotkojuvvo olggos 2005, geahča ášši 21/01. Sámedikki kommunikašuvdna- ja bálvaluspolitihkka, Sámediggeplána 2002-2005, ja rávvagat Sámedikki mearrádusas áššis 35/02: Sámedikki válganjuolggadusat – rievdadusat. Diehtojuohkinkampánnja galgá vuosttažettiin doaibmat nuoraid ja nissonolbmuid guovdu Sis Finnmárkku gielddaid olggobealde. Geográfalaš ulbmilguovlu lea válljejuvvon Norsk Gallup ja Agenda iskkademiid bohtosiid vuođul, ja Statskonsulta guorahallanraportta vuođul, mii nanne ahte stuorámus potensiála oažžut eanebuid čálihit iežaset sámi jienastuslohkui, lea Finnmárkku ja Romssa riddoguovlluin. Jagi 2005 gollorámma diehtojuohkinkampánnjii eanedit sisačáliheami sámi jienastuslohkui lea <em type="italic">1 600 000 ru </em>. 3.2.2 Kulturmuitofágalaš hástalusat </p>
<p><em type="bold">Mihttomearri ja doaibmabijut </em></p>
<p>Sámediggi galgá váikkuhit dássidis servodatovddideami, mas biras ja luondu ieža bidjet rámmaid. Dán galgá juksat dainna lágiin ahte Sámediggi galgá joatkit barggu oččodit báikkálaš sámi birasbarggu Eamiálbmogiid Agenda 21 oktavuođas, seammás go birasberoštupmi galgá buorebut báidnit Sámedikki oppalaš barggu iešguđet surggiin. Guovlluguovdasaš kulturmuitosuodjaleapmi galgá nannejuvvot dainna lágiin ahte Sámediggái addo vejolašvuohta bidjat njuolggo eavttuid sámi resursa- ja servodatberoštumiid suodjaleapmái stuorát eanaduohtadanáššiin. Sámediggi dárbbaša nannet barggu biras- ja areálaáššiiguin ovttain ođđa virggiin jagis 2005 <em type="italic">600 000 ruvdnosaš </em>goluin. </p>
<p><em type="bold">Vuođustus </em></p>
<p>Dál leat Sámedikkis 11 áššemeannudeaddjivirggi, mat árvvoštallet sámi kulturmuitoberoštumiid buot lágan areálaáššiin Hedmárkku rájes Finnmárkku rádjai. Virggit juohkásit njealji guovlukantuvrii. Sámediggi lea guhká dovddahan háliidusa ja dárbbu birasfágalaš gelbbolašvuhtii ieš hálddahusas ja politihkkahábmemis. Sámediggi háliida čuovvolit Agenda 21 ja Johannesburgga konferánssa doaibmaprográmmaid hástalusaid. Sámedikki nannen, vai sáhttá systemáhtalaččabut bargat birasfágalaš hástalusaiguin, dagahivččii Sámedikki eanet ovttaárvosažžan guovddáš ja báikkálaš eiseválddiiguin ceavzilis ovddidemiin. Vuos álggos govččašii okta virgi birasfágalaš gelbbolašvuođa vuođđodárbbu. 3.2.3 Kultur- ja ealáhusfágalaš hástalusat</p>
<p>Dárbbašuvvo joatkit virggi čuovvolit Interreg III A-prográmma Norgga bealde. Mátkegolut leat stuorát dán lágan virggis. 2005 bušeahttarámma lea buohkanassii <em type="italic">700 000 ru </em>. </p>
<p>Sámediggi lea álggahan 5-jagi duodjeovdánahttinprográmma, mas geahččalat máŋga doaibmabiju čađahit. Dárbbaša joatkit prošeaktajođiheaddjivirggi vai sihkkarasttášii prográmmabarggu čuovvoleami ja ovdáneami. 2005 bušeahttadárbu lea <em type="italic">600 000 ru. </em></p>
<p>Mánáid- ja nuoraidbargu lea okta Sámedikki áŋgiruššansurggiin. Sierra nuoraidpolitihkalaš lávdegoddi lea ásahuvvon, ja dan mihttomearri lea nannet nuoraid mieldemearrideami ja váikkuhanfámu politihkas. Dát galgá váikkuhit ahte eamiálbmotdimenšuvdana mánáid ja nuoraid guovdu váldojuvvo vuhtii sisriikkalaččat ja</p>
<p>Sámedikki dievasčoahkkin – Čoahkkingirji 03/03 - 116. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmorikkaidgaskasaččat. Norgga beale Sámediggi ovddasta Barentsguovllu eamiálbmogiid Barentsguovllu nuoraidáššiid bargojoavkkus. Eai leat várrejuvvon hálddahuslaš resurssat dáid doaimmaid čuovvoleapmái. Dárbbašuvvo virgi <em type="italic">600 000 ruvdnosaš </em>gollorámmain jagis 2005. 3.2.4 Bálká- ja ekonomiijafágalaš hástalusat </p>
<p>Sámedikki bargiidlohku lea gorgŋon sakka maŋimuš 5 jagi. Dattetge leat dušše fágavirggit lassánan, ja virggit oktasašdoaimmaide eai leat vuoruhuvvon. Sivvan lea, nugo ovdal namuhuvvon, dat ahte sámi doaibmabijut ja ruđat, mat jo gávdnojit, leat sirdojuvvon departemeantta hálddahusas Sámediggái. Dát lea mielddisbuktán ahte bargoveahka-, ekonomiija-, plána- ja bargobirasbargu ii leat vuoruhuvvon nu mo sávvojuvvon. Vuođđodoaimmat vuoruhuvvojit ovddemužžan (omd. rehketdoallu, bálkámáksin, bušeahttabargu jna.). Dohkálaš kvalitehtasihkkarastin, oktiiordnen ja ovddideapmi dakkár surggiin go bálká, bargit, ekonomiija ja plánabargu eaige vuoruhuvvo. Eará stáhta etáhtaid ektui leat Sámedikkis uhccán bargit bajábeale namuhuvvon fágasurggiin. Danne evttohuvvo lasihit Sámedikki hálddahussii ođđa virggi bálká- ja ekonomiijahálddahusas. Jahkásaš gollorámma šaddá <em type="italic">600 000 ru </em>2005 rájes. 3.2.5 Giellafágalaš hástalusat </p>
<p>Ferte nannet ja vuoruhit barggu sámi terminologiijain ja sátnevuorkkáin vai sániid čohkken, oktiiordnen ja dohkkeheapmi beavttálmuvvá. Buoret bálvalus geavaheaddjiide gáibida ahte sátnevuorká ferte čuovvoluvvot beaivválaččat ja ođđa sánit almmuhuvvot dakkaviđe go dat leat guorahallojuvvon gielalaččat. Boahtteáiggis dárbbašuvvo maiddái davviriikkalaš terminologiijaovttasbargu. Dán čađaheapmái dárbbašuvvojit ođđa resurssat. Ovtta virggi gollorámma lea <em type="italic">600 000 ru </em>jagis 2005. </p>
<p>Sámedikki dievasčoahkkin – Čoahkkingirji 03/03 - 117. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo3.3 Erenoamáš doaibmagolut 3.3.1 Interneahtta/datainformašuvdna</p>
<p>Lea plánejuvvon lonuhit buot Sámedikki mašiinnaid, dihtoriid lonuhit. Sivvan lonuheapmái lea go dihtorat leat gaskamearálaččat 3 jagi boarrásat, ja vásihusat čájehit ahte dihtorat bistet 3-4 jagi. Amaš čuožžilit váttisvuođat, de lea dárbu lonuhit dihtoriid. Dán dahkat guovtti jagis ja vuosttas goalmmát oasi oastit 2004:s, reastta 2005:s. Sámediggi pláne viidáseappot álggahit prošeavtta jagis 2005 váldit atnui elektrovnnalaš kárttaid/GIS áššemeannudeamis. Bušeahttadárbu 2005:s lea <em type="italic">2 800 000 ru </em>. 3.3.2 Konferánssat </p>
<p><em type="bold">Dásseárvokonferánsa </em></p>
<p>Áigumuš lea lágidit dásseárvokonferánssa árrat válgaáigodagas 2005-2009. Váldoulbmiljoavkun leat sámediggeáirasat, sámi politihkalaš bellodagat ja listtut ja sámi eaktodáhtolaš organisašuvnnat. Váldoulbmil lea joatkit fierpmádatásahemiid ja gealbudit sámediggeáirasiid. Sámedikki bušeahttadárbu dán áigumuššii 2005:s lea <em type="italic">200 000 ru. </em></p>
<p><em type="bold">Nuoraidkonferánsa </em></p>
<p>Sámediggi lágida jahkásaččat nuoraidkonferánssa. Ulbmiljoavkun leat 13-28 jahkásaš sámi nuorat. Váldoulbmil lea movttiidahttit ja nannet mánáid ja nuoraid mielváikkuheami, árjjalaš oassálastima beroštumi sámi servodagas. Nuoraidkonferánsa addá Sámediggái vuosttasgieđasignálaid ja evttohusaid, das maid sámi nuorat beroštit ja das mo Sámedikki nuoraidpolitihkalaš bargu berre hábmejuvvot ja čađahuvvot. <em type="italic">450 000 ru </em>sturrosaš bušeahttarámma dárbbašuvvo dása 2005:s. <em type="bold">Jahkásaš konferánsa gielddaiguin ja fylkkagielddaiguin </em></p>
<p>Sihke Sámi ovddidanfoandda ja Sámi kulturfoandda váikkuhangaskaomiid geavaheami bokte lea čavga ja dađistaga nannoset ovttasbargu sihke gielddaiguin ja fylkkagielddaiguin.</p>
<p><em type="bold">Tabealla 3.2 Oppanastabealla- erenoamáš doaibmagolut </em>(1000 ru) </p>
<p><em type="bold">Poasta 22 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>22 </p>
<p>Oahpponeavvoráhkadeapmi/FOU1.8002.5401.85022</p>
<p>Intereg doaibmagolut (Ruo?a bealeSámediggi)250250022</p>
<p>Interneahtta/datainformašuvdna/arkiivavuogádat1.3001.4432.80022</p>
<p>Politihkalaš álgagat0100022</p>
<p>Konferánssat <em type="italic">(Ođas) </em>42572595022 </p>
<p>Báikkálaš Oslo-kantuvra <em type="italic">(fsirdojuvvon poastii 01 pol.dássi) </em>100100022 </p>
<p>Sámi vuoigatvuođalávdegotti čuovvoleapmi09021.00022</p>
<p>Sámi iešmearrideapmi00800</p>
<p><em type="bold">Submi3.8756.0607.400 </em></p>
<p>Sámedikki dievasčoahkkin – Čoahkkingirji 03/03 - 118. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Vai beassá strukuriseret ja formaliseret dán ovttasbarggu buorebut, dárbbašuvvo plánavuođul ovttasbargu lágidit jahkásaš konferánssaid gos ságaškuššá mo galgá lágidit oktasaš servodatlaš, kultuvrralaš ja ealáhuslaš ovttasbarggu. Go Sámediggi lea dahkan ovttasbargošiehtadusaid fylkkaiguin, de lea áigeguovdil lágidit oktasaš konferánssa gielddaiguin ja áigeguovdilis fylkkaiguin. Bušeahttadárbu 2005:s lea <em type="italic">200 000 ru </em>. </p>
<p><em type="bold">Jahkásaš konferánsa mánáidgárdebargiid várás </em></p>
<p>Sámediggi bivdá várret <em type="italic">100 000 ru </em>jahkásaš konferánssa lágideapmái mánáidgárdebargiide 2005:s. 3.3.3 Sámi vuoigatvuođat </p>
<p><em type="bold">Mihttomearri ja doaibmabijut </em></p>
<p>Sámedikki vuoigatvuođabargu ferte nannejuvvot. Bargu Finnmárkkulágain lea leamaš vuoruhuvvon bajás Sámedikkis. Sámediggi lea áššis 21/03 Finnmárkkuláhka čujuhan stuorra váilevašvuođa lágas, mii rihkku álbmotrievtti, namalassii eiseválddiid geatnegasvuohta dovdát (identifiseret) dievaslaččat sámiid ássanguovlluid (gea. ILO-soahpamuša nr. 169 14. art. nr. 2). Dán ii leat Ráđđehus čuovvolan. Danne lea Sámediggi álggahan dákkár dovdánprošeavtta Finnmárkkus. Bušeahttadárbu dása lea <em type="italic">1 000 000 ru </em>2005:s. </p>
<p><em type="bold">Vuođustus </em></p>
<p>Oamastuvvon vuoigatvuođat dahje vuoigatvuođat dološ áiggi rájes geavaheami vuođul galget bisuhuvvot, beroškeahttá das geas sáhtášedje leat dákkár vuoigatvuođat. Dán suorggis lea dál positiiva ovdáneapmi Norgga duopmostuoluin, mat máŋgii leat gávnnahan ahte maiddái sámi geavaheapmi ánssáša ahte sáhttá ovddidit priváhtarievttálaš vuoigatvuođaid eatnamiidda, veardit Čáhputáššiin ja Selbuáššiin. Okta váldogažaldagain, mii čuožžila go Finnmárkkuláhka ii earut Sis-Finnmárkku Olggut-Finnmárkkus, nu mo Sámi vuoigatvuođalávdegoddi árvala, lea ahte lea go stáhta ollašuhttán dovdángeatnegasvuođas, mii das lea ILO nr. 169 vuođul. ILO-guidas 19. s. daddjo ahte eamiálbmogiid eana- ja čáhcevuoigatvuođat vuođđuduvvet sin árbevirolaš resursageaheapmái. Ferte čielggadit man viidát dát vuoigatvuođat leat, seammás go ferte čujuhit guđe guovlluin dát vuoigatvuođat gustojit. Dovdán čatnasa lunddolaččat stáhta geatnegasvuhtii dohkkehit eamiálbmogiid eanavuoigatvuođaid. Sámi vuoigatvuođalávdegoddi dovdái Sis-Finnmárkku dakkár guovlun, maid sápmelaččat leat geavahan dan láhkai ahte stáhta ferte dohkkehit sin oamastan- ja geavahanvuoigatvuođa guvlui ILO 169 vuođul. Ráđđehus ii bija vuođđun Sámi vuoigatvuođalávdegotti barggu, mii galggai leat vuosttas lávki Sámi vuoigatvuođaguovlluid dovdámis ILO soahpamuša vuođul. Vaikke vel Sámi vuoigatvuođalávdegoddi árrat jo gávnnahii ahte sis eai lean návccat dahkat dievaslaš dovdáma, de álbmotvuoigatvuođajoavku dovdái Sis-Finnmárkku dakkár guovlun, gos sápmelaččain lea oamastanvuoigatvuohta ILO 169 14. artihkkala nr. 1 ja 2 vuođul. 3.3.4 Sámi iešmearrideapmi – čielggadeapmi/prošeakta</p>
<p><em type="bold">Mihttomearri ja doaibmabijut </em></p>
<p>Sámediggeplánas 2002-2005 lea Sámedikki bajimuš mihttomearri: -iešmearrideapmi sámiid vuoigatvuođaid olis. 2002 jahkedieđáhusa 2. kapihttalis, Hástalusat, lea iešmearrideami sisdoalu bidjan meroštuvvon áŋgiruššansuorgin. Deaŧalaš bargun lea ásahit šiehtadallangeatnegasvuođa Sámedikki ja eiseválddiid gaskkas. Geatnegasvuohta ferte leat eanet go ráđđádallan ja dialoga, ja ferte mielddisbuktit goabbatbealat geatnegasvuođaid.</p>
<p>Sámedikki dievasčoahkkin – Čoahkkingirji 03/03 - 119. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Dát gusto maiddái eana-, čáhce- ja luondduresursavuoigatvuođaide. Sámi ja norgga eiseválddiid ovddasvástádusduovdagiid ja váikkuhanválddi gaskka rájá ferte mearridit duohta šiehtadallamiid ja šiehtadusaid bokte. Ferte farggamusat nammadit lávdegotti Ráđđehusa ja Sámedikki ovddasteaddjiiguin, mii čielggada mo galgá šiehtadallat. Ráđđehus lea St.dieđ. nr. 33 (2001-2002) 4. kapihttalis erenoamážit namuhan eamiálbmogiid vuoigatvuođa iešmearrideapmái. Ráđđehus bidjá vuođđun ahte Sámediggi galgá ráđđádallat Ráđđehusain iešmearridandoahpaga sisdoalu birra. Ráđđehusa vuolggasadjin lea ahte doahpaga ferte dulkot álbmotrievtti ja riikkaidgaskasaš norbmaovddideami vuođul dán suorggis, ja Ráđđehusa áigumuš lea ahte Sámediggi galgá leat mielde politihkalaš proseassas hábmet iešmearrideami geavatlaš politihkkan. Sámediggi váldá bures vuostá dán álgaga ja áigu ovttas Ráđđehusain álggahit dán barggu 2005:s. Sámi iešmearrideami prošekii ja čielggadeapmái dárbbašuvvo <em type="italic">800 000 ru 2005:s. </em></p>
<p><em type="bold">Vuođustus </em></p>
<p>Iešmearrideapmi lea namuhuvvon erenoamážit St.dieđ. nr. 33 (2001-2002) čuoggás 4.1. Dás lea Ráđđehusa oaidnu ahte iešmearridanášši gáibida vuđolaš ságaškuššamiid Ráđđehusa ja Sámedikki gaskkas. Danne fertege vuoruhit iešmearridanbarggu sihke sisriikkalaččat ja riikkaidgaskasaččat. Dákkár vuoruheapmi gáibida ahte várrejuvvojit ruđat prošeavttaide, mat čuovvolit ovdáneami riikkaidgaskasaččat, ja mii dahká vejolažžan Sámediggái ráđđádallagoahtit Ráđđehusain dán suorggis. Lassánan doaimmat mielddisbuktet oassálastima čoahkkimiin, konferánssain ja riikkaidgaskasaš proseassain, ja maiddái doabaovddideami ja ovttasbarggu ovddideami guovddáš eiseválddiiguin. Sámediggi aigu váldit álgaga ahte lágiduvvo riikkaidgaskasaš eamiálbmotkonferánsa Norggas 2005:s (gehča kap. 9 Riikkaidgaskasaš bargu).</p>
<p>Sámedikki dievasčoahkkin – Čoahkkingirji 03/03 - 120. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo4</p>
<p>Ealáhus ja kultuvra</p>
<p>Váldomihttomearri <em type="italic">” Nana ja ealli sámi servodagat, main leat juohkelágan ealáhusat ja kultur- ja servodateallin.” </em>4.1 Ealáhusovddideapmi </p>
<p><em type="bold">Tabealla 4.0 Oppanastabealla - Ealáhusovddideapmi </em>(1000 ru) </p>
<p><em type="bold">Poasta 51 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>51.1 </p>
<p>Sámi ovddidanfoanda21.51721.51734.50051.2</p>
<p>Duodjeásahusat ja organisašuvnnat3.1503.1503.500</p>
<p><em type="bold">Submi24.66724.66738.000 </em>4.1.1 Sámi ovddidanfoanda </p>
<p>Sámediggi háliida vuoruhit foandda váikkuhangaskaomiid doaibmabijuide sámi ássanguovlluid ealáhusstruktuvrras. Vuođđoealáhusat leat nannosat sámi ealáhusheiveheamis. Dát mielddisbuktá ahte foandda váikkuhangaskaomit galget geavahuvvot nannet ja ovddidit vuođđoealáhusaid ja ealáhuseallima muđuige. Molsašuvvi ja máŋggabealat ealáhuseallin lea eaktun ássamii ja barggaheapmái sámi báikegottiin. Sámi guovlluid ealáhusstrukuvrra mihtilmasvuohtan lea ollu smávva fitnodagat ráddjejuvvon resurssaiguin dustet hástalusaid nuppástahttima, luovvama, árvobuvttadeami ja buvttaovddideami oktavuođas. Ollu sámi fitnodagain lea uhccán iežaskapitála dustet boahttevaš ovddideami ja háhkamiid, mat dárbbašuvvojit eanet ja eanet gilvovuloš ealáhuseallimis. Danne ii leat Sámi ovddidanfoandda váikkuhangaskaomiid geavaheamis dušše sáhka das ahte addit háhkandoarjagiid ealáhuseallimii, muhto maiddái geavahit ruđaid ovddidandoaibmabijuide dustet báikkálaš ealáhuseallima boahttevaš hástalusaid. Nissonlaš álggaheaddjiid oassi ja priváhta fitnodagaid eaiggádušši nissoniid oassi lea viehka uhcci. Leat máŋga siva dán bonju juhkui nissonolbmuid ja almmáiolbmuid gaskkas priváhta ealáhuseallimis. Heajos rámmaeavttut nissonolbmuid oassálastimii ealáhuseallimis lea mealgadii mearrideaddjin dán dillái. Ferte nannet ealáhusdoarjaga nissonolbmuide, geat leat álggaheddjit ja fidnobargit, ja heivehit vaikkuhangaskaomiid nissonolbmuid dárbbuide ealáhusoktavuođas. Muhtun sámi guovlluin lea stuorra nissonolbmuidoassi alit oahpuin. Dát gelbbolašvuohta sáhttá leat vuođđun ođasmahttimiidda ealáhuseallimis ja ođđa ealáhusdoaimmain. Ealáhus- ja sorjavašvuođaprinsihppa ferte leat vuođđun guolástuspolitihkas vai sáhttá ávkkástallat báikkálaš resurssaiguin. Foandda váikkuhangaskaomit guolástusa várás vuoruhuvvojit báikkálaččat heivehuvvon guollefatnasiidda ja báikkálaš vuostáiváldinrusttegiidda. Mearrašlájaid biepmamis lea ovddidanvejolašvuohta, mii lea mávssolaš mearrasámi guovlluid ássamii ja barggaheapmái.</p>
<p>Sámedikki dievasčoahkkin – Čoahkkingirji 03/03 - 121. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Boazodoallopolitihka mihttomearrin lea ovddidit ekologalaš, ekonomalaš ja kultuvrralaš ceavzilis sámi boazodoalu. Lea dárbu sihkkarastit, ovddidit ja nannet boazodoalu rievddalmas sámi ealáhussan, eallinvuohkin ja kulturguoddin. Eanadoallopolitihka mihttomearrin lea bisuhit eanadoallobargiid oasi. Strategiija lea hukset sihke oktafidnodoaluid ja lotnolasdoaluid, ja maiddái regionaliseret eanadoallopolitihka sámi guovlluin Vuođđoealáhusbuktagiid viidásetreiden lea deaŧalaš eanadoalu ja boazodoalu árvobuvttadanprográmmain. Áiggi vuollái sáhttá árvobuvttadeapmi ealáhusaid buktagiid vuođul buoridit gánnáheami ja nu buoridit dietnasa dán guovtti ealáhusas. Earret viidásetreidema dárbbaša joatkit áŋgiruššama oččodit eallinfámolaš ovttastusaid, mat leat lotnolasat vuođđoealáhusaiguin. Sámi ovddidanfondii fievrriduvvon boazodoallošiehtadusa ruđaid ferte seammaláhkai go eanadoallošiehtadusa ruđaid, fievrridit šiehtadusain dábálaš Eanadoallodepartemeantta bušeahttapostii vai sihkkarastá stuorát einnostuvvivuođa boazodoallo- ja eanadoalloealáhusas. Guhkit áiggi lea sámi servodaga ealáhusstruktuvra rievdan. Loahpahuvvon bargosajit vuođđoealáhusain dagaha ahte dárbbašuvvojit eanet bargosajit nuppáldas- ja bálvalusealáhusain. Sámi servodaga ovdáneapmái lea deaŧalaš oččodit bargosajiid dáid ealáhusaide. Lea stuorra dárbu háhkat ja ovddidit eanet máŋggabealat bargosajiid. Árbevirolaččat lea ealáhusheiveheapmi sámi servodagain leamaš vuođđuduvvon luodduresurssaiguin ávkkástallamiid lotnolasat. Sámediggi áigu joatkit dán heiveheami vai ođđa ovttastusat sáhttet ovddiduvvot ja nu luovvat eallinfámolaš ovttastumiid. Sámediggi áigu vuoruhit doarjaga ovddidandoaimmaid, mat ovddidit luovvama ja nannejit barggaheami duodjeealáhusas. Duodjeealáhusas lea heajos dinennákca ja dan mihtilmasvuohta lea uhccan iežaskapitála. Danne lea Sámediggi álggahan 5-jagi duodjeovdánahttinprográmma, man mihttomearrin lea láhčit dilálašvuođaid ovddidit duoji gievraset ealáhussan ja erenoamážit váldit vuhtii nissonlaš bargosajiid. Duodjeprográmma čalmmustuhttá sihke buvttadeami, buvttaovddideami, oaivadeami, gelbbolašvuođa, fierpmádagaid, márkanastima ja vuovdima. Vai beassá čuovvolit ja čađahit duodjeprográmma evttohan doaibmabijuid, de dárbbaša bajidit sakka doarjaga duodjeprográmma doaibmabijuide 2005:s. Dáid doaibmabijuid bušeahttarámma 2005:s lea buohkanassii <em type="italic">26 500 000 ru </em>. Dát mearkkaša 4 983 000 ruvdnosaš lassáneami jagi 2003 dábálaš bušeahta ektui. 4.1.2 Foandda doaibmaguovllu viiddideapmi </p>
<p><em type="bold">Mihttomearri ja doaibmabijut </em></p>
<p>Sámediggeplána lea deattuhan oktavuođa kultuvrra ja ealáhusa gaskkas. Sámediggi lea deattuhan kulturdoahpaga historjjálaš čatnaseami, mas maiddái olbmuid ealáhusheiveheami ávnnaslaš vuođus lea oassin dán áddejumis. Sámi ovddidanfoandda váikkuhangaskaomiid geavaheapmi geahččala nannet báikkálaš ealáhusovddideami rámmaeavttuid foandda geográfalaš doaibmaguovllus. Váikkuhangaskaomiid geavaheapmi galgá láhčit dilálašvuođaid sihke lotnolasealáhusaide, smávvaceahkkálasfitnodagaide ja oktafidnoheivehemiide.</p>
<p>Sámedikki dievasčoahkkin – Čoahkkingirji 03/03 - 122. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámi ovddidanfoandda doaibma ovddideaddjin ja váikkuheaddjin lea leamaš deaŧalaš sámi guovlluin. Maŋimuš njeallje jagi leat máŋga gieldda váldán oktavuođa Sámedikkin ja jearran beassat mielde doaibmaguvlui. Dat leat Mátta-Várjjat, Ráisavuotna, stuorra oasit Divttasvuona suohkanis, Láhpi suohkan ja Dálbmeluokta čoahkkebáiki Álttá suohkanis. Sámediggi áigu meannudit foandda geográfalaš doaibmaguovllu vejolaš viiddideami riddo- ja vuotnadieđáhusa oktavuođas, mii ovdanbiddjo 2003 čavčča. Sámediggi áigu viiddidit foandda geográfalaš doaibmaguovllu ovddiduvvon oktavuođaid vuođul. Vásihusat čajehit ahte geavahuvvo šiega 2 000 000 ru jahkásaččat ealáhusdoarjagiidda iešguđet gielddas. Go njeallje ođđa gieldda váldojit mielde, de dárbbaša sakka nannet Sámi ovddidanfoandda doarjjarámma. Ferte leat čielga oktavuohta boahttevaš geográfalaš viiddideami ja daid ekonomalaš váikkuhangaskaomiid gaskkas, mat addojit geavahussii. Foandda rámma dárbbaša nannet <em type="italic">8 000 000 ruvnnuin </em>2005:s. 4.2 Duodjeásahuasat ja organisašuvnnat </p>
<p><em type="bold">Mihttomearri ja doaibmabijut </em></p>
<p>Sámediggi juolluda jahkásaččat ruđaid duodjeealáhusorganisašuvnnaide, main lea mihttomearrin ovddidit duoji kultuvran, fágan ja ealáhussan. Ovttaskas duojáriin eai leat resurssat ja gelbbolašvuohta okto ovddidit suorggi buvttaovddideami, vuovdima ja márkanastima dáfus. Váikkuhangaskaomiid geavahemiin duoji beroštus- ja suorgeorganisašuvnnaide, geahččalat láhčit dilálašvuođaid oahpaheapmái ja bagadeapmái. Doarjja organisašuvnnaide lea deaŧalaš vai nanne ovttasbarggu buvttadeaddjiid ja bálvaluslađđasa gaskkas nu ahte áŋgiruššan oktiiordnejuvvo ja olles ealáhusa rámmaeavttut nannejuvvojit. Bušeahttadárbu lea 3 500 000 ru 2005:s. 350 000 ru lassáneapmi 2003 ektui lea doarjja duodji-nuortta oahppokantuvrii.</p>
<p>Sámedikki dievasčoahkkin – Čoahkkingirji 03/03 - 123. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo4.3 Kultuvra</p>
<p><em type="bold">Mihttomearri ja doaibmabijut </em></p>
<p>Sámedikki bargun lea áimmahuššat kulturárbbi seammás go mii galgat váikkuhit ođđajurddašeami ja ovddideami. Eallinfámolaš sámi kultuvra dárbbaša árjjalaš sámi kulturpolitihka. Kulturdoaba sisttisdoallá girjjálašvuođa, dáidaga, musihka, oskkoldaga jna., ja maiddái daid árvvuid, norpmaid ja govastagaid, mat fievrriduvvojit buolvvas bulvii. 4.3.1 Sámi kulturfoanda</p>
<p><em type="bold">Mihttomearri ja doaibmabijut </em></p>
<p>Sámediggi galgá láhčit dilálašvuođaid nu ahte sámi dáidda ja kultuvra oažžu dakkár rámmaeavttuid ahte nannejuvvo ja ovddiduvvo. Nu leage deaŧalaš ahte ekonomalaš doarjjarámmat girjjlálašvuhtii, musihkkii, govvadáidagii/duodjái, teáhterii ja filbmii dahket dan vejolažžan. Sámi kulturfondii dárbbašuvvo bušeahttarámman buohkanassii <em type="italic">11 800 000 ru </em>2005:s. </p>
<p><em type="bold">Vuođustus </em></p>
<p>Sámediggi lea vásihan máđohis ohcanlassáneami Sámi kulturfondii maŋimuš jagiid, erenoamážit girjjálašvuođas, musihkas ja filmmas. Dát lea dagahan ahte buorit girjjálašvuođa- ja musihkkaprošeavttat fertejit vuordit máŋga jagi ovdalgo duohtandahkkojuvvojit váilevaš ruhtadeami geažil. Dát duššástuhttá sihke čálliid, musihkkariid ja lágádusaid olles sámi servodagas. Vai váikkuhivččii ahte čáppagirjjálašvuođa ja sámi musihka almmuheamit lassánit, de lea deaŧalaš ahte kulturfoandda sajušteapmi girjjálašvuhtii ja musihkkii lassána mearkkašahtti láhkai. Maiddái doaimmat filbmasuorggis leat lassánan mealgat maŋimuš jagiid. Dán rádjai ii leat Sámedikkis leamaš vejolaš sajuštit iežas ruđaid Sámi kulturfondii filbma- ja videodoaimmaide, muhto oaidnit dan čielga dárbun 2005 rájes.</p>
<p><em type="bold">Tabealla 4.1 Oppanastabealla - Kultuvra </em>(1000 ru) </p>
<p><em type="bold">Poasta 52 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>52.1 </p>
<p>Sámi kulturfoanda8.8378.83711.80052.2</p>
<p>Sámi lágádusat 1.5731.5733.50052.3</p>
<p>Sámi kulturhus4.8334.9327.00052.4</p>
<p>Sámi kulturorganisašuvnnat1.1961.2531.57052.5</p>
<p>Sámi festiválat 1.3601.3602.40052.6</p>
<p>Sámi valáštallan5505501.10052.7</p>
<p>Sámi teáhter 11.07511.07514.00052.8</p>
<p>Dáiddárstipeanddat1.3001.3002.30052.9</p>
<p>Sámi prentosat 02002.20052.10</p>
<p>Čájáhusbuhtadus Sámi dáiddaguovddážii00400</p>
<p><em type="bold">Submi30.72331.08046.270 </em></p>
<p>Sámedikki dievasčoahkkin – Čoahkkingirji 03/03 - 124. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo4.3.2 Sámi lágádusat</p>
<p><em type="bold">Mihttomearri ja doaibmabijut </em></p>
<p>Sámediggi oaidná dárbbašlažžan oččodit bissulis lágádussuorggi sámi guovlluide. Okta suorggi váldomihttomeriin lea almmuhit girjjiid sámegillii ja oččodit vuođu sámi kultuvrralaš vuođđostruktuvrii sámi guovlluin. Sámediggi lea máŋga jagi deattuhan doarjut sámi lágádusdoaimma dainna lágiin ahte muhtun muddui doarjut ekonomálaččat go lea addán vuođđo-, gealbo- ja markanastindoarjagiid sihkkastit vuollerádjedoaimma. Bušeahttadárbun ortnegii biddjo <em type="italic">2 500 000 ru </em>2005:s, mii lea sullii 1 000 000 ru lassáneapmi 2003 juolludeami ektui. Viidáseappot dárbbašuvvo <em type="italic">1 000 000 ru </em>nannet sámi girjjiid oastinortnegiid. </p>
<p>Bušeahttadárbu buohkanassii sámi lágádusaide lea <em type="italic">3 500 000 ru </em>2005:s. </p>
<p><em type="bold">Vuođustus </em></p>
<p>Sámi lágádusdoarjja lea buot jagiid leamaš su. 1 500 000 ru ja dál dárbbašuvvo ekonomalaš bajideapmi. Sámi girjjiid buvttadeami vuođđun lea smávva preantalohku juohke almmuheamis, ja danne ii sáhte vuordit olus dietnasa girjevuovdimis. 4.3.3 kulturviesut</p>
<p><em type="bold">Mihttomearri ja doaibmabijut </em></p>
<p>Sámi álbmogis galgá leat duohta vejolašvuohta kulturdoaibmamii. Sámi kulturviesut ja museat leat kulturdoaibmama deaŧalaš arenat. Viidáseappot dárbbašuvvojit eanet doaibmaruđat. Bušeahttadárbu lea <em type="italic">7 000 000 ru </em>2005:s. <em type="bold">Vuođustus </em></p>
<p>Sámi kulturguovddážat leat sierradilis sámegiela ja sámi kultuvrra suodjaleami oktavuođas. Daid ii sáhte buohtastahttit eará riikkalaš kulturviesuiguin. Sámi kulturguovddážat leat dávjá huksejuvvon báikkiide, gos eai dáidde leat ollu olggobeale láigoheaddjit. Prošeavttaid, maid mihttomearri lea suodjalit ja ovddidit sámegiela ja sámi kultuvrra, lea stáhta geatnegahttojuvvon ruhtadit stáhta ruđaiguin. Sierra sámi kulturguovddášfoanda gokčá buori muddui investerengoluid go ođđa regionála ja báikkálaš sámi kulturguovddážat huksejuvvojit. 4.3.4 Sámi kulturorganisašuvnnat</p>
<p><em type="bold">Mihttomearri ja doaibmabijut </em></p>
<p>Eaktodáhtolaš sámi kulturorganisašuvnnat lea deaŧalaš oassi sámi servodagas. Máŋggabealat doaimmaiguin dat čatnet oktavuođaid olbmuid gaskkas ulbmillaš searvevuođas. Dat duohtandahket deaŧalaš sámi árvvuid árvovuođuset bokte ja váikkuhit sámi kultuvrra ovddideami ja nannema. Sámediggi oaidná deaŧalažžan ahte sámi kulturorganisašuvnnat sáhttet ovddidit ja viiddidit deaŧalaš rollaset sámi servodagas ja áigu bargat dan ala ahte organisašuvnnat ožžot dohkálaš rámmaid doaimmaidasaset. Sámi kulturorganisašuvnnaid bušeahttarámmadárbu lea buohkanassii <em type="italic">1 570 000 ru </em>2005:S. </p>
<p>Sámedikki dievasčoahkkin – Čoahkkingirji 03/03 - 125. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo4.3.5 Sámi festiválat</p>
<p><em type="bold">Mihttomearri ja doaibmabijut </em></p>
<p>Sihkkarastit ahte sámi festiválat ožžot dohkálaš ekonomalaš rámmaeavttuid. Sámediggi lea 2003 rájes viiddidan festiváladoarjjas guovtti festiválas njealji festiválii. Mihttomearrin lea váikkuhit sámi dáiddalaš ovdanbuktima movttiideami ja ovddideami, ja sihkkarastit sámi dáidaga ja kultuvrra gaskkusteami arenaid. Sámedikki mihttomearri festiválaid oktavuođas lea loktet dieđuid sámi dáidaga ja kultuvrra birra ja loktet beroštumi daidda, ja maiddái áimmahuššat sámi artisttaid ja dáiddáriid beroštumiid. Dán áigumuša bušeahttarámmadárbu lea <em type="italic">2 400 000 ru </em>2005:s. 4.3.6 Sámi valáštallan </p>
<p><em type="bold">Mihttomearri ja doaibmabijut </em></p>
<p>Sámediggi áigu láhčit dilálašvuođaid nu ahte Sámii valáštallanlihtu (SVL) galgá oažžut dakkár rámmaeavttuid ahte sáhttá bisuhit ja álggahit organiserejuvvon sámi valáštallandoaimmaid. SVL lea áidna valáštallanorganisašuvdna, mii organisere dakkár sámi valáštallamiid go heargegilvvohallamiid, njoarosteami jna. Dát leat valáštallamat, main leat guhkes árbevierut sápmelaččaid gaskkas, ja Sámediggi háliida ahte dát valáštallamat galget bisuhuvvot ja ovddiduvvot. Sámi valáštallit ja kulturdoaimmaheaddjit áigot vuosttas geardde 2004:s searvat Artic Winter Games (AWG) gilvvohallamiidda Kanadas. Dát lea máilmmi davviguovlluid valáštallan- ja kulturlágideapmi, mii lágiduvvo juohke nuppi jagi vurrolagaid Kanadas, Alaskas, Ruonáeatnamis ja Ruoššas (Magadanas). Sámejoavkku doaibma nanne identitehta, ja Sámediggi háliida nannet ja ovddidit joavkku doaimma. SVL-N ja SVL-spábbačiekčama doaibmadoarjjan dárbbašuvvo Sámedikki bušeahtas buohkanassii <em type="italic">1 100 000 ru 2005:s. </em>Dan lassin vuordá Sámediggi ahte sámi valáštallan oažžu speallanruđaid vai sáhttá nannet ja ovddidit doaimmaid ja rusttegiid. 4.3.7 Sámi teáhter </p>
<p><em type="bold">Mihttomearri ja doaibmabijut </em></p>
<p>Sámi teáhterdoaibma lea mielde loktemin sámegiela stáhtusa ja gaskkusta čehpet sámi kultuvrra. <em type="bold">Beaivváš Sámi Teáhter: </em></p>
<p>Sihkkarastit dohkálaš ekonomalaš vuođu teáhtera doibmii sámi našonálteáhterin vai sáhttá bálvalit olles sámi ássanguovllu daid stuorra geográfalaš gaskkaiguin ja iešguđetlága hástalusaiguin, mat leat iešguđet sámi guovlluin. Teáhterii eai leat lassánan juolludeamit mearkkašahtti maŋimuš jagiid. <em type="bold">Åarjelhsaemien Teatere/Sydsamisk Teater: </em></p>
<p>Čoavdit teáhtera bistevaš doaimma ruhtadeami. Lea deaŧalaš ásahit buori teáhterfálaldaga oarjelsámi álbmogii dainna lágiin ahte ovddida Åarjelhsaemien Teatere. Teáhter bálvala olles oarjelsámi guovllu Norgga bealde. Sámi teáhterdoibmii dárbbašuvvo bušeahttarámman <em type="italic">14 000 000 ru </em>2005:s </p>
<p>Sámedikki dievasčoahkkin – Čoahkkingirji 03/03 - 126. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo4.3.8 Dáiddárstipeanddat</p>
<p><em type="bold">Mihttomearri ja doaibmabijut </em></p>
<p>Stipeandaortnet galgá váikkuhit Sámedikki dáiddapolitihka mihttomeriid ollašuhttima dainna lágiin ahte láhčá dilálašvuođaid nu ahte ovttaskas dáiddárat galget sáhttit leat mielde oččodeamen máŋggabealat ja luovvi sámi dáiddaeallima. Sámediggái lea deaŧalaš sihke áimmahuššat etablerejuvvon sámi dáiddáriid ja sihkkarastit ođđa dáiddáriid dáiddárbirrasiidda. Sierra stipeanda galgá veahkehit nuorra dáiddáriid álggahit dáiddárkarriera. Evttohuvvoa ahte earri bajiduvvo 7 bargostipendii, mat bistet 1-5 jagi, 3 bargostipeandda nuorra dáiddáriidda, mat bistet 1-3 jagi, 2 dáhkiduvvon dietnasa ja ahte iešguđetlágan stipeanttat lasihuvvojit. Bušeahttarámman dán áigumuššii biddjo <em type="italic">2 300 000 ru </em>2005:s, mii lea 1 000 000 ru lassáneapmi 2003 sajušteami ektui. 4.3.9 Sámi prentosat </p>
<p><em type="bold">Mihttomearri ja doaibmabijut </em></p>
<p>Eanetlohkogiella deaddá sámegiela garrasit. Vai dilli buorránivččii, de lea deaŧalaš ahte erenoamážit mánát ja nuorat ožžot girjjálašvuođa iežaset gillii. Deaŧalš bargun Sámediggái lea sihkkarastit sámegielat prentosiid almmuheami. Bistevaš doarjjaortnet sihkkarasttášii oktilis ja einnostuvvi almmuhemiid . Sámediggi áigu oččidit bistevaš doarjjaortnega dálá sámegielat prentosiid oktavuođas mánáid, nuoraid ja nissonolbmuid várás oktasaš ruhtadeami bokte Sámedikki ja sierranas departemeanttaid gaskkas, ja dahkat boahttevaš prentosiid vejolažžan. Prentosat berrejit vuhtii váldit buot sámegielaid. Čuovvovaš sámi prentosat berrejit oažžut doarjaga: mánáidbláđđi Leavedolgi, Nuorttanáste, Nissonbláđđi Gába ja Nuoraidmagasiidna Š. Sámediggi lea 2003:s juolludan 300 000 ru doarjaga sámi nissonbláđđái Gábii, 200 000 ru doarjaga Nuorttanástái ja 200 000 ru doarjaga Leavvedolgái. Sámediggi háliida joatkit dán bistevaš ortnegin vai sihkkarastá bláđi oktilis ja einnostuvvo almmuheami. Sámi prentosiidda dárbbašuvvo bušeahttarámman buohkanassii <em type="italic">2 200 000 ru </em>2005:s. 4.3.10 Čájáhusbuhtadus Sámi Dáiddaguovddážii </p>
<p><em type="bold">Mihttomearri ja doaibmabijut </em></p>
<p>Sámedikki váldomihttomearri lea láhčit dilálašvuođaid nu ahte olles sámi servodat beassá oassálastit ealli ja máŋggabealat sámi dáiddaeallimis. Áigumuš ortnegiin lea gaskkustit sámi dáidaga álbmogii. Sámediggái fievrriduvvui hálddašanváldi Kulturdepartemeanttas 2002:s. Rámman áigumuššii biddjo <em type="italic">400 000 ru </em>2005:s, mii lea 220 000 ru lassáneapmi 2003 sajušteami ektui. 4.3.11 Mánát ja nuorat </p>
<p><em type="bold">Mihttomearri ja doaibmabijut </em></p>
<p>Mánát ja nuorat leat Sámedikki vuoruhuvvon áŋgiruššansuorgi. Sámediggi áigu oččodit buriid bajásšaddaneavttuid sámi mánáide ja nuoraide vai sii besset šaddat oadjebas ja buriid lagasbirrasiin, gos besset ovddidit ja nannet sámi identitehtaset ja gullevašvuođaset sámi servodahkii. Sámedikki áŋgiruššan galgá dávistit sámi kultuvrra máŋggabealatvuođa ja mánáid iešguđetlágan vasihusduogážiid.</p>
<p>Sámedikki dievasčoahkkin – Čoahkkingirji 03/03 - 127. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámediggi áigu čuovvolit Sámedikki mánáid- ja nuoraidplána ja nannet áŋgiruššama sámi mánáid ja nuoraid várás. Dása gullá áŋgiruššan sámi mánáid- ja nuoraidbláđiid (geahča kap. 4.3.9 Sámi prentosat) ja sámi mánáid- ja nuoraidvaláštallama ovddas, ja bargat dan ala ahte nuorat ožžot eanet mielmearrideami ja váikkuhanfámu Sámedikki politihkas nuoraid ektui (geahča kap. 3.1.1 Doarjjastivra mii guoská Sámedikki nuoraidpolitihkalaš lávdegoddái ja kap. 3.3.1 Konferánssat). <em type="bold">Kultuvralaš skuvlaseahkka </em></p>
<p>Stuorradiggi lea mearridan rievdadit Norsk Tipping AS badjebáhcaga juogadančoavdaga ja ulbmáluššat kulturgaskkusteami skuvllas. Sajušteapmi Kultuvrralaš Skuvlasehkkii lea 60 000 000 ru 2003:s, ja 2004:s ja 2005:s sáhttá supmi lassánit mealgat, geahča St.dieđ. nr.38. Sámediggi háliida searvat oassálastin ja váikkuhit ahte maiddái sámi kultuvra šaddá oassiin skuvlla Kultuvrralaš skuvlaseahkas. Sámediggi ferte oažžut oasi stáhta juolludan ruđain prošektii vai sáhttá álggahit doaibmabijuid, mat sihkkarastet sámi sisdoalu skuvllaid kulturfálaldagas. 4.3.12 Sámi aviissat</p>
<p><em type="bold">Mihttomearri ja doaibmabijut </em></p>
<p>Sámediggi oaivvilda ahte sámiin álbmogin ja eamiálbmogin Norggas lea vuoigatvuohta erenoamáš doaibmabijuide, mat ásahit viiddes ja máŋggabealat sámi mediafálaldaga. Sámediggi oaidná erenoamáš deaŧalažžan áhte sámi mánát ja nuorat ožžot sámegielat mediafálaldaga. Sámi mediapolitihka mihttomearri lea sihkkarastit sátnefriijavuođa vuođđoeaktun ealli sámi demokratiijii, sihkkarastit áššálaš ja buotbealat dieđuid buot sápmelaččaide, suodjalit ja nannet sámi servodateallima, sámegiela ja kultuvrralaš identitehta ja sihkkarastit ahte sápmelaččat ožžot kvalitatiivva buori ja buotbealat mediafálaldaga iešguđet mediajoavkkuin. Juolludussan Kultur- ja Girkodepartemeantta bušeahttapoasttas <span type="quote">”doarjja sámi aviissaide”</span> evttohuvvo <em type="italic">22 000 000 ru </em>2005:s. Dát juolludus addo njuolgga sámi aviissaide iige leat mielde Sámedikki oppalaš rámmas. </p>
<p>Sámedikki dievasčoahkkin – Čoahkkingirji 03/03 - 128. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo5</p>
<p xml:lang="smj">Sámegiella</p>
<p>Váldomihttomearri ” Sámegielain birge!” 5.1 Guovttegielalašvuođadoarjagat</p>
<p><em type="bold">Mihttomearri ja doaibmabijut </em></p>
<p>Sámeláhka deattasta ahte sámegiella lea dárogielain dássálaga virggálaš giellan Norggas. Sámelága giellanjuolggadusaid mihttomearri lea suodjalit ja ovddidit sámegiela dainna lágiin ahte erenoamážit nannet gielageavaheami almmolaš oktavuođain. Sámelága giellanjuolggadusat leat vuollerádjenjuolggadusat ja leat geográfalaččat ráddjejuvvon sámegiela hálddašanguvlui. Sámegiela hálddašanguvlui gullet Kárášjoga, Guovdageainnu, Unjárgga, Porsáŋggu, Deanu ja Gáivuona gielddat. Sámediggi hálddaša guovttegielalašvuođa doarjagiid ja juohká daid sámegiela háddašanguovllu gielddaide, ja maiddái Finnmárkku ja Romssa fylkkagielddaide. Doarjja galgá váfistit ahte hálddašanguovllu gielddain ja fylkkagielddain leat ruđat bálvalit guovttegillii nugo sámeláhka gáibida. Sámediggi lea dievasčoahkkimis 2003 meannudan ášši 02/03 Sámegiela hálddašanguovllu viiddideapmi. Mearrádus mearkkaša ahte Sámelága ferte rievdadit vai gielddat, mat dan háliidit, besset mielde sámegiela hálddašanguvlui. Dan oktavuođas jearai Sámediggi 6 gielddas háliidedje go sii searvat sámegiela hálddašanguvlui. Jearaldat manai Evenášši, Skániid, Dielddanuori ja Loabága suohkaniidda davvisámiguovllus, Divttasvuona suohkanii julevsámiguovllus ja Snoasa suohkanii, mii lea oarjelsámiguovllus. Jus Stuorradiggi mearrida lahttudit eanet gielddaid sámegiela hálddašanguvlui, de dat ii galgga buvttihit heajut ekonomalaš eavttuid daidda gielddaide, mat jo leat siskkabealde.</p>
<p><em type="bold">Tabealla 5.0 Oppanastabealla - Sámegiella </em>(1000 ru) </p>
<p><em type="bold">Poasta 53 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>53.1 </p>
<p>Guovttegielalašvuođadoarjagat28.05028.05038.05053.2</p>
<p>Giellaprošeavttat siskkabealde hálddašanguovllu1.6001.6003.00053.2</p>
<p>Giellaprošeavttat olggobealde hálddašanguovllu2.4502.4506.00053.3</p>
<p>Giellaguovddážat2.4002.4004.50053.4</p>
<p>Vuoigatvuohta sámegiel ohppui002.00053.5</p>
<p>Sámi giellakampannja ja oææáiggi teknologiija007.20053.6</p>
<p>Terminologiijaovddidanprošeavttat003.00053.7</p>
<p>Giellaprošeavttat olggobealde hálddašanguovllu006.40053.8</p>
<p>Sámegiela hállansyntesa004.200</p>
<p><em type="bold">Submi34.50034.50074.350 </em></p>
<p>Sámedikki dievasčoahkkin – Čoahkkingirji 03/03 - 129. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Hálddašanguovllu vejolaš viiddidanmearrádusa geažil evttoha Sámediggi lasihit guovttegielalašvuođadoarjaga 10 000 000 ruvnnuin. Bušeahttadárbu guovttegielalašvuođadoarjagiidda lea <em type="italic">38 050 000 ru </em>2005:s. </p>
<p><em type="bold">Vuođustus </em></p>
<p>Sámelága giellanjuolggadusat leat dál leamaš fámus 1992 rájes, ja Sámediggi oaidná dárbbašlažžan árvvoštallat ja heivehit giellanjuolggadusaid otná dillái ja riikkaidgaskasaš giellamearrádusaide. Dan oktavuođas berre Sámelága giellanjuolggadusaid rievdat nu ahte eanet gielddat sáhttet searvat hálddašanguvlui. 5.2 Giellaprošeavttat hálddašanguovllu siskkabealde ja olggobealde</p>
<p><em type="bold">Mihttomearri ja doaibmabijut </em></p>
<p>Sámediggi lea dorjon iešguđet giellaprošeavttaid sihke siskkabealde ja olggobealde hálddašanguovllu. Giellaprošeavttat leat leamaš máŋggaláganat, ee. sámegiel oahpahus rávesolbmuid várás, giellalávgumat mánáid várás, báikenammaprošeavttat ja terminologiijačohkken. Leat maid álggahuvvon geahččaladdanprošeavttat oarjelsámiguovlluin, gos sámegiella oahpahuvvo mánáidgárddiin ja skuvllain. Giellaguovddážat leat maid ožžon ruđaid dáid prošeaktaruđain dassážii go leat ožžon bistevaš doarjaga. Prošeaktaruđat eai leat doarvái gokčat buot ohcamiid, muhto lea hui deaŧalaččat vai prošeavttat álggahuvvojit ja nu loktet beroštumi bargat sámegielain. Sámediggi háliida bisuhit giellaprošeaktaortnega ja bivdá sajustit <em type="italic">3 000 000 ru </em>prošeavttaide hálddašanguovllus ja <em type="italic">6 000 000 ru </em>giellaprošeavttaide olggobealde hálddašanguovllu 2005:s. <em type="bold">Vuođustus </em></p>
<p>Sámediggi oaidná ahte giellaprošeaktaruđaide leat ollu ohccit. Eai leat baljo gielddat olggobealde hálddašanguovllu, mat váldet ovddasvástádusa sámegielas sin guovllus, ja danne leat dákkár prošeaktaruđat dávjá áidna vejolašvuohta sáhttit ruhtadit sámi gielladoaimmaid. Giellaruđat leat dagahan vejolažžan sápmelaččaide ohcat ruđaid smávva ja stuorra prošeavttaide olggobealde gieldda. Giellaruđat leat lokten beroštumi, ja addán lihtuide, servviide, ovttaskasolbmuide, giellaguovddážiid ja gielddaide vejolašvuođaid bargat sámegielain. 5.3 Giellaguovddážat</p>
<p><em type="bold">Mihttomearri ja doaibmabijut </em></p>
<p>Norggas leat ásahuvvon 6 giellaguovddáža. Gáivuona ja Porsáŋggu gielddat ledje vuosttas guokte gieldda, mat 1994:s ásahedje giellaguovddážiid. Dasto leat ásahuvvon giellaguovddážat Deanu, Unjárgga, Evenášši ja Divttasvuona gielddain. Giellaguovddážiid ásaheami álgaga válde báikkálaš áŋgirdeaddjit ja jurdda ásahemiid duogábealde lea leamaš dárbu čohkket resurssaid ja ásahit giellaarenaid. Giellaguovddážat doibmet iešguđetláhkai servodagaid dárbbuid mielde, ja dat leat leamaš deaŧalaččat sámegiela oahppamis. Sámediggi oaidná deaŧalažžan doarjut dálá ja ođđa giellaguovddážiid, mearridit guovlluid ja ásahit giellaguovddážiid oarjelsámiguovllus. Sámediggi evttoha sajustit <em type="italic">4 500 000 ru </em>dálá ja golmma ođđa giellaguovddážii 2005:s. Vuođđodoarjja giellaguovddážiidda lasihuvvo 100 000 ruvnnuin 2003 bušeahta ektui, nu ahte juohke guovddáš oažžu 500 000 ru vuođđodoarjjan. </p>
<p>Sámedikki dievasčoahkkin – Čoahkkingirji 03/03 - 130. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p><em type="bold">Vuođustus </em></p>
<p>Giellaguovddážat leat deaŧalaš arenat, erenoamážit doppe gos sámegiella lea rašis dilis. Giellaguovddážiid eavttut fertejit buoriduvvot vai doibmet guovlluguovdasaččat. Erenoamáš deaŧalaš lea doarjut giellaguovddážiid ásahemiid oarjelsámeguovllus. 5.4 Vuoigatvuohta sámegiel oahpahussii</p>
<p><em type="bold">Mihttomearri ja doaibmabijut </em></p>
<p>Ovttaskasolbmuid vuoigatvuohta sámegiel oahpahussii ii leat doarvái bures áimmahuššojuvvon, geahča Sámelága giellanjuolggadusaid. Sámediggi lea ožžon signálaid prošeaktaohcamiid bokte ahte rávesolbmot, geat leat sápmelaččat, dárbbašit sámegiel oahpahusfálaldaga. Sámedikki mielas lea guovddáš eiseválddiid ovddasvástádus sihkkarastit oahppofálaldaga rávesolbmuide, geahča Oahpahuslága. Sámedikkis eai leat ekonomalaš eaige hálddahuslaš resurssat lágidit dákkár oahpahusa. Lea váttis diehtit man stuoris dárbu lea sámi servodagas, muhto Sámediggi árvala sajustit <em type="italic">2 000 000 ru </em>dán áigumuššii 2005:s. </p>
<p><em type="bold">Vuođustus </em></p>
<p>Váilevaš oahppu sámegielas lea dagahan ahte leat ollu sámegiel hállit, geat eai máhte lohkat eaige čállit sámegillii. Dáruiduhttin lea maid dagahan ahte máŋggas leat bajásšaddan sámegielain, muhto eai máhte dahje eai duostta hállat sámegiela. Sámediggi oaidná dán áŋgiruššansuorgin, mas leat stuorra vejolašvuođat oažžut ollu sámegielhálliid čállit ja lohkat sámegiela. Sámediggi háliida ahte sámi álbmot galgá movttiidahttojuvvot váldit oahpu sámegielas. Sámediggi evttoha ásahit stipeandaortnega sámegiel oahpu várás. Áigumuššan dáinna ortnegiin lea addit ekonomalaš vejolašvuođaid sámiide, geat šaddet olggobeallai dábálaš ekonomalaš vuoigatvuođaid, váldit dákkár oahpu. Dat gusto ovdamearkka dihtii vuoigatvuhtii virgelohpái bálkkáin. 5.5 Sámi giellakampánnja ja ođđaáiggi teknologiija</p>
<p><em type="bold">Mihttomearri ja doaibmabijut </em></p>
<p>Sámediggi áigu movttiidahttit juohkehačča geavahit sámegiela buot oktavuođain. Giella lea gulahallan, giellaválljen sorjá ovttaskasolbmos ja mearriduvvo ovttaskasolbmo gulahallandárbbu vuođul. Eará faktorat mat maid lea mielde mearrideamen giellaválljema: háliidan áddejuvvot, masán go vuoigatvuođaid go geavahan sámegiela, hárddán go earáid giellaválljemiinnán ja man bures orun hálddašeamen eanetlohkogiela. Maiddái vuoigatvuođat, mat leat lágain ja njuolggadusain, mo dát leat láhččojuvvon, guđe gillii áššebáhpárat leat, gávdnojit go skovit ja bagadusat sámegillii ja lea go dain álki áddet giela, stivrejit giellaválljema. Ovttaskasolbmo giellaválljema stivrejit ollu fáktorat ja maiddái earáid positiivva/negatiivva guottutge stivrejit giellaválljema. Sámegiella beaivválašgiellan gáibida ahte leat vejolašvuođat geavahit giela ođđaáiggi teknologiijain. Diehtojuohkin ja čuvgehusbargu ođđa teknologiijain, sámi web-siidduin ja divaštallanforumain lea bálvalus, maid sáhttá ovddidit. Sámediggi áigu čoavddihit váttesvuođaid sámegiela alfabehta geavaheami oktavuođas dihtoriin ja erenoamážit interneahtas. <em type="bold">Vuođustus </em></p>
<p>Sámediggi háliida álggahit gielalaš birasgáhttenkampánja sámegiela várás ”Sámegieain birge!”. Dán kampánja mihttomearri lea čuvgehit sámegiela birra Norggas. Diehtojuohkin galgá duddjot positiivva guottuid</p>
<p>Sámedikki dievasčoahkkin – Čoahkkingirji 03/03 - 131. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmosámegillii ja váikkuhit giela stáhtusa. Earret ovttaskasolbmuid várás berre kampánnja maiddái leat almmolaš kantuvrraid, skuvllaid, mánáidgárddiid, dearvvašvuođadoaimmahaga, politiija ja duopmostuiluid várás. Sámediggi sajušta <em type="italic">2 200 000 ru </em>gielalaš birasgáhttenkampánnjii ”Sámegieain birge!”. </p>
<p>Ođđaáiggi teknologiija álkida čatnat oktavuođaid riikkarájáid rastá dihtora ja interneahta geavahemiin. Mánát ja nuorat geavahit árjjalaččat dihtora ja mobiltelefovnna. Lea erenoamáš deaŧalaš heivehit sámegiela dákkár geavahussii vai mánát ja nuorat eai vállje eret sámegiela, muhto ahte giella šaddá lunddolaš oassin ovdáneamis. Lea stuorra dárbu ovddidit giellafágalaš divaštallanforumiid neahtas, geavahit interneahta diehtojuohkima oktavuođas ja ovddidit sátnevuorkká. Ovddideami oktavuođas ferte maiddái ovddidit korrektuvraprográmma sámegielas, geahča kap. 5.7 gos lea čilgejuvvon lagabuid. Sátnevuorkká ovddideami ferte bajidit davviriikkalaš dássái ja Sámi giellalávdegoddi lea deaŧalaš ovttasbargoguoibmi dán doaimmas. Sámediggi sajušta <em type="italic">5 000 000 ru </em>sámegiela ovddideapmái ođđaáiggi teknologiija geavaheamis. 5.6 Terminologiijaprošeavttat </p>
<p><em type="bold">Mihttomearri ja doaibmabijut </em></p>
<p>Sámegiella geavahuvvo eanet ja eanet fágasurggiin, ja oktilis terminologiijabargu lea deaŧalaš dan oktavuođas. Sámediggi maid oaidná dárbbašlažžan sáhttit álggahit terminologiijaprošeavttaid. Ferte sajuštit ruđaid terminologiijabargui. Ruđaid ferte sáhttit geavhit nu ahte Sámediggi álkit galgá sáhttit searvat prošektii, maid eará etáhtat álggahit, ja ieš álggahit prošeavttaid go čuožžila dárbu. Sámedikki bušeahttadárgu terminologiijaovddidanprošektii lea buohanassii <em type="italic">3 000 000 ru </em>2005:s. </p>
<p><em type="bold">Vuođustus </em></p>
<p>Sámediggi lea háhkan gelbbolašvuođa giellaovddidanbarggus sihke davvi-, julev- ja oarjelsámegielas. Dál lea deaŧalaš ásahit ovttasbarggu davviriikkalaš dásis terminoligiija dáfus go sámegiella geavahuvvo riikkarájáid rastá. Sámi servodat ferte bargat dan ala ahte gielalaš resurssat geavahuvvojit beroškeahttá riikkagullevašvuođas. Dát sihkkarušašii kvalitehta terminologiijabarggus ja ođđa sániid ja terpmaid šaddá dalle álkit sámi álbmogii dohkkehit. 5.7 Sámi korrektuvraprográmmat elektrovnnalaš teakstagieđahallama várás</p>
<p><em type="bold">Mihttomearri ja doaibmabijut </em></p>
<p>Doaibmabiju mihttomearri lea ovddidit ja fállat elektrovnnalaš teakstameannudeami divvunprográmmaid sámi giellajoavkkuide Norggas. Divvunprográmmaid galgá sáhttit geavahit oktan guossoheaddjiprográmmaiguin Norggas, Ruoŧas ja Suomas. Dáid prográmmaid ulbmiljoavku leat almmolaš hálddahusat, sámi ealáhuseallin, sámi preassa, sámi lágádusat, skuvllat ja oahpahus ja ovttaskasolbmot. Fálaldagas galgá leat stávendárkkisteapmi, sátnejuohkin, synonymasátnegirji ja grammatihkkadárkkisteapmi, ja prográmmat galget leat nuvttá geavaheaddjiide. Sámediggi lea barggaheaddj ovddidanbarggu čađaheami oktavuođas, mii dáhpáhuvvá ovttasbarggus máŋgga ásahusain, sámi giellabirrasiin ja priváhta fitnodagain. Prošeakta čađahuvvo 36 mánu (3 jagi) siste maŋŋá go álggahuvvo.</p>
<p>Sámedikki dievasčoahkkin – Čoahkkingirji 03/03 - 132. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Prošeakta galgá ráhkadit divvunprográmma Windows, Mac OS ja Linux vuđđosiidda ja gokčat govttolaččat prográmmašlájaid nugo MS Office, layout /leabbuma (DTP-prográmma), OCR (skánnen) ja molssaeavttuid MS Office:ii. <em type="bold">Vuođustus </em></p>
<p>Sámediggi lea guorahallan vejolašvuođaid ráhkadit dievaslaš páhka njulgenprográmmain, nie mo girjedárogielas ja ođđadárogielas, sámi giellajoavkkuid várás Norggas: davvi-, julev- ja oarjelsámegielaid várás. Loahppajurdda lea čielggas – lea bures vejolaš ráhkadit dakkár prográmma sámegielas. Dárogielas leat prográmmagálvovuovdit váldán badjelasaset ekonomalaš goluid njuolgeanprográmmaid fállama oktavuođas geavaheaddjiide. Sámegiela njuolgeanprográmma oastit leat unnán, nappo ii gánnátge prográmmagálvoindustriijii ráhkadit dakkár prográmmaid sámi márkana várás. Iige lean sámegiela dutkan, erenoamážit giellateknologiijas ja leksikála resurssaid ovddideamis, ovdánan seamma guhkás go dárogielas dan áiggi go prográmmagálvoindustriija ovddidišgođii njulgenprográmma dárogielas. Danne ferte stáhta leat mielde ruhtadeamen ovddidanbarggu. Njulgenprográmma nannešii sámegiela boahtteáiggi ja doaimmašii normerejeaddjin ja nannešii giellabirrasa, erenoamážit čállingiela. Prošeakta livččii maid buorre vuođđun bargui ráhkadit guovttegielalaš sátnegirjjiid. Nappo dat sáhtášii leat vuođđun buoridit gielaidgaskasaš diehtojuohkima vai sámegiel teavsttat leat mielde ohcanvuođus, ja ahte sáhttá ohcat sámegillii ja deaivat sihke dárogiel ja sámegiel teavsttain. Almmolašvuođa olis prošeakta sihkkarastá ahte gielalaš resurssat geavahuvvojit ođđasis ja dárkkistuvvojit ja nu loktejit gelbbolašvuođa. Dasa lassin sihkkarastojuvvo ahte dakkár vuođđoreaidu go njulgendárkkástus lea buohkaide olámuttus. Dalle lea vejolaš ođđasisgeavahit ávdnasiid pedagogalaš prográmmagálvvuid ja elektrovnnalaš sátnegirjjiid várás ja ovddidit ávkkálaš reaidduid dutkama ja terminologiijabargguid várás. Danne lea deaŧalaš ahte dahkkivuoigatvuođat ráhkaduvvon prográmmaide bissot almmolaš opmodahkan (Sámedikkis). Ovddidanbargu lea meroštallojuvvon máksit 19,1 miljon ru dan molssoeavttu vuođul, mii lea buoremus geavaheaddjiide, ja dat galgá čađahuvvot 3 jagi áigodagas. Bušeahttadárbu lea <em type="italic">6 400 000 ru </em>jahkái. 5.8 Hállansyntesa sámegielas </p>
<p><em type="bold">Mihttomearri ja doaibmabijut </em></p>
<p>Mihttomearri lea fállat hállansyntesa sámgielain, álggos davvisámegielas, dábálaš njulgenprográmmaid oktavuođas. Dan olis ožžot sámegielagat, geain ii leat čállingovva iežaset gielas, gálggaid čállit sámegiela dábálaš bargodilis ja nu ovddidit čállingálggaid iežaset gielas. Hállansyntesa addá maiddái vejolašvuođaid ovddidit oahppanreaidduid erenoamášoahpahusa várás ja ovddidit digitaliserejuvvon bálvalusfálaldagaid sámi álbmoga várás máŋgga suorggis. Sámediggi áigu leat bargoaddi davvisámegiela hállansyntesa ovddideami oktavuođas ja eaiggáduššat oamastanvuoigatvuođaid buktagii. Doaibmabiju sáhttá čađahit su ½ jagis, ja vuođđun galgá leat oassi das, mii ráhkaduvvo njulgenprográmma ovddideami oktavuođas. Bušeahttadárbun 2005:s lea meroštallojuvvon <em type="italic">4 200 000 ru </em>juohke giela nammii ja eaktuduvvo ollásit gokčojuvvot lassirámmas Sámedikki bušehttii. </p>
<p>Sámedikki dievasčoahkkin – Čoahkkingirji 03/03 - 133. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p><em type="bold">Vuođustus </em></p>
<p type="listitem">Máŋgga suorggis geavahuvvo hállansyntesa vuođđun ovddideamis ođđaáiggi bálvalusfálaldagaid Norggas.  Sámediggi lea guorahallan vejolašvuođaid ovddidit hállansyntesa sámegielain, ja dan birra lea máinnašuvvon  Sjur Nørstebø Moshagen suoidnemánu 11. b. 2003 mannosaš raporttas <span type="quote" xml:lang="nob">”Talesyntese for samiske språk”</span>.  Áigumuš sámi hállansyntesa prošeavttain lea:</p>
<p type="listitem">ovddidt syntehtalaš hállama</p>
<p type="listitem">ovddidt dievaslaš TTS-vuogádaga (teavsttas hállamii), mii ovttastuvvo dábáleamos operatiivavuogádagaide</p>
<p type="listitem">ovttastit syntehtalaš hállama ovttain dahje máŋggain čállindoarjjareaidduin dyslekihariid várás ja earáid várás, geain leat eanet uhcit čállinváttisvuođat.</p>
<p type="listitem">Gárvves buvtta galgá leat olámuttus nuvttá gárvves installerenprográmman Sámedikki ásahan ruovttusiiddus.    Prošeakta čalmmustahttá davvisámegiela, muhto raporttas lea maid mielde bušeahttaevttohus, mii gokčá  julev- ja oarjelsámegiela.    Sámedikkis galgá leat dahkkivuoigatvuohta prošeavttas ráhkaduvvon ávdnasiidda, vuos álggos gitta 60  tiimmu studiobáddemat, ja daid galgá leat vejolaš geavahit máŋgga oktavuođas, ovdamearkka dihtii:</p>
<p type="listitem">jietnadanovdamearkan elektrovnnalaš sátnegirjjiin, sihke sániin ja cealkagiin</p>
<p type="listitem">dutkanávnnasin fonehtalaš dutkamis</p>
<p type="listitem">resursan sámi sátnevuorkái 6</p>
<p>Biras ja kultursuodjaleapmi</p>
<p>Váldomihttomearri <em type="italic">” Dássidis servodatovdáneapmi, mas biras ja luondu ieža bidjet eavttuid” </em>6.1 Doarjja sám kulturmuitosuodjaleapmái </p>
<p>Jagis 2005 dárbbašuvvo eanet ruhta nannet kulturmuitosuodjaleami, mii lea dieđihuvvon kulturmuitopolitihka stuorradiggedieđáhusa čuovvoleapmi. NAČ 2002: Ovddešáigi hábme boahtteáiggi, evttoha ahte sámi kulturmuitosuodjaleapmi ferte nannejuvvot virggiiguin čadnojuvvon vistesuodjaleapmái, hálddašanbargguide, sámedikki dievaslaš birasbargui ja riikkaidgaskasaš kulturmuitoovttasbargui (geahča</p>
<p><em type="bold">Tabell 6.0 Oppanastabealla - Biras- ja kultursuodjaleapmi </em>0,0 %(1000 ru) </p>
<p><em type="bold">Poasta 52 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>54.1 </p>
<p>Kulturmuitosuodjaleapmi1.5003.1373.00054.2</p>
<p>Museat9.3059.53517.370</p>
<p><em type="bold">Submi10.80512.67220.370 </em></p>
<p>Sámedikki dievasčoahkkin – Čoahkkingirji 03/03 - 134. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmokap.2 Hálddahusa doaibmagolut). Lea maid dovddahuvvon dárbu nannet doarjjaruđaid bargui boazodoalu kultureanadagain, sámi vistesuodjalemiin ja duođaštemiin sámi kulturmuittuid mehciin. Earret daid dárbbuid, maid Sámedigga lea ovddidan maŋimuš jagiid kulturmuitosuodjalansuorggis, de áigu Sámediggi čujuhit eanedandárbbu 2005 rájes ráđđádaladettiin Birasgáhttendepartemeanttain. </p>
<p><em type="bold">Mihttomearri ja doaibmabijut </em></p>
<p>Sámediggi galgá suodjalit kulturmuittuid ja kultlurbirrasa ja nu nannet ja joatkit sámi kultuvrra. Sámediggi galgá doarjut sámi doaibmabijuid ruđaiguin duođašteami, láhčimiin, divššuin, ovddeštemiin ja doaimmain sámi kulturmuittuid ja kulturbirrasiid oktavuođas. Birasdepartemeanta lea juolludan Sámediggái 2 000 000 ru jahkái 2003. Sámediggi lea jahkái 2005 evttohan <em type="italic">3 000 000 ru, </em>mii lea 1 000 000 ruvdnosaš lassáneapmi. <em type="bold">Vuođustus </em></p>
<p>Doarjjaortnet almmuhuvvui almmolaččat 2001, mii dagahii ohcanlogu lassáneami nu ahte dál dárbbaša loktet doarjjarámma. Sámedikki prošeakta sámi visttid suodjalan- ja hálddašanplána gárvána 2003. Dál jo oaidnit ahte doppe leat máŋga automáhtalaččat ráfáidahttojuvvon sámi vistti, mat eai leat goassege duođas suodjaluvvon ja čuovvoluvvon. 1200 automáhtalaččat ráfáidahttojuvvon sámi vistti ii leat eahpegovttolaš meroštallan, mii mearkkaša automáhtalaččat ráfáidahttojuvvon visttiid logu dramáhtalaš lassáneami Norggas. Sámediggi vuordá oažžut seamma vejolašvuođa ovddeštit ja divodit automáhtalaččat ráfáidahttojuvvon sámi visttiid go earáge automáhtalaččat ráfáidahttojuvvon visttiid riikkas. Govttolaš álgun livččii 1 000 000 ruvdnosaš lassáneapmi 2005:s. 6.2 Sámi museat</p>
<p><em type="bold">Mihttomearri ja doaibmabijut </em></p>
<p>Sámediggi galgá váikkuhit sámi museadoaimma nannema, oktiiordnema ja ollislašvuođa sámiid iežaset eavttuid vuođul álbmogin ja eamiálbmogin. Oktiiordnenproseassat Sámedikki, gielddaid ja sámi museaid gaskkas galget váikkuhit sámi historjjá ja kultuvrra nannema, duođašteami, diehtoovddideami ja gaskkusteami. Bušeahttadárbun sámi museaide 2004:s lea biddjon 5 435 000 ru, nu ahte buohkanas doarjjarámma sámi museaide Sámedikkis 2004:s gártá 14 740 000 ru. jahkái. 2005 ovddas evttohuvvo vel 2 630 000 ruvdnosaš lassáneapmi, nu ahte buohkanas doarjjarámma šaddá <em type="italic">17 370 000 ru. </em>Sámi museaide 2005 dárbu lea biddjon dan mihttomeari vuođul, ahte stáhta ruhtadeapmi sámi museaide 2006 rájes galgá leat 20 000 000 ru. <em type="bold">Vuođustus </em></p>
<p>Sámi museaid kulturpolitihkalaš hástalussan lea čohkket, suodjalit, duođaštit ja gaskkustit sámi kultuvrra ja sámi servodaga ávnnaslaš ovdanbuktimiid. Sámi oktavuođas lea maid hui deaŧalaš ahte museat galget leat kulturdoaimmaid arenan. Sámi museaid hástalussan lea ahte dat leat kritihkalaš jurddašeami váikkuheaddjin historjjá, kultuvrra ja identitehta dáfus guovtti latnjalas gaskavuođas, nubbi unnitlogu ja nubbi fas eanetlogu servodagas. Seammás galget sámi museat váikkuhit positiivva sámi iešáddema. Sámi servodahkii dán juksá buoremusat jus luoittášii</p>
<p>Sámedikki dievasčoahkkin – Čoahkkingirji 03/03 - 135. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmosámi museapolitihka ovdánit, dm. ahte sámi servodat ieš váldá ovddasvástádusa das mo geavahit kultursuodjalusa. Sámediggái sirdojuvvui sámi museaid hálddašanváldi 2002 rájes. Sámediggi lea museačielggadeamistis eaktudan sámi museadoarjagiid lassáneami 5 jagi áigodagas 20 000 000 ru rádjai. Dát lea realisttalaš St.dieđ. 22 (1999-2000) evttohusaid ektui ahte 5 jagis lassána eanet go 202 000 000 dálá dási ektui. Lasihanbargu sámi museaid várás ii dáhpáhuvvan 2003:s nu mo lei vurdojuvvon. Danne dárbbašuvvo gorálaččat stuorát doarjjalassáneapmi sámi museaide viđajagi áigodaga golmma maŋimuš jagis. Sámediggi bargá sihkkarastit stuorát museaovttadagaid. Áigumuš lea ásahit 4 museasiidda oktasaš stivrrain, doaluin, bargoaddiovddasvástádusain ja ekonomiijahálddašemiin, seammás go báikkálaš doaimmat bisuhuvvojit ja báikkálaš árja ovddiduvvo. Sihkkarastinproseassa davimus sámi guovlluin lea bures jođus, ja áigumuš lea álggahit ođđaortnegiid davimus museasiiddain 1.1. 2004 rájes. Okta eavttuin ahte ođđaorganiserema galgá sáhttit čađahit lea ahte Sámedikki bušeahtta nannejuvvo. Sámediggi lea maid ságastallagoahtán Saemen sijte:ain rievdadit organisašuvdnahámi museasearvvis vuođđudussan vai Saemien sijte sáhtášii oažžut stuorát sámi guovlluguovdasaš ovddasvástádusa. 7</p>
<p>Eará doarjagat – doarjja politihkalaš bargui</p>
<p>Sámediggi háliida lasihit doarjaga politihkalaš bargui 7 360 000 ruvdnun 2005:s. 7.1 Válgasearvandoarjja</p>
<p><em type="bold">Mihttomearri ja doaibmabijut </em></p>
<p>Sámediggái lea ovdal juolluduvvon 1 200 000 ru juogadeapmái dohkkehuvvon sámediggeválgalisttuide. Doarjja galgá gokčat válgaoassálastingoluid. Sámedikki válgalávdegoddi lea geassemánu 7. b. 2001 mearridan juogadannjuolggadusaid. Seamma ollu juogaduvvo dohkkehuvvon listtuide. 2005:s lea sámediggeválga. Doarjjaortnet dárbbaša <em type="italic">1 500 000 ru </em>i 2005:s. Doarjjaortnet lea leamaš seamma dásis maŋimuš válggain, ja dál livčii áigi dan muddet haddegoargŋuma mielde. </p>
<p><em type="bold">Tabealla 7.0 Eará doarjagat - Doarjja politihkalaš bargui </em>0,0 %(1000 ru) </p>
<p><em type="bold">Poasta 55 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>55.1 </p>
<p>Sámi váldoorganisašuvnnata)2.5002.7752.86055.2</p>
<p>Sámedikki politihkalaš joavkkut1.8001.8002.30055.3</p>
<p>Opposišuvnna bargoeavttut70070070055.4</p>
<p>Doarjja válgalisttuide001.500</p>
<p><em type="bold">Submi5.0005.2757.360 </em>a) Doarjja sámi nissonorganisašuvnnaide nugo Sáráhkká ja Sámi Nissonforum lea sirdojuvvon postii 57 Riikkaisgaskasaš bargu </p>
<p>Sámedikki dievasčoahkkin – Čoahkkingirji 03/03 - 136. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo8</p>
<p>Oahpahus</p>
<p>Váldomihttomearri: <em type="italic">” Dustet ođđaáiggi ja ođđa gáibádusaid ollislaš máhtolašvuođapolitihkain sámi giela, kultuvrra ja árvvuid vuođul. </em>8.1 Vuođđoskuvla ja joatkkaoahpahus - oahpponeavvut </p>
<p><em type="bold">Mihttomearri ja doaibmabijut </em></p>
<p>Sámedikki mihttomearri lea ahte buot sámi oahppiin galgá leat oktagaslaš vuoigatvuohta sámegieloahpahussii, sihke vuođđoskuvllas ja joatkkaoahpahusas, buohtastahte dievasčoahkkináššiin 46/02, mas ovttajienalaš Sámediggi cealká ahte Oahpahuslága § 62 ferte rievdadit vai buot sámemánáide – beroškeahttá ássanbáikkis – sihkkarastojuvvo oktagaslaš vuoigatvuohta sámegieloahpahussii. Sámemánáid sámegielvuoigatvuođa ferte maid sihkkarastit astuáiggefálaldagas (AÁF). Dakkár oktagaslaš vuoigatvuhtii ii gula vuoigatvuohta sámegieloahpahussii. Dát mielddisbuktá ahte sámi oahppit ožžot oahpahusa gustojeaddji lágaid ja oahppoplánaid vuođul ja ožžot nannejuvvot sámi identitehtaset, gielaset ja kultuvrraset. Dát gáibida Sámediggeplána ja oahpponeavvoráhkadeami plánaid čuovvoleami, ja stuorát deattu digitála oahppaneavvuid ja joatkkaoahpahusa oahppaneavvuid ovddideapmái. Sámediggi áigu ain áŋgiruššat oahpponeavvuid ráhkadeami davvi-, julev- ja oarjelsámegillii, sihke dábálaš oahpponeavvuid, digitála oahpponevvuid ja erenoamážit heivehuvvon oahpponeavvuid mánáide, nuoraide ja rávesolbmuide. Sámediggi áigu bargat nannet ovttasbarggu Suomain ja Ruoŧain oahpponeavvoovddidemiin. Lea deaŧalaš ávkkástallat daiguin resurssaiguin ja dainna gelbbolašvuođain, mii lea davviriikkalaš dásis. Dan oktavuođas dárbbaša kártet oahppo- ja oahpponeavvodili. Badjánan sámi kulturdiđolašvuohta dagaha ahte rávesolbmot jearahit sámegiel oahppofálaldagaid. Dan oktavuođas ferte ráhkadit prográmma. Guovtti ovddit jahkedieđáhusas lea dát leamaš okta bajimusat vuoruhuvvon surggiin, ja leage hui deaŧalaš farggamusat čoavdit dán ášši. Doaibmabijut maiguin Sámediggi áigu bargat vai sámi oahppit ožžot oahpahusa sámegielas ja sámegillii:</p>
<p><em type="bold">Tabealla 8.0 Oppanastabealla - Oahpahus </em>(1000 ru) </p>
<p><em type="bold">Poasta 56 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>56.1 </p>
<p>Vuođđoskuvla ja joatkkaoahpahus-oahpponeavvut11.13911.13914.00056.2</p>
<p>Gealbudeapmi3.2503.2504.50056.3</p>
<p>Mánáidgárddita)7.8137.8139.790</p>
<p><em type="bold">Submi22.20222.20228.290 </em>a) Doarjja sámi mánáidbláđđái lea sirdojuvvon postii 52.9 sámi prenstosat </p>
<p>Sámedikki dievasčoahkkin – Čoahkkingirji 03/03 - 137. siidu 223 siiddus</p>
<p type="listitem">Vuolláičála:  _________________ /_________________  Čoahkkingirjji čállit: Inga Hætta Skarvik/Osvald Grønmo</p>
<p type="listitem">Ovddidit dábálaš oahpponeavvuid vuođđoskuvlla várás vuosttažettiin fáddágihppagiid davvi-, julev- ja oarjelsámegillii. Vuoruhuvvon suorggit leat prošeavttat, mat nannejit buot golmma giellajoavkku  lohkan- ja čállinoahpahusa, nuppigiela oahpahusa ja giela ja kultuvrra julevsámegielas ja  davvisámegiela vuosttasgiellan nuoraidskuvllas.</p>
<p type="listitem">Ovddidit dábálaš oahppuneavvuid joatkkaoahpahussii. Bajimužžii vuoruhuvvojit oahpponeavvut julevsámegiela vuosttasgiela oahpahussii. Davvisámegielas vuoruhuvvojit dakkár fágat, mat nannejit  identitehta, nugo musihkka, servodatoahppu ja sámi kulturmáhttu. Oarjelsámegielas vuoruhuvvo  sámegiella nubbigiellan.</p>
<p type="listitem">Ovddidit digitala oahpponeavvuid, sihke originála ja jorgaluvvon. Dás vuoruhuvvojit oahpponeavvut heivehuvvon gáiddusoahpahussii sámegiel fágas buot golmma giellajoavkkus, ja vel  oahpponeavvut fáttáin, mat ovddidit dieđuid sámi servodaga, kultuvrra ja historjjá birra.</p>
<p type="listitem">Álggahit oktasaš davviriikkalaš oahpponeavvoprošeavttaid.</p>
<p type="listitem">Ásahit sámi davviriikkalaš oahpponeavvodiehtovuođu, gosa sáhttá bardit iešguđelágan digitála oahpponeavvuid.</p>
<p type="listitem">Ovddidit oahpponeavvuid mánáide, nuoraide ja rávesolbmuide erenoamáš dárbbuiguin, ee. álkes lohkangirjjiid buot golmma giellajovkui ja oahpponeavvuid sámegillii čalmmehemiid ja  heajosoaidniid, lossagulogiid ja bealjehemiid várás.</p>
<p type="listitem">Joatkit ovddidit kártenávdnasiid, erenoamážit joatkkaoahpahusa ja julev- ja oarjelsámegiela várás.</p>
<p type="listitem">Ovddidit lohkan- ja čállingeahččalemiid julev- ja oarjelsámegielas.</p>
<p>Sámedikki dárbun nannet bajábeale doaibmabijuid evttohuvvo bajiduvvot <em type="italic">14 000 000 ruvdnun </em>2005:s. </p>
<p><em type="bold">Vuođustus </em><span type="quote">”Strategalaš oahpponeavvoovddidanplána 2001-2005”</span> lea bidjan vuollerádjejuolludeapmin 14 miljon ruvnno jahkái. Juolludus lea juohke jagi leamaš uhcit go dat. Dat mearkkaša ahte oahpponeavvodárbu 90 jagiid vuođđoskuvlla ja joatkkaohpahusa ođastusaid geažil guhkkin eret lea gokčojuvvon. Dát lea erenoamážit čuohcan oahpponeavvoovddideapmái joatkkaoahpahusa várás buot golmma giellajoavkkus. Ođastus 94 árvvoštallan lea čájehan ahte davvisámegielas lea dohkálaš doarvái oahpponeavvut boazodoalus, sámegielas ja dárogielas sámegielat oahppiid várás, muhto leat uhccán eará fágain. Joatkkaskuvllaide julevsámi guovlluin leat dál álgán oahppit, geain lea sámegiella vuosttasgiellan. Oarjelsámegillii eai leat baljo ráhkaduvvonge oahpponeavvut dán dássái. Dáid guovlluid oahppiid várás ferte ovddidit eanet oahpponeavvuid. Digitála oahpponeavvuid ulbmálluššan galgá váikkuhit oahpponeavvuid ráhkadeami, mat ovddidit kreatiivva pedagogalaš čovdosiid, fágaid rasttideami ja bargovugiid, mat leat vuođđoskuvlla ja joatkkaoahpahusa oahppoplánaid áigumušaid mielde. Oktagaslaš vuoigatvuohta sámegiel oahpahussii dagaha ahte muhtun oahppit ožžot oahpahusa gáiddusoahpahussan davvi-, julev- ja oarjelsámegielas. Dárbu lea ovddidit ja geahččaladdat heivehuvvon oahpponeavvuid dákkár oahpahussii ja ovddidit digitála komponeanttaid ja eará oahpponeavvuid gaskasaš ovttasdoaibmama. Erenoamážit heivehuvvon oahpponeavvuid oktavuođas lea juolludus leamaš seamma dásis olleš doaibmaplána doaibmaáigodagas 2001-2004, vaikke vel dárbu lea lassánan mealgat, dáidá dan geažil go Sámi erenomášpedagogihka doarjja lea kárten dábbu. </p>
<p>Sámedikki dievasčoahkkin – Čoahkkingirji 03/03 - 138. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo8.2 Gealbudeapmi 8.2.1 Erenoamášpedagogalaš gealbudeapmi</p>
<p><em type="bold">Mihttomearri ja doaibmabijut </em></p>
<p type="listitem">Sámedikki mihttomearri lea juksat alla sámi erenoamášpedagogalaš gelbbolašvuođa. Sámediggi áigu joatkit  álggahuvvon barggu <span type="quote">”Erenoamášpedagogalaš gelbbolašvuođa loktema plána mánáidgárddiin ja  vuođđoskuvllas 2001-2003”</span>.    Vuolábealde čájehuvvojit Sámedikki doaibmabijut sámi erenoamášpedagogalaš gelbbolašvuođa loktema  várás:</p>
<p type="listitem">Juohkit stipeandda sámegielat fágaolbmuide, geat váldet oahpu erenoamášpedagogihkas alit dásis.</p>
<p type="listitem">Juohkit FoU-ruđaid fágaolbmuide ja fágabirrasiidda, geat barget erenoamášpedagogihkalaš áššiiguin</p>
<p>Sámedikki ovddavástádus- ja ulbmáluššansurggiin.</p>
<p>Sámediggi evttoha dán áigumuššii <em type="italic">1 800 000 ru </em>2005 bušeahtas. 8.2.2 Stipeanda oahpponeavvopedagogihka ohppui </p>
<p><em type="bold">Mihttomearri ja doaibmabijut </em></p>
<p>Mihttomearrin lea háhkat alla sámi oahpponeavvopedagogalaš gelbbolašvuođa, movttiidahttit eanet čálliid ovddidit oahpponeavvuid ja loktet gelbbolašvuođaset dán suorggis. Sámedikki doaibmabidju lea juohkit oahppostipeanddaid sámi studeanttaide, geat váldet joatkkaoahpu oahpponeavvopedagogihkas. Bušeahttadárbu oahpponeavvopedagogalaš oahppostipeanddaide lea <em type="italic">500 000 ru </em>2005:s. 8.2.3 Stipeanda oahppiide, geat lohket sámegiela joatkkaoahpahusas </p>
<p><em type="bold">Mihttomearri ja doaibmabijut </em></p>
<p>Sámediggi oaidná deaŧalažžan ahte joatkkaskuvlaoahppit válljejit oahpahusa sámegiealas ja sámegillii. Stipeanda oahppiide, geat váldet joatkkaoahpu sámegielas, dagaha ahte oahppit nannejit gelbbolašvuođaset sámegielas. Sámediggi almmuha ja juohká stipeandda buohkaide, geat ollašuhttet eavttuid, ja indeaksamudde stipeandda. Danne lea Sámedikki bušeahttarámma buohkanassii <em type="italic">1 500 000 ru </em>stipeanddaide oahppiide, geat váldet joatkkaoahpu sámegielas. 8.2.4 Doaibmabijut bestet sámi ovdaskuvlaoahpaheaddjiid </p>
<p><em type="bold">Mihttomearri ja doaibmabijut </em></p>
<p>Mihttomearrin lea buoridit vejolašvuođa fidnet oahppan bargonávccaid sámi servodahkii ja nannet mánáidgárdebargiid gelbbolašvuođa sámegielas ja sámi kultuvrras. Áigeguovdilis doaibmabijut 2005:s lea oččodit lassi- ja joatkkaoahpu sámegielas ja sámi kultuvrras, ja movttiidahttit sámegielagiid váldit ovdaskuvlaoahpu dainna lágiin ahte juohkit oahppostipeanddaid. Viidáseappot lea dárbu juohkit lohkanlobiid mánáidgárddiide vai bargit besset váldit lohkanvirgelobi bálkkáin. Sámediggi galgá váikkuhit ahte ásahuvvojit gaskaboddasaš lávdaoahppofálaldagat sámegielas ja sámi kultuvrras.</p>
<p>Sámedikki dievasčoahkkin – Čoahkkingirji 03/03 - 139. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Bušeahttadárbun bestet ovdaskuvlaoahpaheaddjiid lea <em type="italic">500 000 ru </em>2005:s. 8.2.5 Mastergrádastipeand </p>
<p><em type="bold">Mihttomearri ja doaibmabijut </em></p>
<p>Sámedikki mihttomearrin lea eanedit studeanttaid logu, geat váldet mastergráda (ovddeš váldofága) dain surggiin, gos sámi servodagat dárbbašit eanet gelbbolašvuođa. Sámedikki doaibmabidju lea juohkit njeallje 50 000 ruvdnosaš stipeandda jahkásaččat mastergrádastudeanttaide. Bušeahttadárbu stipeandaortnegii lea <em type="italic">200 000 ru </em>2005:s. 8.3 Mánáidgárddit </p>
<p><em type="bold">Mihttomearri ja doaibmabijut </em></p>
<p type="listitem">Sámedikki bajimuš mihttomearri mánáidgárddiid várás lea ahte buot sámemánát galget oažžut dievasárvosaš  sámi mánáidgárdefálaldaga. Dievasárvosaš sámi mánáidgárdefálaldaga vuođđun lea sámi identitehta,  sámegiella ja sámi kultuvra, ja dat adno leamen okta mánáid vuđoleamos vuoigatvuohtan.    Dán sáhttá ee. juksat go čuovvola Sámediggeplána 2002-2005 ja Sámedikki strategalaš mánáidgárdeplána  2002-2005.    Vuolábealde čájehuvvojit áigeguovdilis doaibmabijut 2005:s mánáidgárdefálaldagas:</p>
<p type="listitem">Jahkásaš sámi mánáidgárdekonferánsa (geahča kap 3.3.3)</p>
<p type="listitem">Diehtojuohkin- ja oaivadanbargu</p>
<p type="listitem">Álggahit geahččaladdan- ja ovddidanbargguid mánáidgárddiin</p>
<p type="listitem">Lasihit erenoamáš doarjaga sámi mánáidgárddiide</p>
<p type="listitem">Váikkuhit eanet oahpponeavvuid ovddideami</p>
<p type="listitem">Ovddidit mánáidgárdeoasi sámi oahppofierpmádagas</p>
<p type="listitem">Movttiidahttit sámegielagiid váldit ovdaskuvlaoahpu</p>
<p type="listitem">Movttiidahttit mánáidgárdebargiid loktet gelbbolašvuođaset sámegielas</p>
<p><em type="bold">Vuođustus </em></p>
<p>Juohke mánáidgárdi sáhttá fidnet gitta 90 000 ru juohke ossodaga nammii erenoamáš doarjjan sámi mánáidgárddiide. Dát submi lea leamaš rievddakeahttá 1995 rájes. Dálá juolludusain ii leat Sámedikkis vejolašvuohta lasihit supmi. Dábálaš doaibmadoarjja mánáidgárddiide, mii juolluduvvo mánáid logu vuođul, lea lassánan dássidit jahkásaččat, muhto sámi mánáidgárdedoarjja lea dušše oktii lassánan dan rájes go ásahuvvui 1986:s. Jus galggaš lihkostuvvat suodjalit sámegiela, de fertejit leat sámegielat bargit sámi mánáidgárddiin. Danne ferte lasihit erenoamáš doarjaga, mii meroštallojuvvo sámegielat bargiid logu vuođul. Lassin berre álggahit doaibmabijuid bestet sámegielat bargiid sámi mánáidgárddiide. Ja vel dárbbašuvvojit doaibmabijut loktet bargiid giellagelbbolašvuođa lassi- ja joatkkaoahpu bokte. Bestendoaibmabidjun ferte ásahit stipeanddaid</p>
<p>Sámedikki dievasčoahkkin – Čoahkkingirji 03/03 - 140. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmostudeanttaide, geat váldet ovdaskuvlaoahpu, ja berre maiddái addit lohkanlobiid mánáidgárdebargiide, geat váldet lassi- ja joatkkoahpu sámegielas. Oahpponeavvodilli ii leat dohkálaš sámi mánáidgárdesuorggis. Danne ferte geavahit mearkkašahtti resurssaid oččodit doarvái pedagogalaš ávdnasiid, mat leat ovddiduvvon erenoamážit sámi mánáidgárddiid várás ja mat dorjot mánáid giela, kultuvrra ja identitehta. Sámedikki dárbun nannet bajábeale doaibmabijuid evttohuvvo lassáneapmi <em type="italic">9 790 000 ruvdnun </em>2005:s. 9 </p>
<p>Riikkaidgaskasaš bargu</p>
<p>Váldomihttomearri: <em type="italic">” Ovttasbargu sámiid gaskka riikkarájiid rastá galgá ovdánit buoremussan sámiide álbmogin” </em>Sámediggi evttoha ásahit ođđa poastta 50 doaibmagoluide, mat fievrriduvvojit Olgoriikkadepartemeanttas. 9.1 Eamiálbmotvuoigatvuođat ja riikkaidgaskasaš bargu </p>
<p><em type="bold">Mihttomearri ja doaibmabijut </em></p>
<p>Sámedikki mihttomearri lea váikkuhit ahte eamiálbmotdimenšuvdna riikkalaš ja riikkaidgaskasaš forain galgá áimmahuššojuvvot, ja ahte eamiálbmotáššit ovddiduvvojit sihke riikkalaččat ja riikkaidgaskasaččat. Juksandihtii dán mihttomeari ferte Sámediggi árjjalaččat bargat riikkaidgaskasaš eamiálbmotáššiiguin. Sámediggi ferte ieš váikkuhit ahte eamiálbmogiidda guoski siskkáldasrievttálaš ja riikkaidgaskasaš riektenjuolggadusat ja prinsihpat ožžot positiivva ja boahtteáiggeguvllot sisdoalu, ja bargat dainna ulbmiliin ahte nannet sámiid ja eará eamiálbmogiid dili oppalaččat. Sámediggi deattuha dan ovdáneami, mii dáhpáhuvvá riikkaidgaskasaččat eamiálbmotvuoigatvuođaid hárrái, ja maiddái eamiálbmogiid iešmearridanvuoigatvuođaid hárrái, ja dát šaddá leat guovddážis Sámedikki barggus siskkáldasat ja ovttasbarggus guovddáš eiseválddiiguin. Sámediggi áigu váikkuhit ahte lágiduvvo riikkaidgaskasaš eamiálbmotkonferánsa Norggas 2005:s. Bušeahttadárbu konferánssa lágideami oktavuođas</p>
<p><em type="bold">Tabealla 9.0 Riikkaidgaskasaš bargu </em>(1000 ru) </p>
<p><em type="bold">Poasta 57 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>57.1 </p>
<p>Interreg - guovlluguovdasaš oassi1.2001.5891.50057.2</p>
<p>Barentsovttasbargu20020045057.3</p>
<p>Eará riikkaidgaskasaš bargu (inkl.eamiálbmotkonf.)30030076057.4</p>
<p>Interreg III A Ruo?a-Norga Aerjel0200311557.5</p>
<p>Interreg III A Davvi Sápmi05602311057.6</p>
<p>Sámi nissonorganisašuvnnata)00140</p>
<p><em type="bold">Submi1.7007.8919.075 </em>a) Doarjja sámi nissonorganisašuvnnaide nugo Sáráhkká ja Sámi Nissonforum lea sirdojuvvon poasttas 55 Eará doarjagat </p>
<p>Sámedikki dievasčoahkkin – Čoahkkingirji 03/03 - 141. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmolea 400 000 ru 2005.s. Sámediggi háliida ásahit stipeandaortnega nuoraid várás, geat háliidit galledit eará eamiálbmogiid vai loktana gelbbolašvuohta riikkaidgaskasaš eamiálbmotáššiin. Guokte 30 000 ruvdnoaš stipeandda ásahuvvojit. Buohkanasrámma 2005 bušeahtas eará riikkaidgaskasaš bargui lea <em type="italic">760 000 ru. </em>Ráđđehus lea 2003 ásahan doarjjaortnega sápmelaččaid ja Ruošša beale álbmogiid oassálastima várás Árktalaš Ráđis ja Indigenous Peoples Secretariat:s. Áigumuš juolludemiin lea doarjut eamiálbmotovddasteaddjiid riikkaidgaskasaš ovttasbarggus davviguovlluin dain surgiin, mat erenoamážit gusket sin beroštumiide, ja nannet sin eattuid sáhttit oassálastit dákkár ovttasbarggus. Sámediggi háliida nannet eamiálbmogiid riikkaidgaskasaš ovttasbarggu ja evttoha lasihit doarjaga riikkaidgaskasaš organisašuvnnaide 700 000 ruvdnun 2005:s. Dát juolludeapmi Olgoriikkadepartemeanttas ii leat mielde Sámedikki buohkanasbušeahtas. </p>
<p><em type="bold">Vuođustus </em></p>
<p>Árjjalaš oassálastin eamiálbmotáššiid riikkaidgaskasaš barggus lea bargu mii gáibida ulbmáluššama máilmmi eamiálbmogiid dillái guoskevaš sierranas proseassain ja prográmmain. Dát gusto oassálastimii Barentsovttasbarggus, Árktalaš ráđis, Ovttastuvvon Našuvnnaid (ON) eamiálbmotvuoigatvuođaid ja –áššiid barggu čuovvoleami – ja das eamiálbmotjulggaštusbargu, ja čuovvolanbargu biologalaš šláddjivuođa konvenšuvdna, ja bargu organisašuvnnain World Health Organization, World Indiginous People Organization ja eará áigeguovdilis ON-orgánain, maid Sámediggi ferte vuhtii váldit. Ferte maid háhkat máhtu EU politihkalaš proseassaid birra. Permanent Foruma barggu ferte sihkkarastit ekonomalaččat. Sámediggi lea ovddastan eamiálbmogiid Barentsovttasbarggus 2000 rájes vaikke vel eai leat sierra ekonomalaš resurssat várrejuvvon dán bargui. St. dieđ. nr. 55 (2001 – 2001) čuokkis 16.2 namuha erenoamážit álbmotválljen orgánaid dili, ja ahte danne lea deaŧalaš sihkkarastit Sámedikki váikkuhanfámu ja ahte dikki gelbbolašvuohta geavahuvvo riikkaidgaskasaš barggus. Ráđđehus deattuha maiddái ahte riikkaidgaskasaš eamiálbmotáššit ságaškuššojuvvojit ja šiehtadallojuvvojit lagas ovttasdoaibmamis ráđđehusa ja eamiálbotovddasteaddjiid gaskkas. Norgga miellaguottut riikkaidgaskasaš eamiálbmotáššiin hábmejuvvojit danne lagas ovttasbarggus Sámedikkiin. Dat mielddisbuktá árjjalaš oassálastima Sámedikki bealis, mii fas gáibida eambbo ruđaid. Ráđđehusa doarjja, dm. 200 000 ru jahkásaš doarjja ohcama vuođul Sámedikki riikkaidgaskasaš doibmii, geavahuvvo dál ollislaččat oassálastimii eamiálbmotjulggaštusbarggus. 9.2 Interreg</p>
<p><em type="bold">Mihttomearri ja doaibmabijut </em></p>
<p>Sámediggi lea oassálastán Interreg-ovttasbarggus 1995 rájes, ja sámi oasseprográmmaide lea stáhta oassi leamaš 1 000 000 ru jahkái juohke oasseprográmmas sihke Interreg IIA:s ja Interreg IIIA:s. Prográmmakomplemeanttaid vuođul galgá stáhta oassi Interreg IIIA-áigodahkii leat buohkanassii 2 027 778 Euro. Goappašiid prográmmaid álggaheapmi lei maŋŋonan eaige álggahuvvon ovdalgo 2001, mii mearkkaša ahte vuosttas prográmmajagi 2000 juolludeapmi ii geavahuvvon. Sámediggi áigu Interreg-ovttasbarggu bokte nannet ja ovddidit sámi ovttasbarggu rastá riikkarájáid. Vai sáhttá ollašuhttit norgga stáhta geatnegasvuođaid Interreg-ovttasbarggus, de ferte bajidit stáhta juolludeami.</p>
<p>Sámedikki dievasčoahkkin – Čoahkkingirji 03/03 - 142. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Maŋimuš prográmmajagiid 2005 ja 2006 dárbu lea danne buohkanassii <em type="italic">4 225 000 ru </em>lassin jahkásaš <em type="italic">2 000 000 ruvdnosaš </em>juolludeapmái. 9.3 Sámi nissonorganisašuvnnat </p>
<p><em type="bold">Mihttomearri ja doaibmabijut </em></p>
<p>Sámi váldoorganisašuvnnaid mihtilmasvuohta lea ahte dat barget árjjalaččat olles sámi servodateallima ektui. Organisašuvnnain leat lahtut, mat báikkálašservviideaset bokte váikkuhit árjjalaččat sámi servodateallima. Sis lea erenoamáš ovddasvástádus sámi servodaga dásseárvobarggus. Sámediggi háliida bidjat buot riikkaidgaskasaš barggu seamma poastta vuollái, ja danne lea Sáráhkká ja Sámiid Nissonforum sirdojuvvon poasttas 55 eará doarjagat dán postii. Sáráhkka ja Sámi Nissonforum leat davviriikkalaš sámi nissonorganisašuvnnat, mat barget dásseárvvuin sámi servodagas. Sámediggi juolludii 50 000 ruvdnosaš doarjaga Sáráhkkái ja 69 000 ru Sámiid Nissonforum 2003:s. Sámediggi háliida bajidit doarjagiid nu ahte Sáráhkka oažžu <em type="italic">60 000 ru </em>ja Sámiid Nissonforum oažžu <em type="italic">80 000 ru </em>2005:s. 10 DEARVVAŠVUOĐA- JA SOSIÁLAÁŊGIRUŠŠAN </p>
<p>Váldomihttomearri <em type="italic">” Ollislaš ja ovttaárvosaš dearvvašvuođa- ja sosiálafálaldat sámi álbmogii nugo maiddái álbmogii muđuige” </em>10.1 Dearvvašvuođa- ja sosiálaáššit </p>
<p><em type="bold">Mihttomearri ja doaibmabijut </em></p>
<p>Sámedikki mihttomearri dearvvašvuođa- ja sosiálaáŋgiruššamiin lea ovddidit dáššeárvosaš dearvvašvuođa- ja sosiálabálvalusaid sámi álbmogii.</p>
<p>Sámediggi áigu vuoruhit sámi dearvvašvuođa- ja sosiálpolitihkkabarggu. Dearvvašvuođadepartemeanta lea ođđajagemánu 2003 árvvoštallan mo lea čuovvoluvvon NAČ 1995:6 Dearvvašvuođa- ja sosiálabálvalusaid plána sámi álbmoga várás Norggas. Sámediggi vuordá ahte ortnet jotkojuvvo maŋŋá árvvoštallama. Eaktuduvvo ahte prošeakta dahkko bistevaš ortnegin ja jotkojuvvo maiddái 2005:s. Prošeaktaruđaid juolludeapmi iešguđet vuoruhuvvon doaibmabijuide joatkašuvvá dalle deaŧalaš bargamuššan. Sámedikki mielas lea hui deaŧalaš ahte Sámediggi hálddaša ruđaid boahtteáiggis. Dušše Sámediggi sáhttá ollislaš perspektiivas bidjat eavttuid dearvvašvuođa- ja sosiálabálvalusaide sámi servodagas.</p>
<p><em type="bold">Tabealla 10.0 Dearvvašvuođa- ja sosiálaá? giruššan </em>(1000 ru) </p>
<p><em type="bold">Poasta 59 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>59.1 </p>
<p>Dearvvašvuođa- ja sosiálaá?giruššan4.5004.5007.000</p>
<p><em type="bold">Submi </em>* <em type="bold">4.5004.5007.000 </em>* 600 000 ru lea sirdojuvvon postii post 01: Prošeavtta háld., fágavirgi. Juolludus Dearvvašvuođadepartemeanttas lea 5 100 000 ru jagis 2003. </p>
<p>Sámedikki dievasčoahkkin – Čoahkkingirji 03/03 - 143. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámediggi deattuha ahte doarjjaortnet galgá váikkuhit rievdadusaid dearvvašvuođa- ja sosiálabálvalusain sámi buohcciide. Lea ollu bargu ain heivehit bálvalusaid sámiide, sihke sámegiela ja sámi kulturáddejumi geavaheami dáfus, ásahusaid fysihkalaš láhčima dáfus ja bálvalusaid sisdoalu rievdadeami dáfus. Sámediggi háliida joatkit Sámedikki dearvvašvuođa- ja sosiálapolitihka ovddidanbarggu, mas deattuhuvvo nissonolbmuid dearvvašvuohta, mánáid ja nuoraid dilli, gárrendillepsykiatriija ja dutkan. Sámediggi áigu maiddái nannet diehtojuohkima ja oaivadeami sámi dearvvašvuođa ja sosiála diliid birra, sámi geavaheaddjiid dárbbu, geavaheaddjiid vuoigatvuođaid dearvvašvuođa- ja sosiálabálvalusain ja gaskkustit oktavuođa sámi álbmogiin. Viidáseappot háliida Sámediggi ovddidit dan ovttasbarggu ja rolla sámi politihka eaktudeaddjin dearvvašvuođa- ja sosiálaáššiin, sihke sisriikkalaččat ja ovttas eará davviriikkaiguin ja eará eamiálbmogiiguin. Seammás oaidná Sámediggi deaŧalažžan nannet barggu eamiálbmogiid dearvvašvuođa- ja sosiáldiliiguin, earret eará máilmmi dearvvašvuođaorganisašuvnna ektui. (WHO). Vai sáhttit čuovvolit barggu sámi dearvvašvuođa- ja sosiálaáššiiguin dárbbašat lassi ruđaid Dearvvašvuođadepartemeanttas 2005:s ja bivdá oažžut <em type="italic">7 000 000 ru </em>2005:s. Lassáneapmi galgá ollásit geavahuvvot doarjjaortnegii/prošeavttaide. 11 Arkiiva-, girjerádjo- ja diehtojuohkinbálvalusat 11.1 Mobiila girjerádjobálvalusat </p>
<p><em type="bold">Mihttomearri ja doaibmabijut </em></p>
<p>Sámi girjebussiid ásaheapmi lea buoridan muđui váilevaš sámi girjerádjobálvalusa. Sámi girjebussiid ruhtadeami sihkkarastin guovlluin, gos lea bieđggus ássan ja stuorra hástalusat johtolaga dáfus, lea guovddážis buorideamis girjerádjobálvalusaid sámi geavaheaddjiide. Kulturdepartemeanttas lea ovddasvástádus addit investerendoarjaga ođđa girjebussiid ásaheampmái. Sámediggi hálddaša doarjagiid dáidda girjebussiide. Bušeahttadárbu dán áigumuššii lea <em type="italic">5 200 000 ru </em>2005:s. </p>
<p>Sámediggi lea ovdal ávžžuhan departemeantta juolludit investerendoarjaga plánejuvvon girjebussii Mátta-Romssas ja Davvi-Nordlánddas. Eaktuduvvo ahte doaibmadoarjja sámi girjebussiide maiddái lasihuvvo jus addo investerendoarjja ođđa bussiide.</p>
<p><em type="bold">Tabealla 11.0 Arkiiva-, girjerádjo- ja diehtojuohkinbálvalusat </em>3,5 %(1000 ru) </p>
<p><em type="bold">Poasta 60 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>60.1 </p>
<p>Mobiila girjerádjobálvalusat 4.7084.7085.20060.2</p>
<p>Sámi girjerádjobálvalusat0025060.3</p>
<p>Sámi arkiiva6886881.900</p>
<p><em type="bold">Submi5.3965.3967.350 </em></p>
<p>Sámedikki dievasčoahkkin – Čoahkkingirji 03/03 - 144. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo11.2 Doarjja ásahit sámi girjerádjoávnnasčoakkáldagaid</p>
<p><em type="bold">Mihttomearri ja doaibmabijut </em></p>
<p>Sámediggi háliida váikkuhit girjerádjobálvalusaid nannema sámi álbmogii doppe gos sii ásset ja movttiidahttit báikkálaš girjerájuid váldit ovddasvástádusa iežaset sámi geavaheaddjiin. Viidáseappot háliida Sámediggi ásahit doarjjaortnega sámi girjerádjoávnnasčoakkáldagaid ásaheami várás álbmot- ja skuvlagirjerájuid oktavuođas. Bušeahttadárbu ásahit doarjjaortnega sámi girjerádjoávnnasčoakkáldagaid ásaheami várás álbmot- ja skuvlagirjerájuid oktavuođas lea <em type="italic">250 000 ru </em>2005:s 11.3 Sámi arkiiva </p>
<p><em type="bold">Mihttomearri ja doaibmabijut </em>2002 álggahii Sámediggi čielggadabarggu dainna áigumušain ahte ásahit ja organiseret sámi arkiivabálvalusaid. Sámediggi háliida viiddidit Sámi arkiivva Guovdageainnus arkiivan, mas lea našuvnnalaš ovddasvástádus sámi arkiivaávdnasiin. Sámediggi čuovvolišgoahtá Sámedikki mearrádusa organiseret sámi arkiivvaid ja arkiivabálvalusaid 2004:s. Bušeahttadárbu 2005:s loktet arkiivva dási lea <em type="italic">1 900 000 ru </em>, oktan doaibmadoarjagiin sámi arkiivii. 12 Dásseárvodoaibmabijut </p>
<p>Váldomihttomearri <em type="italic">” Sámi nissoniin ja albmáin galget leat seamma vuoigatvuođat, geatnegasvuođat ja vejolašvuođat buot servodatsurggiin” </em></p>
<p><em type="bold">Mihttomearri ja doaibmabijut </em></p>
<p>Sámedikki mihttomearri dásseárvobarggus mearriduvvui Dásseárvodoaibmaplánas miessemánu 1999. Mihttomearrin lea <em type="italic">ahte sámi nissoniin ja albmáin galget leat seamma vuoigatvuođat, geatnegasvuođat ja vejolašvuođat buot servodatsurggiin. </em>Strategiija juksat mihttomeari lea dásseárvo- ja sohkabealperspektiivva ovttaiduhttit buot bargosurggiide Sámedikkis. Dán áigodagas deattuhuvvo erenoamážit dásseárvodutkan ja sohkabeliid gaskavuođat sámi servodagas. Dan lassin lea Sámedikki válgaortnetbargu vuoruhuvvon suorgi. Buohkanassii dárbbaša lasihit sajušteami dásseárvodoaibmabijuide <em type="italic">650 000 ruvdnun </em>2005:s. Vuolábealde dát leat dárkileappot válddahallon. </p>
<p><em type="bold">Tabealla 12.0 Dásseárvodoaibmabijut oppalaččat </em>(1000 ru) </p>
<p><em type="bold">Poasta 61 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>61.1 </p>
<p>Dásseárvodutkan10010015061.1</p>
<p>Eará dásseárvodoaibmabijut - Nissonolbmot ja politihkk10010035061.1</p>
<p>Nissonbláđđi Gába <em type="italic">(sirdojuvvon 52.9 sámi prentosat) </em>300300061.1 </p>
<p>Dásseárvodoaibmabijut mánáidgárddiin ja vuođđoskuvll00150</p>
<p><em type="bold">Submi500500650 </em></p>
<p>Sámedikki dievasčoahkkin – Čoahkkingirji 03/03 - 145. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo12.1 Dásseárvodutkan</p>
<p>Sámediggi deattuha garrasit loktet máhtu nissonolbmuid ja almmáiolbmuid gaskavuođaid birra sámi servodagas. Dát doaibmabidju vuoruhuvvo bajás. Sámedikki bušeahttadárbu dutkamii lea <em type="italic">150 000 ru </em>2005:s ja almmuhuvvo dutkanruhtan. 12.2 Nissonolbmot ja politihkka </p>
<p>Ruđat galget geavahuvvot besten- ja skuvlenbargui ovdamearkka dihtii semináraide sierranas politihkkasurggiin (sámi EU vuoigatvuođaid rájes oljju ja gássa rádjai), bellodatpolitihkalaš skuvlejupmái, sárdnun- ja digaštallankurssaide, válddástallanvugiid birra, fierpmádathuksemii, fáttarortnegiidda, ja eará besten- ja skuvlendoaibmabijuide, mat sáhttet movttiidahttit nissonolbmuid oassálastit ja vuolgit evttohassan sámediggeválggas. Sámediggi bajida bušeahttadárbbu dán áigumuššii <em type="italic">350 000 ruvdnun </em>2005:s, erenoamážit go dat lea válgajahki. 12.3 Doaibmabijut mánáidgárddiin ja vuođđoskuvllas </p>
<p>Dát lea áŋgiruššansuorggi čuovvoleapmi Sámedikki doaibmaplánas dásseárvvu várás, mearriduvvon geassemánu 1999. Dásseárvu ferte álggahuvvot jo mánáidgárddis ja vuođđoskuvllas. Sámedikkis lea stuorra váikkuhanfápmu sámi mánáidgárddiid ja vuođđoskuvlla sisdollui. Lea deaŧalaš ahte mánát ja nuorat ohppet buriid miellaguottuid ja meanuid vai buorida sihke nieiddaid ja gánddaid iešdovddu, ja dahká vejolažžan geavahit iežaset vejolašvuođaid ja vuoigatvuođaid. Seammás dárbbašit skuvlla ja mánáidgárddi bargit gelbbolašvuođaloktema dásseárvosuorggis. Bušeahttadárbu dán áigumuššii lea <em type="italic">150 000 ru </em>2005:s. 13 Sámiide guoskevaš statistihkka Norggas 13.1 Sámi statistihkka </p>
<p><em type="bold">Mihttomearri ja doaibmabijut </em></p>
<p>Sámediggi álggahii 2003 prošeavtta ovddidit sierra statistihka sámi álbmoga várás. Prošeavtta duogáš lei lassáneame dárbu fidnet sámiide guoskevaš statistihka sámi servodaga dutkama ja guorahallama oktavuođas. Áššáigullevaš statistihka fidnen lea mearrideaddjin buori servodatovvdideapmái sámi guovlluin ja dasa ahte sáhttit árvvoštallat ovdamearkka dihtii politihkalaš mearrádusaid beavttu sámi servodagaide. Dát lea prošeakta man mihttomearrin lea oččodit sámi statistihka bistevaš čovdosa. Sámi Ististuhtta ja Statisttalaš guovddáškantuvra leat maid mielde prošeavttas. Bargun 2005:s šaddá almmuhit Sámiide guoskevaš statestihka jahkegirjji, prošeavtta árvvoštallan ja doaibmačovdosiid heiveheapmi dainna áigumušain ahte álggahit dábálaš doaimma 2005 čavčča. Bušeahttadárbu dán áigumuššii lea <em type="italic">1 250 000 ru </em>2005:s. </p>
<p>Sámedikki dievasčoahkkin – Čoahkkingirji 03/03 - 146. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo14 Guovlluguovdasaš ovddideapmi ja ovttasbargu 14.1 Ovttasbargošiehtadusat fylkkagielddaiguin</p>
<p><em type="bold">Mihttomearri ja doaibmabijut </em></p>
<p>Sámedikki mihttomearri lea nannet ja oainnusin dahkat sámi kultuvrra, sámegiela ja sámi servodateallima ovttas guovlluguovdasaš oassálastiiguin. Sámediggi lea dahkan ovttasbargošiehtadusaid Romssa ja Finnmárkku fylkkagielddaiguin. 2004 lea áigumuš dahkat oktasaš šiehtadusa Hedmárkku, Lulli-Trøndelága, Davvi-Trøndelága ja Nordlaándda fylkkagielddaiguin. Ovttasbargošiehtadusat galget oktasaš doaibmabijuid áŋgiruššama bokte ovddidit luovvama, ásahusovddideami, gelbbolašvuođaloktema, ealáhusovddideami ja giella- ja kulturovddideami buoremussan buot guovlluid ássiide. Fylkkagielddat leat ožžon ruđaid stáhtas guovlluguovdasaš ovddidanbargui. Sámediggi dárbbaša danne mearkkašahtti ruhtalassáneami 2005:s ovttasbargošiehtadusaid čuovvoleapmái. Buohkanassi evttohuvvo bušeahttarámman dán áigumuššii <em type="italic">10 000 000 ru </em>2005:s, ja juogaduvvo dán láhkai: 4 300 000 ru guovlluguovdasaš ovddidandoaimmaide 3 800 000 ru duodjái, kultuvrii ja valáštallamii, 1 500 000 oahpahussii ja gillii ja 400 000 riikkaidgaskasaš bargui. 14.2 Sámi kulturviesut </p>
<p><em type="bold">Mihttomearri ja doaibmabijut </em></p>
<p>Sámi kulturviesut leat čájehuvvon erenoamáš mávssolažžan dain guovlluin, gos sámit leat čielga unnitlohkun álbmoga ektui muđui. Sámi kulturviesut váikkuhit vuođđostruktuvrra, mii buorida loaktima ja ovdánanvejolašvuođaid, ja dahket báikegottiid geasuheaddjin go galgá juoidá álggahit. Lea deaŧalaš plánet dákkár viesuid dainna jurdagiin ahte doppe galget leat máŋggalágan doaimmat, earret eará fálaldagat nuoraide ja mánáide. Sámediggi áigu bargat dainna ulbiliin ahte stáhta juolluda ruđaid sámi kulturviesuide ja fievrrida ruđaid Sámediggái juogadeapmái. Dainna eavttuin ahte stáhta juolluda ruđaid, áigu Sámediggi dahkat čuovvovaš vuoruheami: 3 000 000 ru Vardobáikki ja Sámi dáiddamusea ovdaprošekteremii, 23 900 000 ru Ája sámi guovddáža huksemii 20 000 000 ru Saemien Sitje huksemii. Buohkanas bušeahttadárbu lea <em type="italic">46 900 000 ru </em>2005:s. Golut Ája Sámi Guovddáža, Gáivuona, Várdobáikki, Evenášši/Skániid ja Sámi dáiddamusea, Kárášjogas, plánaid duohtan dahkama oktavuođas, gártet buohkanassii 198,3 miljon ru. Submi juohkása ná: Ája Sámi Guovddáš 32,3 miljon ru, Várdobáiki meroštallon 36 miljon ru ja Sámi dáiddamusea meroštallon 130 miljon ru. Ája Sámi Guovddáš huksejuvvo osiid mielde. 1. huksenmuddu lea meroštallon máksit 9,4 miljon ru ja ruhtaduvvo 5,4 milj. doarjagiin Romssa fylkkasuohkanis ja 2 milj. Sámedikkis. Reastta geahččaleimmet oažžut stáhta/departemeanttaid ruhtadit, muhto ii dat lihkostuvvan. Várdobáikki ja Sámi dáiddamusea várás leat golut meroštallojuvvon. Dat eaktuda ođđasit guorahallat plánaid ja geahčadit ii go sáhtášii vuolidit goluid – iežasruhtadárbu ovdaprošekteremii lea 3 000 000 ru. <em type="bold">Vuođustus </em></p>
<p>Sámi servodat lea aiddo álggahan barggu guovddáš kultursurggiin, ja go buohtastahttá eanetlohkokultuvrra diliin, de lea ain uhccán doaibmanvejolašvuohta árjjalaš sámi kulturovdáneapmái. Deaŧalaš</p>
<p>Sámedikki dievasčoahkkin – Čoahkkingirji 03/03 - 147. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmokulturáŋgiruššansuorgin Sámediggái lea sámi kulturviesuid ásaheapmi. Dát gusto erenoamážit guovlluin gos sámegiella ja sámi kultuvra lea rašis dilis. Sámedikki mihttomearrin lea ahte sámi álbmogis galget leat duohta kulturdoaibmanvejolašvuođat dakkár arenain gos kulturdoaibman sáhttá dáhpáhuvvat. Evttohus 1, áirasis Isak Mathis O. Hætta, Friija joavku</p>
<p>Sámediggi bivdá várret ruđaid, maid etablerejuvvon ja ođđa organisašuvnnat dárbbašit go barget árbevirolaš ealáhusaid ovddas ja árbevirolaš ealáhusain sámi guovlluin. Evttohus 2, áirasis Geir T. Pedersen, NSR ovttasbargojoavku, ovttasbargojoavku ja GB sámediggejoavku 4.3.2 Sámi lágádusat 20. s Rievdadus 1. teakstaoasis: <span type="quote">“sámegillii”</span> sadjái biddjo <span type="quote">“buot sámegielaide”</span>.</p>
<p>Lasáhus 3. teakstaoassái:</p>
<p>Sámediggi fuomášuhttá ráđđehusa ahte juolludus ođđadárogielat lágádusaide lea ru 6 600 000 vástideaddji bušeahttapoasttas jagi 2003 stáhtabušeahtas. 23. s Ođđa teakstaoassi ovddabeallái Kultuvralaš skuvlaseahkka</p>
<p>TV-sáddagat ja radiu</p>
<p>Sámi TV-fálaldat lea ain váilevaš sihke NRKas ja erenoamážit TV2as. Ferte muittuhit TV-kanálaid ahte sii leat áibmomediat, geain lea ovddasvástádus fállat sáddagiid buohkaide. Sámediggi áigu erenoamážit fuomášuhttit dan hui váilevaš TV-fálaldaga sámemánáide, ja berrejit fargga boahtit beaivválaš Mánáid-TV sáddagat buot sámegielaide. TV2:s ii leat jeavddalaš sámi TV-fálaldat mánáide ja dat ferte rávvejuvvot čuovvolit konsešuvdnaeavttuid, mat leat biddjon kanálii. Stáhtabušehta oktavuođas ferte NRK seammás oažžut buoret ekonomalaš eavttuid bajiduvvon áibmomediadivada bokte. Sámediggi bivdá maiddái departemeantta árvvoštallat várret liseansalassánemiid sámi áibmomediafálaldaga ovddideapmái. Maŋimuš jagiid stuorát gilvu TVkanálaid gaskkas čájeha ahte prográmmafálaldat uhcit geahččijoavkkuide gillájit. Seamma ákkat geavahuvvojit nannet sámi mánáidfálaldaga go nannet dáža TV-fálaldaga mánáide.</p>
<p>Ođđa 5. teakstaoassi</p>
<p>Sámi preassapolitihka bajimuš mihttomearri lea ásahit sihkkaris ekonomalaš vuođu sámi aviissaid beaivválaš almmuheapmái, vuos álggos sámegielat aviissaid várás. 31. s Maŋimuš teaks taoasis:</p>
<p>Sihko: <span type="quote" xml:lang="vep">“4”</span> 2. cealkagis Sihko 3. cealkaga: <span type="quote">“Sihkkarastinproseassa davimus sámi guovlluin lea bures jođus, ja áigumuš lea álggahit ođđaortnegiid davimus museasiiddain 1.1.2004 rájes.”</span></p>
<p>Sámedikki dievasčoahkkin – Čoahkkingirji 03/03 - 148. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Evttohus 3, áirasis Egil Olli, Bargiidbellodaga sámediggejoavku 2. Boahttevaš bušeahttadárbbuid vuoruheapmi</p>
<p type="listitem">Lasáhus kuvlačuoggái vuoruhuvvon surggiid birra:</p>
<p type="listitem">Ealáhusovddideapmi</p>
<p type="listitem">Diehtojuohkinbargu Sámediggeválgga 2005 oktavuođas  2.2 Giella, kultuvra ja ovddidanbarggut – Ovddidanbarggut/prošeavttat</p>
<p type="listitem">Lasáhus ođđa kuvlačuoggán:  Sámi dásseárvoguovddáža ásaheapmi Sámedikki oktavuođas.  Duogáš/ákkasteapmi</p>
<p type="listitem">Doaibmabidju galgá váikkuhit dustet nissonolbmuid hástalusaid go lávkejit sámepolitihka arenái. Dát ii gusto dušše Sámedikki oktavuhtii, muhto lea uhcimusat seamma deaŧalaš nissonolbmuide  gielddastivrrain ja fylkkadikkiin. Guovddáš lea hui deaŧalaš nissonolbmuid váikkuhanvejolašvuođaide.  Dát ferte leat Sámedikki guhkesáiggi bargun sihkkarastit stuorát lobalašvuođa sámi servodagas.4.1.1 Sámi ovddidanfoanda</p>
<p>Lasseevttohus Duodjefidnooahppiid várás ferte ásahit movttiidahttinstipeandda, Sámedikki ovddeš mearrádusa vuođul. 5.1 Guovttegielalašvuođadoarjagat – Mihttomearri ja doaibmabijut</p>
<p>Lasáhus: Doarjja guovttegielalaš gielddaide ja fylkkagielddaide lasihuvvo vai sii sáhttet ollašuhttit lágaid gáibádusaid ja vai duohta golut guovttegielalašvuođa geažila gokčojuvvojit ollásit. Sámediggi áigu boahtteáiggis vuoruhit giellavirkkosmahttima sámi guovddáš guovlluid olggobealde. 11.1 Mobiila girjerádjobálvalusat – Mihttomearri ja doaibmabijut </p>
<p>Lasáhus: Sámediggi ávžžuha Kultur- ja girkodepartemeantta juolludit investerenruđaid ođđa girjebusseháhkamii oarjelsámi guovllu várás. Oarjelsámi kultuvra lea áitojuvvon, ja mearrideaddjin oarjelkultuvrra ovdáneapmái lea ahte sámi girjjálašvuohta lea olámuttus. Sámediggi oaidná dárbbašlažžan viiddidit girjebussefálaldaga maiddái Mátta-Várjjaga sámi álbmogii. Sámegiela Nuort-Finnmárkkus dárbbaša movttiidahttit ja sámegiel girjjiid olahahttivuođa ferte buoridit. Evttohus 4, áirasis Roger Pedersen, Sámiid válgalihtu</p>
<p>Sámediggi váldá vuolggasadjin Sámediggeráđi bušeahttaárvalusa 2005 várás, ja lea ovttaoaivilis das ahte sámi servodagas leat ollu dárbbut, mat eai leat duhtaduvvon ja maid earret eará sáhttá duhtadit go lasiha Sámedikki bušeahta. Muhto 175 miljon ruvnno juolluduslassáneami 2003 ektui ferte atnit guhkesáiggi mihttomearrin. Sámediggeráđđi lea ovddidan deaŧalaš dárboanaliissa, muhto das lea uhccán oaivadus das, maid Sámediggi atná deaŧaleamosin čađahit 2005:s.</p>
<p>Sámedikki dievasčoahkkin – Čoahkkingirji 03/03 - 149. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámedikki mielas lea danne eambbo realisttalaš ja čađahahtti ahte ovttas guovddáš eiseválddiiguin 5-jagi áigodagas bajidit bušeahta evttohuvvonvon 175 miljon ruvnnuin, jahkásaš lassánemiiguin, dassážii go juksá dán dási. Maiddái datge bušeahttalassáneapmi lea oalle stuoris go buohtastahttá máŋggain eará doaimmain, muhto Sámedikki mielas leat sámi servodaga dárbbut, máŋgga buolvva dáruiduhttima geažil ja sámegiela ja sámi kultuvrra hilguma geažil, nu stuorrát ja viidát, ahte muhtun áiggi ain ferte áŋgiruššat erenoamážit vai sihkkarastá sámegiela ja sámi kultuvrra. Juolludeaddji eiseválddit leat dál oahpásmuvvamin dáid dárbbuide. Dát – ovttas mihttomeriin dahkat Sámedikki dan orgánan, mas galgá leat áibbas guovddáš rolla sámegiela ja sámi kultuvrra sihkkarastinbarggus Norggas – dagaha ahte Sámedikki bušeahta jahkásaš lassáneapmi berre leat nie stuoris go lea geažiduvvon ovddabealde. Sámediggi deattuha maid ahte mearrideaddji deaddu biddjo dasa ahte lassiruđat Sámediggái jagi 2005 bušeahta bokte, ja boahttevaš bušeahtaid bokte, eanaš geavahuvvo dakkár bálvalusbuvttadeapmái, mii ovddida doaimmaid sámi servodagas, ja uhcimusat hálddahusa lassáneapmái. Sámediggi áigu maiddái buktit mearkkašumiid dasa maid Sámediggeráđđi dadjá árvalusas ahte ferte ráhkadit šiehtadanmálle bušeahttaáššiin. Dán oainnu leat ovddidan máŋgii ovdal, ja Ráđđehus lea stuorradiggedieđáhusas nr. 7, 2000/2001, dáhttun Sámedikki konkretiseret mii min mielas lea šiehtadanmálle. Dán konkretiserema berre dahkat. Nu guhká go dat ii leat dahkkon, de lea váttis jurddašit árbevirolaš šiehtadandili 2005-bušeahta oktavuođas. Dattetge lea čađahahtti ásahit ovttasbargoforuma bušeahttaáššiin, Sámedikki ja Ráđđehusa gaskkas, gos guovddáš departemeanttat nu go ruhtadandepartemeanta lea ovddastuvvon. Dakkár forum sáhttá maid čohkket mávssolaš vásihusaid, jus šiehtadanjurdagat dahkkojit duohtan. Dakkár vugiin šattašii Sámedikkis ain stuorát ovddasvástádus bušeahta loahpalaš juogadeamis go dál lea. Politihkkasurggiid maid dakkár oktavuođas berre vuoruhit bajimužžii lea giella, diehtojuohkin – oktan ruđaiguin jienastuslohkui čáliheapmái – ja ealáhusat. Investerengolut sámi kulturviesuide bohtet lassin dása. Sámediggi berre álggahit dialoga guovddáš eiseválddiiguin oččodit ruhtadanplána dálá kulturviessoplána oktavuođas. Molssaeaktun lea maid ráhkadit sierra huksenplána sámi kulturviesuid várás, Sámedikki ovddeš rávvagiid vuođul. Sámedikki loahppaárvalus 2005-bušeahta oktavuođas lea danne: Sámediggi bargá dan ovdii ahte bušeahtta lasihuvvo 25 miljon ruvnnuin jahkásaččat 5 jagi. Dát lea olggobealde daid goluid mat bohte dan oktavuođas go Sámediggi váldá badjelasas ođđa doaimmaid (skihkkejuvvon dahje sávvojuvvon doaimmat). Lassáneami oktavuođas vuoruhuvvo nu go namuhuvvon bajábealde; giella, kultuvra, diehtojuohkin ja ealáhusat.</p>
<p>III Jienasteapmi</p>
<p>Evttohus 4 sáddejuvvui Sámediggeráđđái. 39 áirasis ledje 37 čoahkis. Jienasteapmi dahkkojuvvui čuovvovaš vuogi mielde: 1. Evttohus 1 mearriduvvui ovttajienalaččat</p>
<p>Sámedikki dievasčoahkkin – Čoahkkingirji 03/03 - 150. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo2. Evttohus 2 mearriduvvui ovtaajienalaččat 3. Evttohus 3 mearriduvvui ovttajienalaččat 4. Sámediggeráđi árvalus oktan mearriduvvon rievdadusaiguin mearriduvvui ovttajienalaččat.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka 1 Svein Peter Pedersen áššej. 2 Egil Olli</p>
<p xml:lang="nno">Svein Peter Pedersen</p>
<p xml:lang="nob">Ann-Mari Thomassen 3 Egil Olli 4 Geir Tommy Pedersen</p>
<p xml:lang="nob">Egil Olli</p>
<p xml:lang="nob">Stig Eriksen 5 Geir Tommy Pedersen 6 Roger Pedersen 7 Olaf Eliassen 8 Isak Mathis O. Hætta</p>
<p xml:lang="nob">Geir Tommy Pedersen</p>
<p xml:lang="nno">Per Edvin Varsi</p>
<p xml:lang="fkv">Janoš Trosten</p>
<p xml:lang="nob">Svein Peter Pedersen 9 Isak Mathis O. Hætta 10 Per A. Bæhr</p>
<p xml:lang="nob">Svein Peter Pedersen 11 Ragnhild Lydia Nystad</p>
<p>Magnhild Mathisen 12 Ragnhild Lydia Nystad 13 Mildri Pedersen</p>
<p xml:lang="nno">Svein Peter Pedersen 14 Per Edvin Varsi</p>
<p>Ragnhild Lydia Nystad 15 Per Edvin Varsi 16 Roger Pedersen 17 Johan Mikkel Sara 18 Svein Peter Pedersen áššejođih.</p>
<p>Egil Olli (jienasteapmái.)</p>
<p>Geir Tommy Pedersen (čoahkkinortnegii)</p>
<p>Ragnhild Lydia Nystad</p>
<p>Sámedikki dievasčoahkkin – Čoahkkingirji 03/03 - 151. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>VI Sámedikki mearrádus 1</p>
<p>Bušeahttabarggu rámmat</p>
<p>Sámedikki barggu, vuoruhemiid ja boahttevaš bušeahttadárbbuid evttohusaid vuolggasadjin lea Sámediggeplána 2002-2005. Lassin biddjo Sámedikki oasseplánain, dieđáhusain ja mearrádusain dohkkehuvvon politihkka vuođđun bušeahta mihttomeriid, strategiijaid ja doaibmabijuid hábmemii. Sámediggeplánas 2002-2005 lea Sámediggi mearridan čuovvovaš višuvnna ja bajimuš mihttomeari:</p>
<p><em type="italic">Máŋggabealat servodat huksejuvvon sámi árvvuid, vuođđudeaddji olmmošvuoigatvuođaid ja riikkaidgaskasaš oktiigullevašvuođa ala.. </em></p>
<p>Sámedikki višuvdna</p>
<p><em type="italic">Iešmearrideapmi, mas sápmelaččaid vuoigatvuođat álbmogin ja eamiálmogin leat vuođđun. </em></p>
<p>Bajimuš mihttomearri</p>
<p>Sámediggi lea jagi 2005 bušeahttaevttohusas ferten rievdadit bušeahta ovdanbuktima ovddit jagiid ektui. Ovdal lei Sámedikki bušeahtta juhkkojuvvon iešguđet departemeanttaid gaskkas. Sámedikki jagi 2005 stáhtabušeahtas ovddiduvvo bušeahttalasihandárbu daid ovddasvástádussurggiid vuođul, mat Sámedikkis leat sámi álbmoga ektui. Sámedikki jagi 2005 bušeahta dievasčoahkkinmeannudeapmi lea áraduvvon skábmamánus čakčamánnui. Sámedikki bušeahttameannudeami áradeapmi lea heivehuvvon Ráđđehusa bušeahttaprosessii. Ovddit jagiid bušeahttadárbbuid ovddideami oktavuođas lea Sámediggi bidjan vuođđun Stuorradikki ovddit jagi juolludusrámma. Nappo áradeampmi mielddisbuktá ahte Sámediggi ii sáhte geavahit dán jagi Stuorradikki bušeahttamearrádusa, jagi 2004 stáhtabušeahta, vuođđun barggustis, muhto jagi 2003 loguid. Sámediggi lea ovdal gáibidan šiehtadallama Ráđđehusain sámeáššiid oktavuođas nugo mat bušeahttarámmaid bidjamis ja ovddasvástádusa juogadeamis buot servodatsurggiin. Bušeahttabarggu ja ođđa dárbbuid sáhttá viehka álkit heivehit dákkár šiehtadallamiidda. Duohta šiehtadallamiin sáhttá oažžut ovdan ruhtadárbbuid ja ovddasvástádusjuogadeami ja soahpat bušeahttarámmaid jagis jahkái. Dakkár vuogádat buorida gulahallama ja ovttasbarggu sámepolitihka hástalusaid hárrái ja dahká boahttevaš bušeahttarámmaid einnostuvvin. Sierranas fágadepartemeanttain lea iešheanalis ovddasvástádus Sámedikki bušeahta ektui. Sámediggi vásiha dattetge ahte muhtun departemeanttat geahččalit duvdit eret ovddasvástádusaset sámeássiin Gielda- ja guovludepartementii. Dat mearkkaša ahte sii eai háliit váldit duohta ovddasvástádusa ovddideamis sámeáššiid ja bušeahttadárbbuid iežaset ovddasvástádussurggiin. Go Sámediggi lea nettobušeterejuvvon doaibma, de eaktuduvvo ahte departemeanttat geavahit poastta 50 go juolludit ruđaid Sámediggái. Viidáseappot eaktuduvvo ahte Gielda- ja guovludepartementa sámeáššiid oktiiordnendepartemeantan oktiiordne bušeahttabarggu.</p>
<p>Sámedikki dievasčoahkkin – Čoahkkingirji 03/03 - 152. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Rámma, maid Sámediggi oččui buohkanassii jagis 2003 Norgga stáhtas, lei 206,2 miljon ruvnno. Rámma juohkása dán láhkai:</p>
<p>Sámedikki ruđat geavahuvvojit sámi doaibmabijuide, ja Sámediggi hálddaša daid guovddáš eiseválddiid bidjan rámmaid vuođul. Maŋimuš jagiid lea Sámedikki bušehttii sirdojuvvon máŋga ruhtadanortnega. Dan lassin hálddaša Sámediggi ruđaid, mat jagis jahkái sirdojuvvojit doibmii eará ruhtadangálduin. Dat leat einnostuvvi sturrodaga dáfus ja galget raporterejuvvot sierra. Seamma gusto ruđaide, mat juolluduvvojit prošeavttaide ee. Dát ruđat eai leat oassin bistevaš juolludemiin Sámedikki bušehttii. Vuolábeale govadat čájeha Sámedikki bušeahta ovdáneami 1989 rájes. Maŋimuš jagiid lassáneami sivvan lea vuosttažettiin go sámi doaibmabijut, mat jo gávdnojit, sirdojuvvojit departemeanttas Sámediggái eaige lasihuvvo juolludeamit sámi doaibmabijuide. Sámedikki bušeahtta muddejuvvui hattiid ektui vuosttas geardde 2003.</p>
<p>Vuolábeale govadat čájeha ahte duohtavuođas eai leat baljo lassánange juolludeamit sámi áigumušaide maŋimuš guđajagi áigodagas. Seamma áigodagas lea áššáigullevaš geahčadit mo lea dáid juolludemiid Sámedikki bušeahttaoassi ovdánan. Sámedikki bušeahtta lea eambbo go duppalastojuvvon dan áigodagas go juolludeapmi sámi áigumušaide buohkanassii ii leat lassánan. Sivvan lea go departemeantta hálddahusas leat sirdojuvvon Sámediggái dakkár sámi doaibmabijut, mat jo leat doaimmas. Danne orru leamen nu ahte Sámedikki bušeahtta lea sturron issorasat, vaikke duohtavuođas dát leat doaibmabijut ja ruđat, mat leat</p>
<p><em type="bold">Tabealla 1.0 Oppanastabealla </em>(1000 ru) </p>
<p><em type="bold">Namahus20022003 Erohus </em></p>
<p>Gielda- ja guovludep. - GGD120 100129 8009 700</p>
<p>Oahpahus- ja dutkandep. - ODD25 68726 6891 002</p>
<p>Mánáid- ja bearašdep. - MBD8 1138 413300</p>
<p xml:lang="vep">Birasgáhttendep. - BD1 0002 0001 000</p>
<p>Kultur- ja girkodep. - KGD29 10030 2441 144</p>
<p>Dearvvašvuođadep. - DD (ii spes. Dda 2003 bu.5 8005 100-700</p>
<p>Eanadoallodet. - ED04 0004 000</p>
<p><em type="bold">Julluduvvon buohkanassii I189 800206 246 16 446 </em></p>
<p>GGD - Sajustus Sámeálbmotfondii7 1194 650 -2 469</p>
<p xml:lang="nob"><em type="bold">Julluduvvon bevilget II196 919210 896 13 977 </em></p>
<p>Sámedikki dievasčoahkkin – Čoahkkingirji 03/03 - 153. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmosirdojuvvon departemeanttaid bušeahtain Sámedikki bušehttii. Buohtastahttima dihtii ferte dadjat ahte Stáhtabušeahtta seamma áigodagas lassánii 40% go váldá vuhtii haddegoargŋuma. <em type="bold">050 000100 000150 000200 000250 000300 000350 000400 000450 000500 000199819992000200120022003 </em></p>
<p xml:lang="nob"><em type="bold">Samiske formål </em></p>
<p xml:lang="nob"><em type="bold">Sametingetsbudsjett </em></p>
<p type="listitem">Ráđđehusa mihttomearrin dieđáhusas sámepolitihka birra lea sirdit ođđa doaimmaid Sámediggái. Eaktun lea  ahte:</p>
<p type="listitem">ekonomalaš rámmat ja boahttevaš ovddasvástádusat čielggaduvvojit</p>
<p type="listitem">váldesirdin ja ekonomalaš rámmat geavahussii heivejit oktii</p>
<p type="listitem">Sámediggi dárbbaša sakka ođđa ruđaid ođđa doaibmabijuid ovddideapmái ja álggaheapmái sámi servodagas.  Daid haga ii leat Sámedikkis ekonomalaš vejolašvuohta čađahit iežas mearridan politihka iešguđet  servodatsurggiin. Váikkuhusat jus eai juolluduvvo ođđa ruđat Sámediggái lea ahte:</p>
<p type="listitem">vásihuvvo ahte Sámediggi goazaha sámi servodaga ovdáneami</p>
<p type="listitem">Sámediggi dađis massá lobálašvuođa iehčanas álbmotválljen orgánan ja báhcá Stuorradikki mearridan Norgga politihka hálddašanorgánan. 2</p>
<p>Boahttevaš bušeahttadárbbuid vuoruheamit</p>
<p>Ollislaš dárbu ollašuhttit daid doaimmaid ja dan ovddasvástádusa, mii Sámedikkiis lea sámi álbmoga ektui máŋggabealat sámi servodagas, lea buohkanassii <em type="italic">381 860 000 ru </em>. Dat lea <em type="italic">175 614 000 ru </em>sturrosaš lassáneapmi jagi 2003 dábálaš juolludusa ektui. </p>
<p>Sámedikki dievasčoahkkin – Čoahkkingirji 03/03 - 154. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p><em type="bold">Tabealla 1.1 Oppanastabealla Sámedikki dietnasat buohkanassii </em>(1000 ru) </p>
<p xml:lang="est"><em type="bold">Poasta </em></p>
<p xml:lang="est"><em type="bold">Teaksta </em></p>
<p><em type="bold">Bu-03 Rev.bu-03 Stáhtabu-05Lassáneapmi % </em></p>
<p><em type="bold">Politihkalaš dási ja hálddahusa jođiheapmi ja erenoamáš doaibmagolut </em>01 </p>
<p>Politihkalaš dási jođiheapmi12.38612.38619.0006.61453,4 %01</p>
<p>Hálddahusa jođiheapmi49.99151.54658.5957.04913,7 %22</p>
<p>Erenoamáš doaibmagolut3.8756.0607.4001.34022,1 %</p>
<p><em type="bold">Doaibmagolut buohkanassii66.25269.99284.99515.00321,4 % </em></p>
<p><em type="bold">Váikkuhangaskaoamit </em>51 </p>
<p>Ealáhusovddideapmi24.66724.66738.00013.33354,1 %52</p>
<p>Kultuvra30.72331.08046.27015.19048,9 %53</p>
<p xml:lang="smj">Sámegiella34.50034.50074.35039.850115,5 %54</p>
<p>Biras- ja kultursuodjaleapmi10.80512.67220.3707.69860,7 %55</p>
<p>Eará doarjagat (politihkalaš bargu)5.0005.2757.3602.08539,5 %56</p>
<p>Oahpahus22.20222.20228.2906.08827,4 %57</p>
<p>Riikkaidgaskasaš bargu1.7007.8919.0751.18415,0 %59</p>
<p>Dearvvašvuođa- ja sosiálaá?giruššan4.5004.5007.0002.50055,6 %60</p>
<p>Arkiiva-, girjerádjo- ja diehtojuohkinbálvalusat5.3965.3967.3501.95436,2 %61</p>
<p>Dásseárvodoaibmabijut50050065015030,0 %62</p>
<p>Sámiide guoskevaš statistihkka Norgga001.2501.250 -63</p>
<p>Regionála ovddideapmi ja ovttasbargu <em type="bold">a) </em>0056.90056.900 - </p>
<p><em type="bold">Váikkuhangaskaoamit buohkanassii139.994148.683296.865148.18299,7 % </em></p>
<p><em type="bold">Doaibmag. ja váikkuhang. Buohkanassiib)206.246218.675381.860163.18574,6 % </em>a)Oktan 46 900 000 ru sturrosaš juollusdusdárbbuin stáhtas Sámi kulturviesuide b <em type="bold">) </em>Kapp.335.75 Sámi aviissat 22 000 000 ru eai leat mielde bajábeale buohkanassupmis. </p>
<p type="listitem">Sámediggi váldá vuhtii ahte lea eahperealisttalaš oažžut ná stuorra lassáneami ovtta jagis. Danne lea   Sámediggi 381 860 000 ru sturrosaš evttohuvvon rámma vuođul válljen vuoruhit muhtun surggiid 2005 bušeahtas ja bivdá lasihtit poastta 50 rámma  60 000 000 ruvnnuin jagis 2005. Vuoruhuvvon suorggit leat:</p>
<p type="listitem">Mánát ja nuorat</p>
<p type="listitem" xml:lang="smj">Giella-, kultuvra- ja ovddidanbarggut</p>
<p type="listitem">Ovttasbargu ja searvevuohta</p>
<p type="listitem">Birasgáhtten</p>
<p type="listitem">Ealáhusovddideapmi</p>
<p type="listitem">Diehtojuohkkinbargu Sámediggiválgga 2005 oktavuođas</p>
<p>Jagi 2005 evttohuvvon bušeahttalassáneapmi galgá gokčat sámi servodaga vuollerádjedárbbuid, addit</p>
<p>Sámediggái doaibmanfriijavuođa beassat ovddidit ja čađahit ođđa doaibmabijuid, ja erenoamážit haddegoargŋuma geažil muddet Sámedikki rámmaid.</p>
<p>Vuolábealde leat Sámedikki vuoruheamit čilgejuvvon dárkileappot. 2.1 Mánát ja nuorat</p>
<p type="listitem">Oahpahus</p>
<p type="listitem">Vuoigatvuohta oahpahussii sámegielas ja sámegillii buot sámemánáide (geahča kap. 8.1)</p>
<p type="listitem">Doarvái oahpponeavvut sámegillii (geahča kap. 8)</p>
<p>Sámedikki dievasčoahkkin – Čoahkkingirji 03/03 - 155. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p type="listitem">Sámedikki váldomihttomearri lea buorre kvalitehta vuođđuskuvlla ja joatkkaskuvlla oahpahusas. Sámediggi  galgá joatkit ovddidit ja kvalitehtasihkkarastit sámi skuvlla vuođđoskuvlla ja joatkkaoahpahusa  oahppoplánaide heivehuvvon sisdoalu. Sámedikkis leat lága bokte mearriduvvon doaimmat oahpahusa  oktavuođas, geahča oahpahuslága kap. 6 Sámi oahpahus.     Mánáidgárdi</p>
<p type="listitem">Nannet sámi mánáidgárddiid (geahča kap.8.3)</p>
<p type="listitem">Oahpponeavvut giellaoahpahussii mánáidgárddiin (geahča kap. 8.3)</p>
<p type="listitem">Doaibmabijut bestet sámi ovdaskuvlaoahpaheaddjiid (geahča kap 8.2.4 ja 8.3)</p>
<p>Mánáidgárddiid oktavuođas lea Sámediggái 2001 rájes biddjon ovddasvástádus hálddašit sierranas stáhtadoarjaga sámi mánáidgárddiide. Sierranas doarjja sámi mánáidgárddiide galgá gokčat daid liigegoluid, maid sámi mánáidgárdefálaldat mielddisbuktá, ja nu sihkkarastit ahte mánáidgárddiid sámemánát besset ovddidit ja nannet sámegielaset ja sámi duogážeaset. Sámedikká dálá juolludemiin ii sáhte bajidit supmi iešgeđet ossodahkii iige supmi sámegielat bargiid logu vuođulge. Mánáidgárddit dárbbašit sierra oahpponeavvuid giellaoahpahussii. Juolludeamit pedagogalaš ávdnasiidda leat smávvát nu ahte mihttomearrin ferte leat bajidit dán supmi vai sámemánát ožžot ođđa oahpponeavvuid. Danne ferte Mánáid- ja bearašdepartemeanta lasihit rámma pedagogalaš ávdnasiid ráhkadeapmái. Oahppan sámegielat ovdaskuvlapahpaheaddjit kulturgelbbolašvuođain lea eaktun jus sámegiela ja sámi kultuvrra galgá lihkostuvvat nannet ja suodjalit muhtun guovlluin. Sámediggi bivdá Mánáid- ja bearašdepartemeantta vuoruhit stipeandaortnega sámi ovdaskuvlaoahpaheaddjiid várás. <em type="bold">Mátkestipeanda </em></p>
<p>Sámediggi háliida ásahit stipeandaortnega nuoraid várás, geat háliidit galledit eará eamiálbmogiid vai sin gelbbolašvuohta riikkaidgaskasaš eamiálbmotáššiin loktana. Guokte 30 000 ruvdnosaš stipeandda ásahuvvojit. 2.2 Giella, kultuvra ja ovddidanbarggut</p>
<p type="listitem" xml:lang="smj">Sámegiella</p>
<p type="listitem">Giellaprošeavttat olggobealde hálddašanguovlluid (geahča kap 5.2)</p>
<p type="listitem">giellaguovddážat (geahča kap 5.3)</p>
<p type="listitem">terminologiijaprošeavttaid ovddideapmi (geahča kap 5.6-8)</p>
<p>Sámediggi ferte sihkkarastit ovttaskas olbmuid vuoigatvuođaid sámelága giellanjuolggadusaid olis. Dan lassin ahte geavahit lága váikkuhangaskaoapmin suodjalit sámegiela, ferte maid geavahit ekonomalaš resurssaid, dán oktavuođas dakko bokte ahte ásahit stipeandaortnegiid sámegiel oahpahusa várás. Vai sámegiella ovddiduvvo ja nannejuvvo, de ferte Sámediggi váikkuhit giellaguovddážiid ásaheami buolvvaid gaskka ovttasdoaibmanarenan ja doarjut prošeavttaid ja giellaplánaid dain guovlluin, gos giella lea erenoamáš rašis dilis. Dás áigu Sámediggi erenoamážit vuoruhit prošeaktaruđaid giellabargguide olggobealde sámegiela hálddašanguovlluid. Sámediggi dárbbaša ruđaid terminologiijaovddidan-prošeavttaide. Dát leat ruđat, maid Sámediggi juolluda prošeavttaide ovttas earáiguin, dahje terminologiijaprošeavttaide, maid ovttaskas</p>
<p>Sámedikki dievasčoahkkin – Čoahkkingirji 03/03 - 156. siidu 223 siiddus</p>
<p type="listitem">Vuolláičála:  _________________ /_________________  Čoahkkingirjji čállit: Inga Hætta Skarvik/Osvald Grønmoossodagat, ásahusat, etáhtat ja organisašuvnnat dárbbašit. Sámegiella geavahuvvo dál eanet ja eanet  fágasurggiin, ja dan oktavuođas dárbbaša ovddidit heivvolaš terminologiija.     Sámi kultuvra</p>
<p type="listitem">Sámi museat (geahča kap. 2.4 ja 6.2)</p>
<p type="listitem">Sámi festiválat (geahča kap.4.3.5)</p>
<p type="listitem">Sámi teáhter (Beaivváš Sámi Teáhter) (geahča kap 4.3.7)</p>
<p type="listitem">Ája sámi guovddáš, kulturviesu huksen (geahča kap.14)</p>
<p type="listitem">Saemien sitje, kulturviesu huksen (geahča kap.14)</p>
<p type="listitem">Vardobáiki, ovdaprošeakta (geahča kap.14)</p>
<p type="listitem">Sámi dáiddamusea, ovdaprošeakta</p>
<p><em type="bold">Ovddidanbarggut/prošeavttat </em></p>
<p type="listitem">Sámedikkis leat jođus máŋga ovddidanprošeavtta ja ekonomalaš resurssat dárbbašuvvojit joatkit daid  prošeavttaid.    Sámediggi háliida erenoamážit namuhit čuovvovaš prošeavttaid:</p>
<p type="listitem">Jienastuslohkoprošeakta (geahča kap 3.2.1)</p>
<p type="listitem">Prošeavtta mihttomearri lea čuvgehit Sámedikki birra vai lassána sámi jienastuslohku. Prošeakta lea  vuosttažettiin jurddašuvvon čađahuvvot sámi guovddášguovlluid olggobealde ja nissonolbmuid ja  nuoraid váste.</p>
<p type="listitem">Dásseárvo, mas erenoamážit deattuhuvvo nissonolbmuid searvan sámediggeválgii (geahča kap 12.2) 2005:s áigu Sámediggi erenoamážit deattuhit dásseárvvu ja sohkabeliid oktavuođaid dutkama sámi  servodagas. Dan lassin vuoruhuvvo Sámedikki válgaortnetbargu. Nissonolbmot leat dák heajut  ovddastuvvot Sámedikkis ja sámi jienastuslogus.</p>
<p type="listitem">Iešmearrideapmi/sámi vuoigatvuođat (geahča kap 3.3.3)</p>
<p type="listitem">Sámediggi háliida nannet iešmearridanbarggu/sámi vuoigatvuođaid 2005:s. Dat mearkkaša bargat  eamiálbmot iešmearridanvuoigatvuođaiguin nugo namahuvvon erenoamážit St.dieđ. nr.33, kap. 4.  Ráđđehusa áigumuš lea ahte Sámediggi galgá leat mielde politihkalaš proseassas hábmet  iešmearrideami geavatlaš politihkkan. Dat lea lossa bargu, mii gáibida juridihkalaš gelbbolašvuođa ja  áddejumi sihke riikkaidgaskasaš ja sisriikkalaš rievttis.</p>
<p type="listitem">Sámiide guoskevaš statistihkka (geahča kap 13)</p>
<p type="listitem">Guovvamánus 2002 dolle Sámediggi, Gielda- ja guovludepartemeanta, Statistihkalaš  guovddáškantuvra ja Sámi Instituhtta čoahkkima barggu birra sámi statistihkain. Háliidus lea oažžut  bistevaš ortnega buvttadit sámiide guoskevaš statistihka Norggas. Sámedikki mielas lea stuorra  dárbu duođaštussii dán suorggis, ja Sámediggi áigu ovttas Sámi Instituhtain bargat viidáseappot  dáinna prošeavttain.</p>
<p type="listitem">Duodjeovdánahttinprográmma (geahča kap 4.1)</p>
<p>Sámediggi álggahii 2002:s 5-jagi duodjeovdánahttinprográmma. Prošeakta gáibida ollu ruđaid ja Sámediggi čujuha jagi 2003 bušehttii, gos lea várrejuvvon 2,2 milj. ruvnno dán prošektii. St. dieđáhusas nr. 55 Sámepolitihka birra daddjo ahte ”hástalussan lea buoridit duodjegálvvuid</p>
<p>Sámedikki dievasčoahkkin – Čoahkkingirji 03/03 - 157. siidu 223 siiddus</p>
<p type="listitem">Vuolláičála:  _________________ /_________________  Čoahkkingirjji čállit: Inga Hætta Skarvik/Osvald Grønmojuohkášumi ja márkanfievrrideami”. Duodjeprográmma mihttomearri lea dahkat duoji  eallinnávccalaš ealáhussan kultuvrralaš, fágalaš ja servodatlaš suvdinnávccain.</p>
<p type="listitem">Sámi dásseárvoguovddáža ásaheapmi</p>
<p>Doaibmabidju galgá váikkuhit dustet nissonolbmuid hástalusaid go lávkejit sámepolitihka arenái. Dát ii gusto dušše Sámedikki oktavuhtii, muhto lea uhcimusat seamma deaŧalaš nissonolbmuide gielddastivrrain ja fylkkadikkiin. Guovddáš lea hui deaŧalaš nissonolbmuid váikkuhanvejolašvuođaide. Dát ferte leat Sámedikki guhkesáiggi bargun sihkkarastit stuorát lobalašvuođa sámi servodagas. 2.3 Guovlluguovdasaš ovddideapmi ja ovttasbargu (geahča kap.14)</p>
<p>Sámediggi čujuha Guovllupolitihkalaš čilgehussii 2002, čuoggás 5.3.5 Guovlluguovdasaš searvevuohta. Dás boahtá ovdan ahte Ráđđehus áigu láhčit dilálašvuođaid nu ahte fylkkagielddat 2003 rájes ovttas guovlluguovdasaš searvevuođain galget vuoruhit resursaáŋgiruššama iešguđet áigumušaide. Čuoggás 5.5 Davvi-Norga čuožžu ahte Sámediggi berre searvat guovlluguovdasaš searvevuhtii doppe gos dat lea lunddolaš. Sámediggi lea dan váldán diehttevassii ja lea jo dahkan ovttasbargošiehtadusa Romssa ja Finnmárkku fylkkagielddaiguin. Lassin lea áigumuš dahkat oktasaš šiehtadusa Hedmárkku, Lulli-Trøndelága, Davvi-Trøndelága ja Nordlándda fylkkagielddaiguin. Ovttasbargošiehtadus Finnmárkku fylkkagielddain lea dohkkehuvvon fylkkagielddas. Sámediggi lea maid mielde barggus Finnmárkku fylkkagieldda regionála ovddidanprográmmas (ROP) ja lea doallan čoahkkima Finnmárkku riddogielddaid sátnejođiheaddjiiguin ovttasbarggu birra áigeguovdilis áššiin. Oktasaš árjja bokte háliida Sámediggi ovttas earáiguin loktet ovddideami ja luovvama árvvu guovlluguovdasaččat sámi guovlluin. Eaktun lea ahte stáhta juolluda ruđaid Sámediggái guovlluguodasaš ovttasbargui. Ođđa ovttasbargošiehtadusat dahje searvevuođat nannejit ovttasbarggu ja oktiigullevašvuođa fylkkagielddaid ja Sámedikki gaskkas. Dát maid váikkuha positiivvalaččat árvobuvttadeami ja luovvama ovddideapmái sámi báikegottiin, ja váikkuha ahte fylkkagielddat/earát, ovttas Sámedikkiin, váldet stuorát ovddasvástádusa ovddideamis sámi servodagaid. Danne bivdá Sámediggi Ráđđehusa juolludit guovllupolitihkalaš ruđaid Sámediggái vai sáhttá dahkat ođđa ovttasbargošiehtadusaid ja joatkit barggu dahkat ovttasbargo-/searvevuođašiehtadusaid daid fylkkagielddaiguin, maiguin mii leat dahkan šiehtadusa. 2.4 Biras- ja kultursuodjaleapmi (geahča kap 6.1)</p>
<p><em type="bold">Birasgáhtten </em></p>
<p>Birasgáhtten lea okta Sámedikki válljen vuoruhansurggiin 2005:s. Sámediggi háliida oassálastit guovddášeiseválddiiguin eanemusat ovttadássásaččat vai juksat birasáddjáseappo ovdáneami. Dás lea Agenda 21 ja Biologalaš máŋggadáfotvuođa konvenšuvnna barggu čuovvoleapmi guovddážis. Jus dán galgá sáhttit dahkat, de ferte Sámediggi oažžut resurssaid vai lea vejolaš bargat dáid čuolbmačilgehusaiguin einnostuvvi ja fágalaččat dohkálaš vugiin.</p>
<p>Sámedikki dievasčoahkkin – Čoahkkingirji 03/03 - 158. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámi kulturmuitosuodjalusbargu lea deaŧalaš oassi birassuodjalusas. Sámedikkis lea dievaslaš ja ollislaš ovddasvástádus sámi kulturmuittuin olles sámi gevahan- ja ássanguovllus, seammás go sámi kulturmuitosuodjaleapmi lea bázahallan eará kulturmuitosuodjaleami ektui. Danne Sámediggi háliida konkretiseret lasihandárbbu Birasgáhttendepartementii. <em type="bold">Museat </em></p>
<p>Sámediggi galgá váikkuhit sámi museadoaimmaid nannema, oktiiordnema ja ollislažžan dahkama sámiid iežaset eavttuid vuođul álbmogin ja eamiálbmogin. Oktiiordnenproseassat Sámedikki, gielddaid ja sámi museaid gaskkas galgá váikkuhit sámi historjjá ja kultuvrra suodjaleami, duođašteami, diehtoovddideami ja gaskkusteami. Sámediggái lea deaŧalaš ovddidit sámi museapolitihka, dm. ahte sámi servodat ieš váldá ovddasvástádusa das, mo kultuvrra galgá suodjalit ja geavahit. Sámi museaid kulturpolitihkalaš hástalussan lea čohkket, suodjalit, duođaštit ja gaskkustit sámi kultuvrra ja sámi servodagaid ávnnaslaš ovdanbuktimiid. Sámi oktavuođas lea maid hui deaŧalaš ahte museat besset doaibmat kulturdoaibmama arenan. Sámediggi áigu St.dieđ. nr. 22 (1999-2000) evttohusaid vuođul lasihit doarjaga sámi museaide 5-jagi áigodagas. Sámediggi lea konsolideremin stuorát museaovttadagaid. 2005 dárbu lea meroštallon dan mihttomeari vuođul ahte sámi museat 2006 rájes galget oažžut 20 000 000 ruvdnosaš stáhtaruhtadeami. Buohkanassii 60 000 000 ruvdnosaš bušeahttalassáneamis museaide Norggas 2002-2003 várás, leat Sámi museat ožžon 1 000 000 ru. Sámi museain lea mealgat váddáset dilli go eanaš Norgga museain. Nappo mearkkašage ollu ahte guovddášeiseválddiin ain lea ovddasvástádus sámi historjáduođašteami- ja gaskkusteami ovddideamis.</p>
<p>Sámedikki dievasčoahkkin – Čoahkkingirji 03/03 - 159. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo3</p>
<p>Politihkalaš ja hálddahuslaš doaibmagolut 3.1 Politihkalaš dási doaibmagolut 2005 bušeahttarámma lea <em type="italic">19 000 000 ru </em>politihkalaš dási doaibmagoluide, <em type="italic">6 614 000 ru </em>sturrosaš lassáneapmi 2003 ektui. Vuolábealde čájehuvvojit vuoruhuvvon politihkalaš lávdegottit 2005:s, muđui lea lassáneami sivvan haddemudden ja lassánan doaimmat. 3.1.1 Doarjajstivra </p>
<p><em type="bold">Mihttomearri ja doaibmabijut </em></p>
<p>Sámedikki doarjjastivra lea Sámedikki hálddašanorgána daid foanddaid ja doarjjaruđaid badjel, maid Sámediggi bidjá doarjjastivrra juogadit. Sámedikki doarjjastivra doallá uhcimusat 4 čoahkkima jahkái. 2005:s dárbbašuvvo <em type="italic">800 000 ru </em>doarjjastivrra doibmii. </p>
<p>Sámedikki gaskaboddasaš nuoraidpolitihkalaš lávdegoddi ásahuvvui bistevaš orgánan 2003 rájes. Ulbmilin lea ovddidit lávdegotti orgánan, mii sáhttá váikkuhit ja leat mielde hábmemin Sámedikki politihka nuoraid ektui. Dán áigumuššii dárbbašuvvo <em type="italic">250 000 ruvdnosaš </em>bušeahttarámma 2005:s. 3.1.2 Válgabargu 2005:s lea sámediggeválga. 2001 rehketdoallu čajeha 1 630 000 ru geavaheami sámediggeválgga ráhkkaneapmái ja čađaheapmái. Danne dárbbašuvvo <em type="italic">2 500 000 ruvdnosaš </em>bušeahttarámma válgabargui 2005:s. </p>
<p>Dáid ruđaiguin galgá máksit ovtta virggi goluid, oastit bálvalusaid válgajagis, máksit válgalávdegotti</p>
<p><em type="bold">Tabealla 3.0 Politihkalaš jođiheami doaibmagolut </em>(1000 ru)3,5 % </p>
<p><em type="bold">Poasta 01 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>0101 </p>
<p>Sámediggeráđđi3.8303.8305.4000102</p>
<p>Sámedikki dievasčoahkkin4.3004.3005.0000103</p>
<p>Sámedikki čoahkkinjođihangoddi4704702400104</p>
<p>Sámediggejoavkkut1.6001.6002.4000105</p>
<p>Sámedikki bearráigeahččalávdegoddi1061061500106</p>
<p>Sámedikki doarjjastivra6506508000106-303</p>
<p>Sámedikki nuoraidpolitihkalaš lávdegoddi <em type="italic">(ođas) </em>1201202500108 </p>
<p xml:lang="smj">Válganuolggaduslávdegoddi002.5000109</p>
<p>Sámi parlamentáralaš ráđđi4004008000110</p>
<p>Sámedikki giellastivra3503503600111</p>
<p>Sámi giellalávdegoddi350350900020x</p>
<p>Interreg gozihankom./doarjjastivra <em type="italic">(ođas) </em>150150200 </p>
<p><em type="bold">Submi12.38612.38619.000 </em>*oktan viessoláigguin báikkálaškantuvrra ovddas Oslos </p>
<p>Sámedikki dievasčoahkkin – Čoahkkingirji 03/03 - 160. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmočoahkkingoluid, máksit gielddaid oahpahangoluid ja erenoamážit sámeválgastivrraid jienaidlohkangoluid ja máksit árvvoštallanseminára goluid maŋŋá válgga. Dasa lassin galget ráhkaduvvot ja sáddejuvvot válgakoarttat ja vejolaččat eará válgaávdnasat njuolgga buot jienastanvuoigaduvvon olbmuide. Sámediggi šaddá várra váldit badjelasas sámejienastuslogu hálddašeami 2004:s. dat álkida válgabarggu mearkkašahtti, muhto seammás galgá Sámediggi váldit badjelasas dakkár barggu, maid buot gielddat dán rádjai leat dahkan, namalassii meannudit buot gáibádusaid čálihuvvot sámi jienastuslohkui. 2004:s ráhkaduvvojit dán barggu dagaldumit ja vuogádagat. Vuordimis lea ahte válgajagis šaddet eanemus gáibádusat meannuduvvot. 3.1.3 Sámi parlamentáralaš ráđđi</p>
<p><em type="bold">Mihttomearri ja doaibmabijut </em></p>
<p>Sámediggi háliida vuoruhit sámi ja davviriikkalaš ovttasbarggu rájáid rastá. Sámi parlamentáralaš ráđđi (SPR) vuođđuduvvui njukčamánu 2. b. 2000. Ruoŧa beale Sámediggi searvvai cuoŋománu 2002 sámi parlamentáralaš ovttasbargui. SPR lea sámedikkiid ovttasbargoorgána. Mihttomearrin lea ovddidit ráđi dakkár foruman, gos sámedikkit ovttas hábmejit politihka áššiin, mat gusket sámi álbmogii rastá riikkarájáid. 2003 rájes galget Ruošša beale sámit, mat leat ovddastuvvon Sámiráđis, leat mielde bistevaš oassálastin sárdnun- ja evttohanvuoigatvuođain SPR-ovttasbarggus. Boahtte jagiin šaddá SPR deaŧalaš oassálasti riikkaidgaskasaš forain, mat barget eamiálbmotáššiiguin. Mihttomearrin lea ahte SPR galgá oktiiordnet sámi jiena riikkaidgaskasaččat. Dásseárvu sámi servodagas ja giellabargu rastá rájáid leat SPRa guokte eará deaŧalaš ášši. SPR lea bivdán Norgga, Ruoŧa ja Suoma ráđđehusaid ruhtadit doaimma, muhto ain lea ruhtadeapmi dušše sámedikkiid iežaset ovddasvástádus. SPR lea mearridan 2 405 196 ru sturrosaš bušeahta iežas jahkásaš doibmii. Dát lea vuollearádjebušeahtta dušše ovttain áššemeannudeaddji- ja oktiiordnejeddjivirggiin. Lea mearriduvvon ahte čállingottedoaibma galgá čuovvut presideantta, dat mearkkaša ahte čállingoddi (virgi) biddjo dan sámediggái, gos ráđi presideanta lea. SPR lea mearridan doallat guokte ráđđečoahkkima ja njeallje stivračoahkkima. SPRs leat njeallje bargogiela (geahča SPRa bargoortnega) mii mielddisbuktá stuorra dulkon- ja jorgalangoluid. Dárbbašuvvo <em type="italic">800 000 ru </em>gokčat Sámedikki oasi Sámi parlamentáralaš ráđi 2005 doaibmagoluid. 3.2 Hálddahusa doaibmagolut </p>
<p><em type="bold">Tabealla 3.1 Hálddahusa doaibmagolut </em>(1000 ru) </p>
<p><em type="bold">Poasta 01 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>01 </p>
<p>Doaibmagolut49.99151.54658.595</p>
<p><em type="bold">Submi49.99151.54658.595 </em></p>
<p>Bušeahttadárbun biddjo <em type="italic">58 595 000 ru </em>hálddahusa 2005 doaibmagollun, mii lea su <em type="italic">8 604 000 ruvdnosaš </em>lassáneapmi 2003 juolludeami ektui. Vuolábealde čájehuvvojit 2005 vuoruhuvvon hálddahussuorggit. Báhcán oassi lassáneamis lea haddemudden. </p>
<p>Sámedikki dievasčoahkkin – Čoahkkingirji 03/03 - 161. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo3.2.1 Válga ja jienastuslohku</p>
<p><em type="bold">Mihttomearri ja doaibmabijut </em></p>
<p>Jagi 2001 diehtojuohkinkampannja eanedit čálihemiid sámi jienastuslohkui jotkojuvvo olggos 2005, geahča ášši 21/01. Sámedikki kommunikašuvdna- ja bálvaluspolitihkka, Sámediggeplána 2002-2005, ja rávvagat Sámedikki mearrádusas áššis 35/02: Sámedikki válganjuolggadusat – rievdadusat. Diehtojuohkinkampánnja galgá vuosttažettiin doaibmat nuoraid ja nissonolbmuid guovdu Sis Finnmárkku gielddaid olggobealde. Geográfalaš ulbmilguovlu lea válljejuvvon Norsk Gallup ja Agenda iskkademiid bohtosiid vuođul, ja Statskonsulta guorahallanraportta vuođul, mii nanne ahte stuorámus potensiála oažžut eanebuid čálihit iežaset sámi jienastuslohkui, lea Finnmárkku ja Romssa riddoguovlluin. Jagi 2005 gollorámma diehtojuohkinkampánnjii eanedit sisačáliheami sámi jienastuslohkui lea <em type="italic">1 600 000 ru </em>. 3.2.2 Kulturmuitofágalaš hástalusat </p>
<p><em type="bold">Mihttomearri ja doaibmabijut </em></p>
<p>Sámediggi galgá váikkuhit dássidis servodatovddideami, mas biras ja luondu ieža bidjet rámmaid. Dán galgá juksat dainna lágiin ahte Sámediggi galgá joatkit barggu oččodit báikkálaš sámi birasbarggu Eamiálbmogiid Agenda 21 oktavuođas, seammás go birasberoštupmi galgá buorebut báidnit Sámedikki oppalaš barggu iešguđet surggiin. Guovlluguovdasaš kulturmuitosuodjaleapmi galgá nannejuvvot dainna lágiin ahte Sámediggái addo vejolašvuohta bidjat njuolggo eavttuid sámi resursa- ja servodatberoštumiid suodjaleapmái stuorát eanaduohtadanáššiin. Sámediggi dárbbaša nannet barggu biras- ja areálaáššiiguin ovttain ođđa virggiin jagis 2005 <em type="italic">600 000 ruvdnosaš </em>goluin. </p>
<p><em type="bold">Vuođustus </em></p>
<p>Dál leat Sámedikkis 11 áššemeannudeaddjivirggi, mat árvvoštallet sámi kulturmuitoberoštumiid buot lágan areálaáššiin Hedmárkku rájes Finnmárkku rádjai. Virggit juohkásit njealji guovlukantuvrii. Sámediggi lea guhká dovddahan háliidusa ja dárbbu birasfágalaš gelbbolašvuhtii ieš hálddahusas ja politihkkahábmemis. Sámediggi háliida čuovvolit Agenda 21 ja Johannesburgga konferánssa doaibmaprográmmaid hástalusaid. Sámedikki nannen, vai sáhttá systemáhtalaččabut bargat birasfágalaš hástalusaiguin, dagahivččii Sámedikki eanet ovttaárvosažžan guovddáš ja báikkálaš eiseválddiiguin ceavzilis ovddidemiin. Vuos álggos govččašii okta virgi birasfágalaš gelbbolašvuođa vuođđodárbbu. 3.2.3 Kultur- ja ealáhusfágalaš hástalusat</p>
<p>Dárbbašuvvo joatkit virggi čuovvolit Interreg III A-prográmma Norgga bealde. Mátkegolut leat stuorát dán lágan virggis. 2005 bušeahttarámma lea buohkanassii <em type="italic">700 000 ru </em>. </p>
<p>Sámediggi lea álggahan 5-jagi duodjeovdánahttinprográmma, mas geahččalat máŋga doaibmabiju čađahit. Dárbbaša joatkit prošeaktajođiheaddjivirggi vai sihkkarasttášii prográmmabarggu čuovvoleami ja ovdáneami. 2005 bušeahttadárbu lea <em type="italic">600 000 ru. </em></p>
<p>Mánáid- ja nuoraidbargu lea okta Sámedikki áŋgiruššansurggiin. Sierra nuoraidpolitihkalaš lávdegoddi lea ásahuvvon, ja dan mihttomearri lea nannet nuoraid mieldemearrideami ja váikkuhanfámu politihkas. Dát galgá váikkuhit ahte eamiálbmotdimenšuvdana mánáid ja nuoraid guovdu váldojuvvo vuhtii sisriikkalaččat ja rikkaidgaskasaččat. Norgga beale Sámediggi ovddasta Barentsguovllu eamiálbmogiid Barentsguovllu</p>
<p>Sámedikki dievasčoahkkin – Čoahkkingirji 03/03 - 162. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmonuoraidáššiid bargojoavkkus. Eai leat várrejuvvon hálddahuslaš resurssat dáid doaimmaid čuovvoleapmái. Dárbbašuvvo virgi <em type="italic">600 000 ruvdnosaš </em>gollorámmain jagis 2005. 3.2.4 Bálká- ja ekonomiijafágalaš hástalusat </p>
<p>Sámedikki bargiidlohku lea gorgŋon sakka maŋimuš 5 jagi. Dattetge leat dušše fágavirggit lassánan, ja virggit oktasašdoaimmaide eai leat vuoruhuvvon. Sivvan lea, nugo ovdal namuhuvvon, dat ahte sámi doaibmabijut ja ruđat, mat jo gávdnojit, leat sirdojuvvon departemeantta hálddahusas Sámediggái. Dát lea mielddisbuktán ahte bargoveahka-, ekonomiija-, plána- ja bargobirasbargu ii leat vuoruhuvvon nu mo sávvojuvvon. Vuođđodoaimmat vuoruhuvvojit ovddemužžan (omd. rehketdoallu, bálkámáksin, bušeahttabargu jna.). Dohkálaš kvalitehtasihkkarastin, oktiiordnen ja ovddideapmi dakkár surggiin go bálká, bargit, ekonomiija ja plánabargu eaige vuoruhuvvo. Eará stáhta etáhtaid ektui leat Sámedikkis uhccán bargit bajábeale namuhuvvon fágasurggiin. Danne evttohuvvo lasihit Sámedikki hálddahussii ođđa virggi bálká- ja ekonomiijahálddahusas. Jahkásaš gollorámma šaddá <em type="italic">600 000 ru </em>2005 rájes. 3.2.5 Giellafágalaš hástalusat </p>
<p>Ferte nannet ja vuoruhit barggu sámi terminologiijain ja sátnevuorkkáin vai sániid čohkken, oktiiordnen ja dohkkeheapmi beavttálmuvvá. Buoret bálvalus geavaheaddjiide gáibida ahte sátnevuorká ferte čuovvoluvvot beaivválaččat ja ođđa sánit almmuhuvvot dakkaviđe go dat leat guorahallojuvvon gielalaččat. Boahtteáiggis dárbbašuvvo maiddái davviriikkalaš terminologiijaovttasbargu. Dán čađaheapmái dárbbašuvvojit ođđa resurssat. Ovtta virggi gollorámma lea <em type="italic">600 000 ru </em>jagis 2005. 3.3 Erenoamáš doaibmagolut </p>
<p><em type="bold">Tabealla 3.2 Oppanastabealla- erenoamáš doaibmagolut </em>(1000 ru) </p>
<p><em type="bold">Poasta 22 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>22 </p>
<p>Oahpponeavvoráhkadeapmi/FOU1.8002.5401.85022</p>
<p>Intereg doaibmagolut (Ruo?a bealeSámediggi)250250022</p>
<p>Interneahtta/datainformašuvdna/arkiivavuogádat1.3001.4432.80022</p>
<p>Politihkalaš álgagat0100022</p>
<p>Konferánssat <em type="italic">(Ođas) </em>42572595022 </p>
<p>Báikkálaš Oslo-kantuvra <em type="italic">(fsirdojuvvon poastii 01 pol.dássi) </em>100100022 </p>
<p>Sámi vuoigatvuođalávdegotti čuovvoleapmi09021.00022</p>
<p>Sámi iešmearrideapmi00800</p>
<p><em type="bold">Submi3.8756.0607.400 </em></p>
<p>Sámedikki dievasčoahkkin – Čoahkkingirji 03/03 - 163. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo3.3.1 Interneahtta/datainformašuvdna</p>
<p>Lea plánejuvvon lonuhit buot Sámedikki mašiinnaid, dihtoriid lonuhit. Sivvan lonuheapmái lea go dihtorat leat gaskamearálaččat 3 jagi boarrásat, ja vásihusat čájehit ahte dihtorat bistet 3-4 jagi. Amaš čuožžilit váttisvuođat, de lea dárbu lonuhit dihtoriid. Dán dahkat guovtti jagis ja vuosttas goalmmát oasi oastit 2004:s, reastta 2005:s. Sámediggi pláne viidáseappot álggahit prošeavtta jagis 2005 váldit atnui elektrovnnalaš kárttaid/GIS áššemeannudeamis. Bušeahttadárbu 2005:s lea <em type="italic">2 800 000 ru </em>. 3.3.2 Konferánssat </p>
<p><em type="bold">Dásseárvokonferánsa </em></p>
<p>Áigumuš lea lágidit dásseárvokonferánssa árrat válgaáigodagas 2005-2009. Váldoulbmiljoavkun leat sámediggeáirasat, sámi politihkalaš bellodagat ja listtut ja sámi eaktodáhtolaš organisašuvnnat. Váldoulbmil lea joatkit fierpmádatásahemiid ja gealbudit sámediggeáirasiid. Sámedikki bušeahttadárbu dán áigumuššii 2005:s lea <em type="italic">200 000 ru. </em></p>
<p><em type="bold">Nuoraidkonferánsa </em></p>
<p>Sámediggi lágida jahkásaččat nuoraidkonferánssa. Ulbmiljoavkun leat 13-28 jahkásaš sámi nuorat. Váldoulbmil lea movttiidahttit ja nannet mánáid ja nuoraid mielváikkuheami, árjjalaš oassálastima beroštumi sámi servodagas. Nuoraidkonferánsa addá Sámediggái vuosttasgieđasignálaid ja evttohusaid, das maid sámi nuorat beroštit ja das mo Sámedikki nuoraidpolitihkalaš bargu berre hábmejuvvot ja čađahuvvot. <em type="italic">450 000 ru </em>sturrosaš bušeahttarámma dárbbašuvvo dása 2005:s. <em type="bold">Jahkásaš konferánsa gielddaiguin ja fylkkagielddaiguin </em></p>
<p>Sihke Sámi ovddidanfoandda ja Sámi kulturfoandda váikkuhangaskaomiid geavaheami bokte lea čavga ja dađitaga nannoset ovttasbargu sihke gielddaiguin ja fylkkagielddaiguin. Vai beassá strukuriseret ja formaliseret dán ovttasbarggu buorebut, dárbbašuvvo plánavuođul ovttasbargu lágidit jahkásaš konferánssaid gos ságaškuššá mo galgá lágidit oktasaš servodatlaš, kultuvrralaš ja ealáhuslaš ovttasbarggu. Go Sámediggi lea dahkan ovttasbargošiehtadusaid fylkkaiguin, de lea áigeguovdil lágidit oktasaš konferánssa gielddaiguin ja áigeguovdilis fylkkaiguin. Bušeahttadárbu 2005:s lea <em type="italic">200 000 ru </em>. </p>
<p><em type="bold">Jahkásaš konferánsa mánáidgárdebargiid várás </em></p>
<p>Sámediggi bivdá várret <em type="italic">100 000 ru </em>jahkásaš konferánssa lágideapmái mánáidgárdebargiide 2005:s. 3.3.3 Sámi vuoigatvuođat </p>
<p><em type="bold">Mihttomearri ja doaibmabijut </em></p>
<p>Sámedikki vuoigatvuođabargu ferte nannejuvvot. Bargu Finnmárkkulágain lea leamaš vuoruhuvvon Sámedikkis. Sámediggi lea áššis 21/03 Finnmárkkuláhka čujuhan stuorra váilevašvuođa lágas, mii rihkku álbmotrievtti, namalassii eiseválddiid geatnegasvuohta dovdát (identifiseret) dievaslaččat sámiid ássanguovlluid (gea. ILO-soahpamuša nr. 169 14. art. nr. 2). Dán ii leat Ráđđehus čuovvolan. Danne lea Sámediggi álggahan dákkár dovdánprošeavtta Finnmárkkus. Bušeahttadárbu dása lea <em type="italic">1 000 000 ru </em>2005:s. </p>
<p><em type="bold">Vuođustus </em></p>
<p>Sámedikki dievasčoahkkin – Čoahkkingirji 03/03 - 164. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Oamastuvvon vuoigatvuođat dahje vuoigatvuođat dološ áiggi rájes geavaheami vuođul galget bisuhuvvot, beroškeahttá das geas sáhtášedje leat dákkár vuoigatvuođat. Dán suorggis lea dál positiiva ovdáneapmi Norgga duopmostuoluin, mat máŋgii leat gávnnahan ahte maiddái sámi geavaheapmi ánssáša ahte sáhttá ovddidit priváhtarievttálaš vuoigatvuođaid eatnamiidda, veardit Čáhputáššiin ja Selbuáššiin. Okta váldogažaldagain, mii čuožžila go Finnmárkkuláhka ii earut Sis-Finnmárkku Olggut-Finnmárkkus, nu mo Sámi vuoigatvuođalávdegoddi árvala, lea ahte lea go stáhta ollašuhttán dovdángeatnegasvuođas, mii das lea ILO nr. 169 vuođul. ILO-guidas 19. s. daddjo ahte eamiálbmogiid eana- ja čáhcevuoigatvuođat vuođđuduvvet sin árbevirolaš resursageaheapmái. Ferte čielggadit man viidát dát vuoigatvuođat leat, seammás go ferte čujuhit guđe guovlluin dát vuoigatvuođat gustojit. Dovdán čatnasa lunddolaččat stáhta geatnegasvuhtii dohkkehit eamiálbmogiid eanavuoigatvuođaid. Sámi vuoigatvuođalávdegoddi dovdái Sis-Finnmárkku dakkár guovlun, maid sápmelaččat leat geavahan dan láhkai ahte stáhta ferte dohkkehit sin oamastan- ja geavahanvuoigatvuođa guvlui ILO 169 vuođul. Ráđđehus ii bija vuođđun Sámi vuoigatvuođalávdegotti barggu, mii galggai leat vuosttas lávki Sámi vuoigatvuođaguovlluid dovdámis ILO soahpamuša vuođul. Vaikke vel Sámi vuoigatvuođalávdegoddi árrat jo gávnnahii ahte sis eai lean návccat dahkat dievaslaš dovdáma, de álbmotvuoigatvuođajoavku dovdái Sis-Finnmárkku dakkár guovlun, gos sápmelaččain lea oamastanvuoigatvuohta ILO 169 14. artihkkala nr. 1 ja 2 vuođul. 3.3.4 Sámi iešmearrideapmi – čielggadeapmi/prošeakta</p>
<p><em type="bold">Mihttomearri ja doaibmabijut </em></p>
<p>Sámediggeplánas 2002-2005 lea Sámedikki bajimuš mihttomearri: -iešmearrideapmi sámiid vuoigatvuođaid olis. 2002 jahkedieđáhusa 2. kapihttalis, Hástalusat, lea iešmearrideami sisdoalu bidjan meroštuvvon áŋgiruššansuorgin. Deaŧalaš bargun lea ásahit šiehtadallangeatnegasvuođa Sámedikki ja eiseválddiid gaskkas. Geatnegasvuohta ferte leat eanet go ráđđádallan ja dialoga, ja ferte mielddisbuktit goabbatbealat geatnegasvuođaid. Dát gusto maiddái eana-, čáhce- ja luondduresursavuoigatvuođaide. Sámi ja norgga eiseválddiid ovddasvástádusduovdagiid ja váikkuhanválddi gaskka rájá ferte mearridit duohta šiehtadallamiid ja šiehtadusaid bokte. Ferte farggamusat nammadit lávdegotti Ráđđehusa ja Sámedikki ovddasteaddjiiguin, mii čielggada mo galgá šiehtadallat. Ráđđehus lea St.dieđ. nr. 33 (2001-2002) 4. kapihttalis erenoamážit namuhan eamiálbmogiid vuoigatvuođa iešmearrideapmái. Ráđđehus bidjá vuođđun ahte Sámediggi galgá ráđđádallat Ráđđehusain iešmearridandoahpaga sisdoalu birra. Ráđđehusa vuolggasadjin lea ahte doahpaga ferte dulkot álbmotrievtti ja riikkaidgaskasaš norbmaovddideami vuođul dán suorggis, ja Ráđđehusa áigumuš lea ahte Sámediggi galgá leat mielde politihkalaš proseassas hábmet iešmearrideami geavatlaš politihkkan. Sámediggi váldá bures vuostá dán álgaga ja áigu ovttas Ráđđehusain álggahit dán barggu 2005:s. Sámi iešmearrideami prošekii ja čielggadeapmái dárbbašuvvo <em type="italic">800 000 ru 2005:s. </em></p>
<p><em type="bold">Vuođustus </em></p>
<p>Iešmearrideapmi lea namuhuvvon erenoamážit St.dieđ. nr. 33 (2001-2002) čuoggás 4.1. Dás lea Ráđđehusa oaidnu ahte iešmearridanášši gáibida vuđolaš ságaškuššamiid Ráđđehusa ja Sámedikki gaskkas. Danne fertege vuoruhit iešmearridanbarggu sihke sisriikkalaččat ja riikkaidgaskasaččat. Dákkár vuoruheapmi gáibida ahte várrejuvvojit ruđat prošeavttaide, mat čuovvolit ovdáneami riikkaidgaskasaččat, ja mii dahká vejolažžan Sámediggái ráđđádallagoahtit Ráđđehusain dán suorggis. Lassánan doaimmat mielddisbuktet oassálastima čoahkkimiin, konferánssain ja riikkaidgaskasaš proseassain, ja maiddái doabaovddideami ja ovttasbarggu</p>
<p>Sámedikki dievasčoahkkin – Čoahkkingirji 03/03 - 165. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmoovddideami guovddáš eiseválddiiguin. Sámediggi aigu váldit álgaga ahte lágiduvvo riikkaidgaskasaš eamiálbmotkonferánsa Norggas 2005:s (gehča kap. 9 Riikkaidgaskasaš bargu). 4</p>
<p>Ealáhus ja kultuvra</p>
<p>Váldomihttomearri <em type="italic">” Nana ja ealli sámi servodagat, main leat juohkelágan ealáhusat ja kultur- ja servodateallin.” </em>4.1 Ealáhusovddideapmi </p>
<p><em type="bold">Tabealla 4.0 Oppanastabealla - Ealáhusovddideapmi </em>(1000 ru) </p>
<p><em type="bold">Poasta 51 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>51.1 </p>
<p>Sámi ovddidanfoanda21.51721.51734.50051.2</p>
<p>Duodjeásahusat ja organisašuvnnat3.1503.1503.500</p>
<p><em type="bold">Submi24.66724.66738.000 </em>4.1.1 Sámi ovddidanfoanda </p>
<p>Sámediggi háliida vuoruhit foandda váikkuhangaskaomiid doaibmabijuide sámi ássanguovlluid ealáhusstruktuvrras. Vuođđoealáhusat leat nannosat sámi ealáhusheiveheamis. Dát mielddisbuktá ahte foandda váikkuhangaskaomit galget geavahuvvot nannet ja ovddidit vuođđoealáhusaid ja ealáhuseallima muđuige. Molsašuvvi ja máŋggabealat ealáhuseallin lea eaktun ássamii ja barggaheapmái sámi báikegottiin. Sámi guovlluid ealáhusstrukuvrra mihtilmasvuohtan lea ollu smávva fitnodagat ráddjejuvvon resurssaiguin dustet hástalusaid nuppástahttima, luovvama, árvobuvttadeami ja buvttaovddideami oktavuođas. Ollu sámi fitnodagain lea uhccán iežaskapitála dustet boahttevaš ovddideami ja háhkamiid, mat dárbbašuvvojit eanet ja eanet gilvovuloš ealáhuseallimis. Danne ii leat Sámi ovddidanfoandda váikkuhangaskaomiid geavaheamis dušše sáhka das ahte addit háhkandoarjagiid ealáhuseallimii, muhto maiddái geavahit ruđaid ovddidandoaibmabijuide dustet báikkálaš ealáhuseallima boahttevaš hástalusaid. Nissonlaš álggaheaddjiid oassi ja priváhta fitnodagaid eaiggádušši nissoniid oassi lea viehka uhcci. Leat máŋga siva dán bonju juhkui nissonolbmuid ja almmáiolbmuid gaskkas priváhta ealáhuseallimis. Heajos rámmaeavttut nissonolbmuid oassálastimii ealáhuseallimis lea mealgadii mearrideaddjin dán dillái. Ferte nannet ealáhusdoarjaga nissonolbmuide, geat leat álggaheddjit ja fidnobargit, ja heivehit vaikkuhangaskaomiid nissonolbmuid dárbbuide ealáhusoktavuođas. Muhtun sámi guovlluin lea stuorra nissonolbmuidoassi alit oahpuin. Dát gelbbolašvuohta sáhttá leat vuođđun ođasmahttimiidda ealáhuseallimis ja ođđa ealáhusdoaimmain. Ealáhus- ja sorjavašvuođaprinsihppa ferte leat vuođđun guolástuspolitihkas vai sáhttá ávkkástallat báikkálaš resurssaiguin. Foandda váikkuhangaskaomit guolástusa várás vuoruhuvvojit báikkálaččat heivehuvvon</p>
<p>Sámedikki dievasčoahkkin – Čoahkkingirji 03/03 - 166. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmoguollefatnasiidda ja báikkálaš vuostáiváldinrusttegiidda. Mearrašlájaid biepmamis lea ovddidanvejolašvuohta, mii lea mávssolaš mearrasámi guovlluid ássamii ja barggaheapmái. Boazodoallopolitihka mihttomearrin lea ovddidit ekologalaš, ekonomalaš ja kultuvrralaš ceavzilis sámi boazodoalu. Lea dárbu sihkkarastit, ovddidit ja nannet boazodoalu rievddalmas sámi ealáhussan, eallinvuohkin ja kulturguoddin. Eanadoallopolitihka mihttomearrin lea bisuhit eanadoallobargiid oasi. Strategiija lea hukset sihke oktafidnodoaluid ja lotnolasdoaluid, ja maiddái regionaliseret eanadoallopolitihka sámi guovlluin Vuođđoealáhusbuktagiid viidásetreiden lea deaŧalaš eanadoalu ja boazodoalu árvobuvttadanprográmmain. Áiggi vuollái sáhttá árvobuvttadeapmi ealáhusaid buktagiid vuođul buoridit gánnáheami ja nu buoridit dietnasa dán guovtti ealáhusas. Earret viidásetreidema dárbbaša joatkit áŋgiruššama oččodit eallinfámolaš ovttastusaid, mat leat lotnolasat vuođđoealáhusaiguin. Sámi ovddidanfondii fievrriduvvon boazodoallošiehtadusa ruđaid ferte seammaláhkai go eanadoallošiehtadusa ruđaid, fievrridit šiehtadusain dábálaš Eanadoallodepartemeantta bušeahttapostii vai sihkkarastá stuorát einnostuvvivuođa boazodoallo- ja eanadoalloealáhusas. Guhkit áiggi lea sámi servodaga ealáhusstruktuvra rievdan. Loahpahuvvon bargosajit vuođđoealáhusain dagahit ahte dárbbašuvvojit eanet bargosajit nuppáldas- ja bálvalusealáhusain. Sámi servodaga ovdáneapmái lea deaŧalaš oččodit bargosajiid dáid ealáhusaide. Lea stuorra dárbu háhkat ja ovddidit eanet máŋggabealat bargosajiid. Árbevirolaččat lea ealáhusheiveheapmi sámi servodagain leamaš vuođđuduvvon luodduresurssaiguin ávkkástallamiid lotnolasat. Sámediggi áigu joatkit dán heiveheami vai ođđa ovttastusat sáhttet ovddiduvvot ja nu luovvat eallinfámolaš ovttastumiid. Sámediggi áigu vuoruhit doarjaga ovddidandoaimmaid, mat ovddidit luovvama ja nannejit barggaheami duodjeealáhusas. Duodjeealáhusas lea heajos dinennákca ja dan mihtilmasvuohta lea uhccan iežaskapitála. Danne lea Sámediggi álggahan 5-jagi duodjeovdánahttinprográmma, man mihttomearrin lea láhčit dilálašvuođaid ovddidit duoji gievraset ealáhussan ja erenoamážit váldit vuhtii nissonlaš bargosajiid. Duodjeprográmma čalmmustuhttá sihke buvttadeami, buvttaovddideami, oaivadeami, gelbbolašvuođa, fierpmádagaid, márkanastima ja vuovdima. Vai beassá čuovvolit ja čađahit duodjeprográmma evttohan doaibmabijuid, de dárbbaša bajidit sakka doarjaga duodjeprográmma doaibmabijuide 2005:s. Duodjefidnooahppiid várás ferte ásahit movttiidahttinstipeandda, Sámedikki ovddeš mearrádusa vuođul.</p>
<p>Dáid doaibmabijuid bušeahttarámma 2005:s lea buohkanassii <em type="italic">26 500 000 ru </em>. Dát mearkkaša 4 983 000 ruvdnosaš lassáneami jagi 2003 dábálaš bušeahta ektui. </p>
<p>Sámedikki dievasčoahkkin – Čoahkkingirji 03/03 - 167. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo4.1.2 Foandda doaibmaguovllu viiddideapmi</p>
<p><em type="bold">Mihttomearri ja doaibmabijut </em></p>
<p>Sámediggeplána lea deattuhan oktavuođa kultuvrra ja ealáhusa gaskkas. Sámediggi lea deattuhan kulturdoahpaga historjjálaš čatnaseami, mas maiddái olbmuid ealáhusheiveheami ávnnaslaš vuođus lea oassin dán áddejumis. Sámi ovddidanfoandda váikkuhangaskaomiid geavaheapmi geahččala nannet báikkálaš ealáhusovddideami rámmaeavttuid foandda geográfalaš doaibmaguovllus. Váikkuhangaskaomiid geavaheapmi galgá láhčit dilálašvuođaid sihke lotnolasealáhusaide, smávvaceahkkálasfitnodagaide ja oktafidnoheivehemiide. Sámi ovddidanfoandda doaibma ovddideaddjin ja váikkuheaddjin lea leamaš deaŧalaš sámi guovlluin. Maŋimuš njeallje jagi leat máŋga gieldda váldán oktavuođa Sámedikkin ja jearran beassat mielde doaibmaguvlui. Dat leat Mátta-Várjjat, Ráisavuotna, stuorra oassi Divttasvuona suohkanis, Láhpi suohkan ja Dálbmeluokta čoahkkebáiki Álttá suohkanis. Sámediggi áigu meannudit foandda geográfalaš doaibmaguovllu vejolaš viiddideami riddo- ja vuotnadieđáhusa oktavuođas, mii ovdanbiddjo 2003 čavčča. Sámediggi áigu viiddidit foandda geográfalaš doaibmaguovllu ovddiduvvon oktavuođaid vuođul. Vásihusat čajehit ahte geavahuvvo šiega 2 000 000 ru jahkásaččat ealáhusdoarjagiidda iešguđet gielddas. Go njeallje ođđa gieldda váldojit mielde, de dárbbaša sakka nannet Sámi ovddidanfoandda doarjjarámma. Ferte leat čielga oktavuohta boahttevaš geográfalaš viiddideami ja daid ekonomalaš váikkuhangaskaomiid gaskkas, mat addojit geavahussii. Foandda rámma dárbbaša nannet <em type="italic">8 000 000 ruvnnuin </em>2005:s. 4.2 Duodjeásahuasat ja organisašuvnnat </p>
<p><em type="bold">Mihttomearri ja doaibmabijut </em></p>
<p>Sámediggi juolluda jahkásaččat ruđaid duodjeealáhusorganisašuvnnaide, main lea mihttomearrin ovddidit duoji kultuvran, fágan ja ealáhussan. Ovttaskas duojáriin eai leat resurssat ja gelbbolašvuohta okto ovddidit suorggi buvttaovddideami, vuovdima ja márkanastima dáfus. Váikkuhangaskaomiid geavahemiin duoji beroštus- ja suorgeorganisašuvnnaide, geahččalat láhčit dilálašvuođaid oahpaheapmái ja bagadeapmái. Doarjja organisašuvnnaide lea deaŧalaš vai nanne ovttasbarggu buvttadeaddjiid ja bálvaluslađđasa gaskkas nu ahte áŋgiruššan oktiiordnejuvvo ja olles ealáhusa rámmaeavttut nannejuvvojit. Bušeahttadárbu lea 3 500 000 ru 2005:s. 350 000 ru lassáneapmi 2003 ektui lea doarjja duodji-nuortta oahppokantuvrii.</p>
<p>Sámedikki dievasčoahkkin – Čoahkkingirji 03/03 - 168. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo4.3 Kultuvra</p>
<p><em type="bold">Tabealla 4.1 Oppanastabealla - Kultuvra </em>(1000 ru) </p>
<p><em type="bold">Poasta 52 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>52.1 </p>
<p>Sámi kulturfoanda8.8378.83711.80052.2</p>
<p>Sámi lágádusat 1.5731.5733.50052.3</p>
<p>Sámi kulturhus4.8334.9327.00052.4</p>
<p>Sámi kulturorganisašuvnnat1.1961.2531.57052.5</p>
<p>Sámi festiválat 1.3601.3602.40052.6</p>
<p>Sámi valáštallan5505501.10052.7</p>
<p>Sámi teáhter 11.07511.07514.00052.8</p>
<p>Dáiddárstipeanddat1.3001.3002.30052.9</p>
<p>Sámi prentosat 02002.20052.10</p>
<p>Čájáhusbuhtadus Sámi dáiddaguovddážii00400</p>
<p><em type="bold">Submi30.72331.08046.270 </em></p>
<p><em type="bold">Mihttomearri ja doaibmabijut </em></p>
<p>Sámedikki bargun lea áimmahuššat kulturárbbi seammás go mii galgat váikkuhit ođđajurddašeami ja ovddideami. Eallinfámolaš sámi kultuvra dárbbaša árjjalaš sámi kulturpolitihka. Kulturdoaba sisttisdoallá girjjálašvuođa, dáidaga, musihka, oskkoldaga jna., ja maiddái daid árvvuid, norpmaid ja govastagaid, mat fievrriduvvojit buolvvas bulvii. 4.3.1 Sámi kulturfoanda</p>
<p><em type="bold">Mihttomearri ja doaibmabijut </em></p>
<p>Sámediggi galgá láhčit dilálašvuođaid nu ahte sámi dáidda ja kultuvra oažžu dakkár rámmaeavttuid ahte nannejuvvo ja ovddiduvvo. Nu leage deaŧalaš ahte ekonomalaš doarjjarámmat girjjlálašvuhtii, musihkkii, govvadáidagii/duodjái, teáhterii ja filbmii dahket dan vejolažžan. Sámi kulturfondii dárbbašuvvo bušeahttarámman buohkanassii <em type="italic">11 800 000 ru </em>2005:s. </p>
<p><em type="bold">Vuođustus </em></p>
<p>Sámediggi lea vásihan máđohis ohcanlassáneami Sámi kulturfondii maŋimuš jagiid, erenoamážit girjjálašvuođas, musihkas ja filmmas. Dát lea dagahan ahte buorit girjjálašvuođa- ja musihkkaprošeavttat fertejit vuordit máŋga jagi ovdalgo duohtandahkkojuvvojit váilevaš ruhtadeami geažil. Dát duššástuhttá sihke čálliid, musihkkariid ja lágádusaid olles sámi servodagas. Vai váikkuhivččii ahte čáppagirjjálašvuođa ja sámi musihka almmuheamit lassánit, de lea deaŧalaš ahte kulturfoandda sajušteapmi girjjálašvuhtii ja musihkkii lassána mearkkašahtti láhkai. Maiddái doaimmat filbmasuorggis leat lassánan mealgat maŋimuš jagiid. Dán rádjai ii leat Sámedikkis leamaš vejolaš sajuštit iežas ruđaid Sámi kulturfondii filbma- ja videodoaimmaide, muhto oaidnit dan čielga dárbun 2005 rájes.</p>
<p>Sámedikki dievasčoahkkin – Čoahkkingirji 03/03 - 169. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo4.3.2 Sámi lágádusat</p>
<p><em type="bold">Mihttomearri ja doaibmabijut </em></p>
<p>Sámediggi oaidná dárbbašlažžan oččodit bissulis lágádussuorggi sámi guovlluide. Okta suorggi váldomihttomeriin lea almmuhit girjjiid buot sámegielaide ja oččodit vuođu sámi kultuvrralaš vuođđostruktuvrii sámi guovlluin. Sámediggi lea máŋga jagi deattuhan doarjut sámi lágádusdoaimma dainna lágiin ahte muhtun muddui doarjut ekonomálaččat go lea addán vuođđo-, gealbo- ja markanastindoarjagiid sihkkastit vuollerádjedoaimma. Sámediggi fuomášuhttá ráđđehusa ahte juolludus ođđadárogielat lágádusaide lea ru 6 600 000 vástideaddji bušeahttapoasttas jagi 2003 stáhtabušeahtas. Bušeahttadárbun ortnegii biddjo <em type="italic">2 500 000 ru </em>2005:s, mii lea sullii 1 000 000 ru lassáneapmi 2003 juolludeami ektui. Viidáseappot dárbbašuvvo <em type="italic">1 000 000 ru </em>nannet sámi girjjiid oastinortnegiid. </p>
<p>Bušeahttadárbu buohkanassii sámi lágádusaide lea <em type="italic">3 500 000 ru </em>2005:s. </p>
<p><em type="bold">Vuođustus </em></p>
<p>Sámi lágádusdoarjja lea buot jagiid leamaš su. 1 500 000 ru ja dál dárbbašuvvo ekonomalaš bajideapmi. Sámi girjjiid buvttadeami vuođđun lea smávva preantalohku juohke almmuheamis, ja danne ii sáhte vuordit olus dietnasa girjevuovdimis. 4.3.3 Kulturviesut</p>
<p><em type="bold">Mihttomearri ja doaibmabijut </em></p>
<p>Sámi álbmogis galgá leat duohta vejolašvuohta kulturdoaibmamii. Sámi kulturviesut ja museat leat kulturdoaibmama deaŧalaš arenat. Viidáseappot dárbbašuvvojit eanet doaibmaruđat. Bušeahttadárbu lea <em type="italic">7 000 000 ru </em>2005:s. <em type="bold">Vuođustus </em></p>
<p>Sámi kulturguovddážat leat sierradilis sámegiela ja sámi kultuvrra suodjaleami oktavuođas. Daid ii sáhte buohtastahttit eará riikkalaš kulturviesuiguin. Sámi kulturguovddážat leat dávjá huksejuvvon báikkiide, gos eai dáidde leat ollu olggobeale láigoheaddjit. Prošeavttaid, maid mihttomearri lea suodjalit ja ovddidit sámegiela ja sámi kultuvrra, lea stáhta geatnegahttojuvvon ruhtadit stáhta ruđaiguin. Sierra sámi kulturguovddášfoanda gokčá buori muddui investerengoluid go ođđa regionála ja báikkálaš sámi kulturguovddážat huksejuvvojit. 4.3.4 Sámi kulturorganisašuvnnat</p>
<p><em type="bold">Mihttomearri ja doaibmabijut </em></p>
<p>Eaktodáhtolaš sámi kulturorganisašuvnnat lea deaŧalaš oassi sámi servodagas. Máŋggabealat doaimmaiguin dat čatnet oktavuođaid olbmuid gaskkas ulbmillaš searvevuođas. Dat duohtandahket deaŧalaš sámi árvvuid árvovuođuset bokte ja váikkuhit sámi kultuvrra ovddideami ja nannema. Sámediggi oaidná deaŧalažžan ahte sámi kulturorganisašuvnnat sáhttet ovddidit ja viiddidit deaŧalaš rollaset sámi servodagas ja áigu bargat dan ala ahte organisašuvnnat ožžot dohkálaš rámmaid doaimmaidasaset.</p>
<p>Sámedikki dievasčoahkkin – Čoahkkingirji 03/03 - 170. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámi kulturorganisašuvnnaid bušeahttarámmadárbu lea buohkanassii <em type="italic">1 570 000 ru </em>2005:S. 4.3.5 Sámi festiválat </p>
<p><em type="bold">Mihttomearri ja doaibmabijut </em></p>
<p>Sihkkarastit ahte sámi festiválat ožžot dohkálaš ekonomalaš rámmaeavttuid. Sámediggi lea 2003 rájes viiddidan festiváladoarjjas guovtti festiválas njealji festiválii. Mihttomearrin lea váikkuhit sámi dáiddalaš ovdanbuktima movttiideami ja ovddideami, ja sihkkarastit sámi dáidaga ja kultuvrra gaskkusteami arenaid. Sámedikki mihttomearri festiválaid oktavuođas lea loktet dieđuid sámi dáidaga ja kultuvrra birra ja loktet beroštumi daidda, ja maiddái áimmahuššat sámi artisttaid ja dáiddáriid beroštumiid. Dán áigumuša bušeahttarámmadárbu lea <em type="italic">2 400 000 ru </em>2005:s. 4.3.6 Sámi valáštallan </p>
<p><em type="bold">Mihttomearri ja doaibmabijut </em></p>
<p>Sámediggi áigu láhčit dilálašvuođaid nu ahte Sámii valáštallanlihtu (SVL) galgá oažžut dakkár rámmaeavttuid ahte sáhttá bisuhit ja álggahit organiserejuvvon sámi valáštallandoaimmaid. SVL lea áidna valáštallanorganisašuvdna, mii organisere dakkár sámi valáštallamiid go heargegilvvohallamiid, njoarosteami jna. Dát leat valáštallamat, main leat guhkes árbevierut sápmelaččaid gaskkas, ja Sámediggi háliida ahte dát valáštallamat galget bisuhuvvot ja ovddiduvvot. Sámi valáštallit ja kulturdoaimmaheaddjit áigot vuosttas geardde 2004:s searvat Artic Winter Games (AWG) gilvvohallamiidda Kanadas. Dát lea máilmmi davviguovlluid valáštallan- ja kulturlágideapmi, mii lágiduvvo juohke nuppi jagi vurrolagaid Kanadas, Alaskas, Ruonáeatnamis ja Ruoššas (Magadanas). Sámejoavkku doaibma nanne identitehta, ja Sámediggi háliida nannet ja ovddidit joavkku doaimma. SVL-N ja SVL-spábbačiekčama doaibmadoarjjan dárbbašuvvo Sámedikki bušeahtas buohkanassii <em type="italic">1 100 000 ru 2005:s. </em>Dan lassin vuordá Sámediggi ahte sámi valáštallan oažžu speallanruđaid vai sáhttá nannet ja ovddidit doaimmaid ja rusttegiid. 4.3.7 Sámi teáhter </p>
<p><em type="bold">Mihttomearri ja doaibmabijut </em></p>
<p>Sámi teáhterdoaibma lea mielde loktemin sámegiela stáhtusa ja gaskkusta čehpet sámi kultuvrra. <em type="bold">Beaivváš Sámi Teáhter: </em></p>
<p>Sihkkarastit dohkálaš ekonomalaš vuođu teáhtera doibmii sámi našonálteáhterin vai sáhttá bálvalit olles sámi ássanguovllu daid stuorra geográfalaš gaskkaiguin ja iešguđetlága hástalusaiguin, mat leat iešguđet sámi guovlluin. Teáhterii eai leat lassánan juolludeamit mearkkašahtti maŋimuš jagiid. <em type="bold">Åarjelhsaemien Teatere/Sydsamisk Teater: </em></p>
<p>Čoavdit teáhtera bistevaš doaimma ruhtadeami. Lea deaŧalaš ásahit buori teáhterfálaldaga oarjelsámi álbmogii dainna lágiin ahte ovddida Åarjelhsaemien Teatere. Teáhter bálvala olles oarjelsámi guovllu Norgga bealde. Sámi teáhterdoibmii dárbbašuvvo bušeahttarámman <em type="italic">14 000 000 ru </em>2005:s </p>
<p>Sámedikki dievasčoahkkin – Čoahkkingirji 03/03 - 171. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo4.3.8 Dáiddárstipeanddat</p>
<p><em type="bold">Mihttomearri ja doaibmabijut </em></p>
<p>Stipeandaortnet galgá váikkuhit Sámedikki dáiddapolitihka mihttomeriid ollašuhttima dainna lágiin ahte láhčá dilálašvuođaid nu ahte ovttaskas dáiddárat galget sáhttit leat mielde oččodeamen máŋggabealat ja luovvi sámi dáiddaeallima. Sámediggái lea deaŧalaš sihke áimmahuššat etablerejuvvon sámi dáiddáriid ja sihkkarastit ođđa dáiddáriid dáiddárbirrasiidda. Sierra stipeanda galgá veahkehit nuorra dáiddáriid álggahit dáiddárkarriera. Evttohuvvoa ahte earri bajiduvvo 7 bargostipendii, mat bistet 1-5 jagi, 3 bargostipeandda nuorra dáiddáriidda, mat bistet 1-3 jagi, 2 dáhkiduvvon dietnasa ja ahte iešguđetlágan stipeanttat lasihuvvojit. Bušeahttarámman dán áigumuššii biddjo <em type="italic">2 300 000 ru </em>2005:s, mii lea 1 000 000 ru lassáneapmi 2003 sajušteami ektui. 4.3.9 Sámi prentosat </p>
<p><em type="bold">Mihttomearri ja doaibmabijut </em></p>
<p>Eanetlohkogiella deaddá sámegiela garrasit. Vai dilli buorránivččii, de lea deaŧalaš ahte erenoamážit mánát ja nuorat ožžot girjjálašvuođa iežaset gillii. Deaŧalš bargun Sámediggái lea sihkkarastit sámegielat prentosiid almmuheami. Bistevaš doarjjaortnet sihkkarasttášii oktilis ja einnostuvvi almmuhemiid . Sámediggi áigu oččidit bistevaš doarjjaortnega dálá sámegielat prentosiid oktavuođas mánáid, nuoraid ja nissonolbmuid várás oktasaš ruhtadeami bokte Sámedikki ja sierranas departemeanttaid gaskkas, ja dahkat boahttevaš prentosiid vejolažžan. Prentosat berrejit vuhtii váldit buot sámegielaid. Čuovvovaš sámi prentosat berrejit oažžut doarjaga: mánáidbláđđi Leavedolgi, Nuorttanáste, Nissonbláđđi Gába ja Nuoraidmagasiidna Š. Sámediggi lea 2003:s juolludan 300 000 ru doarjaga sámi nissonbláđđái Gábii, 200 000 ru doarjaga Nuorttanástái ja 200 000 ru doarjaga Leavvedolgái. Sámediggi háliida joatkit dán bistevaš ortnegin vai sihkkarastá bláđi oktilis ja einnostuvvo almmuheami. Sámi prentosiidda dárbbašuvvo bušeahttarámman buohkanassii <em type="italic">2 200 000 ru </em>2005:s. 4.3.10 Čájáhusbuhtadus Sámi Dáiddaguovddážii </p>
<p><em type="bold">Mihttomearri ja doaibmabijut </em></p>
<p>Sámedikki váldomihttomearri lea láhčit dilálašvuođaid nu ahte olles sámi servodat beassá oassálastit ealli ja máŋggabealat sámi dáiddaeallimis. Áigumuš ortnegiin lea gaskkustit sámi dáidaga álbmogii. Sámediggái fievrriduvvui hálddašanváldi Kulturdepartemeanttas 2002:s. Rámman áigumuššii biddjo <em type="italic">400 000 ru </em>2005:s, mii lea 220 000 ru lassáneapmi 2003 sajušteami ektui. 4.3.11 Mánát ja nuorat </p>
<p><em type="bold">Mihttomearri ja doaibmabijut </em></p>
<p>Mánát ja nuorat leat Sámedikki vuoruhuvvon áŋgiruššansuorgi. Sámediggi áigu oččodit buriid bajásšaddaneavttuid sámi mánáide ja nuoraide vai sii besset šaddat oadjebas ja buriid lagasbirrasiin, gos</p>
<p>Sámedikki dievasčoahkkin – Čoahkkingirji 03/03 - 172. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmobesset ovddidit ja nannet sámi identitehtaset ja gullevašvuođaset sámi servodahkii. Sámedikki áŋgiruššan galgá dávistit sámi kultuvrra máŋggabealatvuođa ja mánáid iešguđetlágan vasihusduogážiid. Sámediggi áigu čuovvolit Sámedikki mánáid- ja nuoraidplána ja nannet áŋgiruššama sámi mánáid ja nuoraid várás. Dása gullá áŋgiruššan sámi mánáid- ja nuoraidbláđiid (geahča kap. 4.3.9 Sámi prentosat) ja sámi mánáid- ja nuoraidvaláštallama ovddas, ja bargat dan ala ahte nuorat ožžot eanet mielmearrideami ja váikkuhanfámu Sámedikki politihkas nuoraid ektui (geahča kap. 3.1.1 Doarjjastivra mii guoská Sámedikki nuoraidpolitihkalaš lávdegoddái ja kap. 3.3.1 Konferánssat). TV-sáddagat ja radiu</p>
<p>Sámi TV-fálaldat lea ain váilevaš sihke NRKas ja erenoamážit TV2as. Ferte muittuhit TV-kanálaid ahte sii leat áibmomediat, geain lea ovddasvástádus fállat sáddagiid buohkaide. Sámediggi áigu erenoamážit fuomášuhttit dan hui váilevaš TV-fálaldaga sámemánáide, ja berrejit fargga boahtit beaivválaš Mánáid-TV sáddagat buot sámegielaide. TV2:s ii leat jeavddalaš sámi TV-fálaldat mánáide ja dat ferte rávvejuvvot čuovvolit konsešuvdnaeavttuid, mat leat biddjon kanálii. Maŋimuš jagiid stuorát gilvu TV-kanálaid gaskkas čájeha ahte prográmmafálaldat uhcit geahččijoavkkuide gillájit. Seamma ákkat geavahuvvojit nannet sámi mánáidfálaldaga go nannet dáža TV-fálaldaga mánáide. </p>
<p><em type="bold">Kultuvralaš skuvlaseahkka </em></p>
<p>Stuorradiggi lea mearridan rievdadit Norsk Tipping AS badjebáhcaga juogadančoavdaga ja ulbmáluššat kulturgaskkusteami skuvllas. Sajušteapmi Kultuvrralaš Skuvlasehkkii lea 60 000 000 ru 2003:s, ja 2004:s ja 2005:s sáhttá supmi lassánit mealgat, geahča St.dieđ. nr.38. Sámediggi háliida searvat oassálastin ja váikkuhit ahte maiddái sámi kultuvra šaddá oassiin skuvlla Kultuvrralaš skuvlaseahkas. Sámediggi ferte oažžut oasi stáhta juolludan ruđain prošektii vai sáhttá álggahit doaibmabijuid, mat sihkkarastet sámi sisdoalu skuvllaid kulturfálaldagas. 4.3.12 Sámi aviissat</p>
<p><em type="bold">Mihttomearri ja doaibmabijut </em></p>
<p>Sámediggi oaivvilda ahte sámiin álbmogin ja eamiálbmogin Norggas lea vuoigatvuohta erenoamáš doaibmabijuide, mat ásahit viiddes ja máŋggabealat sámi mediafálaldaga. Sámediggi oaidná erenoamáš deaŧalažžan áhte sámi mánát ja nuorat ožžot sámegielat mediafálaldaga. Sámi mediapolitihka mihttomearri lea sihkkarastit sátnefriijavuođa vuođđoeaktun ealli sámi demokratiijii, sihkkarastit áššálaš ja buotbealat dieđuid buot sápmelaččaide, suodjalit ja nannet sámi servodateallima, sámegiela ja kultuvrralaš identitehta ja sihkkarastit ahte sápmelaččat ožžot kvalitatiivva buori ja buotbealat mediafálaldaga iešguđet mediajoavkkuin. Sámi preassapolitihka bajimuš mihttomearri lea ásahit sihkkaris ekonomalaš vuođu sámi aviissaid beaivválaš almmuheapmái, vuos álggos sámegielat aviissaid várás. Juolludussan Kultur- ja Girkodepartemeantta bušeahttapoasttas <span type="quote">”doarjja sámi aviissaide”</span> evttohuvvo <em type="italic">22 000 000 ru </em>2005:s. Dát juolludus addo njuolgga sámi aviissaide iige leat mielde Sámedikki oppalaš rámmas. </p>
<p>Sámedikki dievasčoahkkin – Čoahkkingirji 03/03 - 173. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo5</p>
<p xml:lang="smj">Sámegiella</p>
<p>Váldomihttomearri ” Sámegielain birge!” 5.1 Guovttegielalašvuođadoarjagat</p>
<p><em type="bold">Mihttomearri ja doaibmabijut </em></p>
<p>Sámeláhka deattasta ahte sámegiella lea dárogielain dássálaga virggálaš giellan Norggas. Sámelága giellanjuolggadusaid mihttomearri lea suodjalit ja ovddidit sámegiela dainna lágiin ahte erenoamážit nannet gielageavaheami almmolaš oktavuođain. Sámelága giellanjuolggadusat leat vuollerádjenjuolggadusat ja leat geográfalaččat ráddjejuvvon sámegiela hálddašanguvlui. Sámegiela hálddašanguvlui gullet Kárášjoga, Guovdageainnu, Unjárgga, Porsáŋggu, Deanu ja Gáivuona gielddat. Sámediggi hálddaša guovttegielalašvuođa doarjagiid ja juohká daid sámegiela háddašanguovllu gielddaide, ja maiddái Finnmárkku ja Romssa fylkkagielddaide. Doarjja galgá váfistit ahte hálddašanguovllu gielddain ja fylkkagielddain leat ruđat bálvalit guovttegillii nugo sámeláhka gáibida. Sámediggi lea dievasčoahkkimis 2003 meannudan ášši 02/03 Sámegiela hálddašanguovllu viiddideapmi. Mearrádus mearkkaša ahte Sámelága ferte rievdadit vai gielddat, mat dan háliidit, besset mielde sámegiela hálddašanguvlui. Dan oktavuođas jearai Sámediggi 6 gielddas háliidedje go sii searvat sámegiela hálddašanguvlui. Jearaldat manai Evenášši, Skániid, Dielddanuori ja Loabága suohkaniidda davvisámiguovllus, Divttasvuona suohkanii julevsámiguovllus ja Snoasa suohkanii, mii lea oarjelsámiguovllus. Jus Stuorradiggi mearrida lahttudit eanet gielddaid sámegiela hálddašanguvlui, de dat ii galgga buvttihit heajut ekonomalaš eavttuid daidda gielddaide, mat jo leat siskkabealde.</p>
<p><em type="bold">Tabealla 5.0 Oppanastabealla - Sámegiella </em>(1000 ru) </p>
<p><em type="bold">Poasta 53 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>53.1 </p>
<p>Guovttegielalašvuođadoarjagat28.05028.05038.05053.2</p>
<p>Giellaprošeavttat siskkabealde hálddašanguovllu1.6001.6003.00053.2</p>
<p>Giellaprošeavttat olggobealde hálddašanguovllu2.4502.4506.00053.3</p>
<p>Giellaguovddážat2.4002.4004.50053.4</p>
<p>Vuoigatvuohta sámegiel ohppui002.00053.5</p>
<p>Sámi giellakampannja ja oææáiggi teknologiija007.20053.6</p>
<p>Terminologiijaovddidanprošeavttat003.00053.7</p>
<p>Giellaprošeavttat olggobealde hálddašanguovllu006.40053.8</p>
<p>Sámegiela hállansyntesa004.200</p>
<p><em type="bold">Submi34.50034.50074.350 </em></p>
<p>Sámedikki dievasčoahkkin – Čoahkkingirji 03/03 - 174. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Hálddašanguovllu vejolaš viiddidanmearrádusa geažil evttoha Sámediggi lasihit guovttegielalašvuođadoarjaga 10 000 000 ruvnnuin. Bušeahttadárbu guovttegielalašvuođadoarjagiidda lea <em type="italic">38 050 000 ru </em>2005:s. </p>
<p>Doarjja guovttegielalaš gielddaide ja fylkkagielddaide lasihuvvo vai sii sáhttet ollašuhttit lágaid gáibádusaid ja vai duohta golut guovttegielalašvuođa geažila gokčojuvvojit ollásit. Sámediggi áigu boahtteáiggis vuoruhit giellavirkkosmahttima sámi guovddáš guovlluid olggobealde. </p>
<p><em type="bold">Vuođustus </em></p>
<p>Sámelága giellanjuolggadusat leat dál leamaš fámus 1992 rájes, ja Sámediggi oaidná dárbbašlažžan árvvoštallat ja heivehit giellanjuolggadusaid otná dillái ja riikkaidgaskasaš giellamearrádusaide. Dan oktavuođas berre Sámelága giellanjuolggadusaid rievdat nu ahte eanet gielddat sáhttet searvat hálddašanguvlui. 5.2 Giellaprošeavttat hálddašanguovllu siskkabealde ja olggobealde</p>
<p><em type="bold">Mihttomearri ja doaibmabijut </em></p>
<p>Sámediggi lea dorjon iešguđet giellaprošeavttaid sihke siskkabealde ja olggobealde hálddašanguovllu. Giellaprošeavttat leat leamaš máŋggaláganat, ee. sámegiel oahpahus rávesolbmuid várás, giellalávgumat mánáid várás, báikenammaprošeavttat ja terminologiijačohkken. Leat maid álggahuvvon geahččaladdanprošeavttat oarjelsámiguovlluin, gos sámegiella oahpahuvvo mánáidgárddiin ja skuvllain. Giellaguovddážat leat maid ožžon ruđaid dáid prošeaktaruđain dassážii go leat ožžon bistevaš doarjaga. Prošeaktaruđat eai leat doarvái gokčat buot ohcamiid, muhto lea hui deaŧalaččat vai prošeavttat álggahuvvojit ja nu loktet beroštumi bargat sámegielain. Sámediggi háliida bisuhit giellaprošeaktaortnega ja bivdá sajustit <em type="italic">3 000 000 ru </em>prošeavttaide hálddašanguovllus ja <em type="italic">6 000 000 ru </em>giellaprošeavttaide olggobealde hálddašanguovllu 2005:s. <em type="bold">Vuođustus </em></p>
<p>Sámediggi oaidná ahte giellaprošeaktaruđaide leat ollu ohccit. Eai leat baljo gielddat olggobealde hálddašanguovllu, mat váldet ovddasvástádusa sámegielas sin guovllus, ja danne leat dákkár prošeaktaruđat dávjá áidna vejolašvuohta sáhttit ruhtadit sámi gielladoaimmaid. Giellaruđat leat dagahan vejolažžan sápmelaččaide ohcat ruđaid smávva ja stuorra prošeavttaide olggobealde gieldda. Giellaruđat leat lokten beroštumi, ja addán lihtuide, servviide, ovttaskasolbmuide, giellaguovddážiid ja gielddaide vejolašvuođaid bargat sámegielain. 5.3 Giellaguovddážat</p>
<p><em type="bold">Mihttomearri ja doaibmabijut </em></p>
<p>Norggas leat ásahuvvon 6 giellaguovddáža. Gáivuona ja Porsáŋggu gielddat ledje vuosttas guokte gieldda, mat 1994:s ásahedje giellaguovddážiid. Dasto leat ásahuvvon giellaguovddážat Deanu, Unjárgga, Evenášši ja Divttasvuona gielddain. Giellaguovddážiid ásaheami álgaga válde báikkálaš áŋgirdeaddjit ja jurdda ásahemiid duogábealde lea leamaš dárbu čohkket resurssaid ja ásahit giellaarenaid. Giellaguovddážat doibmet iešguđetláhkai servodagaid dárbbuid mielde, ja dat leat leamaš deaŧalaččat sámegiela oahppamis. Sámediggi oaidná deaŧalažžan doarjut dálá ja ođđa giellaguovddážiid, mearridit guovlluid ja ásahit giellaguovddážiid oarjelsámiguovllus.</p>
<p>Sámedikki dievasčoahkkin – Čoahkkingirji 03/03 - 175. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámediggi evttoha sajustit <em type="italic">4 500 000 ru </em>dálá ja golmma ođđa giellaguovddážii 2005:s. Vuođđodoarjja giellaguovddážiidda lasihuvvo 100 000 ruvnnuin 2003 bušeahta ektui, nu ahte juohke guovddáš oažžu 500 000 ru vuođđodoarjjan. <em type="bold">Vuođustus </em></p>
<p>Giellaguovddážat leat deaŧalaš arenat, erenoamážit doppe gos sámegiella lea rašis dilis. Giellaguovddážiid eavttut fertejit buoriduvvot vai doibmet guovlluguovdasaččat. Erenoamáš deaŧalaš lea doarjut giellaguovddážiid ásahemiid oarjelsámeguovllus. 5.4 Vuoigatvuohta sámegiel oahpahussii</p>
<p><em type="bold">Mihttomearri ja doaibmabijut </em></p>
<p>Ovttaskasolbmuid vuoigatvuohta sámegiel oahpahussii ii leat doarvái bures áimmahuššojuvvon, geahča Sámelága giellanjuolggadusaid. Sámediggi lea ožžon signálaid prošeaktaohcamiid bokte ahte rávesolbmot, geat leat sápmelaččat, dárbbašit sámegiel oahpahusfálaldaga. Sámedikki mielas lea guovddáš eiseválddiid ovddasvástádus sihkkarastit oahppofálaldaga rávesolbmuide, geahča Oahpahuslága. Sámedikkis eai leat ekonomalaš eaige hálddahuslaš resurssat lágidit dákkár oahpahusa. Lea váttis diehtit man stuoris dárbu lea sámi servodagas, muhto Sámediggi árvala sajustit <em type="italic">2 000 000 ru </em>dán áigumuššii 2005:s. </p>
<p><em type="bold">Vuođustus </em></p>
<p>Váilevaš oahppu sámegielas lea dagahan ahte leat ollu sámegiel hállit, geat eai máhte lohkat eaige čállit sámegillii. Dáruiduhttin lea maid dagahan ahte máŋggas leat bajásšaddan sámegielain, muhto eai máhte dahje eai duostta hállat sámegiela. Sámediggi oaidná dán áŋgiruššansuorgin, mas leat stuorra vejolašvuođat oažžut ollu sámegielhálliid čállit ja lohkat sámegiela. Sámediggi háliida ahte sámi álbmot galgá movttiidahttojuvvot váldit oahpu sámegielas. Sámediggi evttoha ásahit stipeandaortnega sámegiel oahpu várás. Áigumuššan dáinna ortnegiin lea addit ekonomalaš vejolašvuođaid sámiide, geat šaddet olggobeallai dábálaš ekonomalaš vuoigatvuođaid, váldit dákkár oahpu. Dat gusto ovdamearkka dihtii vuoigatvuhtii virgelohpái bálkkáin. 5.5 Sámi giellakampánnja ja ođđaáiggi teknologiija</p>
<p><em type="bold">Mihttomearri ja doaibmabijut </em></p>
<p>Sámediggi áigu movttiidahttit juohkehačča geavahit sámegiela buot oktavuođain. Giella lea gulahallan, giellaválljen sorjá ovttaskasolbmos ja mearriduvvo ovttaskasolbmo gulahallandárbbu vuođul. Eará faktorat mat maid lea mielde mearrideamen giellaválljema: háliidan áddejuvvot, masán go vuoigatvuođaid go geavahan sámegiela, hárddán go earáid giellaválljemiinnán ja man bures orun hálddašeamen eanetlohkogiela. Maiddái vuoigatvuođat, mat leat lágain ja njuolggadusain, mo dát leat láhččojuvvon, guđe gillii áššebáhpárat leat, gávdnojit go skovit ja bagadusat sámegillii ja lea go dain álki áddet giela, stivrejit giellaválljema. Ovttaskasolbmo giellaválljema stivrejit ollu fáktorat ja maiddái earáid positiivva/negatiivva guottutge stivrejit giellaválljema. Sámegiella beaivválašgiellan gáibida ahte leat vejolašvuođat geavahit giela ođđaáiggi teknologiijain. Diehtojuohkin ja čuvgehusbargu ođđa teknologiijain, sámi web-siidduin ja divaštallanforumain lea bálvalus, maid sáhttá ovddidit. Sámediggi áigu čoavddihit váttesvuođaid sámegiela alfabehta geavaheami oktavuođas dihtoriin ja erenoamážit interneahtas.</p>
<p>Sámedikki dievasčoahkkin – Čoahkkingirji 03/03 - 176. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p><em type="bold">Vuođustus </em></p>
<p>Sámediggi háliida álggahit gielalaš birasgáhttenkampánja sámegiela várás ”Sámegieain birge!”. Dán kampánja mihttomearri lea čuvgehit sámegiela birra Norggas. Diehtojuohkin galgá duddjot positiivva guottuid sámegillii ja váikkuhit giela stáhtusa. Earret ovttaskasolbmuid várás berre kampánnja maiddái leat almmolaš kantuvrraid, skuvllaid, mánáidgárddiid, dearvvašvuođadoaimmahaga, politiija ja duopmostuiluid várás. Sámediggi sajušta <em type="italic">2 200 000 ru </em>gielalaš birasgáhttenkampánnjii ”Sámegieain birge!”. </p>
<p>Ođđaáiggi teknologiija álkida čatnat oktavuođaid riikkarájáid rastá dihtora ja interneahta geavahemiin. Mánát ja nuorat geavahit árjjalaččat dihtora ja mobiltelefovnna. Lea erenoamáš deaŧalaš heivehit sámegiela dákkár geavahussii vai mánát ja nuorat eai vállje eret sámegiela, muhto ahte giella šaddá lunddolaš oassin ovdáneamis. Lea stuorra dárbu ovddidit giellafágalaš divaštallanforumiid neahtas, geavahit interneahta diehtojuohkima oktavuođas ja ovddidit sátnevuorkká. Ovddideami oktavuođas ferte maiddái ovddidit korrektuvraprográmma sámegielas, geahča kap. 5.7 gos lea čilgejuvvon lagabuid. Sátnevuorkká ovddideami ferte bajidit davviriikkalaš dássái ja Sámi giellalávdegoddi lea deaŧalaš ovttasbargoguoibmi dán doaimmas. Sámediggi sajušta <em type="italic">5 000 000 ru </em>sámegiela ovddideapmái ođđaáiggi teknologiija geavaheamis. 5.6 Terminologiijaprošeavttat </p>
<p><em type="bold">Mihttomearri ja doaibmabijut </em></p>
<p>Sámegiella geavahuvvo eanet ja eanet fágasurggiin, ja oktilis terminologiijabargu lea deaŧalaš dan oktavuođas. Sámediggi maid oaidná dárbbašlažžan sáhttit álggahit terminologiijaprošeavttaid. Ferte sajuštit ruđaid terminologiijabargui. Ruđaid ferte sáhttit geavhit nu ahte Sámediggi álkit galgá sáhttit searvat prošektii, maid eará etáhtat álggahit, ja ieš álggahit prošeavttaid go čuožžila dárbu. Sámedikki bušeahttadárgu terminologiijaovddidanprošektii lea buohanassii <em type="italic">3 000 000 ru </em>2005:s. </p>
<p><em type="bold">Vuođustus </em></p>
<p>Sámediggi lea háhkan gelbbolašvuođa giellaovddidanbarggus sihke davvi-, julev- ja oarjelsámegielas. Dál lea deaŧalaš ásahit ovttasbarggu davviriikkalaš dásis terminoligiija dáfus go sámegiella geavahuvvo riikkarájáid rastá. Sámi servodat ferte bargat dan ala ahte gielalaš resurssat geavahuvvojit beroškeahttá riikkagullevašvuođas. Dát sihkkarušašii kvalitehta terminologiijabarggus ja ođđa sániid ja terpmaid šaddá dalle álkit sámi álbmogii dohkkehit. 5.7 Sámi korrektuvraprográmmat elektrovnnalaš teakstagieđahallama várás</p>
<p><em type="bold">Mihttomearri ja doaibmabijut </em></p>
<p>Doaibmabiju mihttomearri lea ovddidit ja fállat elektrovnnalaš teakstameannudeami divvunprográmmaid sámi giellajoavkkuide Norggas. Divvunprográmmaid galgá sáhttit geavahit oktan guossoheaddjiprográmmaiguin Norggas, Ruoŧas ja Suomas. Dáid prográmmaid ulbmiljoavku leat almmolaš hálddahusat, sámi ealáhuseallin, sámi preassa, sámi lágádusat, skuvllat ja oahpahus ja ovttaskasolbmot. Fálaldagas galgá leat stávendárkkisteapmi, sátnejuohkin, synonymasátnegirji ja grammatihkkadárkkisteapmi, ja prográmmat galget leat nuvttá geavaheaddjiide.</p>
<p>Sámedikki dievasčoahkkin – Čoahkkingirji 03/03 - 177. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámediggi lea barggaheaddj ovddidanbarggu čađaheami oktavuođas, mii dáhpáhuvvá ovttasbarggus máŋgga ásahusain, sámi giellabirrasiin ja priváhta fitnodagain. Prošeakta čađahuvvo 36 mánu (3 jagi) siste maŋŋá go álggahuvvo. Prošeakta galgá ráhkadit divvunprográmma Windows, Mac OS ja Linux vuđđosiidda ja gokčat govttolaččat prográmmašlájaid nugo MS Office, layout /leabbuma (DTP-prográmma), OCR (skánnen) ja molssaeavttuid MS Office:ii. <em type="bold">Vuođustus </em></p>
<p>Sámediggi lea guorahallan vejolašvuođaid ráhkadit dievaslaš páhka njulgenprográmmain, nie mo girjedárogielas ja ođđadárogielas, sámi giellajoavkkuid várás Norggas: davvi-, julev- ja oarjelsámegielaid várás. Loahppajurdda lea čielggas – lea bures vejolaš ráhkadit dakkár prográmma sámegielas. Dárogielas leat prográmmagálvovuovdit váldán badjelasaset ekonomalaš goluid njuolgeanprográmmaid fállama oktavuođas geavaheaddjiide. Sámegiela njuolgeanprográmma oastit leat unnán, nappo ii gánnátge prográmmagálvoindustriijii ráhkadit dakkár prográmmaid sámi márkana várás. Iige lean sámegiela dutkan, erenoamážit giellateknologiijas ja leksikála resurssaid ovddideamis, ovdánan seamma guhkás go dárogielas dan áiggi go prográmmagálvoindustriija ovddidišgođii njulgenprográmma dárogielas. Danne ferte stáhta leat mielde ruhtadeamen ovddidanbarggu. Njulgenprográmma nannešii sámegiela boahtteáiggi ja doaimmašii normerejeaddjin ja nannešii giellabirrasa, erenoamážit čállingiela. Prošeakta livččii maid buorre vuođđun bargui ráhkadit guovttegielalaš sátnegirjjiid. Nappo dat sáhtášii leat vuođđun buoridit gielaidgaskasaš diehtojuohkima vai sámegiel teavsttat leat mielde ohcanvuođus, ja ahte sáhttá ohcat sámegillii ja deaivat sihke dárogiel ja sámegiel teavsttain. Almmolašvuođa olis prošeakta sihkkarastá ahte gielalaš resurssat geavahuvvojit ođđasis ja dárkkistuvvojit ja nu loktejit gelbbolašvuođa. Dasa lassin sihkkarastojuvvo ahte dakkár vuođđoreaidu go njulgendárkkástus lea buohkaide olámuttus. Dalle lea vejolaš ođđasisgeavahit ávdnasiid pedagogalaš prográmmagálvvuid ja elektrovnnalaš sátnegirjjiid várás ja ovddidit ávkkálaš reaidduid dutkama ja terminologiijabargguid várás. Danne lea deaŧalaš ahte dahkkivuoigatvuođat ráhkaduvvon prográmmaide bissot almmolaš opmodahkan (Sámedikkis). Ovddidanbargu lea meroštallojuvvon máksit 19,1 miljon ru dan molssoeavttu vuođul, mii lea buoremus geavaheaddjiide, ja dat galgá čađahuvvot 3 jagi áigodagas. Bušeahttadárbu lea <em type="italic">6 400 000 ru </em>jahkái. 5.8 Hállansyntesa sámegielas </p>
<p><em type="bold">Mihttomearri ja doaibmabijut </em></p>
<p>Mihttomearri lea fállat hállansyntesa sámgielain, álggos davvisámegielas, dábálaš njulgenprográmmaid oktavuođas. Dan olis ožžot sámegielagat, geain ii leat čállingovva iežaset gielas, gálggaid čállit sámegiela dábálaš bargodilis ja nu ovddidit čállingálggaid iežaset gielas. Hállansyntesa addá maiddái vejolašvuođaid ovddidit oahppanreaidduid erenoamášoahpahusa várás ja ovddidit digitaliserejuvvon bálvalusfálaldagaid sámi álbmoga várás máŋgga suorggis.</p>
<p>Sámedikki dievasčoahkkin – Čoahkkingirji 03/03 - 178. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámediggi áigu leat bargoaddi davvisámegiela hállansyntesa ovddideami oktavuođas ja eaiggáduššat oamastanvuoigatvuođaid buktagii. Doaibmabiju sáhttá čađahit su ½ jagis, ja vuođđun galgá leat oassi das, mii ráhkaduvvo njulgenprográmma ovddideami oktavuođas. Bušeahttadárbun 2005:s lea meroštallojuvvon <em type="italic">4 200 000 ru </em>juohke giela nammii ja eaktuduvvo ollásit gokčojuvvot lassirámmas Sámedikki bušehttii. </p>
<p><em type="bold">Vuođustus </em></p>
<p type="listitem">Máŋgga suorggis geavahuvvo hállansyntesa vuođđun ovddideamis ođđaáiggi bálvalusfálaldagaid Norggas.  Sámediggi lea guorahallan vejolašvuođaid ovddidit hállansyntesa sámegielain, ja dan birra lea máinnašuvvon  Sjur Nørstebø Moshagen suoidnemánu 11. b. 2003 mannosaš raporttas <span type="quote" xml:lang="nob">”Talesyntese for samiske språk”</span>.  Áigumuš sámi hállansyntesa prošeavttain lea:</p>
<p type="listitem">ovddidt syntehtalaš hállama</p>
<p type="listitem">ovddidt dievaslaš TTS-vuogádaga (teavsttas hállamii), mii ovttastuvvo dábáleamos operatiivavuogádagaide</p>
<p type="listitem">ovttastit syntehtalaš hállama ovttain dahje máŋggain čállindoarjjareaidduin dyslekihariid várás ja earáid várás, geain leat eanet uhcit čállinváttisvuođat.</p>
<p type="listitem">Gárvves buvtta galgá leat olámuttus nuvttá gárvves installerenprográmman Sámedikki ásahan ruovttusiiddus.    Prošeakta čalmmustahttá davvisámegiela, muhto raporttas lea maid mielde bušeahttaevttohus, mii gokčá  julev- ja oarjelsámegiela.    Sámedikkis galgá leat dahkkivuoigatvuohta prošeavttas ráhkaduvvon ávdnasiidda, vuos álggos gitta 60  tiimmu studiobáddemat, ja daid galgá leat vejolaš geavahit máŋgga oktavuođas, ovdamearkka dihtii:</p>
<p type="listitem">jietnadanovdamearkan elektrovnnalaš sátnegirjjiin, sihke sániin ja cealkagiin</p>
<p type="listitem">dutkanávnnasin fonehtalaš dutkamis</p>
<p type="listitem">resursan sámi sátnevuorkái 6</p>
<p>Biras ja kultursuodjaleapmi</p>
<p>Váldomihttomearri <em type="italic">” Dássidis servodatovdáneapmi, mas biras ja luondu ieža bidjet eavttuid” </em></p>
<p><em type="bold">Tabell 6.0 Oppanastabealla - Biras- ja kultursuodjaleapmi </em>0,0 %(1000 ru) </p>
<p><em type="bold">Poasta 52 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>54.1 </p>
<p>Kulturmuitosuodjaleapmi1.5003.1373.00054.2</p>
<p>Museat9.3059.53517.370</p>
<p><em type="bold">Submi10.80512.67220.370 </em></p>
<p>Sámedikki dievasčoahkkin – Čoahkkingirji 03/03 - 179. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo6.1 Doarjja sám kulturmuitosuodjaleapmái</p>
<p>Jagis 2005 dárbbašuvvo eanet ruhta nannet kulturmuitosuodjaleami, mii lea dieđihuvvon kulturmuitopolitihka stuorradiggedieđáhusa čuovvoleapmi. NAČ 2002: Ovddešáigi hábme boahtteáiggi, evttoha ahte sámi kulturmuitosuodjaleapmi ferte nannejuvvot virggiiguin čadnojuvvon vistesuodjaleapmái, hálddašanbargguide, sámedikki dievaslaš birasbargui ja riikkaidgaskasaš kulturmuitoovttasbargui (geahča kap.2 Hálddahusa doaibmagolut). Lea maid dovddahuvvon dárbu nannet doarjjaruđaid bargui boazodoalu kultureanadagain, sámi vistesuodjalemiin ja duođaštemiin sámi kulturmuittuid mehciin. Earret daid dárbbuid, maid Sámedigga lea ovddidan maŋimuš jagiid kulturmuitosuodjalansuorggis, de áigu Sámediggi čujuhit eanedandárbbu 2005 rájes ráđđádaladettiin Birasgáhttendepartemeanttain. </p>
<p><em type="bold">Mihttomearri ja doaibmabijut </em></p>
<p>Sámediggi galgá suodjalit kulturmuittuid ja kultlurbirrasa ja nu nannet ja joatkit sámi kultuvrra. Sámediggi galgá doarjut sámi doaibmabijuid ruđaiguin duođašteami, láhčimiin, divššuin, ovddeštemiin ja doaimmain sámi kulturmuittuid ja kulturbirrasiid oktavuođas. Birasdepartemeanta lea juolludan Sámediggái 2 000 000 ru jahkái 2003. Sámediggi lea jahkái 2005 evttohan <em type="italic">3 000 000 ru, </em>mii lea 1 000 000 ruvdnosašlassáneapmi. <em type="bold">Vuođustus </em></p>
<p>Doarjjaortnet almmuhuvvui almmolaččat 2001, mii dagahii ohcanlogu lassáneami nu ahte dál dárbbaša loktet doarjjarámma. Sámedikki prošeakta sámi visttid suodjalan- ja hálddašanplána gárvána 2003. Dál jo oaidnit ahte doppe leat máŋga automáhtalaččat ráfáidahttojuvvon sámi vistti, mat eai leat goassege duođas suodjaluvvon ja čuovvoluvvon. 1200 automáhtalaččat ráfáidahttojuvvon sámi vistti ii leat eahpegovttolaš meroštallan, mii mearkkaša automáhtalaččat ráfáidahttojuvvon visttiid logu dramáhtalaš lassáneami Norggas. Sámediggi vuordá oažžut seamma vejolašvuođa ovddeštit ja divodit automáhtalaččat ráfáidahttojuvvon sámi visttiid go earáge automáhtalaččat ráfáidahttojuvvon visttiid riikkas. Govttolaš álgun livččii 1 000 000 ruvdnosaš lassáneapmi 2005:s. 6.2 Sámi museat</p>
<p><em type="bold">Mihttomearri ja doaibmabijut </em></p>
<p>Sámediggi galgá váikkuhit sámi museadoaimma nannema, oktiiordnema ja ollislašvuođa sámiid iežaset eavttuid vuođul álbmogin ja eamiálbmogin. Oktiiordnenproseassat Sámedikki, gielddaid ja sámi museaid gaskkas galget váikkuhit sámi historjjá ja kultuvrra nannema, duođašteami, diehtoovddideami ja gaskkusteami. Bušeahttadárbun sámi museaide 2004:s lea biddjon 5 435 000 ru, nu ahte buohkanas doarjjarámma sámi museaide Sámedikkis 2004:s gártá 14 740 000 ru. jahkái. 2005 ovddas evttohuvvo vel 2 630 000 ruvdnosaš lassáneapmi, nu ahte buohkanas doarjjarámma šaddá <em type="italic">17 370 000 ru. </em>Sámi museaide 2005 dárbu lea biddjon dan mihttomeari vuođul, ahte stáhta ruhtadeapmi sámi museaide 2006 rájes galgá leat 20 000 000 ru. <em type="bold">Vuođustus </em></p>
<p>Sámi museaid kulturpolitihkalaš hástalussan lea čohkket, suodjalit, duođaštit ja gaskkustit sámi kultuvrra ja sámi servodaga ávnnaslaš ovdanbuktimiid. Sámi oktavuođas lea maid hui deaŧalaš ahte museat galget leat kulturdoaimmaid arenan.</p>
<p>Sámedikki dievasčoahkkin – Čoahkkingirji 03/03 - 180. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámi museaid hástalussan lea ahte dat leat kritihkalaš jurddašeami váikkuheaddjin historjjá, kultuvrra ja identitehta dáfus guovtti latnjalas gaskavuođas, nubbi unnitlogu ja nubbi fas eanetlogu servodagas. Seammás galget sámi museat váikkuhit positiivva sámi iešáddema. Sámi servodahkii dán juksá buoremusat jus luoittášii sámi museapolitihka ovdánit, dm. ahte sámi servodat ieš váldá ovddasvástádusa das mo geavahit kultursuodjalusa. Sámediggái sirdojuvvui sámi museaid hálddašanváldi 2002 rájes. Sámediggi lea museačielggadeamistis eaktudan sámi museadoarjagiid lassáneami 5 jagi áigodagas 20 000 000 ru rádjai. Dát lea realisttalaš St.dieđ. 22 (1999-2000) evttohusaid ektui ahte 5 jagis lassána eanet go 202 000 000 dálá dási ektui. Lasihanbargu sámi museaid várás ii dáhpáhuvvan 2003:s nu mo lei vurdojuvvon. Danne dárbbašuvvo gorálaččat stuorát doarjjalassáneapmi sámi museaide viđajagi áigodaga golmma maŋimuš jagis. Sámediggi bargá sihkkarastit stuorát museaovttadagaid. Áigumuš lea ásahit museasiidda oktasaš stivrrain, doaluin, bargoaddiovddasvástádusain ja ekonomiijahálddašemiin, seammás go báikkálaš doaimmat bisuhuvvojit ja báikkálaš árja ovddiduvvo. Okta eavttuin ahte ođđaorganiserema galgá sáhttit čađahit lea ahte Sámedikki bušeahtta nannejuvvo. Sámediggi lea maid ságastallagoahtán Saemen sijte:ain rievdadit organisašuvdnahámi museasearvvis vuođđudussan vai Saemien sijte sáhtášii oažžut stuorát sámi guovlluguovdasaš ovddasvástádusa. 7</p>
<p>Eará doarjagat – doarjja politihkalaš bargui</p>
<p>Sámediggi háliida lasihit doarjaga politihkalaš bargui 7 360 000 ruvdnun 2005:s. Sámediggi bivdá várret ruđaid, maid etablerejuvvon ja ođđa organisašuvnnat dárbbašit go barget árbevirolaš ealáhusaid ovddas ja árbevirolaš ealáhusain sámi guovlluin. 7.1 Válgasearvandoarjja</p>
<p><em type="bold">Mihttomearri ja doaibmabijut </em></p>
<p>Sámediggái lea ovdal juolluduvvon 1 200 000 ru juogadeapmái dohkkehuvvon sámediggeválgalisttuide. Doarjja galgá gokčat válgaoassálastingoluid. Sámedikki válgalávdegoddi lea geassemánu 7. b. 2001 mearridan juogadannjuolggadusaid. Seamma ollu juogaduvvo dohkkehuvvon listtuide. 2005:s lea sámediggeválga.</p>
<p><em type="bold">Tabealla 7.0 Eará doarjagat - Doarjja politihkalaš bargui </em>0,0 %(1000 ru) </p>
<p><em type="bold">Poasta 55 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>55.1 </p>
<p>Sámi váldoorganisašuvnnata)2.5002.7752.86055.2</p>
<p>Sámedikki politihkalaš joavkkut1.8001.8002.30055.3</p>
<p>Opposišuvnna bargoeavttut70070070055.4</p>
<p>Doarjja válgalisttuide001.500</p>
<p><em type="bold">Submi5.0005.2757.360 </em>a) Doarjja sámi nissonorganisašuvnnaide nugo Sáráhkká ja Sámi Nissonforum lea sirdojuvvon postii 57 Riikkaisgaskasaš bargu </p>
<p>Sámedikki dievasčoahkkin – Čoahkkingirji 03/03 - 181. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Doarjjaortnet dárbbaša <em type="italic">1 500 000 ru </em>i 2005:s. Doarjjaortnet lea leamaš seamma dásis maŋimuš válggain, ja dál livčii áigi dan muddet haddegoargŋuma mielde. 8 </p>
<p>Oahpahus</p>
<p>Váldomihttomearri: <em type="italic">” Dustet ođđaáiggi ja ođđa gáibádusaid ollislaš máhtolašvuođapolitihkain sámi giela, kultuvrra ja árvvuid vuođul. </em>8.1 Vuođđoskuvla ja joatkkaoahpahus - oahpponeavvut </p>
<p><em type="bold">Mihttomearri ja doaibmabijut </em></p>
<p>Sámedikki mihttomearri lea ahte buot sámi oahppiin galgá leat oktagaslaš vuoigatvuohta sámegieloahpahussii, sihke vuođđoskuvllas ja joatkkaoahpahusas, buohtastahte dievasčoahkkináššiin 46/02, mas ovttajienalaš Sámediggi cealká ahte Oahpahuslága § 62 ferte rievdadit vai buot sámemánáide – beroškeahttá ássanbáikkis – sihkkarastojuvvo oktagaslaš vuoigatvuohta sámegieloahpahussii. Sámemánáid sámegielvuoigatvuođa ferte maid sihkkarastit astuáiggefálaldagas (AÁF). Dakkár oktagaslaš vuoigatvuhtii ii gula vuoigatvuohta sámegieloahpahussii. Dát mielddisbuktá ahte sámi oahppit ožžot oahpahusa gustojeaddji lágaid ja oahppoplánaid vuođul ja ožžot nannejuvvot sámi identitehtaset, gielaset ja kultuvrraset. Dát gáibida Sámediggeplána ja oahpponeavvoráhkadeami plánaid čuovvoleami, ja stuorát deattu digitála oahppaneavvuid ja joatkkaoahpahusa oahppaneavvuid ovddideapmái. Sámediggi áigu ain áŋgiruššat oahpponeavvuid ráhkadeami davvi-, julev- ja oarjelsámegillii, sihke dábálaš oahpponeavvuid, digitála oahpponevvuid ja erenoamážit heivehuvvon oahpponeavvuid mánáide, nuoraide ja rávesolbmuide. Sámediggi áigu bargat nannet ovttasbarggu Suomain ja Ruoŧain oahpponeavvoovddidemiin. Lea deaŧalaš ávkkástallat daiguin resurssaiguin ja dainna gelbbolašvuođain, mii lea davviriikkalaš dásis. Dan oktavuođas dárbbaša kártet oahppo- ja oahpponeavvodili. Badjánan sámi kulturdiđolašvuohta dagaha ahte rávesolbmot jearahit sámegiel oahppofálaldagaid. Dan oktavuođas ferte ráhkadit prográmma. Guovtti ovddit jahkedieđáhusas lea dát leamaš okta bajimusat vuoruhuvvon surggiin, ja leage hui deaŧalaš farggamusat čoavdit dán ášši.</p>
<p><em type="bold">Tabealla 8.0 Oppanastabealla - Oahpahus </em>(1000 ru) </p>
<p><em type="bold">Poasta 56 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>56.1 </p>
<p>Vuođđoskuvla ja joatkkaoahpahus-oahpponeavvut11.13911.13914.00056.2</p>
<p>Gealbudeapmi3.2503.2504.50056.3</p>
<p>Mánáidgárddita)7.8137.8139.790</p>
<p><em type="bold">Submi22.20222.20228.290 </em>a) Doarjja sámi mánáidbláđđái lea sirdojuvvon postii 52.9 sámi prenstosat </p>
<p>Sámedikki dievasčoahkkin – Čoahkkingirji 03/03 - 182. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p type="listitem">Doaibmabijut maiguin Sámediggi áigu bargat vai sámi oahppit ožžot oahpahusa sámegielas ja sámegillii:</p>
<p type="listitem">Ovddidit dábálaš oahpponeavvuid vuođđoskuvlla várás vuosttažettiin fáddágihppagiid davvi-, julev- ja oarjelsámegillii. Vuoruhuvvon suorggit leat prošeavttat, mat nannejit buot golmma giellajoavkku  lohkan- ja čállinoahpahusa, nuppigiela oahpahusa ja giela ja kultuvrra julevsámegielas ja  davvisámegiela vuosttasgiellan nuoraidskuvllas.</p>
<p type="listitem">Ovddidit dábálaš oahppuneavvuid joatkkaoahpahussii. Bajimužžii vuoruhuvvojit oahpponeavvut julevsámegiela vuosttasgiela oahpahussii. Davvisámegielas vuoruhuvvojit dakkár fágat, mat nannejit  identitehta, nugo musihkka, servodatoahppu ja sámi kulturmáhttu. Oarjelsámegielas vuoruhuvvo  sámegiella nubbigiellan.</p>
<p type="listitem">Ovddidit digitala oahpponeavvuid, sihke originála ja jorgaluvvon. Dás vuoruhuvvojit oahpponeavvut heivehuvvon gáiddusoahpahussii sámegiel fágas buot golmma giellajoavkkus, ja vel  oahpponeavvut fáttáin, mat ovddidit dieđuid sámi servodaga, kultuvrra ja historjjá birra.</p>
<p type="listitem">Álggahit oktasaš davviriikkalaš oahpponeavvoprošeavttaid.</p>
<p type="listitem">Ásahit sámi davviriikkalaš oahpponeavvodiehtovuođu, gosa sáhttá bardit iešguđelágan digitála oahpponeavvuid.</p>
<p type="listitem">Ovddidit oahpponeavvuid mánáide, nuoraide ja rávesolbmuide erenoamáš dárbbuiguin, ee. álkes lohkangirjjiid buot golmma giellajovkui ja oahpponeavvuid sámegillii čalmmehemiid ja  heajosoaidniid, lossagulogiid ja bealjehemiid várás.</p>
<p type="listitem">Joatkit ovddidit kártenávdnasiid, erenoamážit joatkkaoahpahusa ja julev- ja oarjelsámegiela várás.</p>
<p type="listitem">Ovddidit lohkan- ja čállingeahččalemiid julev- ja oarjelsámegielas.</p>
<p>Sámedikki dárbun nannet bajábeale doaibmabijuid evttohuvvo bajiduvvot <em type="italic">14 000 000 ruvdnun </em>2005:s. </p>
<p><em type="bold">Vuođustus </em><span type="quote">”Strategalaš oahpponeavvoovddidanplána 2001-2005”</span> lea bidjan vuollerádjejuolludeapmin 14 miljon ruvnno jahkái. Juolludus lea juohke jagi leamaš uhcit go dat. Dat mearkkaša ahte oahpponeavvodárbu 90 jagiid vuođđoskuvlla ja joatkkaohpahusa ođastusaid geažil guhkkin eret lea gokčojuvvon. Dát lea erenoamážit čuohcan oahpponeavvoovddideapmái joatkkaoahpahusa várás buot golmma giellajoavkkus. Ođastus 94 árvvoštallan lea čájehan ahte davvisámegielas lea dohkálaš doarvái oahpponeavvut boazodoalus, sámegielas ja dárogielas sámegielat oahppiid várás, muhto leat uhccán eará fágain. Joatkkaskuvllaide julevsámi guovlluin leat dál álgán oahppit, geain lea sámegiella vuosttasgiellan. Oarjelsámegillii eai leat baljo ráhkaduvvonge oahpponeavvut dán dássái. Dáid guovlluid oahppiid várás ferte ovddidit eanet oahpponeavvuid. Digitála oahpponeavvuid ulbmálluššan galgá váikkuhit oahpponeavvuid ráhkadeami, mat ovddidit kreatiivva pedagogalaš čovdosiid, fágaid rasttideami ja bargovugiid, mat leat vuođđoskuvlla ja joatkkaoahpahusa oahppoplánaid áigumušaid mielde. Oktagaslaš vuoigatvuohta sámegiel oahpahussii dagaha ahte muhtun oahppit ožžot oahpahusa gáiddusoahpahussan davvi-, julev- ja oarjelsámegielas. Dárbu lea ovddidit ja geahččaladdat heivehuvvon oahpponeavvuid dákkár oahpahussii ja ovddidit digitála komponeanttaid ja eará oahpponeavvuid gaskasaš ovttasdoaibmama. Erenoamážit heivehuvvon oahpponeavvuid oktavuođas lea juolludus leamaš seamma dásis olleš doaibmaplána doaibmaáigodagas 2001-2004, vaikke vel dárbu lea lassánan mealgat, dáidá dan geažil go Sámi erenomášpedagogihka doarjja lea kárten dábbu. </p>
<p>Sámedikki dievasčoahkkin – Čoahkkingirji 03/03 - 183. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo8.2 Gealbudeapmi 8.2.1 Erenoamášpedagogalaš gealbudeapmi</p>
<p><em type="bold">Mihttomearri ja doaibmabijut </em></p>
<p type="listitem">Sámedikki mihttomearri lea juksat alla sámi erenoamášpedagogalaš gelbbolašvuođa. Sámediggi áigu joatkit  álggahuvvon barggu <span type="quote">”Erenoamášpedagogalaš gelbbolašvuođa loktema plána mánáidgárddiin ja  vuođđoskuvllas 2001-2003”</span>.    Vuolábealde čájehuvvojit Sámedikki doaibmabijut sámi erenoamášpedagogalaš gelbbolašvuođa loktema  várás:</p>
<p type="listitem">Juohkit stipeandda sámegielat fágaolbmuide, geat váldet oahpu erenoamášpedagogihkas alit dásis.</p>
<p type="listitem">Juohkit FoU-ruđaid fágaolbmuide ja fágabirrasiidda, geat barget erenoamášpedagogihkalaš áššiiguin</p>
<p>Sámedikki ovddavástádus- ja ulbmáluššansurggiin.</p>
<p>Sámediggi evttoha dán áigumuššii <em type="italic">1 800 000 ru </em>2005 bušeahtas. 8.2.2 Stipeanda oahpponeavvopedagogihka ohppui </p>
<p><em type="bold">Mihttomearri ja doaibmabijut </em></p>
<p>Mihttomearrin lea háhkat alla sámi oahpponeavvopedagogalaš gelbbolašvuođa, movttiidahttit eanet čálliid ovddidit oahpponeavvuid ja loktet gelbbolašvuođaset dán suorggis. Sámedikki doaibmabidju lea juohkit oahppostipeanddaid sámi studeanttaide, geat váldet joatkkaoahpu oahpponeavvopedagogihkas. Bušeahttadárbu oahpponeavvopedagogalaš oahppostipeanddaide lea <em type="italic">500 000 ru </em>2005:s. 8.2.3 Stipeanda oahppiide, geat lohket sámegiela joatkkaoahpahusas </p>
<p><em type="bold">Mihttomearri ja doaibmabijut </em></p>
<p>Sámediggi oaidná deaŧalažžan ahte joatkkaskuvlaoahppit válljejit oahpahusa sámegiealas ja sámegillii. Stipeanda oahppiide, geat váldet joatkkaoahpu sámegielas, dagaha ahte oahppit nannejit gelbbolašvuođaset sámegielas. Sámediggi almmuha ja juohká stipeandda buohkaide, geat ollašuhttet eavttuid, ja indeaksamudde stipeandda. Danne lea Sámedikki bušeahttarámma buohkanassii <em type="italic">1 500 000 ru </em>stipeanddaide oahppiide, geat váldet joatkkaoahpu sámegielas. 8.2.4 Doaibmabijut bestet sámi ovdaskuvlaoahpaheaddjiid </p>
<p><em type="bold">Mihttomearri ja doaibmabijut </em></p>
<p>Mihttomearrin lea buoridit vejolašvuođa fidnet oahppan bargonávccaid sámi servodahkii ja nannet mánáidgárdebargiid gelbbolašvuođa sámegielas ja sámi kultuvrras. Áigeguovdilis doaibmabijut 2005:s lea oččodit lassi- ja joatkkaoahpu sámegielas ja sámi kultuvrras, ja movttiidahttit sámegielagiid váldit ovdaskuvlaoahpu dainna lágiin ahte juohkit oahppostipeanddaid. Viidáseappot lea dárbu juohkit lohkanlobiid mánáidgárddiide vai bargit besset váldit lohkanvirgelobi</p>
<p>Sámedikki dievasčoahkkin – Čoahkkingirji 03/03 - 184. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmobálkkáin. Sámediggi galgá váikkuhit ahte ásahuvvojit gaskaboddasaš lávdaoahppofálaldagat sámegielas ja sámi kultuvrras. Bušeahttadárbun bestet ovdaskuvlaoahpaheaddjiid lea <em type="italic">500 000 ru </em>2005:s. 8.2.5 Mastergrádastipeand </p>
<p><em type="bold">Mihttomearri ja doaibmabijut </em></p>
<p>Sámedikki mihttomearrin lea eanedit studeanttaid logu, geat váldet mastergráda (ovddeš váldofága) dain surggiin, gos sámi servodagat dárbbašit eanet gelbbolašvuođa. Sámedikki doaibmabidju lea juohkit njeallje 50 000 ruvdnosaš stipeandda jahkásaččat mastergrádastudeanttaide. Bušeahttadárbu stipeandaortnegii lea <em type="italic">200 000 ru </em>2005:s. 8.3 Mánáidgárddit </p>
<p><em type="bold">Mihttomearri ja doaibmabijut </em></p>
<p type="listitem">Sámedikki bajimuš mihttomearri mánáidgárddiid várás lea ahte buot sámemánát galget oažžut dievasárvosaš  sámi mánáidgárdefálaldaga. Dievasárvosaš sámi mánáidgárdefálaldaga vuođđun lea sámi identitehta,  sámegiella ja sámi kultuvra, ja dat adno leamen okta mánáid vuđoleamos vuoigatvuohtan.    Dán sáhttá ee. juksat go čuovvola Sámediggeplána 2002-2005 ja Sámedikki strategalaš mánáidgárdeplána  2002-2005.    Vuolábealde čájehuvvojit áigeguovdilis doaibmabijut 2005:s mánáidgárdefálaldagas:</p>
<p type="listitem">Jahkásaš sámi mánáidgárdekonferánsa (geahča kap 3.3.3)</p>
<p type="listitem">Diehtojuohkin- ja oaivadanbargu</p>
<p type="listitem">Álggahit geahččaladdan- ja ovddidanbargguid mánáidgárddiin</p>
<p type="listitem">Lasihit erenoamáš doarjaga sámi mánáidgárddiide</p>
<p type="listitem">Váikkuhit eanet oahpponeavvuid ovddideami</p>
<p type="listitem">Ovddidit mánáidgárdeoasi sámi oahppofierpmádagas</p>
<p type="listitem">Movttiidahttit sámegielagiid váldit ovdaskuvlaoahpu</p>
<p type="listitem">Movttiidahttit mánáidgárdebargiid loktet gelbbolašvuođaset sámegielas</p>
<p><em type="bold">Vuođustus </em></p>
<p>Juohke mánáidgárdi sáhttá fidnet gitta 90 000 ru juohke ossodaga nammii erenoamáš doarjjan sámi mánáidgárddiide. Dát submi lea leamaš rievddakeahttá 1995 rájes. Dálá juolludusain ii leat Sámedikkis vejolašvuohta lasihit supmi. Dábálaš doaibmadoarjja mánáidgárddiide, mii juolluduvvo mánáid logu vuođul, lea lassánan dássidit jahkásaččat, muhto sámi mánáidgárdedoarjja lea dušše oktii lassánan dan rájes go ásahuvvui 1986:s. Jus galggaš lihkostuvvat suodjalit sámegiela, de fertejit leat sámegielat bargit sámi mánáidgárddiin. Danne ferte lasihit erenoamáš doarjaga, mii meroštallojuvvo sámegielat bargiid logu vuođul. Lassin berre álggahit doaibmabijuid bestet sámegielat bargiid sámi mánáidgárddiide. Ja vel dárbbašuvvojit doaibmabijut loktet</p>
<p>Sámedikki dievasčoahkkin – Čoahkkingirji 03/03 - 185. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmobargiid giellagelbbolašvuođa lassi- ja joatkkaoahpu bokte. Bestendoaibmabidjun ferte ásahit stipeanddaid studeanttaide, geat váldet ovdaskuvlaoahpu, ja berre maiddái addit lohkanlobiid mánáidgárdebargiide, geat váldet lassi- ja joatkkoahpu sámegielas. Oahpponeavvodilli ii leat dohkálaš sámi mánáidgárdesuorggis. Danne ferte geavahit mearkkašahtti resurssaid oččodit doarvái pedagogalaš ávdnasiid, mat leat ovddiduvvon erenoamážit sámi mánáidgárddiid várás ja mat dorjot mánáid giela, kultuvrra ja identitehta. Sámedikki dárbun nannet bajábeale doaibmabijuid evttohuvvo lassáneapmi <em type="italic">9 790 000 ruvdnun </em>2005:s. 9 </p>
<p>Riikkaidgaskasaš bargu</p>
<p>Váldomihttomearri: <em type="italic">” Ovttasbargu sámiid gaskka riikkarájiid rastá galgá ovdánit buoremussan sámiide álbmogin” </em>Sámediggi evttoha ásahit ođđa poastta 50 doaibmagoluide, mat fievrriduvvojit Olgoriikkadepartemeanttas. 9.1 Eamiálbmotvuoigatvuođat ja riikkaidgaskasaš bargu </p>
<p><em type="bold">Mihttomearri ja doaibmabijut </em></p>
<p>Sámedikki mihttomearri lea váikkuhit ahte eamiálbmotdimenšuvdna riikkalaš ja riikkaidgaskasaš forain galgá áimmahuššojuvvot, ja ahte eamiálbmotáššit ovddiduvvojit sihke riikkalaččat ja riikkaidgaskasaččat. Juksandihtii dán mihttomeari ferte Sámediggi árjjalaččat bargat riikkaidgaskasaš eamiálbmotáššiiguin. Sámediggi ferte ieš váikkuhit ahte eamiálbmogiidda guoski siskkáldasrievttálaš ja riikkaidgaskasaš riektenjuolggadusat ja prinsihpat ožžot positiivva ja boahtteáiggeguvllot sisdoalu, ja bargat dainna ulbmiliin ahte nannet sámiid ja eará eamiálbmogiid dili oppalaččat. Sámediggi deattuha dan ovdáneami, mii dáhpáhuvvá riikkaidgaskasaččat eamiálbmotvuoigatvuođaid hárrái, ja maiddái eamiálbmogiid iešmearridanvuoigatvuođaid hárrái, ja dát šaddá leat guovddážis Sámedikki barggus siskkáldasat ja ovttasbarggus guovddáš eiseválddiiguin. Sámediggi áigu váikkuhit ahte lágiduvvo riikkaidgaskasaš eamiálbmotkonferánsa Norggas 2005:s. Bušeahttadárbu konferánssa lágideami oktavuođas</p>
<p><em type="bold">Tabealla 9.0 Riikkaidgaskasaš bargu </em>(1000 ru) </p>
<p><em type="bold">Poasta 57 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>57.1 </p>
<p>Interreg - guovlluguovdasaš oassi1.2001.5891.50057.2</p>
<p>Barentsovttasbargu20020045057.3</p>
<p>Eará riikkaidgaskasaš bargu (inkl.eamiálbmotkonf.)30030076057.4</p>
<p>Interreg III A Ruo?a-Norga Aerjel0200311557.5</p>
<p>Interreg III A Davvi Sápmi05602311057.6</p>
<p>Sámi nissonorganisašuvnnata)00140</p>
<p><em type="bold">Submi1.7007.8919.075 </em>a) Doarjja sámi nissonorganisašuvnnaide nugo Sáráhkká ja Sámi Nissonforum lea sirdojuvvon poasttas 55 Eará doarjagat </p>
<p>Sámedikki dievasčoahkkin – Čoahkkingirji 03/03 - 186. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmolea 400 000 ru 2005.s. Sámediggi háliida ásahit stipeandaortnega nuoraid várás, geat háliidit galledit eará eamiálbmogiid vai loktana gelbbolašvuohta riikkaidgaskasaš eamiálbmotáššiin. Guokte 30 000 ruvdnoaš stipeandda ásahuvvojit. Buohkanasrámma 2005 bušeahtas eará riikkaidgaskasaš bargui lea <em type="italic">760 000 ru. </em>Ráđđehus lea 2003 ásahan doarjjaortnega sápmelaččaid ja Ruošša beale álbmogiid oassálastima várás Árktalaš Ráđis ja Indigenous Peoples Secretariat:s. Áigumuš juolludemiin lea doarjut eamiálbmotovddasteaddjiid riikkaidgaskasaš ovttasbarggus davviguovlluin dain surgiin, mat erenoamážit gusket sin beroštumiide, ja nannet sin eattuid sáhttit oassálastit dákkár ovttasbarggus. Sámediggi háliida nannet eamiálbmogiid riikkaidgaskasaš ovttasbarggu ja evttoha lasihit doarjaga riikkaidgaskasaš organisašuvnnaide 700 000 ruvdnun 2005:s. Dát juolludeapmi Olgoriikkadepartemeanttas ii leat mielde Sámedikki buohkanasbušeahtas. </p>
<p><em type="bold">Vuođustus </em></p>
<p>Árjjalaš oassálastin eamiálbmotáššiid riikkaidgaskasaš barggus lea bargu, mii gáibida ulbmáluššama máilmmi eamiálbmogiid dillái guoskevaš sierranas proseassain ja prográmmain. Dát gusto oassálastimii Barentsovttasbarggus, Árktalaš ráđis, Ovttastuvvon Našuvnnaid (ON) eamiálbmotvuoigatvuođaid ja –áššiid barggu čuovvoleami – ja das eamiálbmotjulggaštusbargu, ja čuovvolanbargu biologalaš šláddjivuođa konvenšuvdna, ja bargu organisašuvnnain World Health Organization, World Indiginous People Organization ja eará áigeguovdilis ON-orgánain, maid Sámediggi ferte vuhtii váldit. Ferte maid háhkat máhtu EU politihkalaš proseassaid birra. Permanent Foruma barggu ferte sihkkarastit ekonomalaččat. Sámediggi lea ovddastan eamiálbmogiid Barentsovttasbarggus 2000 rájes vaikke vel eai leat sierra ekonomalaš resurssat várrejuvvon dán bargui. St. dieđ. nr. 55 (2001 – 2001) čuokkis 16.2 namuha erenoamážit álbmotválljen orgánaid dili, ja ahte danne lea deaŧalaš sihkkarastit Sámedikki váikkuhanfámu ja ahte dikki gelbbolašvuohta geavahuvvo riikkaidgaskasaš barggus. Ráđđehus deattuha maiddái ahte riikkaidgaskasaš eamiálbmotáššit ságaškuššojuvvojit ja šiehtadallojuvvojit lagas ovttasdoaibmamis ráđđehusa ja eamiálbotovddasteaddjiid gaskkas. Norgga miellaguottut riikkaidgaskasaš eamiálbmotáššiin hábmejuvvojit danne lagas ovttasbarggus Sámedikkiin. Dat mielddisbuktá árjjalaš oassálastima Sámedikki bealis, mii fas gáibida eambbo ruđaid. Ráđđehusa doarjja, dm. 200 000 ru jahkásaš doarjja ohcama vuođul Sámedikki riikkaidgaskasaš doibmii, geavahuvvo dál ollislaččat oassálastimii eamiálbmotjulggaštusbarggus. 9.2 Interreg</p>
<p><em type="bold">Mihttomearri ja doaibmabijut </em></p>
<p>Sámediggi lea oassálastán Interreg-ovttasbarggus 1995 rájes, ja sámi oasseprográmmaide lea stáhta oassi leamaš 1 000 000 ru jahkái juohke oasseprográmmas sihke Interreg IIA:s ja Interreg IIIA:s. Prográmmakomplemeanttaid vuođul galgá stáhta oassi Interreg IIIA-áigodahkii leat buohkanassii 2 027 778 Euro. Goappašiid prográmmaid álggaheapmi lei maŋŋonan eaige álggahuvvon ovdalgo 2001, mii mearkkaša ahte vuosttas prográmmajagi 2000 juolludeapmi ii geavahuvvon. Sámediggi áigu Interreg-ovttasbarggu bokte nannet ja ovddidit sámi ovttasbarggu rastá riikkarájáid. Vai sáhttá ollašuhttit norgga stáhta geatnegasvuođaid Interreg-ovttasbarggus, de ferte bajidit stáhta juolludeami.</p>
<p>Sámedikki dievasčoahkkin – Čoahkkingirji 03/03 - 187. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Maŋimuš prográmmajagiid 2005 ja 2006 dárbu lea danne buohkanassii <em type="italic">4 225 000 ru </em>lassin jahkásaš <em type="italic">2 000 000 ruvdnosaš </em>juolludeapmái. 9.3 Sámi nissonorganisašuvnnat </p>
<p><em type="bold">Mihttomearri ja doaibmabijut </em></p>
<p>Sámi váldoorganisašuvnnaid mihtilmasvuohta lea ahte dat barget árjjalaččat olles sámi servodateallima ektui. Organisašuvnnain leat lahtut, mat báikkálašservviideaset bokte váikkuhit árjjalaččat sámi servodateallima. Sis lea erenoamáš ovddasvástádus sámi servodaga dásseárvobarggus. Sámediggi háliida bidjat buot riikkaidgaskasaš barggu seamma poastta vuollái, ja danne lea Sáráhkká ja Sámiid Nissonforum sirdojuvvon poasttas 55 eará doarjagat dán postii. Sáráhkka ja Sámi Nissonforum leat davviriikkalaš sámi nissonorganisašuvnnat, mat barget dásseárvvuin sámi servodagas. Sámediggi juolludii 50 000 ruvdnosaš doarjaga Sáráhkkái ja 69 000 ru Sámiid Nissonforum 2003:s. Sámediggi háliida bajidit doarjagiid nu ahte Sáráhkka oažžu <em type="italic">60 000 ru </em>ja Sámiid Nissonforum oažžu <em type="italic">80 000 ru </em>2005:s. 10 Dearvvašvuođa- ja sosiálaáŋgiruššan </p>
<p>Váldomihttomearri <em type="italic">” Ollislaš ja ovttaárvosaš dearvvašvuođa- ja sosiálafálaldat sámi álbmogii nugo maiddái álbmogii muđuige” </em>10.1 Dearvvašvuođa- ja sosiálaáššit </p>
<p><em type="bold">Mihttomearri ja doaibmabijut </em></p>
<p>Sámedikki mihttomearri dearvvašvuođa- ja sosiálaáŋgiruššamiin lea ovddidit dáššeárvosaš dearvvašvuođa- ja sosiálabálvalusaid sámi álbmogii.</p>
<p>Sámediggi áigu vuoruhit sámi dearvvašvuođa- ja sosiálpolitihkkabarggu. Dearvvašvuođadepartemeanta lea ođđajagemánu 2003 árvvoštallan mo lea čuovvoluvvon NAČ 1995:6 Dearvvašvuođa- ja sosiálabálvalusaid plána sámi álbmoga várás Norggas. Sámediggi vuordá ahte ortnet jotkojuvvo maŋŋá árvvoštallama. Eaktuduvvo ahte prošeakta dahkko bistevaš ortnegin ja jotkojuvvo maiddái 2005:s. Prošeaktaruđaid juolludeapmi iešguđet vuoruhuvvon doaibmabijuide joatkašuvvá dalle deaŧalaš bargamuššan. Sámedikki mielas lea hui deaŧalaš ahte Sámediggi hálddaša ruđaid boahtteáiggis. Dušše Sámediggi sáhttá ollislaš perspektiivas bidjat eavttuid dearvvašvuođa- ja sosiálabálvalusaide sámi servodagas.</p>
<p><em type="bold">Tabealla 10.0 Dearvvašvuođa- ja sosiálaá? giruššan </em>(1000 ru) </p>
<p><em type="bold">Poasta 59 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>59.1 </p>
<p>Dearvvašvuođa- ja sosiálaá?giruššan4.5004.5007.000</p>
<p><em type="bold">Submi </em>* <em type="bold">4.5004.5007.000 </em>* 600 000 ru lea sirdojuvvon postii post 01: Prošeavtta háld., fágavirgi. Juolludus Dearvvašvuođadepartemeanttas lea 5 100 000 ru jagis 2003. </p>
<p>Sámedikki dievasčoahkkin – Čoahkkingirji 03/03 - 188. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Sámediggi deattuha ahte doarjjaortnet galgá váikkuhit rievdadusaid dearvvašvuođa- ja sosiálabálvalusain sámi buohcciide. Lea ollu bargu ain heivehit bálvalusaid sámiide, sihke sámegiela ja sámi kulturáddejumi geavaheami dáfus, ásahusaid fysihkalaš láhčima dáfus ja bálvalusaid sisdoalu rievdadeami dáfus. Sámediggi háliida joatkit Sámedikki dearvvašvuođa- ja sosiálapolitihka ovddidanbarggu, mas deattuhuvvo nissonolbmuid dearvvašvuohta, mánáid ja nuoraid dilli, gárrendillepsykiatriija ja dutkan. Sámediggi áigu maiddái nannet diehtojuohkima ja oaivadeami sámi dearvvašvuođa ja sosiála diliid birra, sámi geavaheaddjiid dárbbu, geavaheaddjiid vuoigatvuođaid dearvvašvuođa- ja sosiálabálvalusain ja gaskkustit oktavuođa sámi álbmogiin. Viidáseappot háliida Sámediggi ovddidit dan ovttasbarggu ja rolla sámi politihka eaktudeaddjin dearvvašvuođa- ja sosiálaáššiin, sihke sisriikkalaččat ja ovttas eará davviriikkaiguin ja eará eamiálbmogiiguin. Seammás oaidná Sámediggi deaŧalažžan nannet barggu eamiálbmogiid dearvvašvuođa- ja sosiáldiliiguin, earret eará máilmmi dearvvašvuođaorganisašuvnna ektui. (WHO). Vai sáhttit čuovvolit barggu sámi dearvvašvuođa- ja sosiálaáššiiguin dárbbašat lassi ruđaid Dearvvašvuođadepartemeanttas 2005:s ja bivdá oažžut <em type="italic">7 000 000 ru </em>2005:s. Lassáneapmi galgá ollásit geavahuvvot doarjjaortnegii/prošeavttaide. 11 Arkiiva-, girjerádjo- ja diehtojuohkinbálvalusat 11.1 Mobiila girjerádjobálvalusat </p>
<p><em type="bold">Mihttomearri ja doaibmabijut </em></p>
<p>Sámi girjebussiid ásaheapmi lea buoridan muđui váilevaš sámi girjerádjobálvalusa. Sámi girjebussiid ruhtadeami sihkkarastin guovlluin, gos lea bieđggus ássan ja stuorra hástalusat johtolaga dáfus, lea guovddážis buorideamis girjerádjobálvalusaid sámi geavaheaddjiide. Kulturdepartemeanttas lea ovddasvástádus addit investerendoarjaga ođđa girjebussiid ásaheampmái. Sámediggi hálddaša doarjagiid dáidda girjebussiide. Bušeahttadárbu dán áigumuššii lea <em type="italic">5 200 000 ru </em>2005:s. </p>
<p>Sámediggi lea ovdal ávžžuhan departemeantta juolludit investerendoarjaga plánejuvvon girjebussii Mátta-Romssas ja Davvi-Nordlánddas. Eaktuduvvo ahte doaibmadoarjja sámi girjebussiide maiddái lasihuvvo jus addo investerendoarjja ođđa bussiide. Sámediggi ávžžuha Kultur- ja girkodepartemeantta juolludit investerenruđaid ođđa girjebusseháhkamii oarjelsámi guovllu várás. Oarjelsámi kultuvra lea áitojuvvon, ja mearrideaddjin oarjelkultuvrra ovdáneapmái</p>
<p><em type="bold">Tabealla 11.0 Arkiiva-, girjerádjo- ja diehtojuohkinbálvalusat </em>3,5 %(1000 ru) </p>
<p><em type="bold">Poasta 60 Namahus </em></p>
<p><em type="bold">Bu 2003 Rev.bu 2003 Stáhtabu-05 </em>60.1 </p>
<p>Mobiila girjerádjobálvalusat 4.7084.7085.20060.2</p>
<p>Sámi girjerádjobálvalusat0025060.3</p>
<p>Sámi arkiiva6886881.900</p>
<p><em type="bold">Submi5.3965.3967.350 </em></p>
<p>Sámedikki dievasčoahkkin – Čoahkkingirji 03/03 - 189. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmolea ahte sámi girjjálašvuohta lea olámuttus. Sámediggi oaidná dárbbašlažžan viiddidit girjebussefálaldaga maiddái Mátta-Várjjaga sámi álbmogii. Sámegiela Nuort-Finnmárkkus dárbbaša movttiidahttit ja sámegiel girjjiid olahahttivuođa ferte buoridit. 11.2 Doarjja ásahit sámi girjerádjoávnnasčoakkáldagaid</p>
<p><em type="bold">Mihttomearri ja doaibmabijut </em></p>
<p>Sámediggi háliida váikkuhit girjerádjobálvalusaid nannema sámi álbmogii doppe gos sii ásset ja movttiidahttit báikkálaš girjerájuid váldit ovddasvástádusa iežaset sámi geavaheaddjiin. Viidáseappot háliida Sámediggi ásahit doarjjaortnega sámi girjerádjoávnnasčoakkáldagaid ásaheami várás álbmot- ja skuvlagirjerájuid oktavuođas. Bušeahttadárbu ásahit doarjjaortnega sámi girjerádjoávnnasčoakkáldagaid ásaheami várás álbmot- ja skuvlagirjerájuid oktavuođas lea <em type="italic">250 000 ru </em>2005:s 11.3 Sámi arkiiva </p>
<p><em type="bold">Mihttomearri ja doaibmabijut </em>2002 álggahii Sámediggi čielggadabarggu dainna áigumušain ahte ásahit ja organiseret sámi arkiivabálvalusaid. Sámediggi háliida viiddidit Sámi arkiivva Guovdageainnus arkiivan, mas lea našuvnnalaš ovddasvástádus sámi arkiivaávdnasiin. Sámediggi čuovvolišgoahtá Sámedikki mearrádusa organiseret sámi arkiivvaid ja arkiivabálvalusaid 2004:s. Bušeahttadárbu 2005:s loktet arkiivva dási lea <em type="italic">1 900 000 ru </em>, oktan doaibmadoarjagiin sámi arkiivii. 12 Dásseárvodoaibmabijut </p>
<p>Váldomihttomearri <em type="italic">” Sámi nissoniin ja albmáin galget leat seamma vuoigatvuođat, geatnegasvuođat ja vejolašvuođat buot servodatsurggiin” </em></p>
<p><em type="bold">Mihttomearri ja doaibmabijut </em></p>
<p>Sámedikki mihttomearri dásseárvobarggus mearriduvvui Dásseárvodoaibmaplánas miessemánu 1999. Mihttomearrin lea <em type="italic">ahte sámi nissoniin ja albmáin galget leat seamma vuoigatvuođat, geatnegasvuođat ja vejolašvuođat buot servodatsurggiin. </em>Strategiija juksat mihttomeari lea dásseárvo- ja sohkabealperspektiivva ovttaiduhttit buot bargosurggiide Sámedikkis. Dán áigodagas deattuhuvvo erenoamážit dásseárvodutkan ja sohkabeliid </p>
<p><em type="bold">Tabealla 12.0 Dásseárvodoaibmabijut oppalaččat </em>(1000 ru) </p>
<p><em type="bold">Poasta 61 Namahus </em></p>
<p xml:lang="isl"><em type="bold">Bu 2003 </em></p>
<p><em type="bold">Rev.bu 2003 Stáhtabu-05 </em>61.1 </p>
<p>Dásseárvodutkan10010015061.1</p>
<p>Eará dásseárvodoaibmabijut - Nissonolbmot ja politihkk10010035061.1</p>
<p>Nissonbláđđi Gába <em type="italic">(sirdojuvvon 52.9 sámi prentosat) </em>300300061.1 </p>
<p>Dásseárvodoaibmabijut mánáidgárddiin ja vuođđoskuvll00150</p>
<p><em type="bold">Submi500500650 </em></p>
<p>Sámedikki dievasčoahkkin – Čoahkkingirji 03/03 - 190. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmogaskavuođat sámi servodagas. Dan lassin lea Sámedikki válgaortnetbargu vuoruhuvvon suorgi. Buohkanassii dárbbaša lasihit sajušteami dásseárvodoaibmabijuide <em type="italic">650 000 ruvdnun </em>2005:s. Vuolábealde dát leat dárkileappot válddahallon. 12.1 Dásseárvodutkan </p>
<p>Sámediggi deattuha garrasit loktet máhtu nissonolbmuid ja almmáiolbmuid gaskavuođaid birra sámi servodagas. Dát doaibmabidju vuoruhuvvo bajás. Sámedikki bušeahttadárbu dutkamii lea <em type="italic">150 000 ru </em>2005:s ja almmuhuvvo dutkanruhtan. 12.2 Nissonolbmot ja politihkka </p>
<p>Ruđat galget geavahuvvot besten- ja skuvlenbargui ovdamearkka dihtii semináraide sierranas politihkkasurggiin (sámi EU vuoigatvuođaid rájes oljju ja gássa rádjai), bellodatpolitihkalaš skuvlejupmái, sárdnun- ja digaštallankurssaide, válddástallanvugiid birra, fierpmádathuksemii, fáttarortnegiidda, ja eará besten- ja skuvlendoaibmabijuide, mat sáhttet movttiidahttit nissonolbmuid oassálastit ja vuolgit evttohassan sámediggeválggas. Sámediggi bajida bušeahttadárbbu dán áigumuššii <em type="italic">350 000 ruvdnun </em>2005:s, erenoamážit go dat lea válgajahki. 12.3 Doaibmabijut mánáidgárddiin ja vuođđoskuvllas </p>
<p>Dát lea áŋgiruššansuorggi čuovvoleapmi Sámedikki doaibmaplánas dásseárvvu várás, mearriduvvon geassemánu 1999. Dásseárvu ferte álggahuvvot jo mánáidgárddis ja vuođđoskuvllas. Sámedikkis lea stuorra váikkuhanfápmu sámi mánáidgárddiid ja vuođđoskuvlla sisdollui. Lea deaŧalaš ahte mánát ja nuorat ohppet buriid miellaguottuid ja meanuid vai buorida sihke nieiddaid ja gánddaid iešdovddu, ja dahká vejolažžan geavahit iežaset vejolašvuođaid ja vuoigatvuođaid. Seammás dárbbašit skuvlla ja mánáidgárddi bargit gelbbolašvuođaloktema dásseárvosuorggis. Bušeahttadárbu dán áigumuššii lea <em type="italic">150 000 ru </em>2005:s. 13 Sámiide guoskevaš statistihkka Norggas 13.1 Sámi statistihkka </p>
<p><em type="bold">Mihttomearri ja doaibmabijut </em></p>
<p>Sámediggi álggahii 2003 prošeavtta ovddidit sierra statistihka sámi álbmoga várás. Prošeavtta duogáš lei lassáneame dárbu fidnet sámiide guoskevaš statistihka sámi servodaga dutkama ja guorahallama oktavuođas. Áššáigullevaš statistihka fidnen lea mearrideaddjin buori servodatovvdideapmái sámi guovlluin ja dasa ahte sáhttit árvvoštallat ovdamearkka dihtii politihkalaš mearrádusaid beavttu sámi servodagaide. Dát lea prošeakta man mihttomearrin lea oččodit sámi statistihka bistevaš čovdosa. Sámi Ististuhtta ja Statisttalaš guovddáškantuvra leat maid mielde prošeavttas. Bargun 2005:s šaddá almmuhit Sámiide guoskevaš statestihka jahkegirjji, prošeavtta árvvoštallan ja doaibmačovdosiid heiveheapmi dainna áigumušain ahte álggahit dábálaš doaimma 2005 čavčča. Bušeahttadárbu dán áigumuššii lea <em type="italic">1 250 000 ru </em>2005:s. </p>
<p>Sámedikki dievasčoahkkin – Čoahkkingirji 03/03 - 191. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo14 Guovlluguovdasaš ovddideapmi ja ovttasbargu 14.1 Ovttasbargošiehtadusat fylkkagielddaiguin</p>
<p><em type="bold">Mihttomearri ja doaibmabijut </em></p>
<p>Sámedikki mihttomearri lea nannet ja oainnusin dahkat sámi kultuvrra, sámegiela ja sámi servodateallima ovttas guovlluguovdasaš oassálastiiguin. Sámediggi lea dahkan ovttasbargošiehtadusaid Romssa ja Finnmárkku fylkkagielddaiguin. 2004 lea áigumuš dahkat oktasaš šiehtadusa Hedmárkku, Lulli-Trøndelága, Davvi-Trøndelága ja Nordlándda fylkkagielddaiguin. Ovttasbargošiehtadusat galget oktasaš doaibmabijuid áŋgiruššama bokte ovddidit luovvama, ásahusovddideami, gelbbolašvuođaloktema, ealáhusovddideami ja giella- ja kulturovddideami buoremussan buot guovlluid ássiide. Fylkkagielddat leat ožžon ruđaid stáhtas guovlluguovdasaš ovddidanbargui. Sámediggi dárbbaša danne mearkkašahtti ruhtalassáneami 2005:s ovttasbargošiehtadusaid čuovvoleapmái. Buohkanassi evttohuvvo bušeahttarámman dán áigumuššii <em type="italic">10 000 000 ru </em>2005:s, ja juogaduvvo dán láhkai: 4 300 000 ru guovlluguovdasaš ovddidandoaimmaide 3 800 000 ru duodjái, kultuvrii ja valáštallamii, 1 500 000 oahpahussii ja gillii ja 400 000 riikkaidgaskasaš bargui. 14.2 Sámi kulturviesut </p>
<p><em type="bold">Mihttomearri ja doaibmabijut </em></p>
<p>Sámi kulturviesut leat čájehuvvon erenoamáš mávssolažžan dain guovlluin, gos sámit leat čielga unnitlohkun álbmoga ektui muđui. Sámi kulturviesut váikkuhit vuođđostruktuvrra, mii buorida loaktima ja ovdánanvejolašvuođaid, ja dahket báikegottiid geasuheaddjin go galgá juoidá álggahit. Lea deaŧalaš plánet dákkár viesuid dainna jurdagiin ahte doppe galget leat máŋggalágan doaimmat, earret eará fálaldagat nuoraide ja mánáide. Sámediggi áigu bargat dainna ulbiliin ahte stáhta juolluda ruđaid sámi kulturviesuide ja fievrrida ruđaid Sámediggái juogadeapmái. Dainna eavttuin ahte stáhta juolluda ruđaid, áigu Sámediggi dahkat čuovvovaš vuoruheami: 3 000 000 ru Vardobáikki ja Sámi dáiddamusea ovdaprošekteremii, 23 900 000 ru Ája sámi guovddáža huksemii 20 000 000 ru Saemien Sitje huksemii. Buohkanas bušeahttadárbu lea <em type="italic">46 900 000 ru </em>2005:s. Golut Ája Sámi Guovddáža, Gáivuona, Várdobáikki, Evenášši/Skániid ja Sámi dáiddamusea, Kárášjogas, plánaid duohtan dahkama oktavuođas, gártet buohkanassii 198,3 miljon ru. Submi juohkása ná: Ája Sámi Guovddáš 32,3 miljon ru, Várdobáiki meroštallon 36 miljon ru ja Sámi dáiddamusea meroštallon 130 miljon ru. Ája Sámi Guovddáš huksejuvvo osiid mielde. 1. huksenmuddu lea meroštallon máksit 9,4 miljon ru ja ruhtaduvvo 5,4 milj. doarjagiin Romssa fylkkasuohkanis ja 2 milj. Sámedikkis. Reastta geahččaleimmet oažžut stáhta/departemeanttaid ruhtadit, muhto ii dat lihkostuvvan. Várdobáikki ja Sámi dáiddamusea várás leat golut meroštallojuvvon. Dat eaktuda ođđasit guorahallat plánaid ja geahčadit ii go sáhtášii vuolidit goluid – iežasruhtadárbu ovdaprošekteremii lea 3 000 000 ru. <em type="bold">Vuođustus </em></p>
<p>Sámi servodat lea aiddo álggahan barggu guovddáš kultursurggiin, ja go buohtastahttá eanetlohkokultuvrra diliin, de lea ain uhccán doaibmanvejolašvuohta árjjalaš sámi kulturovdáneapmái. Deaŧalaš</p>
<p>Sámedikki dievasčoahkkin – Čoahkkingirji 03/03 - 192. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmokulturáŋgiruššansuorgin Sámediggái lea sámi kulturviesuid ásaheapmi. Dát gusto erenoamážit guovlluin gos sámegiella ja sámi kultuvra lea rašis dilis. Sámedikki mihttomearrin lea ahte sámi álbmogis galget leat duohta kulturdoaibmanvejolašvuođat dakkár arenain gos kulturdoaibman sáhttá dáhpáhuvvat. Ášši meannudeapmi loahpahuvvui čakčamánu 25. b. 2003 dii. 17.45</p>
<p>Sámedikki dievasčoahkkin – Čoahkkingirji 03/03 - 193. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Ášši 35/03 Sámedikki rolla, váldi ja ovddasvástádus – guorahallan</p>
<p>Ášši meannudeapmi álggahuvvui čakčamánu 26. b. 2003 dii. 17.45.</p>
<p>I Áššebáhpirat</p>
<p>II Evttohusat ja vejolaš mearkkašumit</p>
<p>Sámediggeráđi árvalus Sámediggái</p>
<p type="listitem">Dál leat čađahuvvome oppalaš olgguldas ovddidanáigumušat main boahtá leat mearkkašupmi Sámedikki  boahttevaš rollai, váldái ja ovddasvástádussii. Dát leat omd:</p>
<p type="listitem">Signálat mat geažuhit ahte Sámediggái bohtet sirdojuvvot doaimmat ee. giella-, kultuvra ja oahpahussurggiin.</p>
<p type="listitem">Fylkkagielda regionála ovddidanbeallin.</p>
<p type="listitem">Suohkaniid rievdan stuorát primárasuohkanin.    Sámediggevuogádagas leat dákkár ovddidanáigumušat:</p>
<p type="listitem">Sámediggejoavkkuid ja sámediggeáirasiid nannen politihkkaovdáneamis, ođđa ovttasdoaibmavuogit (joavkojođiheaddječoahkkimat, lávdegottit).</p>
<p type="listitem">Árvvoštallat rievdadit doarjjahálddašeami stivrema.</p>
<p type="listitem">Viiddidit ja formaliseret oktavuođa siviila sámi servodagain (njuolggodoarjja ásahusaide/organisašuvnnaide, stivranammadeamit, nuoraidlávdegoddi, stipendalávdegoddi).</p>
<p type="listitem">Viiddidit ja formaliseret ovttasbarggu suohkaniiguin (suohkankonferánsa) ja fylkkagielddaiguin (ovttasbargošiehtadusat ja fylkkaplánakonferánssat). 1  Árvvoštallan 1.1  Doahpagat</p>
<p>Váldi, ovddasvástádus ja doaimmat leat doahpagat mat dábálaččat seaguhuvvojit oktii. Danne lea dárbu geahččalit čilget doahpagiid. Doaba váldi mearkkaša ahte lea fámu birra sáhka. Deaŧaleamos suorggit válddi čađahettiin leat láhkaaddin ja bušeahttameannudeapmi. Lea ee. sáhka láhkaaddi, doaimmaheaddji ja dubmejeaddji válddis (fámus). Norgga parlamentarismma álggahettiin 1884:s unnui earru láhkaaddi ja doaimmaheaddji válddi gaskka, danne go doaimmaheaddji válddis (ráđđehusas) ferte leat doarjja láhkaaddi válddis (Stuoradikkis).</p>
<p>Sámediggi atná dárbbašlažžan čatnat válddi iešmearrideapmái. Dát mearkkaša ahte Sámediggái ferte addot váldi mearridit sámi servodatovdáneami rámmaid. Sámediggái ferte addot váldi šiehtadallat láhka- ja</p>
<p>Sámedikki dievasčoahkkin – Čoahkkingirji 03/03 - 194. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmobušeahttaevttohusaid meannudeamis, ja doaimmahit láhka- ja juolludanválddi dain surggiin main lea mearkkašupmi sámi servodahkii. Ovddasvástádus mearkkaša ahte lea geatnegasvuohta leat morálalaš, ekonomalaš dahje juridihkalaš vástideaddjin. Sámediggi ferte leat dihtomielalaš dan morálalaš ovddasvástádusa hárrái mii lea sámi álbmoga guovdu ja dan ekonomalaš/juridihkalaš ovddasvástádusa hárrái mii lea guovddáš eiseváldiid guovdu. Movt Sámediggi čađaha ovddasvástádusastis lea čadnon dasa maid Sámediggi mearkkaša.</p>
<p>Doaibma mearkkaša ahte galgá čađahit juoidá maid earát leat mearridan dahje masa earát leat addán rámmaid. Sámediggi ferte leat dihtomielalaš das man muddui dat váldá badjelasas guovddášeiseváldiid definerejuvvon doaimmaid maidda ieš ii leat váikkuhan dahje main ieš ii leat beassan leat fárus bušeahttahábmedettiin ja rámmaid mearridettiin. 1.2 Dálá dilli</p>
<p>Sámediggi lea hirbmadit ovdánan maŋemus jagiid. Ovdal ledje vuollásaš ráđit main ledje sierra hálddahusat ja čielga áššesuorggit, dál lea ovddasvástádus dievasčoahkkima guovdu ollásit Sámediggeráđi duohken. Sámediggeráđđi lea dat Sámediggeinstánsa mii čatná politihka ja hálddahusa oktii. Go Sámediggeráđi váldi stuorru Sámedikkis, de mearkkaša dat maiddái ahte vuordámušat Sámediggeráđđái sturrot. Sámediggi lea maŋemus jagiid váldán badjelasas ovddeš stáhtalaš doaimmaid, omd. Sámi oahpahusráđi, Sámi sierrabibliotehka ja ekonomalaš doarjjaortnegiid sámi ásahusaide ja suohkaniidda (gillii, mánáidgárddiide, teáhterii, museaide, girjerádjosiidda jna.), eai ge leat dattege juolluduvvon ođđa resurssat politihkaovddideapmái ja politihkačađaheapmái dáin surggiin. Politihkalaš ja hálddahuslaš dássái eai leat guđet muddui juolluduvvon resurssat mat vástidit dan váldái (namalassii oahpahusláhka) ja dan ovddasvástádussii mii maŋemus jagiid lea sirdon Sámediggái. Muhtun muddui leat sihke váldi, ovddasvástádus ja doaimmat sirdon Sámediggái oahpahuslága bokte, muhto politihkkaovddidanvejolašvuođat dáin surggiin eai leat gal seamma mađi. Dasa lassin leat vuođđofunkšuvnnat menddo unnit go ásahusas leat sullii 100 bargi. Vaikko bargiidlohku lea lassánan doaimmaid sirdima geažil, de ii leat aŋkke vuhtiiváldojuvvon ahte dát mielddisbuktá eanet aktivitehtaid bušeahtta-, rehketdoallo- ja bargoveahkabargguin ja eará doarjjafunkšuvnnaid doaimmain. Sámedikki hálddahus orru leamen hirbmadit sturron maŋemus 2-3 jagi. Ferte dattege deattuhuvvot ahte dát lea dáhpáhuvvan dain hálddahusdoaimmain maid stáhta ovdal čađahii ja maid Sámediggi dál lea váldán badjelasas. Go Sámedikki hálddašandoaibma viidu, de stuorru Sámedikki politihkalaš ovddasvástádus, ja vuordámušat politihkkaovddideapmái sturrot maiddái máŋgga suorggis. Dát fas gáibida eanet politihkalaš čállingoddedoaimmain.</p>
<p>Sámedikki dievasčoahkkin – Čoahkkingirji 03/03 - 195. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Heive dadjat ahte dát golbma beali – politihkalaš doaibma, hálddašandoaibma, čállingoddedoaibma – váikkuhit guhtet guoibmáseaset, ja sáhttá leat váttis diehtit guđe bealli váikkuha eanemus. Dán golmmá beali gaskavuođa sáhttá čájehit ná:</p>
<p>Politihkalaš doaimmaid lassáneapmi</p>
<p>Politihkalaš čállingoddedoaimmaid lassáneapmi</p>
<p>Doaibmi hálddašanbargguid lassáneapmi</p>
<p>Hástalussan lea gávdnat dássedis ovdáneami mas iešguđet doaibmasurggiid resurssat heivejit nubbi nuppi ektui. Sámedikkis lea dát doaimmaheaddji láhkahálddašeaddji váldi: 1. Láhkahálddašeaddji váldi. 1.1 Hálddašit kulturmuitolága ja áimmahuššat kulturmuitoberoštumiid plána- ja huksenlága mielde (njuolggadusdelegerejuvvon ja fágalaččat gullevaš Riikaantikvárai/Birasgáhttendepartementii – geahččalanortnet).</p>
<p>Sámedikkis lea dál láhkahálddašeaddji váldi 3 suorggis, namalassii: 1.2 Hálddašit sámelága giellanjuolggadusaid (láhkadelegerejuvvon). 1.3 Hálddašit oahpahuslága. Láhkadelegerejuvvon váldi ráhkadit njuolggadusaid (ODD mearriduvvon rámmaid siskkobealde) vuođđoskuvlla ja joatkkaoahpahusa sámegieloahpu oahppoplánaide ja joatkkaoahpahusa erenoamáš sámi fágaid oahppoplánaide (giella-, duodje- ja boazodoallofágain). 1.4 Sámelága hálddašeaddji. Láhkaduvvon váldi njuolggadusaid ráhkadit sámeleavgga geavaheame birra.</p>
<p>Sámedikkis lea dát doaimmaheaddji ekonomalaš juolludanovddasvástádus: 2. Doarjjahálddašeadji ovddasvástádus.2.1 Njuolgga doaibmadoarjja organisašuvnnaide (ealáhus- ja kulturorganisašuvnnaide, riikaviidosaš sámi organisašuvnnaide).</p>
<p>Sámediggi addá ekonomalaš doarjaga sámi servodaga doaimmaide. Doarjjahálddašeami sáhttá juohkit 7 suorgái: 2.2 Njuolgga doaibmadoarjja friddja ásahusaide (vuođđudusaide, miellahttoásahusaide). 2.3 Njuolgga doaibmadoarjja suohkanásahusaide (museaide, giellaguovddážiidda). 2.4 Njuolgga doaibmadoarjja suohkaniidda giellabargguid ovddas. 2.5 Doaibmadoarjja mánáidgárddiide, girjebussiide ohcamuša/duođaštusaid vuođul. 2.6 Doarjagat ohcamušaid vuođul kultur-, ealáhus-, giella- ja kulturmuitoprošeavttaide, ja oahpahus- ja dáiddastipeanddaide. 2.7 Doarjja oahpponeavvoráhkadeapmái/oahpponeavvodiŋgojumiide.</p>
<p>Sámedikkis lea dát ovddasvástádus sámi ásahusaid guovdu: 3. Stivranammadanovddasvástádus. Sámediggi nammada ovddasteddjiid (eanetlogu ja unnitlogu) iešguđet sámi ásahusaid stivrraide. Dán oktavuođas lea deaŧalaš deattuhit ahte Sámedikkis ii leat makkárge váldi mearridit oppalaš bušeahttarámma mii sáhttá čuohcat daid ásahusaid doaibmadoarjagiidda mat leat Sámedikki bušeahtas. Stivranammadanválddi sáhttá juohkit 4 vuollásaš suorgái:</p>
<p>Sámedikki dievasčoahkkin – Čoahkkingirji 03/03 - 196. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo 3.1 Friddja ásahusat maidda Sámediggi addá doaibmadoarjaga váldooasi (Sámiid Vuorkádávvirat, Beaivváš,</p>
<p>Nuortasámi musea). 3.2 Friddja ásahusat maidda Sámediggi ii atte doaibmadoarjaga, muhto maidda nammada stivralahtuid (Eamiálbmotguovddáš, <span type="quote">"Finnmárkoopmodat"</span>?). 3.3 Hálddašanorgánat main Sámedikkis ii lea njuolgga stivrendialoga (Boazodoallostivra, Guovllustivrrat).</p>
<p>Boazodoallostivrra ja Guovllustivrraid nammadeapmi lea regulerejuvvon boazodoallolágas, ja ferte danne ipmirduvvot nu ahte lea váldi mii lea addon Sámediggái. 3.4 Dás namuhuvvojit maiddái friddja ásahusat mat ožžot doaibmadoarjaga váldooasi Sámedikkis, muhto mas Sámedikkis ii3.5 Sámediggi nammada maiddái muhtun oktavuođain ovddasteddjiid iešguđetlágán stivrraide (Sámi allaskuvlii, Helseforetak, Sámi joatkkaskuvlii). leat stivraovddasvástádus (Árran, Ája, Saemien Sijte, Sijte Jarnge, Sámi</p>
<p>Dáiddaguovddáš, Mearrasámi gelbbolašvuođaguovddáš Billavuonas, Várdobáiki, Gállogiedde, Gamtofta, Riddu Riđđu, Guovdageainnu Musihkkafestivála, Sámi arkiiva) 1.3 Sámedikki boahttevaš rolla</p>
<p>Sámedikki boahttevaš válddi ja ovddasvástádusa árvvoštaladettiin ferte čielggadit mii Sámedikki boahttevaš rolla galgá leat. Sámedikki rolla sáhtášii juohkit golmmá perspektiivii: 1. Sámediggi čielga ráđđeaddin sámi servodatovddideamis. Čielgadet politihkalaš cealkámuš- ja váikkuhaninstánsan – sámi beroštusčuoččuheapmi dahje geavaheaddjeváikkuheapmi <span type="quote">"beroštusorganisašuvdna"</span>. Sámediggi lea dákkár perspektiivvas váikkuhanbeallin almmá makkárge válddi haga. Váldolegitimitehta addá sámi servodat. 2. Sámediggi álggaheaddji ja doaimmaheaddji hálddašaninstánsan stáhta sámepolitihkkii. Čielgadet stáhtalaš hálddašaninstánsa mas dievasčoahkkin doaibmá <span type="quote" xml:lang="vep">“stivran”</span> ja ráđđi <span type="quote">“stivrra bargolávdegoddin”</span> – stáhtalaš stivrennákca sámiid badjel, <span type="quote">“direktoráhtastivra”</span> mas geavaheaddjit muhtun muddui váikkuhit. Váldolegitimitehta addá Stuoradiggi ja ráđđehusa doaibmadelegeren. 3. Sámediggi politihkkaovddideaddjin ja sámi válddidoaimmaheaddjin. Mearrideaddji ja álggaheaddji – sámi iešmearrideapmi. Legitimitehta addet gaskariikkalaš riektedilálašvuođat ja sámi servodat. Dát perspektiiva mielddisbuktá ahte Sámediggi lea sihke politihkalaš eaktoaddi, politihkkaovddideaddji ja iežas mearrádusaid čađaheaddji (válddi doaimmaheaddji).</p>
<p>Sámepolitihkalaš ságastallamis Sámedikki boahttevaš válddi ja ovddasvástádusa birra sáhttet leat eahpeilmmus oaivilat das mii Sámedikki rolla galgá leat. Sámediggi ii leat dušše fal geavaheaddji mii galgá vástidit stáhtalaš mearrádusaide, ii ge dan legitimitehta boađe duššefal Stuoradikkis ja ráđđehusas go čađaha dan politihka maid Norgga eiseválddit dáhttot. Sámediggi lea maiddái iešstivrejeaddji orgána mii duođaštuvvo álbmotválljema bokte ja dat galgá geahččalit jođihit politihka dan mandáhta vuođul maid álbmot lea addán. Seammás ferte maiddái ipmirdit Sámedikki rolla gaskariikkalaš álbmotriekteovdáneami vuođul ja dan legitimitehta vuođul maid dat addá sámi iešoamasteapmái ja iešmearrideapmái. Sámediggeplánas boahtá ovdan ahte Sámedikki eanetlohku čielgasit atná Sámedikki <em type="italic">politihkkaovddideaddjin ja válddi doaimmaheaddjin </em>(ovdalis namuhuvvon 3. perspektiiva). </p>
<p>Sámedikki dievasčoahkkin – Čoahkkingirji 03/03 - 197. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Go ráđđehusa geažuha ahte Sámediggi galgá eanasmuddui leat ekonomalaš juolludaninstánsan sámi ulbmiliidda (kultuvrii, gillii, oahpahussii ja ealáhussii), de sáhttá dan dulkot nu ahte Sámediggi lea vuosttažettiin stáhtalaš sámepolitihka hálddašaninstánsa masa leat biddjon doaimmat maid unnán sáhttá váikkuhit. Sámediggi šaddá dalle delegerejuvvon stáhtaváldin. Eará oktavuođain deattuhuvvo maiddái ahte Sámediggi galgá leat duššefal ráđđeaddi orgánan, ja dakko bokte váikkuhit – namalassii leat muhtun lágáš váikkuheaddjebeallin/beroštusorganisašuvdnan. Sámedikki válddi ja ovddasvástádusa ságastallan sisttisdoallá maiddái jearaldaga movt Sámedikki strategalaš sadji galgá leat stáhtaválddi ektui. Go Sámediggi galgá doaibmat stáhtalaš sámepolitihkalaš álggaheaddjin, seammás go oažžu vejolašvuođa buktit cealkámušaid iešguđet áššiin, de čájehuvvo stáhtalaš dáhttu nannet stivrennávccaid sámiid badjel seammás go geavaheaddjeváikkuheapmi vuhtiiváldojuvvo. Mađi eanet stáhtalaš doaimmaid Sámediggi váldá badjelasas nu ahte dattege ii sihkkarastte válddi iežas dili ja boahtteáiggi badjel, dađi stuorát šaddá Sámedikki ovddasvástádus stáhtalaš eiseváldiid guovdu sámi álbmoga dihte. Jus Sámediggi galgá sáhttit čađahit politihka válljejeddjiid dáhtu mielde, de fertejit ásahuvvot iešmearridanortnegat. Jus Norgga eiseváldit hilgot dahje divvot politihka maid Sámediggi dáhttu čađahit dain surggiin maid válljejeaddjit atnet deatalažžan, de fámohuvvá Sámediggi, ja dat váldi maid lea ožžon válgavuogádaga bokte ii leat dalle duohta váldi. Dát sáhttá dagahit ahte sámi servodaga luohttámuš ja beroštupmi Sámedikki hárrái hedjona. Danne lea deaŧalaš ahte suorggit mat leat mávssolaččat sámi servodatovdánahttimis čuvvot Sámedikki válddi ja politihkkahábmema. Sámedikkis ferte maiddái leat duohta vejolašvuohta mearridit sámi servodatovdánahttima rámmaeavttuid, vai dát ii leat duššefal guovddášeiseváldiid stivrema duohken. Sámediggái fertejit maiddái addot eanet duohta vejolašvuođat leat positiiva beallin guovllu ja báikkálaš dásis go fylkkagielddaiguin ja suohkaniiguin ovttasbargá vai sámi servodat nannejuvvo ja ovdána. Go 3. perspektiivva, namalassii Sámediggi politihkkaovddideaddjin ja válddi doaimmaheaddjin, deattuha, de ovdánivččii Sámedikki váldi ja ovddasvástádus ná: 1. Sámediggi politihkalaš parlamentan2. Sámediggái ferte addot ferte ovddiduvvot. Eanetlogustivren mearrádusprinsihppan ferte čielggasindahkkot. Dákkár ovdáneapmi mielddisbuktá ahte Sámediggeráđđái maid dievasčoahkkima eanetlohku vállje, addo čielga politihkalaš initiatiivariekti ja ovddasvástádus parlamentta (dievasčoahkkima) guovdu. Seammás lea dárbbašlaš nannet parlamentta (dievasčoahkkima) vejolašvuođa čađahit politihkalaš áššiid lávdegoddenammademiid bokte. Dása dárbbašuvvojit eanet ollesáiggepolitihkarat, dalle berrejit dollojuvvojit dávjjit dahje guhkit dievasčoahkkimat ja politihkalaš/fágalaš čállingoddedoaimmat berrejit nannejuvvot. láhkahálddašanváldi2.1 Boazodoalloláhka guovddáš sámi servodatsurggiin. Dákkár láhkahálddašanválddi eai galgga stáhtalaš eiseváldit sáhttit dárkkistit (gelbbolašvuođasirdin). Áigeguovdilis láhkasuorggit leat: 2.2 Kulturmuitoláhka 2.3 Mearaguolleláhka (dál nammaduvvo sierra Mearraresursaláhkalávdegoddi mii galgá oppalaččat guorahallat guolleresursahálddašeami lágaid, Sámediggi lea dasa evttohan ovddasteaddji). 2.4 <span type="quote">"Finnmárkkoláhka"</span> – njuolggadusat, riikapolitihkalaš njuolggadusat, gieldinriekti. 2.5 Minerálaláhka – njuolggadusat, gieldinriekti.</p>
<p>Sámedikki dievasčoahkkin – Čoahkkingirji 03/03 - 198. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo2.6 Plána- ja huksenláhka – vuosteággaváldi – riikapolitihkalaš njuolggadusat. 2.7 Sámelága giellanjuolggadusat. 2.8 Oahpahusláhka – njuolggadusváldi giellaoahpahusa, giehtaduoji, ealáhusa, historjjá, teknologiijja, árvovuogádagaid, sosiála, ekonomalaš ja kultuvrralaš diliid hárrái (servodatfága) (ILO nr. 169 art. 26-31). 2.9 Mánáidgárdeláhka – njuolggadusváldi mearridit sámi mánáidgárddiid rámmaplána. 2.10 Universitehta- ja allaskuvlaláhka – njuolggadusváldi mearridit sámi oahpaheaddjeoahpu rámmaplánaid (lága kap. 10a) (lága §2 čuo. 3 mas celko ahte <span type="quote">"Ásahusaide eai sáhte biddjot gáibádusat oahpahusa sisdoalu ja dutkama sisdoalu hárrái dahje dáiddalaš ja fágalaš ovddidandoaimma hárrái"</span>).</p>
<p>Láhkahálddašanválddi sirdin ferte maiddái mielddisbuktit válddi mearridit njuolggadusaid. Go Sámedikkis lea láhkahálddašanváldi máŋgga suorggis, de ferte Sámediggi organisatoralaččat dustet dán nu ahte <em type="italic">geavaheaddjestivra, fágalaš gelbbolašvuohta </em>ja <em type="italic">riektesihkarvuohta </em>deattuhuvvo mearridanprinsihppan hálddašandásis. Dát dahkko dábálaččat vuollásaš spesialiserejuvvon orgánaid/olgguldas etáhtaid (okta dahje eanet <span type="quote">"direktoráhtat"</span> main sáhttet leat stivrrat) álggahettiin. Dákkár ortnet sihkkarastá vejolašvuođa politihkalaš rámmastivremii (njuolggadusat, bušeahtta), geavaheaddjeváikkuheapmái (stivrrat), fágalaš gelbbolašvuhtii ja integritehtii (distánsa politihkalaš dássái), ja riektesihkarvuhtii (vejolašvuohta guovttehávemeannudit hálddašanmearrádusaid). Vai Sámediggi bisuha politihkalaš hálddašeami, de berrejit seammás gávdnot guovddášhálddahuslaš bealit mat maiddái gokčet vuollásaš spesialiserejuvvon orgánaid/olgguldas etáhtaid ášše- ja fágasurggiid. Dákkár vuollásaš spesialiserejuvvon orgánaid/olgguldas etáhtaid stivrraid ásaheapmi sáhttá dattege seahkánahttit politihkalaš hálddašeami ja ovddasvástádusa, muhto seammás nanne dat sámi geavaheaddjeváikkuheami mii sáhttá leat mávssolaš Sámedikki legimitehtii sámi servodagain. Dákkár ovddideapmái gáibiduvvojit arvat stuorát ekonomalaš rámmat go dál leat. 3. Doarjjaortnegat mat juolluduvvojit ohcamušaid vuođul leat deaŧalaš gaskaoapmin sámi servodaga ovdánahttimis. Jus láhkahálddašanváldi viidu, de ferte árvvoštallojuvvot sáhttá go doarjjahálddašanovddasvástádus oktiilaččat joatkašuvvat nu movt dássožii lea leamaš. Dalle ferte árvvoštallat sáhttet go okta dahje eanet vuollásaš spesialiserejuvvon orgánat/olgguldas etáhtat (<span type="quote">"direktoráhtat"</span>) maiddái geavahit muhtun oasi iežaset ovddasvástádussuorggi (boazodoallu, kulturmuittut, areála, oahpahus jna) ekonomalaš gaskaomiin. Seammás dáidá leat dárbu árvvoštallat berre go ásahuvvot sierra vuollásaš doaibma mas lea ovddasvástádus ealáhus-/kulturovddideapmái. Dákkár ovddideapmái gáibiduvvojit arvat stuorát ekonomalaš rámmat go dál leat. 4. Sámediggi ferte leat siviila sámi servodaga guovddáš heiveheaddjin ásahus- ja organisašuvdnaovdánahttimis. Dát mearkkaša ahte Sámediggái fertejit addot duohta vejolašvuođat ovddidit sámi servodaga rámmaeavttuid. Dákko bokte sáhttá dalle Sámediggi váldit ja čájehit ovddasvástádusa sámi álbmogis. Dát mearkkaša dáhtu ja vejolašvuođa aktiivvalaččat ovdánahttit sámi beroštusorganisašuvnnaid, kulturásahusaid, gelbbolašvuođaguovddážiid jna. Dalle berre Sámedikkis leat stivranammadanváldi buot ásahusain maidda Sámediggi addá njuolgga doaibmadoarjaga ja maidda addá váldooasi doaibmadoarjagis. Ásahusaiguin fertejit dollojuvvot aktiivvalaš stivrenságastallamat. Stivranammadettiin lea maiddái deaŧalaš deattuhit fágalaš gelbbolašvuođa ja profešunalitehta, ii ge politihkalaš ovddasteami. Jus sámi ásahusat galget sáhttit doaibmat </p>
<p>Sámedikki dievasčoahkkin – Čoahkkingirji 03/03 - 199. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmosorjjasmeahttunis beallin main lea sihke fágalaš ja profešunála deaddu, de eai galgga Sámedikki politihkalaš posišuvdnanákkáhallamat čuohcit daidda. Dál ii leat čielga vuohki movt Sámediggi nammada stivraovddasteddjiid ja man muddui Sámedikkis lea aktiivvalaš stivrengulahallan ásahusaiguin. Dát lea ortnet mii addá Sámediggái stuora ovddasvástádusa ja mii maiddái mearkkaša ahte Sámedikkis leat buorit duohta ekonomalaš váikkuhanvejolašvuođat. Eai dáidde leat eará duohta instánssat main sáhtášii leat dákkár ovddasvástádus sámi ásahusovddideamis. Dain oktavuođain go Sámedikkis eai leat ekonomalaš stivrenvejolašvuođat, de berre árvvoštallojuvvot lea go Sámediggi rievttes instánsa nammadit stivraovddasteddjiid. 5. Sámedikkis fertejit leat duohta bušeahttašiehtadallamat stáhtalaš eiseváldiiguin vai lea duođai vejolaš deavdit rolla politihkkaovddideaddjin ja válddi doaimmaheaddjin. Sámediggi ferte njuolgga šiehtadallat guovddášeiseváldiiguin bušeahta hárrái vai sáhttá duođas deavdit rolla politihkkaovddideaddjin ja válddi doaimmaheaddjin. Sámediggi ii sáhte badjelasas váldit válddi ja ekonomalaš ovddasvástádusa, nu ahte ii leat maiddái váikkuhus ekonomalaš rámmaide (jus buohtastahttá de lea fylkkagielddain ja suohkaniin juobe vearrosisaboahtu ge). Dassá go dákkár šiehtadallanortnet lea ásahuvvon/ásahuvvome ferte Sámediggi árvvoštallat váruhit váldimis badjelasas ovddasvástádusa eanet surggiin. 6. Sámediggi ii boađe njuolgga fállat láhkagáibiduvvon buresbirgenbálvalusaid sámi álbmogii, danne go dalle šattaše dat láhkagáibiduvvon doaibman main Sámediggi livččii passiiva álggaheaddjin stáhtalaš buresbirgenpolitihka olis. Praktihkalaččat lea maiddái váttis fállat dákkár bálvalusaid erenoamážit sámi álbmogii. Dát leat omd. bálvalusat dego sámi joatkkaskuvllat, mánáidgárddit, sosiála- ja dearvvašvuođabálvalusat jna. 7. Sámediggi ovddida ovttasbarggu ja áššeoasálašperspektiivva guovllu ja báikkálaš dásis. Fylkkagielddain ja suohkaniin boahtá ain leat ovddasvástádus buresbirgenbálvalusaide. Sámediggi áigu ovttasbargošiehtadusaid bokte mat leat dahkkon fylkkasuohkaniiguin leat mielde nannemis buresbirgenbálvalusaid, dego skuvlla, johtolaga, dearvvašvuođa j.su. sámi álbmoga guovdu. Fylkkagielddat leat regionála ovddidanbealit. Ovttasbargu fylkkagielddaiguin lea guovddážis danne go dat váikkuha regionála ovddideapmái mii fas nanne sámi servodagaid. Jus Sámediggi galgá sáhttit leat buorren ja duohta ovttasbargoguoibmin regionála dásis, de ferte Sámedikkis maiddái leat ovddasvástádus hálddašit ovddidanruđaid mat vástidit fylkkagielddaid ovddidanruđaide, vai fylkkagielddat positiivadit hobehuvvojit ovttasbargat Sámedikkiin sámi servodagaid nannemis. Muđui lea deaŧalaš ahte Sámediggi nanne ovttasbarggu ja ovttasdoaimmaid suohkaniiguin mat leat vuođđobálvalusdoaimmaheaddjit ja ealáhusovddasteaddjit sámi báikkálaš servodagain. Ovttasbargoforaid ásaheapmi, omd. jahkásaš suohkankonferánssat gos Sámediggi ja suohkanat guorahallet oktasaš hástalusaid, bohtet leat oassin mannolagas mii attášii stuorát suohkanlaš áŋgiruššama sámi servodagaid ovddas. 1.4 Vuođđonjuolggaduslaš bealit</p>
<p>Vuođđolága § 3 čilge ahte Gonagasas (Ráđđehusas) lea doaimmaheaddji váldi. Lea dábálaš áddejupmi ahte § 3 iešálddis ii cakka Stuoradikki váldimis Ráđđehusa hálddašanválddi ja addit dan earáide. Eai leat makkárge</p>
<p>Sámedikki dievasčoahkkin – Čoahkkingirji 03/03 - 200. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmoerenoamáš vuođđoláhkamearrádusat mat cagget válddi sirdima iešguđet láhkasurggiid gaskka. Dát mielddisbuktá ahte Stuoradiggi sáhttá bidjat láhkaválddi njuolgga Sámediggái. Go seammás diehtá ahte álbmotrievtti vuođđu lea ahte eamiálbmogiin galgá leat iešstivrejeaddji váldi, de ii sáhte leat váttis sirdit dakkár válddi Sámediggái. Dakkár válddi sirdin ferte dattege dahkkot šiehtadallamiid vuođul mat maiddái sisttisdollet lága sisdoalu. Ráđđehus lea dattege iešguđet oktavuođain čuoččuhan ahte leat vuođđudan (vuođđonjuolggaduslaš) váttisvuođat sirdit láhkaválddi Sámediggái. Vaikko lea ge daddjon ahte dát bealit galget lagabui guorahallojuvvot, de ii leat dattege mihkke dáhpáhuvvan. Jáhkkimis danne go ii leat ágga čuoččuhit ahte leat vuođđonjuolggaduslaš váttisvuođat sirdit njuolgga láhkadelegerejuvvon válddi Sámediggái. Mearkkašupmi 1, áirasis Roger Pedersen, Sámiid válgalihttus:</p>
<p xml:lang="rmn">Organiseren</p>
<p>Doarjjastivrra Mis lea dat áddejupmi ahte doarjjastivrra lea leamaš doaimmas nu oanehis áiggi, nu ahte mii eat hálit leat mielde dahkamin rievdadusaid doarjjastivrra ektui. Doarjjastivrra lea leamaš albmaláhkai doaimmas dušše maŋŋá vuođđudeami 2001:s, badjelaš jagi. Dat mánut 01.01.01 rájes maŋŋá válgga manne eanaš dasa ahte gávdnat doarjjastivrra doaimma ja áššiid meannudanvuogi. Sámediggeráđđi Mii eat dáhto rievdadit ráđi doaimmaid. Bisuhuvvojit nu movt leat. Mii leat gávnnahan ahte ovdagoddemálle heivešii várra buoremusat Sámediggái. Čoahkkinjođihangoddi Eat hálit rievdadit sin bargguid. Bisuhuvvojit nu movt dál leat. Eanet dievasčoahkkimat dahje lávdegottit Mii leat registreren válgga rájes ahte opposišuvdna ii leat váldojuvvon mielde bargui mat gusket áššiide maid dievasčoahkkin meannuda. Dát ii mearkkaš dan dihte dan ahte dáláš organiseren livččii boastut, muhto baicce lea eanetlogu dáhtu duohken váldit mielde opposišuvnna proseassas. Mii leat ollu gerddiid ávžžuhan posišuvnna váldit mielde opposišuvnna muhto das ii leat leamaš ávki. Mis lea dat čielga oaidnu ahte buoremus livččii lasihit dievasčoahkkimiid logu njealjis vihttii. Dát livččii hálbbit čoavddus go lávdegoddevuogádat. </p>
<p>Mearkkašupmi 2, áirasis Magnhild Mathisen, Bargiidbellodaga sámediggejoavkkus:</p>
<p>Sámediggi gávnnaha ahte lea vuođđu evalueret vásihusaid dan parlamentáralaš stivrenvuogádaga ektui mii mis dál lea Sámedikkis. Addá go dat doarvái politihkalaš deattu ja govdodaga Sámedikki bargui?</p>
<p>Sámedikki dievasčoahkkin – Čoahkkingirji 03/03 - 201. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Leago dohkálaš ahte measta bealli válljejuvvon áirasiin bissovaččat galget leat olggobealde beaivválaš politihkalaš barggus Sámedikkis? Bargu čoahkkana Sámediggeráđđái ja dan birra. Doppe lea mielde dušše eanetlohku. Dat mearkkaša maiddái dan ahte diehtojuohkin sámi servodahkii ja sámi servodagas manná Sámediggeráđi bokte. Dát sáhttá dagahit dan ahte stuorra oasis áirasiin lea unnit vejolašvuohta oažžut dárbbašlaš dieđuid, ja ná ii sáhte deavdit iežas áittardeaddjirolla nu bures go lea sávahahtti. Dát doalvu dasa ahte doaibma sámedikki áirrasin šaddá unnánot miellagiddevaš ja beroštupmi jienasteaddjiid gaskkas fuonána. Dáid beliid fertet lagabuidda geahčadit. Oktavuođa ja legitimitehta vuođul sámi servodahkii, álggaha Sámediggi proseassa dainna áigumušain ahte evalueret iežas stivren- ja bargovuogi. Evalueren čađahuvvo ovtta jagis, ja gárvvistuvvo čakčat 2004. Joavkojođiheaddjit gessojuvvojit aktiivvalaččat mielde evaluerenmandáhta hábmemii.</p>
<p>Evttohus 1, Bargiidbellodaga sámediggejoavkkus, áirasa Egil Olli bokte</p>
<p>Sámediggi háliida evalueret iežas bargohámi – dan sávaldaga vuođul ahte oppa áiggi galgá leat stuorámus vejolaš legimitehta ja oktavuohta sámi servodahkii, háliida Sámediggi evalueret iežas bargohámi. Dán evalueren čađahuvvo jagi badjel, ja loahpahuvvo čakčat 2004. Bargiidbellodaga sámediggejoavkku mearkkašumiid vuođul</p>
<p>III Jienasteapmi 39 áirasis ledje 37 čoahkis. Evttohus 1 sáddejuvvui Sámediggeráđđái. Ášši loahpahuvvui jienaskeahttá.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka 1 Sven-Roald Nystø (áššejođih.) 2 Magnhild Mathisen</p>
<p>Sven-Roald Nystø</p>
<p xml:lang="nob">Geir Tommy Pedersen</p>
<p xml:lang="nob">Svein Peter Pedersen 3 Magnhild Mathisen 4 Jon Erland Balto 5 Per A. Bæhr</p>
<p>Sven-Roald Nystø</p>
<p>Johan Mikkel Sara</p>
<p>Sámedikki dievasčoahkkin – Čoahkkingirji 03/03 - 202. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo6 Ann-Mari Thomassen</p>
<p xml:lang="nob">Per Solli 7 Roger Pedersen</p>
<p xml:lang="nob">Sven-Roald Nystø 8 Roger Pedersen 9 Stig Eriksen</p>
<p xml:lang="nob">Sven-Roald Nystø 10 Stig Eriksen 11 Geir Tommy Pedersen 12 Egil Olli</p>
<p>Janoš Trosten 13 Sven-Roald Nystø (áššejođih.) 14 Egil Olli (evttohussii)</p>
<p>VI Sámedikki mearrádus</p>
<p>Guorahallan váldojuvvui diehtun oktan mearkkašumiiguin. Ášši meannudeapmi loahpahuvvui čakčamánu 25. b. 2003 dii. 19.15.</p>
<p>Sámedikki dievasčoahkkin – Čoahkkingirji 03/03 - 203. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo</p>
<p>Ášši 36/03 Ovttasbargošiehtadus Finnmárkku fylkkagieldda ja Sámedikki gaskka</p>
<p>Ášši meannudeapmi álggahuvvui čakčamánu 26. b. 2002 dii 08.55. Presideanta rabai sárdniin, ja das maŋŋel addui sáhkavuorru Finnmárkku fylkkasátnejođiheaddjái Arne Pedersen. Das maŋŋel álggahuvvui ášši meannudeapmi dii. 09.10.</p>
<p type="listitem">I  Áššebáhpirat</p>
<p type="listitem">Ovttasbargošiehtadus Finnmárkku fylkkagieldda ja Sámedikki Vuolláičállojuvvun 15.05.03</p>
<p type="listitem">Presideantta Sven-Roald Nystø sáhkavuorru Finnmárkku fylkkagielddas 19.06.03.</p>
<p>Finnmárkku fylkkagieldda reive Sámediggái, beaiváduvvon 20.06.03.</p>
<p>II Evttohusat ja mearkkašumit</p>
<p>Sámediggeráđi árvalus Sámediggái</p>
<p>Šiehtadusa vuođđu</p>
<p type="listitem">Norgga Sámediggi ja Finnmárkku fylkkagielda oaivvildit ovttamielalaččat ahte:</p>
<p type="listitem">Sápmelaččat leat álbmot mas lea oktasaš historjá, kultuvra, giella ja árbevierut</p>
<p type="listitem">Finnmárkku fylkkas lea viiddis guovlluin sámi ássan</p>
<p type="listitem">Šiehtadusbealit atnet deaŧalažžan láhčit dili sámi kulturdoaimmaide mat nannejit sápmelaččaid ja muđui álbmoga dihtomielalašvuođa</p>
<p type="listitem">Šiehtadusbeliin lea ovddasvástádus ovddidit Finnmárkku servodaga</p>
<p type="listitem">Lea erenoamáš dárbu ovttasbargat vai sámediggeplána ja fylkkaplána ulbmiliid ollašuhttá</p>
<p type="listitem">Lea maiddái dárbu ovttasbargat riikka eiseváldiid, guovllu ja báikkálaš stáhtalaš eiseváldiid ja</p>
<p type="listitem">Finnmárkku suohkaniid ektui</p>
<p type="listitem">Davviguovllut leat girjás, ceavzilis ja boahtteáigásaš servodagat gos sihke meara ja eatnamiid resurssat leat vuođđun bieđgguid ássamii ja kultuvrralaš girjáivuhtii.</p>
<p type="listitem">Šiehtadusbeliide lea davviguovlluid eamiálbmotberoštumiid ovddideapmi guovddáš hástalussan</p>
<p type="listitem">Fylkkagieldda ođđa rolla guovllupolitihkalaš doaibmin mielddisbuktá dárbbu ođasmahttit ja ovddidit ovttasbarggu giella-, kultuvra- ja ekonomiijasurggiin poltihkalaččat ja hálddahuslaččat</p>
<p type="listitem">Biras ja ovttadássásašvuohta galget ollislaččat leat vuođđun dain doaimmain mat álggahuvvojit    Šiehtadusa mihttomearri</p>
<p>Nannet ja čalmmustahttit sámi kultuvrra, giela ja servodateallima.</p>
<p>Sámedikki dievasčoahkkin – Čoahkkingirji 03/03 - 204. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo</p>
<p>Šiehtadusa ulbmil</p>
<p>Nannet fylkkagieldda ja Sámedikki ovttasbarggu Nannet ovttasbarggu maiddái ođđa surggiin main bealit atnet ovttasbarggu dárbbašlažžan Čavgadeappot geatnegahttit goappaš organisašuvnnaid ovttasráđiid bargat Nannet fylkka regionála ovddidanbarggu Oččodit eanet fásta čoahkkananvejolašvuođaid Buorebut oahpásnuvvat, sihke politihkalaččat ja hálddahuslaččat Álkibut mihtidit bohtosiid fylkkaplána ja Sámediggeplána ektui 1. artihkkal – Ovttasbarggu hápmi</p>
<p>Dát šiehtaduvvon ovttasbargu lea eaktodáhtolaš guovtti seammadássásaš šiehtadusbeliid gaskka. Šiehtadus ii galgga hehttet ovttasbarggu mii ii leat namuhuvvon dán šiehtadusas. 2. artihkkal – Čađaheapmi ja raporteren</p>
<p>Sámediggepresidenta ja fylkkasátnejođiheaddji doallaba čoahkkimiid juohke jagi. Čoahkkimiid ulbmil lea raporteren, ovttasbargu ja oktiiheiveheapmi. Sámediggái ja fylkkadiggái galget addot dieđut movt šiehtadus čađahuvvo. Hálddahusat dollet jámmadit čoahkkimiid árvvoštallan dihte movt šiehtadus lea doaibman. 3. artihkkal – Lágalašvuohta ja rievdadeamit</p>
<p>Dát šiehtadus boahtá fápmui go fylkkadiggi geassemánus 2003 ja Sámediggi čakčamánus 2003 leat dohkkehan šiehtadusa. Šiehtadusa sáhttet duššefal dát bealit rievdadit. Fylkkadikki ja Sámedikki dievasčoahkkima eanetlohku ferte mieđihit rievdademiide. Goabbá ge bealli sáhttá eretcealkit šiehtadusa go lea unnimusat 6 mánu ovdal dieđihuvvon. 4. artihkkal – Eamiálbmotguovlu ja rámmaeavttut</p>
<p>Bealit áigot álggahit ovttasbargoprošeavtta mas jurddan lea ovddidit eamiálbmotguovllu. Ovttasbarggu vuođđun galgá leat lagašvuođa- ja sorjjasvuođaprinsihppa. Bealit áigot áŋgiruššat birgehit guolástusvejolašvuođaid oktasaš opmodahkan ja áŋgiruššat ovddidit guoddevaš guollehálddašeami mas ulbmilin lea máhcahit Finnmárkui Finnmárkku historjjálaš guollevuoigatvuođaid. Bealit ovttasbarget áššiin mat guoskkahit oktasaš almmolaš rámmaeavttuid ja váldopolitihka mii lea deaŧalaš positiiva regionála ovdánahttimis Finnmárkkus. Dán barggus lea sohkabealperspektiiva guovddážis. Ulbmil lea gávdnat eanet regionála čovdosiid stáhta sektorpolitihka hálddašeamis, buoret regionálaheivehuvvon ealáhuspolitihka ja buori sámi ealáhusheiveheami. Finnmárkku fylkkagielda galgá ovttas Sámedikkiin Finnmárkku suohkaniid deaivvadettiin oččodit ovttasbarggu mainna ovdánahttá ja čađaha oktasaš sámepolitihkalaš ulbmiliid.</p>
<p>Sámedikki dievasčoahkkin – Čoahkkingirji 03/03 - 205. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo5. artihkkal – Regionála plánen ja areálahálddašeapmi</p>
<p>Sámediggi oassálastá Finnmárkku fylkkaplánas, regionála ovddidanprográmmas (ROP) ja eará áigeguovdilis plánaid prosessain ja čađahemiin. Bealit leat ovttaoaivilis dasa ahte sámi servodagaid ovddideapmi galgá leat integrerejuvvon oassin dán ovttasbarggus. Bealit áigot ovddidit sohkabealperspektiivva dán plánemis ja čalmmustahttit sohkabealperspektiivva buot plánain ja čielggademiin. Regionála ovddidanprográmma (ROP) galgá leat geatnegahttin šiehtadusbeliide. Bealit galget ovttamielalašvuođa oččodettiin guorahallat ROP politihkalaš dásis, ovdal go ROP ovddiduvvo Finnmárkku fylkkalávdegotti mearrideapmái. Bealit galget jahkásaččat juolludit ruđa ROP` doaimmaid čađaheapmái. Sámediggi doallá ovttasbargočoahkkimiid Finnmárkku fylkkagielddain juohke njealját jagi fylkkaplána váldorevišuvnna oktavuođas. Finnmárkku fylkkagielda galgá ovttasráđiid Sámedikkiin integreret eamiálbmotperspektiivva fylkkaplánemis, regionála plánemis ja areálahálddašeamis. Sámediggi áigu aktiivvalaččat searvat dán bargui. Bealit áigot ovddidit buoret oktavuođaid ja ovttasbarggu bistevaš areálahálddašeamis ja suohkanareálaplánemis dalle go šiehtadusbeliin leat oktasaš beroštumit. Sámediggi boahtá searvat Arealplanforumii. Bealit áigot ovttasbargat regionála njuolggadusaid ráhkadeamis fylkka areálageavaheami ja -suodjaleami oktavuođas. 6. artihkkal – Ealáhusovddideapmi</p>
<p>Bealit áigot ovttasráđiid ovddidit, čalmmustuhttit ja konkretiseret sámi ealáhuspolitihka. Guovtte geardde jagis galget dollojuvvot hálddahuslaš ovttasbargočoahkkimat main ulbmil lea lonohallat vásáhusaid ja bargat konkrehta čovdosiiguin. Bealit doaimmahit čoahkkinplánema ja sisagohččumiid vurrolaga. Šiehtadusbeliid mielas lea deaŧalaš láhčit dili smávvaskáládoaimmaide Finnmárkku iešguđet geográfalaš guovlluin. Dállodoallu ekonomalaš buvttadusdoaibman lea ain ealli doaibma guovllus. Bealit áigot ovttasráđiid áŋgiruššat buoridit guovllu doaibmabijid vai buorebut dustejit smávvaskáládoaimmaid ja kultuvrralaš ealáhusaid. Bealit áigot ovttamielalaččat ovddidit duoji bistevaš sámi ealáhussan. Bealit áigot ovttasbargat sámi kultuvrra geavaheami hárrái mátkeealáhusoktavuođain. Lea deaŧalaš ahte kultuvra gaskkustuvvo albmaládje ja sieivadit mátkeealáhusoktavuođain ja ahte gaskkusteapmi áimmahuššá etihkalaš dási sámi beroštumiid, norpmaid ja vieruid mielde. Bealit áigot oččodit lagasvuođa- ja sorjjasvuođaprinsihpa mearraresursabivddu hálddašeapmái. Bealit geahččalit oktiiheivehit oktasaš guolástuspolitihka, erenoamážit ovddiduvvo dát bargu Norgga-Ruošša guolástuskommišuvnnas gos Davvi-Norgga fylkkagielddain lea oktasaš ovddasteaddji ja regulerenráđis gos Sámedikkis lea ovddasteaddji. Bealit leat ovttaoaivilis dasa ahte Sis-Finnmárkku Ovddidanovttastupmi (Utviklingsselskapet for Indre Finnmark) galgá leat aktiivvalaš gaskaoapmin Sis-Finnmárkku ealáhuseallima ovddideamis.</p>
<p>Sámedikki dievasčoahkkin – Čoahkkingirji 03/03 - 206. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo 7. artihkkal – Gaskariikkalaš dilit ja Barentsovttasbargu</p>
<p>Bealit ovddidit iežaset beroštumiid gaskariikkalaš forain, ee EO` INTERREG- prográmmain ja davviriikkalaš dimenšuvnnain, Barents ovttasbargguin, bilaterála barggus mii doaimmahuvvo ovttasráđiid Oarjedavvi-Ruoššain, Davvikalohttaovttasbarggus ja Suoma rádjeguovllu ovttasbarggus. Doaimmat sáhttet ee konkretiserejuvvot Barentsprográmma, Barentseamiálbmotprográmma, fylkkaplána, regionála ovddidanprográmma (ROP) ja eará áigeguovdilis prográmmaid ja prošeavttaid ođđasis árvvoštaladettiin. Bealit leat ovttamielalaččat ovttasbargat Barentsguovllu oktasaš beroštumiid guovdu ja deattuhit Barentsovttasbarggu eamiálbmotperspektiivva. Čuovvovaš bealit berrejit oktasaččat deattuhuvvot ovttasbarggadettiin: Biras- ja resursagoziheapmi, mearraresurssaid hálddašeapmi, dás erenoamážit guollefitnodagat, eamiálbmogiid gielat, vuoigatvuođat, ealáhusovddideapmi ja infrastruktuvrra huksen. 8. artihkkal – Museat</p>
<p>Bealit galget nannet Finnmárkku fylkka sámi museaid duođaštandoaimma, nannema ja gaskkusteami sámi kulturhistorjjá olis. Sámedikkis lea našovnnalaš ovddasvástádus sámi museaid doaibmadoarjagiidda. Finnmárkku fylkkagielddas lea oppalaš ovddasvástádus sámi museaide ja galgá danne jahkásaččat juolludit regionála doaibmadoarjaga maiddái sámi museadoaimmaide. Bealit galget doarjut museaidgaskasaš ovttasbarggu Sámedikki ja fylkkagieldda hálddašanovddasvástádusa bokte, ja ee álggahit fierbmeovttasbarggu. 9. artihkkal – Kulturmuitosuodjaleapmi</p>
<p>Bealit galget álggahit čielgadet ovttasbarggu kulturmuittuid hálddašeamis kulturmuitolága olis, vrd kulturmuitolága njuolggadusaid § 3 Ovttasbargogeatnegasvuohta. Ovttasbarggu vuođđun galgá leat goabbatbeallásaš doahttaleapmi, fágalaš lonohallan ja praktihkalaš heiveheapmi. Oktasaš ulbmilin lea olahit buoret fágalaš bargojuogu kulturmuitosuodjaleamis. Bealit galget ovttasbarggu bokte ovddidit fylkka kulturmuittuid ja kulturbirrasa suodjaleami ja hálddašeami oktasaš plána. Dán kulturmuitoplána galget sihke Fylkkadiggi ja Sámediggi dohkkehit. Bealit geatnegahttojuvvojit doallat jahkásaš ovttasbargočoahkkimiid ossodatjođiheaddjedásis. Diehtojuohkin ja áššemeannudeddjiid ovttasbargomállet galget geahččaluvvot buoriduvvot. 10. artihkkal – Kulturovttasbargu</p>
<p>Bealit geatnegahttojuvvojit nannet ja viidáset ovddidit Finnmárkku sámi kultuvrra. Vuotna- ja riddoguovlluid sámi kultuvra ja nuortasámiid kultuvra galgá erenoamážit deattuhuvvot. Bealit nannejit kultursuorggi hálddahuslaš dási oktavuođa fásta jahkásaš čoahkkimiid bokte. 11. artihkkal – Musihkka</p>
<p>Sámedikki dievasčoahkkin – Čoahkkingirji 03/03 - 207. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo</p>
<p>Bealit galget geahččalit heivehit ja ovddidit Musikk i Finnmark sámi musihkkagaskkusteami. Sámediggi ja Finnmárkku fylkkagielda leat ovttaoaivilis juogadit regionála oasi 50 %:in goabbáige. Bealit barget aktiivvalaččat Etnomusihkkaguovddáža ásahemiin ja juoigama gaskkustemiin Finnmárkku skuvllaid guovdu. 12. artihkkal – Govvadáidda ja duodji</p>
<p>Sámediggi joatká sámi govvadáidaga ja duoji oastinortnega. Sámediggi ja Finnmárkku fylkkagielda ovddidit sámi dáiddamusea álggaheami oktasaš strategiijja. Museai čohkke ee ostojuvvon dáidda. Bealit oassálastet ja áŋgiruššet nannet Kárášjoga Sámi dáiddaguovddáža doaimma ja ovdánahttima ruhtadeami, ee dárbbašlaš IKT- čovdosiiguin. 13. artihkkal – Teáhter/Lávdedáidda</p>
<p>Bealit fuolahit sámi teáhterdoaimma ja lávdedáidaga áimmahuššama Finnmárkku Lávdedáiddaplána 2003-2006 ráhkadeami oktavuođas. Bealit ohcet ovttas strategiijjaid movt ovdánahttit Finnmárkku lávdedáidaga, dása gullá maiddái movt viidáset ovdánahttit Beaivváš Sámi Teáhtera sámi našunálateáhterin. Bealit áŋgiruššet láhčit dili sámi amatevrateáhterdoaibmii, erenoamážit mánáid ja nuoraid várás. 14. artihkkal – Festiválat</p>
<p>Bealit áigot oččodit Finnmárkku sámi festiválaide searveruhtadeami, omd Sámi Musihkkafestiválai Guovdageainnus ja Kárášjoga Beassášfestiválai, ja maiddái eará sámi-/eamiálbmot festiválaide. Bealit deattuhit ahte maiddái fylkka eará festiválaide galget heivehuvvot sámi bealit. 15. artihkkal – Mánát ja nuorat</p>
<p>Bealit ovttasbarget mánáid ja nuoraid doaimmaid, prošeavttaid ja aktivitehtaid sisdoalu ovdánahttimis vai sámi giella ja kultuvra ja máŋggakultuvrralaš perspektiiva buorebut boahtá ovdan. Erenoamážit gusto dát Kultuvrralaš Skuvlalávkka oktavuođas ja Nuoraid Kulturdoaluid oktavuođas. 16. artihkkal – Valáštallan</p>
<p>Finnmárkku fylkkagielda galgá álggahit Finnmárkku valáštallama ja olgoáibmodoaimmaid plánabarggu. Sámediggi áigu searvat dán bargui.</p>
<p>Sámedikki dievasčoahkkin – Čoahkkingirji 03/03 - 208. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo</p>
<p>Bealit galget láhčit dili valáštallandoaimmaide, omd heargegilvovuodjimiidda ja njoarosteapmái, dás oaivvilduvvo rusttegiid ruhtadeapmái. Bealit leat mielas ruhtadit ovdaprošeavtta heargegilvovuodjimiid ja njoarosteami rusttegiid čielggadeapmái. 17. artihkkal – Kulturguovddážat</p>
<p>Sámediggi joatká Billavuona Mearrasámi gelbbolašvuođaguovddáža doaibmadoarjagiin. Bealit dáhttot nannet guovddáža doaimma. 18. artihkkal – Filbma</p>
<p>Bealit áigot nannet sámi filmma rámmaeavttuid ja láhčit dili vai sámi filbmabuvttadeapmi šattašii bistevaš ealáhussan. Bealit áigot leat mielde nannemis Sámi Filbmafestivála vai dat šaddá jahkásaš festiválan. Bealit áigot viidáset ovddidit sámi filbmabargiid ja Davvi-Norgga filbmaguovddáža (Honesvágis) ovttasbarggu. 19. artihkkal – Sámi Álbmotbeaivi</p>
<p>Bealit dáhttot ahte fylkkagieldda visttiid ja Sámedikki visttiid olggobealde levgejuvvo Sámi álbmotbeaivvi guovvamánu 6. b. Bealit ávžžuhit buot almmolaš ásahusaid čalmmustahttit dán beaivvi. 20. artihkkal – Girjerájusdoaibma</p>
<p>Bealit galget lonohallat dieđuid ja bagadeami, searvat fágalaš girjerádjodoaimmaid čoahkkanemiide ja ovttasbargat kurssaid ja eará oahpahusdoaimmaid oktavuođas sámi girjjálašvuođas, kultuvrras ja girjerájusbálvalusas mat čađahuvvojit Finnmárkku skuvla- ja álbmotgirjerájusbargiid dihte. 21. artihkkal – Sámegiella</p>
<p>Finnmárkku fylkkagielda geatnegahttojuvvo joatkit doaimmaid mat leat ovddiduvvon <span type="quote">"Finnmárkku fylkkagieldda sámegielgelbbolašvuođa ovddideami doaibmaplánas 2001-2005"</span>. Bealit galget searvat hálddašanguovllu suohkaniid giellaforumii <span type="quote" xml:lang="smj">"Giellagiella"</span>. Sámediggi áigu ain juolludit guovttegielalašvuođaruđaid Finnmárkku fylkkagildii ja doarju aktiivvalaččat Finnmárkku fylkkagieldda barggu sámi giellaovddidemiin. Guorahallančoahkkimat hálddahusdásis galget jahkásaččat dollojuvvot main ee boahttevaš bušeahttajagi ruhtadárbu gieđahallojuvvo. Sámediggi joatká vuođđodoarjjaortnegiin Sámi giella- ja kulturguovddážii Porsáŋggus, Sámi giellaguovddážii Deanus ja Issát Sábá-guovddážii Unjárggas. Finnmárkku fylkkagielda ollista Sámedikki vuođđodoarjaga Finnmárkku sámegielguovddážiidda. Bealit dáhtošedje eanet doaibmi sámegielguovddážiid. Bealit áigot neavvut ja bagadallat suohkaniid/guovlluid mat dáhttot bargat sámegielain.</p>
<p>Sámedikki dievasčoahkkin – Čoahkkingirji 03/03 - 209. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo</p>
<p>Bealit galget movttiidahttit Finnmárkku suohkaniid ja guovllu stáhtaossodagaid vuoruhit sámegiela maiddái meaddel Sámelága giellanjuolggadusaid unnimusmearrádusaid. 22. artihkkal – Sámi báikenamat</p>
<p>Bealit ovttasbarget dainna ulbmiliin ahte eanet sámi báikenamat normerejuvvojit, dohkkehuvvojit ja geavahuvvojit almmolaš oktavuođain. 23. artihkkal – Oahpahus</p>
<p>Bealit áigot doarjut ahte joatkkaskuvlla oahpahus heivehuvvo sámi ohppiide. Dasto galget bealit lonohallat dieđuid ja bagadallat, searvat áigeguovdilis fágalaš skuvlačoahkkanemiide ja ovttasbargat kurssaid ja eará doaimmaid dáfus joatkkaoahpu oktavuođas. Bealit galget gaskaneaset juohkit dieđuid iešguđet doarjaortnegiid ja oahpponeavvuid birra. Finnmárkku fylkkagielddas ja Sámedikkis lea mihttu doallat unnimusat ovtta oktasaš plánenčoahkkima jahkásaččat. Finnmárkku fylkkagielda ja Sámediggi servet plánenbargui joatkkaoahpahusa olis. Go bealit meannudit áššiid mat gusket joatkkaoahpahussii ja rávisolbmuid oahpahussii, de leat bealit lunddolaš gulaskuddaninstánsan goabbáige. Finnmárkku fylkkagielda ja Sámediggi galget ovttasráđiid heivehit dili nu ahte fitnodagat váldet ovddasvástádusa duodjeoahpahalliin ja maiddái ovttasbarget rekruteret oahpahalliid fágii. Finnmárkku fylkkagielda galgá ovttasbargat sámi nuoraid čuovvolanbálvalusa hárrái. 24. artihkkal – Spesialistadearvvašvuođabálvalus</p>
<p>Beliid oktavuohta spesialistadearvvašvuođabálvalussii lea áittardanrolla. Goappaš bealit leat gulaskuddaninstánsan dearvvašvuođagažaldagain. Go fal lea lunddolaš de buktet bealit oktasaš cealkámuša. Finnmárkku fylkkagielda lea positiiva dasa ahte Sámediggi searvá Dearvvašvuohta Finnmárkkus (HF`) ovttasbargočoahkkimiidda. Finnmárkku fylkkagielda lea maiddái mielas dasa ahte sámediggepresidenta searvá fylkkasátnejođiheddjiid ja Dearvvašvuohta Davvin (RHF`) stivrajođiheaddji ovttasbargočoahkkimiidda. 25. artihkkal – Bátnedikšu</p>
<p>Bealit álggahit ovttasbarggu man ulbmilin lea rekruteret bátnedoavttirstudenttaid ja eará bargiid sámi suohkaniid bátnedikšobálvalussii. Lea erenoamáš deaŧalaš rekruteret sámegielat bátnedivššáriid.</p>
<p>Sámedikki dievasčoahkkin – Čoahkkingirji 03/03 - 210. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo26. artihkkal – Mánáidsuodjalus, gárrenmirkosuodjalus ja bearašsuodjalus 01.01.04 rájes váldá stáhta ovddasvástádusa namuhuvvon bálvalusaid ovddas. Šiehtadusbeliid oktavuohta dáidda bálvalusaide šaddá dalle seamma go dat mii lea spesialistadearvvašvuođabálvalusa ektui. Dáid surggiid viidáset ovttasbargu sohppojuvvo go bálvalusaid organiseren lea buorebut čielggaduvvon. 27. artihkkal – Gelbbolašvuohta, hospiteren ja máhtu lonohallan</p>
<p>Bealit álggahit hospiterenortnega Finnmárkku fylkkagieldda ja Sámedikki bargiid gaskkas ja ovddas. Galgá leat heivehuvvon galledeapmi maid goappaš bealit ja ieš bargi leat dohkkehan. Guossoheaddji ásahus veahkeha gávdnat orrunsaji. Bálkká ja eará goluid gokčá fásta bargoaddi geas maiddái lea bargoaddiovddasvástádus. Bealit áigot dán šiehtadusa ovttasbarggu bokte ja eará vugiid bokte buoridit máhtu ja gelbbolašvuođa politihkáriid ja bargiid gaskka goappaš ásahusain. Bealit galledit fylkkadiggečoahkkanemiid/sámediggečoahkkanemiid unnimusat oktii jagis politihkalaš ja/dahje hálddahuslaš dásis. Bealit leat ovttaoaivilis searválaga heivehit galledeami sihke praktihkalaččat ja fágalaččat. 28. artihkkal – Oastinortnetšiehtadus</p>
<p>Sámediggi ja Finnmárkku fylkkagielda leat dohkkehan ovttasbargošiehtadusa sisaoastimiid hárrái mat dahkkojit 01.04.2003 rájes. Šiehtadus mielddisbuktá ahte Sámediggi lea fárus máŋgga fylkkagieldda sisaoastinšiehtadusain. Ulbmil šiehtadusain lea gaskaneaset ávkkástallat oastinhivvodaga, gelbbolašvuođaid ja resurssaid dáfus, ja doarjut goabbatbeallásaš gelbbolašvuođahuksema ja buorebut oahpásnuvvat. Go ođđa šiehtadusat dahkkojit vuvdiiguin, de galget Sámediggi ja Finnmárkku fylkkadiggi čálalaččat soahpat movt ovttasbarggu ovddidit ođđa surggiide. 29. artihkkal –Diehtolonohallan</p>
<p>Šiehtadusbeliin lea oktasaš ovddasvástádus das ahte Finnmárkku fylkka álbmogis ja almmolaš ásahusain lea diehtu ja máhtolašvuohta sámi áššiin. Bealit áigot viidáseappot gaskkustit áššáiguoskevaš dieđuid sierra neahttasiidduin ja earáláhkaige. Dieđut galget nu guhkás go vejolaš gaskkustuvvot maiddái sámegillii. Sámediggi galgá juohkit dieđuid neahttabáikkiin ja diehtojuohkinhilduin Finnmárkku fylkkagieldda barggu birra sámi áššiin. Finnmárkku fylkkagielda ja Sámediggi áiguba ovttasráđiid juohkit dieđuid Sámedikki, sámi jienastuslogu ja sámediggeválgga birra Finnmárkku bargiide, oahppiide ja ássiide. Dát dieđut galget leat fylkkagieldda neahttabáikkiin ja diehtojuohkinhilduin álbmoga várás fylkkagieldda ásahusain. Sámediggi galgá bearráigeahččat ahte Finnmárkku fylkkagielda oažžu diehtojuohkinávdnasiid Sámedikki, sámi jienastuslogu ja sámediggeválgga birra, ja juohkit dieđuid ja oaivadit dárbbu mielde.</p>
<p>Sámedikki dievasčoahkkin – Čoahkkingirji 03/03 - 211. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo</p>
<p>Mearkkašupmi 1 Bargiidbellodaga sámediggejoavku Josef Vedhugnes bokte</p>
<p>Bargiidbellodaga sámediggejoavku lea duhtavaš šiehtadusevttohusain ja neavvu dohkkehit dan. Mii háliidit dattetge buktit čuovvovaš mearkkašumiid: 1. Dál go leat dahkkon šiehtadusat Romssa fylkkasuohkaniin ja Finnmárkku fylkkagielddain, de lea sávahahtti fargga dahkat šiehtadusa Nordlándda, Davvi-Trøndelága, Lulli-Trøndelága ja Hedmárkku fylkkasuohkaniiguin. 2. Bargiidbellodaga sámediggejoavku berošta das ahte dan proseassas, mii galgá leat ovdalgo šiehtadus gárvvistuvvo, berre leat politihkalaš viidodat Sámedikki bealis dainna lágiin ahte opposišuvnna áirasat leat mielde proseassas hábmemin šiehtadusaid. 3. Čuokkis <span type="quote">”4. artihkal – Eamiálbmotguovlu ja rámmaeavttut”</span> lea hui deaŧalaš ja berre leat mállen boahttevaš šiehtadusaide eará fylkkasuohkaniiguin. 4. Ealáhusduovdda <span type="quote">”Boazodoallu”</span> ii leat erenoamážit namuhuvvon šiehtadusas ja sáhttá adnot headjuvuohtan, muhto Bargiidbellodaga sámediggejoavku lea almmatge vissis das ahte ealáhus lea mielde máŋgga artihkkala duovdagiin go šiehtadus čađahuvvo. 5. 6. artihkkalii Ealáhusovddideapmi:</p>
<p>Eanadoallu ja boazodoallu leat deaŧalaš sámi kultur- ja eallinvuohkeguoddit. Mii doaivut ahte bealit áigot ovttasbargat ja váikkuhit eanadoallu- ja boazodoallusoahpamuša šiehtadallamiid. 6. Bargiidbellodaga sámediggejoavku áigu, nu guhkás go lea sávahahtti, evttohit rievdadusaid, lasáhusaid ja aiddostusaid šiehtadusa maŋitáiggi ođasmahttima oktavuođas.</p>
<p type="listitem">III  Jienasteapmi 39 áirasis ledje 35 čoahkis.     Jienasteapmi dahkkojuvvui čuovvovaš vuogi mielde:</p>
<p type="listitem">Sámediggeráđi evttohus mearriduvvui 33 jienain.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka 1 Johan Mikkel Sara áššejođih. 2 Josef Vedhugnes 3 Janoš Trosten 4 Olaf Eliassen 5 Roger Pedersen</p>
<p>Sven-Roald Nystø</p>
<p xml:lang="nob">Svein Peter Pedersen 6 Roger Pedersen</p>
<p>Sámedikki dievasčoahkkin – Čoahkkingirji 03/03 - 212. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo7 Ragnhild Lydia Nystad 8 Egil Olli 9 Ole Henrik Magga 10 Johan Mikkel Sara áššejođih.</p>
<p>VI Sámedikki mearrádus</p>
<p type="listitem">Norgga Sámediggi ja Finnmárkku fylkkagielda oaivvildit ovttamielalaččat ahte:</p>
<p type="listitem">Sápmelaččat leat álbmot mas lea oktasaš historjá, kultuvra, giella ja árbevierut</p>
<p type="listitem">Finnmárkku fylkkas lea viiddis guovlluin sámi ássan</p>
<p type="listitem">Šiehtadusbealit atnet deaŧalažžan láhčit dili sámi kulturdoaimmaide mat nannejit sápmelaččaid ja muđui álbmoga dihtomielalašvuođa</p>
<p type="listitem">Šiehtadusbeliin lea ovddasvástádus ovddidit Finnmárkku servodaga</p>
<p type="listitem">Lea erenoamáš dárbu ovttasbargat vai sámediggeplána ja fylkkaplána ulbmiliid ollašuhttá</p>
<p type="listitem">Lea maiddái dárbu ovttasbargat riikka eiseváldiid, guovllu ja báikkálaš stáhtalaš eiseváldiid ja</p>
<p type="listitem">Finnmárkku suohkaniid ektui</p>
<p type="listitem">Davviguovllut leat girjás, ceavzilis ja boahtteáigásaš servodagat gos sihke meara ja eatnamiid resurssat leat vuođđun bieđgguid ássamii ja kultuvrralaš girjáivuhtii.</p>
<p type="listitem">Šiehtadusbeliide lea davviguovlluid eamiálbmotberoštumiid ovddideapmi guovddáš hástalussan</p>
<p type="listitem">Fylkkagieldda ođđa rolla guovllupolitihkalaš doaibmin mielddisbuktá dárbbu ođasmahttit ja ovddidit ovttasbarggu giella-, kultuvra- ja ekonomiijasurggiin poltihkalaččat ja hálddahuslaččat</p>
<p type="listitem">Biras ja ovttadássásašvuohta galget ollislaččat leat vuođđun dain doaimmain mat álggahuvvojit    Šiehtadusa mihttomearri</p>
<p>Nannet ja čalmmustahttit sámi kultuvrra, giela ja servodateallima. Šiehtadusa ulbmil</p>
<p>Nannet fylkkagieldda ja Sámedikki ovttasbarggu Nannet ovttasbarggu maiddái ođđa surggiin main bealit atnet ovttasbarggu dárbbašlažžan Čavgadeappot geatnegahttit goappaš organisašuvnnaid ovttasráđiid bargat Nannet fylkka regionála ovddidanbarggu Oččodit eanet fásta čoahkkananvejolašvuođaid Buorebut oahpásnuvvat, sihke politihkalaččat ja hálddahuslaččat Álkibut mihtidit bohtosiid fylkkaplána ja Sámediggeplána ektui 1. artihkkal – Ovttasbarggu hápmi</p>
<p>Dát šiehtaduvvon ovttasbargu lea eaktodáhtolaš guovtti seammadássásaš šiehtadusbeliid gaskka. Šiehtadus ii galgga hehttet ovttasbarggu mii ii leat namuhuvvon dán šiehtadusas.</p>
<p>Sámedikki dievasčoahkkin – Čoahkkingirji 03/03 - 213. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo2. artihkkal – Čađaheapmi ja raporteren</p>
<p>Sámediggepresidenta ja fylkkasátnejođiheaddji doallaba čoahkkimiid juohke jagi. Čoahkkimiid ulbmil lea raporteren, ovttasbargu ja oktiiheiveheapmi. Sámediggái ja fylkkadiggái galget addot dieđut movt šiehtadus čađahuvvo. Hálddahusat dollet jámmadit čoahkkimiid árvvoštallan dihte movt šiehtadus lea doaibman. 3. artihkkal – Lágalašvuohta ja rievdadeamit</p>
<p>Dát šiehtadus boahtá fápmui go fylkkadiggi geassemánus 2003 ja Sámediggi čakčamánus 2003 leat dohkkehan šiehtadusa. Šiehtadusa sáhttet duššefal dát bealit rievdadit. Fylkkadikki ja Sámedikki dievasčoahkkima eanetlohku ferte mieđihit rievdademiide. Goabbá ge bealli sáhttá eretcealkit šiehtadusa go lea unnimusat 6 mánu ovdal dieđihuvvon. 4. artihkkal – Eamiálbmotguovlu ja rámmaeavttut</p>
<p>Bealit áigot álggahit ovttasbargoprošeavtta mas jurddan lea ovddidit eamiálbmotguovllu. Ovttasbarggu vuođđun galgá leat lagašvuođa- ja sorjjasvuođaprinsihppa. Bealit áigot áŋgiruššat birgehit guolástusvejolašvuođaid oktasaš opmodahkan ja áŋgiruššat ovddidit guoddevaš guollehálddašeami mas ulbmilin lea máhcahit Finnmárkui Finnmárkku historjjálaš guollevuoigatvuođaid. Bealit ovttasbarget áššiin mat guoskkahit oktasaš almmolaš rámmaeavttuid ja váldopolitihka mii lea deaŧalaš positiiva regionála ovdánahttimis Finnmárkkus. Dán barggus lea sohkabealperspektiiva guovddážis. Ulbmil lea gávdnat eanet regionála čovdosiid stáhta sektorpolitihka hálddašeamis, buoret regionálaheivehuvvon ealáhuspolitihka ja buori sámi ealáhusheiveheami. Finnmárkku fylkkagielda galgá ovttas Sámedikkiin Finnmárkku suohkaniid deaivvadettiin oččodit ovttasbarggu mainna ovdánahttá ja čađaha oktasaš sámepolitihkalaš ulbmiliid. 5. artihkkal – Regionála plánen ja areálahálddašeapmi</p>
<p>Sámediggi oassálastá Finnmárkku fylkkaplánas, regionála ovddidanprográmmas (ROP) ja eará áigeguovdilis plánaid prosessain ja čađahemiin. Bealit leat ovttaoaivilis dasa ahte sámi servodagaid ovddideapmi galgá leat integrerejuvvon oassin dán ovttasbarggus. Bealit áigot ovddidit sohkabealperspektiivva dán plánemis ja čalmmustahttit sohkabealperspektiivva buot plánain ja čielggademiin. Regionála ovddidanprográmma (ROP) galgá leat geatnegahttin šiehtadusbeliide. Bealit galget ovttamielalašvuođa oččodettiin guorahallat ROP politihkalaš dásis, ovdal go ROP ovddiduvvo Finnmárkku fylkkalávdegotti mearrideapmái. Bealit galget jahkásaččat juolludit ruđa ROP` doaimmaid čađaheapmái. Sámediggi doallá ovttasbargočoahkkimiid Finnmárkku fylkkagielddain juohke njealját jagi fylkkaplána váldorevišuvnna oktavuođas. Finnmárkku fylkkagielda galgá ovttasráđiid Sámedikkiin integreret eamiálbmotperspektiivva fylkkaplánemis, regionála plánemis ja areálahálddašeamis. Sámediggi áigu aktiivvalaččat searvat dán bargui.</p>
<p>Sámedikki dievasčoahkkin – Čoahkkingirji 03/03 - 214. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo</p>
<p>Bealit áigot ovddidit buoret oktavuođaid ja ovttasbarggu bistevaš areálahálddašeamis ja suohkanareálaplánemis dalle go šiehtadusbeliin leat oktasaš beroštumit. Sámediggi boahtá searvat Arealplanforumii. Bealit áigot ovttasbargat regionála njuolggadusaid ráhkadeamis fylkka areálageavaheami ja -suodjaleami oktavuođas. 6. artihkkal – Ealáhusovddideapmi</p>
<p>Bealit áigot ovttasráđiid ovddidit, čalmmustuhttit ja konkretiseret sámi ealáhuspolitihka. Guovtte geardde jagis galget dollojuvvot hálddahuslaš ovttasbargočoahkkimat main ulbmil lea lonohallat vásáhusaid ja bargat konkrehta čovdosiiguin. Bealit doaimmahit čoahkkinplánema ja sisagohččumiid vurrolaga. Šiehtadusbeliid mielas lea deaŧalaš láhčit dili smávvaskáládoaimmaide Finnmárkku iešguđet geográfalaš guovlluin. Dállodoallu ekonomalaš buvttadusdoaibman lea ain ealli doaibma guovllus. Bealit áigot ovttasráđiid áŋgiruššat buoridit guovllu doaibmabijid vai buorebut dustejit smávvaskáládoaimmaid ja kultuvrralaš ealáhusaid. Bealit áigot ovttamielalaččat ovddidit duoji bistevaš sámi ealáhussan. Bealit áigot ovttasbargat sámi kultuvrra geavaheami hárrái mátkeealáhusoktavuođain. Lea deaŧalaš ahte kultuvra gaskkustuvvo albmaládje ja sieivadit mátkeealáhusoktavuođain ja ahte gaskkusteapmi áimmahuššá etihkalaš dási sámi beroštumiid, norpmaid ja vieruid mielde. Bealit áigot oččodit lagasvuođa- ja sorjjasvuođaprinsihpa mearraresursabivddu hálddašeapmái. Bealit geahččalit oktiiheivehit oktasaš guolástuspolitihka, erenoamážit ovddiduvvo dát bargu Norgga-Ruošša guolástuskommišuvnnas gos Davvi-Norgga fylkkagielddain lea oktasaš ovddasteaddji ja regulerenráđis gos Sámedikkis lea ovddasteaddji. Bealit leat ovttaoaivilis dasa ahte Sis-Finnmárkku Ovddidanovttastupmi (Utviklingsselskapet for Indre Finnmark) galgá leat aktiivvalaš gaskaoapmin Sis-Finnmárkku ealáhuseallima ovddideamis. 7. artihkkal – Gaskariikkalaš dilit ja Barentsovttasbargu</p>
<p>Bealit ovddidit iežaset beroštumiid gaskariikkalaš forain, ee EO` INTERREG- prográmmain ja davviriikkalaš dimenšuvnnain, Barents ovttasbargguin, bilaterála barggus mii doaimmahuvvo ovttasráđiid Oarjedavvi-Ruoššain, Davvikalohttaovttasbarggus ja Suoma rádjeguovllu ovttasbarggus. Doaimmat sáhttet ee konkretiserejuvvot Barentsprográmma, Barentseamiálbmotprográmma, fylkkaplána, regionála ovddidanprográmma (ROP) ja eará áigeguovdilis prográmmaid ja prošeavttaid ođđasis árvvoštaladettiin. Bealit leat ovttamielalaččat ovttasbargat Barentsguovllu oktasaš beroštumiid guovdu ja deattuhit Barentsovttasbarggu eamiálbmotperspektiivva. Čuovvovaš bealit berrejit oktasaččat deattuhuvvot ovttasbarggadettiin: Biras- ja resursagoziheapmi, mearraresurssaid hálddašeapmi, dás erenoamážit guollefitnodagat, eamiálbmogiid gielat, vuoigatvuođat, ealáhusovddideapmi ja infrastruktuvrra huksen.</p>
<p>Sámedikki dievasčoahkkin – Čoahkkingirji 03/03 - 215. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo8. artihkkal – Museat</p>
<p>Bealit galget nannet Finnmárkku fylkka sámi museaid duođaštandoaimma, nannema ja gaskkusteami sámi kulturhistorjjá olis. Sámedikkis lea našovnnalaš ovddasvástádus sámi museaid doaibmadoarjagiidda. Finnmárkku fylkkagielddas lea oppalaš ovddasvástádus sámi museaide ja galgá danne jahkásaččat juolludit regionála doaibmadoarjaga maiddái sámi museadoaimmaide. Bealit galget doarjut museaidgaskasaš ovttasbarggu Sámedikki ja fylkkagieldda hálddašanovddasvástádusa bokte, ja ee álggahit fierbmeovttasbarggu. 9. artihkkal – Kulturmuitosuodjaleapmi</p>
<p>Bealit galget álggahit čielgadet ovttasbarggu kulturmuittuid hálddašeamis kulturmuitolága olis, vrd kulturmuitolága njuolggadusaid § 3 Ovttasbargogeatnegasvuohta. Ovttasbarggu vuođđun galgá leat goabbatbeallásaš doahttaleapmi, fágalaš lonohallan ja praktihkalaš heiveheapmi. Oktasaš ulbmilin lea olahit buoret fágalaš bargojuogu kulturmuitosuodjaleamis. Bealit galget ovttasbarggu bokte ovddidit fylkka kulturmuittuid ja kulturbirrasa suodjaleami ja hálddašeami oktasaš plána. Dán kulturmuitoplána galget sihke Fylkkadiggi ja Sámediggi dohkkehit. Bealit geatnegahttojuvvojit doallat jahkásaš ovttasbargočoahkkimiid ossodatjođiheaddjedásis. Diehtojuohkin ja áššemeannudeddjiid ovttasbargomállet galget geahččaluvvot buoriduvvot. 10. artihkkal – Kulturovttasbargu</p>
<p>Bealit geatnegahttojuvvojit nannet ja viidáset ovddidit Finnmárkku sámi kultuvrra. Vuotna- ja riddoguovlluid sámi kultuvra ja nuortasámiid kultuvra galgá erenoamážit deattuhuvvot. Bealit nannejit kultursuorggi hálddahuslaš dási oktavuođa fásta jahkásaš čoahkkimiid bokte. 11. artihkkal – Musihkka</p>
<p>Bealit galget geahččalit heivehit ja ovddidit Musikk i Finnmark sámi musihkkagaskkusteami. Sámediggi ja Finnmárkku fylkkagielda leat ovttaoaivilis juogadit regionála oasi 50 %:in goabbáige. Bealit barget aktiivvalaččat Etnomusihkkaguovddáža ásahemiin ja juoigama gaskkustemiin Finnmárkku skuvllaid guovdu. 12. artihkkal – Govvadáidda ja duodji</p>
<p>Sámediggi joatká sámi govvadáidaga ja duoji oastinortnega. Sámediggi ja Finnmárkku fylkkagielda ovddidit sámi dáiddamusea álggaheami oktasaš strategiijja. Museai čohkke ee ostojuvvon dáidda.</p>
<p>Sámedikki dievasčoahkkin – Čoahkkingirji 03/03 - 216. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo</p>
<p>Bealit oassálastet ja áŋgiruššet nannet Kárášjoga Sámi dáiddaguovddáža doaimma ja ovdánahttima ruhtadeami, ee dárbbašlaš IKT- čovdosiiguin. 13. artihkkal – Teáhter/Lávdedáidda</p>
<p>Bealit fuolahit sámi teáhterdoaimma ja lávdedáidaga áimmahuššama Finnmárkku Lávdedáiddaplána 2003-2006 ráhkadeami oktavuođas. Bealit ohcet ovttas strategiijjaid movt ovdánahttit Finnmárkku lávdedáidaga, dása gullá maiddái movt viidáset ovdánahttit Beaivváš Sámi Teáhtera sámi našunálateáhterin. Bealit áŋgiruššet láhčit dili sámi amatevrateáhterdoaibmii, erenoamážit mánáid ja nuoraid várás. 14. artihkkal – Festiválat</p>
<p>Bealit áigot oččodit Finnmárkku sámi festiválaide searveruhtadeami, omd Sámi Musihkkafestiválai Guovdageainnus ja Kárášjoga Beassášfestiválai, ja maiddái eará sámi-/eamiálbmot festiválaide. Bealit deattuhit ahte maiddái fylkka eará festiválaide galget heivehuvvot sámi bealit. 15. artihkkal – Mánát ja nuorat</p>
<p>Bealit ovttasbarget mánáid ja nuoraid doaimmaid, prošeavttaid ja aktivitehtaid sisdoalu ovdánahttimis vai sámi giella ja kultuvra ja máŋggakultuvrralaš perspektiiva buorebut boahtá ovdan. Erenoamážit gusto dát Kultuvrralaš Skuvlalávkka oktavuođas ja Nuoraid Kulturdoaluid oktavuođas. 16. artihkkal – Valáštallan</p>
<p>Finnmárkku fylkkagielda galgá álggahit Finnmárkku valáštallama ja olgoáibmodoaimmaid plánabarggu. Sámediggi áigu searvat dán bargui. Bealit galget láhčit dili valáštallandoaimmaide, omd heargegilvovuodjimiidda ja njoarosteapmái, dás oaivvilduvvo rusttegiid ruhtadeapmái. Bealit leat mielas ruhtadit ovdaprošeavtta heargegilvovuodjimiid ja njoarosteami rusttegiid čielggadeapmái. 17. artihkkal – Kulturguovddážat</p>
<p>Sámediggi joatká Billavuona Mearrasámi gelbbolašvuođaguovddáža doaibmadoarjagiin. Bealit dáhttot nannet guovddáža doaimma. 18. artihkkal – Filbma</p>
<p>Bealit áigot nannet sámi filmma rámmaeavttuid ja láhčit dili vai sámi filbmabuvttadeapmi šattašii bistevaš ealáhussan.</p>
<p>Sámedikki dievasčoahkkin – Čoahkkingirji 03/03 - 217. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo</p>
<p>Bealit áigot leat mielde nannemis Sámi Filbmafestivála vai dat šaddá jahkásaš festiválan. Bealit áigot viidáset ovddidit sámi filbmabargiid ja Davvi-Norgga filbmaguovddáža (Honesvágis) ovttasbarggu. 19. artihkkal – Sámi Álbmotbeaivi</p>
<p>Bealit dáhttot ahte fylkkagieldda visttiid ja Sámedikki visttiid olggobealde levgejuvvo Sámi álbmotbeaivvi guovvamánu 6. b. Bealit ávžžuhit buot almmolaš ásahusaid čalmmustahttit dán beaivvi. 20. artihkkal – Girjerájusdoaibma</p>
<p>Bealit galget lonohallat dieđuid ja bagadeami, searvat fágalaš girjerádjodoaimmaid čoahkkanemiide ja ovttasbargat kurssaid ja eará oahpahusdoaimmaid oktavuođas sámi girjjálašvuođas, kultuvrras ja girjerájusbálvalusas mat čađahuvvojit Finnmárkku skuvla- ja álbmotgirjerájusbargiid dihte. 21. artihkkal – Sámegiella</p>
<p>Finnmárkku fylkkagielda geatnegahttojuvvo joatkit doaimmaid mat leat ovddiduvvon <span type="quote">"Finnmárkku fylkkagieldda sámegielgelbbolašvuođa ovddideami doaibmaplánas 2001-2005"</span>. Bealit galget searvat hálddašanguovllu suohkaniid giellaforumii <span type="quote" xml:lang="smj">"Giellagiella"</span>. Sámediggi áigu ain juolludit guovttegielalašvuođaruđaid Finnmárkku fylkkagildii ja doarju aktiivvalaččat Finnmárkku fylkkagieldda barggu sámi giellaovddidemiin. Guorahallančoahkkimat hálddahusdásis galget jahkásaččat dollojuvvot main ee boahttevaš bušeahttajagi ruhtadárbu gieđahallojuvvo. Sámediggi joatká vuođđodoarjjaortnegiin Sámi giella- ja kulturguovddážii Porsáŋggus, Sámi giellaguovddážii Deanus ja Issát Sábá-guovddážii Unjárggas. Finnmárkku fylkkagielda ollista Sámedikki vuođđodoarjaga Finnmárkku sámegielguovddážiidda. Bealit dáhtošedje eanet doaibmi sámegielguovddážiid. Bealit áigot neavvut ja bagadallat suohkaniid/guovlluid mat dáhttot bargat sámegielain. Bealit galget movttiidahttit Finnmárkku suohkaniid ja guovllu stáhtaossodagaid vuoruhit sámegiela maiddái meaddel Sámelága giellanjuolggadusaid unnimusmearrádusaid. 22. artihkkal – Sámi báikenamat</p>
<p>Bealit ovttasbarget dainna ulbmiliin ahte eanet sámi báikenamat normerejuvvojit, dohkkehuvvojit ja geavahuvvojit almmolaš oktavuođain. 23. artihkkal – Oahpahus</p>
<p>Bealit áigot doarjut ahte joatkkaskuvlla oahpahus heivehuvvo sámi ohppiide. Dasto galget bealit lonohallat dieđuid ja bagadallat, searvat áigeguovdilis fágalaš skuvlačoahkkanemiide ja ovttasbargat kurssaid ja eará doaimmaid dáfus joatkkaoahpu oktavuođas. Bealit galget gaskaneaset juohkit dieđuid iešguđet doarjaortnegiid ja oahpponeavvuid birra.</p>
<p>Sámedikki dievasčoahkkin – Čoahkkingirji 03/03 - 218. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo</p>
<p>Finnmárkku fylkkagielddas ja Sámedikkis lea mihttu doallat unnimusat ovtta oktasaš plánenčoahkkima jahkásaččat. Finnmárkku fylkkagielda ja Sámediggi servet plánenbargui joatkkaoahpahusa olis. Go bealit meannudit áššiid mat gusket joatkkaoahpahussii ja rávisolbmuid oahpahussii, de leat bealit lunddolaš gulaskuddaninstánsan goabbáige. Finnmárkku fylkkagielda ja Sámediggi galget ovttasráđiid heivehit dili nu ahte fitnodagat váldet ovddasvástádusa duodjeoahpahalliin ja maiddái ovttasbarget rekruteret oahpahalliid fágii. Finnmárkku fylkkagielda galgá ovttasbargat sámi nuoraid čuovvolanbálvalusa hárrái. 24. artihkkal – Spesialistadearvvašvuođabálvalus</p>
<p>Beliid oktavuohta spesialistadearvvašvuođabálvalussii lea áittardanrolla. Goappaš bealit leat gulaskuddaninstánsan dearvvašvuođagažaldagain. Go fal lea lunddolaš de buktet bealit oktasaš cealkámuša. Finnmárkku fylkkagielda lea positiiva dasa ahte Sámediggi searvá Dearvvašvuohta Finnmárkkus (HF`) ovttasbargočoahkkimiidda. Finnmárkku fylkkagielda lea maiddái mielas dasa ahte sámediggepresidenta searvá fylkkasátnejođiheddjiid ja Dearvvašvuohta Davvin (RHF`) stivrajođiheaddji ovttasbargočoahkkimiidda. 25. artihkkal – Bátnedikšu</p>
<p>Bealit álggahit ovttasbarggu man ulbmilin lea rekruteret bátnedoavttirstudenttaid ja eará bargiid sámi suohkaniid bátnedikšobálvalussii. Lea erenoamáš deaŧalaš rekruteret sámegielat bátnedivššáriid. 26. artihkkal – Mánáidsuodjalus, gárrenmirkosuodjalus ja bearašsuodjalus 01.01.04 rájes váldá stáhta ovddasvástádusa namuhuvvon bálvalusaid ovddas. Šiehtadusbeliid oktavuohta dáidda bálvalusaide šaddá dalle seamma go dat mii lea spesialistadearvvašvuođabálvalusa ektui. Dáid surggiid viidáset ovttasbargu sohppojuvvo go bálvalusaid organiseren lea buorebut čielggaduvvon. 27. artihkkal – Gelbbolašvuohta, hospiteren ja máhtu lonohallan</p>
<p>Bealit álggahit hospiterenortnega Finnmárkku fylkkagieldda ja Sámedikki bargiid gaskkas ja ovddas. Galgá leat heivehuvvon galledeapmi maid goappaš bealit ja ieš bargi leat dohkkehan. Guossoheaddji ásahus veahkeha gávdnat orrunsaji. Bálkká ja eará goluid gokčá fásta bargoaddi geas maiddái lea bargoaddiovddasvástádus. Bealit áigot dán šiehtadusa ovttasbarggu bokte ja eará vugiid bokte buoridit máhtu ja gelbbolašvuođa politihkáriid ja bargiid gaskka goappaš ásahusain. Bealit galledit fylkkadiggečoahkkanemiid/sámediggečoahkkanemiid unnimusat oktii jagis politihkalaš ja/dahje hálddahuslaš dásis. Bealit leat ovttaoaivilis searválaga heivehit galledeami sihke praktihkalaččat ja fágalaččat.</p>
<p>Sámedikki dievasčoahkkin – Čoahkkingirji 03/03 - 219. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik ja Osvald Grønmo 28. artihkkal – Oastinortnetšiehtadus</p>
<p>Sámediggi ja Finnmárkku fylkkagielda leat dohkkehan ovttasbargošiehtadusa sisaoastimiid hárrái mat dahkkojit 01.04.2003 rájes. Šiehtadus mielddisbuktá ahte Sámediggi lea fárus máŋgga fylkkagieldda sisaoastinšiehtadusain. Ulbmil šiehtadusain lea gaskaneaset ávkkástallat oastinhivvodaga, gelbbolašvuođaid ja resurssaid dáfus, ja doarjut goabbatbeallásaš gelbbolašvuođahuksema ja buorebut oahpásnuvvat. Go ođđa šiehtadusat dahkkojit vuvdiiguin, de galget Sámediggi ja Finnmárkku fylkkadiggi čálalaččat soahpat movt ovttasbarggu ovddidit ođđa surggiide. 29. artihkkal –Diehtolonohallan</p>
<p>Šiehtadusbeliin lea oktasaš ovddasvástádus das ahte Finnmárkku fylkka álbmogis ja almmolaš ásahusain lea diehtu ja máhtolašvuohta sámi áššiin. Bealit áigot viidáseappot gaskkustit áššáiguoskevaš dieđuid sierra neahttasiidduin ja earáláhkaige. Dieđut galget nu guhkás go vejolaš gaskkustuvvot maiddái sámegillii. Sámediggi galgá juohkit dieđuid neahttabáikkiin ja diehtojuohkinhilduin Finnmárkku fylkkagieldda barggu birra sámi áššiin. Finnmárkku fylkkagielda ja Sámediggi áiguba ovttasráđiid juohkit dieđuid Sámedikki, sámi jienastuslogu ja sámediggeválgga birra Finnmárkku bargiide, oahppiide ja ássiide. Dát dieđut galget leat fylkkagieldda neahttabáikkiin ja diehtojuohkinhilduin álbmoga várás fylkkagieldda ásahusain. Sámediggi galgá bearráigeahččat ahte Finnmárkku fylkkagielda oažžu diehtojuohkinávdnasiid Sámedikki, sámi jienastuslogu ja sámediggeválgga birra, ja juohkit dieđuid ja oaivadit dárbbu mielde. Ášši meannudeapmi loahpahuvvui čakčamánu 26. b. 2003 dii. 10.05.</p>
<p>Sámedikki dievasčoahkkin – Čoahkkingirji 03/03 - 220. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmo</p>
<p>Ášši 37/03 Márkan- ja njuovadandilli boazodoalus</p>
<p>Ášši meannudeapmi álggahuvvui čakčamánu 26. b. 2003 dii. 08.30.</p>
<p type="listitem">I  Áššebáhpirat</p>
<p type="listitem">Ášši 29/03 Ođđa áššiid dieđiheapmi Evttohus 1 Amund P. Anti bokte, NSR ovttasbargojoavku ja GB:a sámediggejoavku</p>
<p type="listitem">Ášši 29/03 Ođđa áššiid dieđiheapmi Evttohus 5 Berit Oskal Eira bokte, BB:a sámediggejoavku</p>
<p>II Evttohusat ja mearkkašumit</p>
<p>Oktasaš evttohus, áirasis Berit Oskal Eira, BB samediggejoavku, NSR ovttasbargojoavku, GB:a sámediggejoavku, Olgešbellodat ja Guovdageainnu johtisápmelaččaid listu</p>
<p>Dán čavčča lea leamaš váttis jođihit bohccuid njuovahagaide. Dán geažil eai leatge buot orohagat beassan vuovdit bohccuid njuovahagaide. Dát lea buktán stuora ekonomalaš váttisvuođaid ovttaskas boazodoalliide, ja dat lea maid heittot dálveguohtumiid ektui. Leat iešguđet lágan sivat dasa manne biergojohtu lea leamaš heittot ja diibmá njuvvojuvvon bohccot leat ain ollu rájuin. Lea dárbu árvvoštallat oanehisáiggedoaimmaid dán dili čoavdimii. Guhkit áigge vuollái lea dárbu vuđoleappot guorahallat márkanfievrrideami, vuovdima ja struktuvrralaš beliid bohccobierggu gávpejođu ektui. Dan geažil go biergojohtu dál lea heittot, bivdá Sámediggi šiehtadanbeliid árvvoštallat oanehisáigge doaimmaid dán dili čoavdimii. Šiehtadanbealit berrejit bidjat johtui doaimmaid maiguin buhtadit ekonomalaš vahágiid maid ovttaskas boazodoallit leat gillán go eai leat beassan vuovdit ja/dahje leat maŋŋonan vuovdimis bohccuid. Ovdamearkkadihte ahte árratnjuovvan doarjja, mii lea 10,- ruvnno vuvdon bohccobiergokilo nammii, galgá bisuhuvvot dán doaibmajagi lohppii. Ja vel ahte váilevaš vejolašvuohta vuovdit varrásiid ii gesso progressiivvalaččat boazodoallis dehe orohagas. Doaimmaid ferte hábmet nu ahte boazodoalliide bohccobiergohattit eai njieja. Dasa lassin ferte árvvoštallat oanehisáiggeulbmilin bidjat johtui njuolgga márkanfievrridandoaimmaid maiguin movttiidahttit lasihit vuovdima. Bohccot njuvvojuvvojit golbmii jagis; ovdal ragatáigge, ovdal juovllaid ja dálvet. Dál leat áigumin heaitit ovdal ragatáigge njuovvamis. Ovdal juovllaid- ja dálvenjuovvama ektui lea ain áigi čađahit márkanfievrridandoaimmaid. Sámediggi bivdá Eanandoallodepartementa, mii lea ovddasvástideaddji hálddahuseiseváldi, bovdet Norgga Boazosápmelaččaid riikkasearvvi (NBR) ságastallat sihke ovttaskas boazodoalli ja orohaga ekonomalaš vahágiid birra, ja oažžut johtui márkanfievrridandoaibmabijuid. Sámediggi maid oaidná dehálažžan árvvoštallat eanet guhkit áigge doaimmaid maiguin dássidahttit njuovvandárbbu, infrastruktuvrra ja márkana. Dan oktavuođas lea dárbu árvvoštallat sihke njuovahagaid struktuvrra ja márkanfievrrideami. Dán ferte árvvoštallat čuovvovaš árvoháhkanprográmma ulbmila ektui, <em type="italic">veahkehit nu ahte boazodoallit ožžot vejolašvuođa lassi dietnasii dan bokte ahte ieža váldet stuorát ovddasvástádusa árvoháhkamis </em>, ja nu ahte boazodoalloealáhus šaddá nannoseabbon, iige leat nu sorjavaš dan moatti </p>
<p>Sámedikki dievasčoahkkin – Čoahkkingirji 03/03 - 221. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmonjuovahagas. Boazodoalloealáhussii ferte addot vejolašvuohta searvat buot osiide árvoháhkamis, sihke bohccobierggu ja eará buktagiid oktavuođas mas boazu lea ávnnasin. Sámediggi diehtá ahte šiehtadanbealit leat sihtan Norsk institutt for lanbruksøkonomisk forskning (NILF) guorahallat šiehtadusa ruhtageavaheami ea.ea. márkanfievrrideami ektui. Sámediggi oaidná dehálažžan ahte márkanfievrrideapmi lea sierra fáddan boahtte šiehtadallamiin. Dasá lassin lea lunddolaš árvvoštallat márkanfievrridandoaimmaid davviriikkalaččat, gos sámi buktagat márkanfievrriduvvojit eamiálbmotbuvttan. Sámediggi bivdá Sámediggeráđi čuovvolit ášši nu ahte vuđolaččat guorahallojuvvojit makkár struktuvrralaš sivat dat leat váttásmahttán bohccobierggu gávpejođu.</p>
<p type="listitem">III  Jienasteapmi 39 áirasis ledje 32 čoahkis. Jienasteapmi dahkkojuvvui čuovvovaš vuogi mielde:</p>
<p type="listitem">Evttohus mearriduvvui ovttajienalaččat.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka 1 Berit Oskal Eira áššejođih. 2 Randi A. Skum</p>
<p xml:lang="nob">Janoš Trosten 3 Randi A. Skum 4 Per A. Bæhr 5 Ole Henrik Magga</p>
<p>Berit Oskal Eira</p>
<p xml:lang="nob">Olav Dikkanen 6 Amund P. Anti</p>
<p>VI Sámedikki mearrádus</p>
<p>Dán čavčča lea leamaš váttis jođihit bohccuid njuovahagaide. Dán geažil eai leatge buot orohagat beassan vuovdit bohccuid njuovahagaide. Dát lea buktán stuora ekonomalaš váttisvuođaid ovttaskas boazodoalliide, ja dat lea maid heittot dálveguohtumiid ektui. Leat iešguđet lágan sivat dasa manne biergojohtu lea leamaš heittot ja diibmá njuvvojuvvon bohccot leat ain ollu rájuin. Lea dárbu árvvoštallat oanehisáiggedoaimmaid dán dili čoavdimii. Guhkit áigge vuollái lea dárbu vuđoleappot guorahallat márkanfievrrideami, vuovdima ja struktuvrralaš beliid bohccobierggu gávpejođu ektui. Dan geažil go biergojohtu dál lea heittot, bivdá Sámediggi šiehtadanbeliid árvvoštallat oanehisáigge doaimmaid dán dili čoavdimii. Šiehtadanbealit berrejit bidjat johtui doaimmaid maiguin buhtadit ekonomalaš</p>
<p>Sámedikki dievasčoahkkin – Čoahkkingirji 03/03 - 222. siidu 223 siiddus</p>
<p>Vuolláičála: _________________ /_________________ Čoahkkingirjji čállit: Inga Hætta Skarvik/Osvald Grønmovahágiid maid ovttaskas boazodoallit leat gillán go eai leat beassan vuovdit ja/dahje leat maŋŋonan vuovdimis bohccuid. Ovdamearkkadihte ahte árratnjuovvan doarjja, mii lea 10,- ruvnno vuvdon bohccobiergokilo nammii, galgá bisuhuvvot dán doaibmajagi lohppii. Ja vel ahte váilevaš vejolašvuohta vuovdit varrásiid ii gesso progressiivvalaččat boazodoallis dehe orohagas. Doaimmaid ferte hábmet nu ahte boazodoalliide bohccobiergohattit eai njieja. Dasa lassin ferte árvvoštallat oanehisáiggeulbmilin bidjat johtui njuolgga márkanfievrridandoaimmaid maiguin movttiidahttit lasihit vuovdima. Bohccot njuvvojuvvojit golbmii jagis; ovdal ragatáigge, ovdal juovllaid ja dálvet. Dál leat áigumin heaitit ovdal ragatáigge njuovvamis. Ovdal juovllaid- ja dálvenjuovvama ektui lea ain áigi čađahit márkanfievrridandoaimmaid. Sámediggi bivdá Eanandoallodepartementa, mii lea ovddasvástideaddji hálddahuseiseváldi, bovdet Norgga Boazosápmelaččaid riikkasearvvi (NBR) ságastallat sihke ovttaskas boazodoalli ja orohaga ekonomalaš vahágiid birra, ja oažžut johtui márkanfievrridandoaibmabijuid. Sámediggi maid oaidná dehálažžan árvvoštallat eanet guhkit áigge doaimmaid maiguin dássidahttit njuovvandárbbu, infrastruktuvrra ja márkana. Dan oktavuođas lea dárbu árvvoštallat sihke njuovahagaid struktuvrra ja márkanfievrrideami. Dán ferte árvvoštallat čuovvovaš árvoháhkanprográmma ulbmila ektui, <em type="italic">veahkehit nu ahte boazodoallit ožžot vejolašvuođa lassi dietnasii dan bokte ahte ieža váldet stuorát ovddasvástádusa árvoháhkamis </em>, ja nu ahte boazodoalloealáhus šaddá nannoseabbon, iige leat nu sorjavaš dan moatti njuovahagas. Boazodoalloealáhussii ferte addot vejolašvuohta searvat buot osiide árvoháhkamis, sihke bohccobierggu ja eará buktagiid oktavuođas mas boazu lea ávnnasin. Sámediggi diehtá ahte šiehtadanbealit leat sihtan Norsk institutt for lanbruksøkonomisk forskning (NILF) guorahallat šiehtadusa ruhtageavaheami ea.ea. márkanfievrrideami ektui. Sámediggi oaidná dehálažžan ahte márkanfievrrideapmi lea sierra fáddan boahtte šiehtadallamiin. Dasá lassin lea lunddolaš árvvoštallat márkanfievrridandoaimmaid davviriikkalaččat, gos sámi buktagat márkanfievrriduvvojit eamiálbmotbuvttan. Sámediggi bivdá Sámediggeráđi čuovvolit ášši nu ahte vuđolaččat guorahallojuvvojit makkár struktuvrralaš sivat dat leat váttásmahttán bohccobierggu gávpejođu. Ášši meannudeapmi loahpahuvvui čakčamánu 26. b. 2003 dii. 08.55. </p>
</body></document>
