<document xml:lang="sme" id="no_id"><header><title/><genre code="admin"/><author><unknown/></author><wordcount>210</wordcount><conversion_status type="standard"/><availability><license type="standard"/></availability><multilingual/><origFileName>Følgebrev_veileder sme.docx</origFileName><parallel_text xml:lang="nob" location="folgebrev_veileder_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Čuovusreive bagadussii </em></p>
<p>Dán reivve mielddusin lea dokumeanta <em type="italic">Gáhttenárvosaš sámi visttit suohkanlaš kulturbirasplánain ja suohkanlaš áššemeannudeapmi </em>. </p>
<p>Sámediggi sádde dán dokumeantta danne go du suohkanis juogo lea, dahje leat ráhkadeame kulturbirasplána, ja danne go lea jáhkehahtti ahte suohkanis gávdnojit gáhttenárvosaš sámi kulturmuittut.</p>
<p>Gáhttenárvosaš sámi visttit ja huksehusat čájehit sámi historjjá ja duođaštit sámi ássama buot Norgga beale Sámi guovlluin. Dáid visttiid sáhttá suodjalit suohkaniid kulturbirasplánaid bokte.</p>
<p>Sámedikkis lea ovddasvástádus hálddašit sámi kulturmuittuid ja háliida veahkehit suohkaniid identifiseret vejolaš visttiid. Dán dokumeantta ulbmil lea bagadallat suohkaniid sámi visttiid árvvoštallamis ja identifiseremis.</p>
<p>Dokumeanta sisttisdoallá:</p>
<p type="listitem">Árvvoštallamiid gáhttenárvosaš sámi visttiid birra</p>
<p type="listitem">Rámmaid ja lágaid geahčadeami</p>
<p type="listitem">Sihke identifiserema ja árvvu vihkkema eavttuid sámi visttiid hárrái suohkaniin</p>
<p type="listitem">Evttohusat guđe lágan visttiid sáhttá árvvoštallat gáhttenárvosaš sámi vistin</p>
<p>Lassin bagadusdoibmii gáhttenárvosaš sámi visttiid identifiseremis, sáhttá dán dokumeantta maiddái atnit vuođđun huksenáššiid meannudeamis dálá visttiid stuorideami dahje gaikkodeami oktavuođas vai sáhttá árvvoštallat leat go visttit gáhttenárvosaččat.</p>
<p>Sámediggi háliida dán bokte oainnusmahttit gáhttenárvosaš sámi ja máŋggakultuvrralaš visttiid. Lea dehálaš daid visttiid implementeret suohkaniid kulturbirasplánaide dahje eará plánaide mat leat ráhkaduvvon ja mearriduvvon plána- ja huksenlága vuođul. Dat sáhtášii mielddusbuktit eanet máhtu suohkana kulturmuittuid ja sámi kulturhistorjjá birra.</p>
<p>Bagadus maiddái almmuhuvvo Sámedikki neahttasiidui: www.sametinget.no</p>
<p>Mii sávvat ahte mielddusin biddjon dokumeanta lea ávkin du suohkanii. Jus ležžet gažaldagat de váldet fal minguin oktavuođa.</p>
</body></document>
