<document xml:lang="sme" id="no_id"><header><title/><genre code="admin"/><author><unknown/></author><wordcount>1352</wordcount><conversion_status type="standard"/><availability><license type="standard"/></availability><multilingual/><origFileName>Regelverk kulturtiltak Sam.docx</origFileName><parallel_text xml:lang="nob" location="regelverk_kulturtiltak_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Njuolggadusat kulturdoaibmabijuide-ohcanvuđot doarjja 2022</p>
<p>Mearriduvvon áššis SR 209/21</p>
<p>Sámegillii</p>
<p>Ávjovárgeaidnu 50</p>
<p>9730 9730 Karasjok / Kárášjohka</p>
<p>Telefovdna 78 47 40 00</p>
<p>samediggi@samediggi.no</p>
<p>www.samediggi.no</p>
<p><em type="italic">Sisdoallu </em></p>
<p>1.1 Mihttot ja vuoruheamit doarjjaortnegii kulturdoaibmabijut 2022 4</p>
<p>1.1.1 Doarjjaortnega mihttu 4</p>
<p>1.1.2 Vuoruheamit: 4</p>
<p>1.1.3 Ulbmilolahusa eavttut. 4</p>
<p>1.2 Ohcama hápmi ja sisdoallu 4</p>
<p>1.2.1 Doarjjaoažžu/ Gii sáhttá ohcat : 4</p>
<p>1.2.2 Ohcanáigemearri 4</p>
<p>1.2.3 Gáibádus ohcamii 5</p>
<p>1.2.4 Eavttut ohccái 5</p>
<p>1.3 Meroštallannjuolggadusat, definišuvnnat ja EEO-njuolggadusat 5</p>
<p>1.3.1 Meroštallannjuolggadusat: 5</p>
<p xml:lang="kal">1.3.2 Definišuvnnat 6</p>
<p>1.3.3 EEO-njuolggadusat 6</p>
<p>1.4 Áššemeannudeapmi 7</p>
<p>1.4.1 Áššemeannudeapmi 7</p>
<p>1.4.2 Mearrádus ja dohkkeheapmi 7</p>
<p>1.4.3 Eavttut doarjjaožžui 7</p>
<p xml:lang="vep">1.4.4 7</p>
<p>1.4.5 Gárvvistanáigemearri 7</p>
<p>1.4.6 Rievdadusat doarjjaeavttuin 8</p>
<p>1.4.7 Máksineavttut 8</p>
<p xml:lang="deu">1.5 Raporteren 8</p>
<p>1.5.1 Raporteren ulbmilolahusa ektui 8</p>
<p>1.5.2 Raporteren rehketdoallu 8</p>
<p>1.5.3 Čuovvuleapmi ja evalueren 9</p>
<p>1.5.4 Doarjaga ruovttoluotta máksin ja sihkkun 9</p>
<p type="title">Mihttot ja vuoruheamit doarjjaortnegii kulturdoaibmabijut 2022</p>
<p type="title">Doarjjaortnega mihttu</p>
<list><p type="listitem">Buorit rámmaeavttut sámi dáiddabuvttademiide ja kulturvásáhusaide.</p>
</list><p type="title">Vuoruheamit:</p>
<list><p type="listitem">Kulturdoalut mas fokusa sámi dáidagii, kultuvrii ja servvodatdigaštallan.</p>
<p type="listitem">Prošeavttat ja buvttadeamit main kultuvrralaš ja dáiddalaš cealkin.</p>
<p type="listitem">Dáiddalaš ja kultuvrralaš doaibmabijut mánáiguin ja nuoraiguin.</p>
<p type="listitem">Gaskkusteapmi digitála vuođđovuogádagain.</p>
<p type="listitem">Prošeavttat mat fuolahit máhtolašvuođa ja eahpeávnnaslaš kulturárbbi.</p>
<p type="listitem">Projeavttat mat dagahit ahte sámi dáidda ja kultuvra internašunaliserejuvvo.</p>
</list><p type="title">Ulbmilolahusa eavttut.</p>
<list><p type="listitem">Makkár mearkkašupmi lea doarjagis leamaš ortnegii áiggi badjel</p>
<p type="listitem">Lassánan sámi dáiddabuvttadeamit ja kulturvásáhusat</p>
<p type="listitem">Eanet čalmmustahttit sámi dáiddabuvttademiid ja kulturvásihusaid</p>
</list><p type="title">Ohcama hápmi ja sisdoallu</p>
<p type="title">Doarjjaoažžu/ Gii sáhttá ohcat :</p>
<list><p type="listitem">Fitnodat</p>
<p type="listitem">Organisašuvnnat</p>
<p type="listitem" xml:lang="fin">Institušuvnnat</p>
<p type="listitem">Suohkanat</p>
</list><p type="title">Ohcanáigemearri</p>
<list><p type="listitem">Rabas ohcanáigemearri.</p>
</list><p type="title">Gáibádus ohcamii</p>
<list><p type="listitem">Ohcamiid sádde Sámedikki doarjjaportála bokte.</p>
<p type="listitem">Ohcamat mat eai deavdde ohcaneavttuid sáhttit ohcat , hilgojuvvojit.</p>
<p type="listitem">Dievaslaš prošeaktačilgehus ferte čuovvut ohcama.</p>
<p type="listitem">Dievaslaš bušeahtta mii čájeha gollogeahčastaga ja ruhtadanplána.</p>
<p type="listitem">Honorára ja mátkedoarjaga ohcan sámi kulturdolliide galgá kontrákta dahje intenšuvdnašiehtadus bidjot mielde ohcamii go honorára boahtá ovdan.</p>
<p type="listitem">Filbmabuvttadeami ohcamis galget čuovvovaš mildosat:</p>
<p type="listitem">Regionála</p>
<p type="listitem">Buvttadannotáhta</p>
<p type="listitem">Čorgadis ja čielga bušeahtta ja ruhtadanplána</p>
<p type="listitem">Čielga mánus</p>
<p type="listitem">Addo dušše doarjja gárvves buktagii,ii ovdaprošeavttaide dahje pilohtaide.</p>
<p type="listitem">Doarjja ii addojuvvo:</p>
<p type="listitem">Ovdaprošeavttaide</p>
<p type="listitem">Semináraide</p>
<p type="listitem">Konferánssaide</p>
<p type="listitem">Buktagat kultuvrralaš skuvlalávkii</p>
<p type="listitem">Sus gii vuolláičállá ohcama, galgá leat fápmudus čatnat fitnodaga / ásahusa.</p>
</list><p type="title">Eavttut ohccái</p>
<list><p type="listitem">Ohcci doaibma galgá doaimmahuvvot gustojeaddji lágaid ja njuolggadusaid vuođul , dás maiddái vearro- ja divat- ja rehketdoallolágaid vuođul .</p>
<p type="listitem">Doaibma masá ohccojuvvo doarjja ii sáhte čađahuvvon dahje álggahuvvon ovdal go Sámediggi lea ožžon ohcama. Sierranas sivaid dihte sáhttá njuolggadusas spiehkastit.</p>
<p type="listitem">Ohcci galgá almmuhit eará vejolaš almmolaš doarjaga birra.</p>
</list><p type="title">Meroštallannjuolggadusat, definišuvnnat ja EEO-njuolggadusat</p>
<p type="title">Meroštallannjuolggadusat:</p>
<list><p type="listitem">Vuolimuš doarjjarádji prošeavttaide lea ru. 10 000 Stuorámus doarjja lea 200000.</p>
<p type="listitem">Honorára sámi dáiddáriidda ja kulturdolliide lea eanemusat 15 000 ru. Mátkedoarjja sámi dáiddáriidda ja kulturdolliide lea eanemusat 10 000 ru.</p>
</list><p type="title" xml:lang="kal">Definišuvnnat</p>
<list><p type="listitem">Doarjjaoažžus lea geatnegasvuohta addit Sámediggái buot dieđuid mat leat relevánta doarjaga juolludeapmái .</p>
<p type="listitem">Doarjja ii juolluduvvo Norggaregistrerejuvvon olgoriikalaš fitnodagaide :</p>
<p type="listitem">Fitnodagat,ja organisašuvnnat mat ožžot njuolgga doarjaga Sámedikki bušeahtas eai oaččo doarjaga dán poasttas.</p>
<p type="listitem">Doarjja ii addojuvvo doaimmaide mat adnojuvvojit ásahusa / organisašuvnna dábálaš doaibmabargun , dahje prošeavttat mat leat doaimmalaš mihtilmasvuohta.</p>
<p type="listitem">Doarjja ii addojuvvo čilgekeahtes goluide,sosiála goluide iige investeremiidda.</p>
</list><p type="title">EEO-njuolggadusat</p>
<list><p type="listitem">Sámedikki doarjjaortnegat fertejit leat EEO-šiehtadusa njuolggadusaid rámmaid siskkobealde stáhta doarjaga ektui. Sámediggái gusket EEO-šiehtadusa mearrádusat seamma láhkai go stáhtagieldda - ja fylkkahálddašeapmái dan ektui movt almmolaš doarjagat galget juolluduvvot.</p>
<p type="listitem">Muhtun diliin sáhttá doarjja juolluduvvot EEO-šiehtadusa mearkkašmeahttun doarjaga njuolggadusaid mielde. Njuolggadusat unnibuš doarjagiid birra čuvvot skábmamánu 14.b. 2008 láhkaásahusa nr 1213. Dáin njuolggadusaid mielde ii sáhte doarjjaoažžu vuostáiváldit mearkkašmeahttun doarjaga eanet go oktiibuot 200 000 Euro ovtta dahje máŋgga sajis 3 jagi rehketdoallojagi áigodagas.</p>
<p type="listitem">Ovdal go doarjaga sáhttá máksit ferte doarjjaoažžu duođaštit Sámediggái ahte ii oaččo mearkkašmeahttun doarjaga eará sajis máksinjagi dahje guovtti ovddit jagiin mat oktiibuot Sámedikki doarjagiin gaskamearálaččat eai leat eanet go 600 000 Norgga ruvnnu. Vejolaš ođđa almmolaš doarjjaohcamiid oktavuođas ( beroškeahttá gos oažžu doarjaga ) lea doarjjaoažžus geatnegasvuohta dieđihit dán doarjaga birra. Dieđihangeasku gusto 3 rehketdoallojagi fálaldatáigemeari rájes.</p>
<p type="listitem">Jus doarjja ii leat addon njuolggadusaid ovttamielalašvuođas dahje vuostáváldi ii ane doarjaga jurddahuvvon ulbmilii sáhttá ESA geatnegahttit Sámedikki gáibidit doarjaga ruovttoluotta doarjjaoažžus.</p>
</list><p type="title">Áššemeannudeapmi</p>
<p type="title">Áššemeannudeapmi</p>
<list><p type="listitem">Ohcamiid árvvoštallamis deattuhuvvo ahte gullá go doaibmabidju Sámedikki vuoruhemiide fágalašsisdoalu ,ámmátlašvuođa ja kvalitehta ektui.</p>
<p type="listitem">Ohcamat árvvoštallojuvvojit ceavzilvuođa, ekonomalaš, dáiddalaš ja ehtalaš beliid vuođul ja servodatlaš ávkkálaš. Earret eará árvvoštallojuvvo ahte leago prošeavtta geavahusas vejolaš čađahit.</p>
<p type="listitem">Ohcamiid meannudeami oktavuođas sáhttá Sámediggi árvvoštallat ohcci/doaimma guhkes áiggi birgenlági, stabilitehta, ekonomiija ja čađahannávccaid.</p>
<p type="listitem">Sámediggi sáhttá viežžat kredihttadieđuid ohcci birra.</p>
<p type="listitem">Deattuhuvvo raporteremiid váilun ja gárvvisteami maŋŋoneapmi ovddeš doarjjaáššiin.</p>
<p type="listitem">Ohcamat mat eai ollašuhte eavttuid hilgojuvvojit.</p>
<p type="listitem">Ohcamat meannuduvvojit dađistaga ja golmma mánu sisa dan rájes go ohcan lea joavdan.</p>
<p type="listitem">Sámediggi sáhttá jearrat eanet duođaštusa dahje gohččut čielggadanságastallamii.</p>
<p type="listitem">Sámediggi váldá várašumi das ahte prošeavtta ohcansubmi ja viidodat sáhttá muddejuvvot oassin doarjjaruđaid ollislaš rámma árvvoštallamis.</p>
</list><p type="title">Mearrádus ja dohkkeheapmi</p>
<p>- Doarjjaoažžu galgá ovdal go lea gollan 5 vahku mearrádusa dáhtona rájes dieđihit ahte dohkkehago doarjjaeavttuid. Jos Sámediggi ii oaččo eavttuid dohkkeheami, sihkkojuvvo doarjja duođi eanet dieđitkeahttá.</p>
<p>- Doarjja máksojuvvo easkka dalle go lea dohkkehan doarjjareivve eavttuid, vuolláičállán ja sádden ruovttoluotta. Sus guhte vuolláičállá doarjjaeavttuid, ferte leat fápmudus geatnegahttit fitnodaga/ásahusa jna.</p>
<p type="title">Eavttut doarjjaožžui</p>
<list><p type="listitem">Doarjjaoažžu galgá almmuhit ahte Sámediggi lea dorjon doaibmabiju/prošeavtta.</p>
<p type="listitem">Doarjjaoažžu galgá almmuhit eará almmolaš doarjaga birra.</p>
<p type="listitem">Doarjjaoažžus galgá leat dásseárvo- ja máŋggabealatvuođa perspektiiva doaimmastis ja bálvalusainis ja buktagiin.</p>
<p type="listitem">Maŋŋá doarjjamearrádusa sáhttá leat váldonjuolggadus ahte ii addojuvvo eanet doarjja seamma doaibmabidjui/prošektii.</p>
</list><p type="title">Gárvvistanáigemearri</p>
<p>Gárvvistanáigemearri lea 1 jahki, muhto sáhttá addojuvvot maŋimuštá 2 jagi maŋŋá</p>
<p>doarjjareivedáhtona.</p>
<p>Erenoamáš ákkaid vuođul sáhttá doarjjaoažžu čálalaččat ohcat maŋidit prošeavtta/doaibmabiju gárvvistanáigemeari. Ohcan galgá vuođustuvvot. Prošeavtta gárvvisteapmi ii sáhte maŋiduvvot eanet go 2 jagi doarjjareivve dáhtona rájes. Erenoamáš oktavuođain sáhttá maŋidit áigemeari vel eanet, muhto dan ferte ohcat.</p>
<list/><p type="title">Rievdadusat doarjjaeavttuin</p>
<p>- Doarjjaoažžu ii sáhte dahkat stuorábuš rievdadusaid guoskevaš prošeavttas dahje doaibmabijus almmá ahte čálalaččat lea ohcan dohkkeheami Sámedikkis. Dohkkehuvvon ruhtadanplána ja investerenplána rievdadusat lohkkojuvvojit álo stuorábuš rievdadussan.</p>
<p type="title">Máksineavttut</p>
<p>- Máksojuvvo 50 % go prošeakta/doaibmabidju álgá, ja 50 % go prošeakta lea gárvvistuvvon ja Sámediggi lea dohkkehan rehketdoalu ja raportta.</p>
<p>- Jos ohcci ovdal lea ožžon doarjaga Sámedikkis ja doarjjaoažžu lea rihkkon doarjjaeavttuid, de sáhttá dat dagahit dan ahte máksimat bissehuvvojit dassážiigo eavttuid rihkkun lea nohkan.</p>
<list/><p type="title" xml:lang="deu">Raporteren</p>
<p type="title">Raporteren ulbmilolahusa ektui</p>
<p>- Raporterenmálat mat leat Sámedikki doarjjaportálas galget geavahuvvot álo raporteremis.</p>
<list><p type="listitem">Doarjjaoažžu galgá raporteret:</p>
</list><list><p type="listitem">Guđe muddui jovssai prošeakta ulbmiljoavkku?</p>
<p type="listitem">Movt lea prošeakta márkanfievrriduvvon?</p>
<p type="listitem">Lea go ohcci almmuhan ahte Sámediggi lea dorjon prošeavtta?</p>
<p type="listitem">Fidnii go ohcci eará ruhtadeami prošektii?</p>
<p type="listitem">Guđe muddui lea doarjja dagahan ahte prošeakta čađahuvvui?</p>
<p type="listitem">Dasa lassin galget prošeavttat raporteret galle guossi/ oasálasti ledje doaluin:</p>
<p type="listitem">Kulturdoalut mat fokuserejit sámi dáidagii, kultuvrii ja servvodatdigaštallamii.</p>
<p type="listitem">Dáiddalaš ja kultuvrralaš doaibmabijut mánáiguin ja nuoraiguin.</p>
</list><p type="title">Raporteren rehketdoallu</p>
<p>- Rehketdoallu ruđaid geavaheamis galgá čájehit ollislaš goluid ja dietnasa. Dasa gullet prošeavtta/doaibmabiju eará vejolaš doarjagat ja dietnasat. Rehketdollui sáhttá váldit mielde dušše dakkár goluid ja dietnasiid mat njuolga leat čadnojuvvon prošeavtta/doaibmabiju čađaheapmái. Dalle go lea dohkkehuvvon gollomeroštus, galgá rehketdoallu leat bardojuvvon nu ahte dan sáhttá buohtastahttit gollomeroštusain. Stuorra spiehkastagaid dohkkehuvvon gollomeroštusa ja rehketdoalu gaskka galgá kommenteret.</p>
<list><p type="listitem">Prošeavtta rehketdoalu sáhttá duođaštit čuovvovaš vuogi mielde:</p>
<p type="listitem">Doarjja gitta 50 000 ru sáhttá duođaštit dohkkehuvvon fakturáin ja báŋkku duođaštusain ahte lea mákson.</p>
<p type="listitem">Doarjja badjel 50 000 ru duođašta čuovvovaš vugiin: autoriserejuvvon rehketdolliin dahje registrerejuvvon revisoriin.</p>
<p type="listitem">Sámediggi sáhttá bivdit lassi duođaštusa rehketdollui. Revišuvdnagáibádus ii guoskka fitnodagaide maid gielddarevišuvdna ja Riikkarevišuvdna reviderejit.</p>
<p type="listitem">Doarjjaoažžu gii lea registrerejuvvon momsaregistaris, galgá rehketdoalus čájehit goluid ja dietnasiid momssa haga. Dát ii guoskka sidjiide geat leat luvvejuvvon momsadivadis dahje ožžot spiehkastit momsadivada rehkenastimis.</p>
<p type="listitem">Jos loahpalaš golut prošeavtta/doaibmabiju rehketdoalus leat unnit go dat dohkkehuvvon gollomeroštus mii boahtá ovdan mearrádusas, de sáhttá Sámediggi oanidit doarjaga vásttolaččat.</p>
</list><p type="title">Čuovvuleapmi ja evalueren</p>
<p>- Sámediggi sáhttá dárkkistit geavahuvvojit go ruđat eavttuid mielde, gč. juolludusnjuolggadusaid § 10 nuppi lađđasa ja riikarevišuvdnalága § 12 goalmmát lađđasa.</p>
<p>- Sámediggi sáhttá bivdit eanet dieđuid maid ohcci lea geatnegas buktit. Dát guoská dieđuide mat galget geavahuvvot statistihkkii ja eará raporteremii.</p>
<p type="title">Doarjaga ruovttoluotta máksin ja sihkkun</p>
<p>- Prošeavtta gárvvisteami oktavuođas galget geavatkeahtes doarjjaruđat máksojuvvot ruovttoluotta</p>
<list><p type="listitem">Sámediggái.</p>
<p type="listitem">Sámediggi gáibida doarjaga ruovttoluotta máksojuvvot jos dat lea máksojuvvon menddo ollu.</p>
<p type="listitem">Sámediggi sáhttá geassit doarjjalohpádusa ruovttoluotta dahje gáibidit ahte doarjja máksojuvvo</p>
<p type="listitem">ruovttoluotta jos:</p>
<p type="listitem">- Doarjjaoažžu lea rihkkon dieđihangeaskku</p>
<p type="listitem">- Doarjja ii geavahuvvo daid eavttuid mielde mat leat mearriduvvon doarjjareivves.</p>
<p type="listitem">- Lea gáibiduvvon heaittiheapmi, ovddiduvvon reastaluvvangohčus, priváhta dahje</p>
<p type="listitem">almmolaš vealgešiehtadallamat leat rahppojuvvon doarjjaoažžu ektui dahje doarjjaoažžu</p>
<p type="listitem">heaitá máksimis máksámušaidis.</p>
<p type="listitem">- Doarjjaoažžu lea rihkkon dáid njuolggadusaid mearrádusaid.</p>
<p type="listitem">• Jos doarjjaoažžu dákkár oktavuođain ii mávsse ruovttoluotta, de sáhttá Sámediggi rievtti bokte</p>
<p type="listitem">gáibidit máksojuvvot dan mii lea buorrin. Jos ruđat eai máksojuvvo ruovttoluotta dan áigemeari</p>
<p type="listitem">sisa mii lea biddjojuvvon, de sáhttá gáibidit maŋŋoneami ovddas reanttuid vel lassin, gč.</p>
<p type="listitem">juovlamánu 17. b. 1976 mannosaš lága nr. 100 reanttuid birra maŋŋonan máksima oktavuođas jna.</p>
</list></body></document>
