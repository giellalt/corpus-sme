<document xml:lang="sme" id="no_id"><header><title/><genre code="admin"/><author><unknown/></author><wordcount>223</wordcount><conversion_status type="standard"/><availability><license type="standard"/></availability><multilingual/><origFileName>Spor_1.oktober sme.docx</origFileName><parallel_text xml:lang="nob" location="spor_1._oktober_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Čájáhusa </em><em type="italic">« </em><em type="italic">Sjøsamiske </em><em type="italic">spor </em><em type="italic">» </em><em type="italic">rahpan golggotmánu 2. b. 2021 </em></p>
<p>Henrik Olsen, Sámediggeráđi miellahttu</p>
<p>Ráhkis olbmot,</p>
<p>Bácciid ja govaid bokte bovde Christin Løkke min oaidnit muittuid iežas mánnávuođas davvin. Olgogáddi Ráissas, Romsa ja Viestterálas namuhuvvojit ovdanbuktimis.</p>
<p>Dađi mielde leat eanet ja eanet dáiddárat geain lea gullevašvuohta Davvi-Romsii oidnogoahtán. Máŋggas sis vižžet inspirašuvnna historjjás ja kulturárbbis. Sihke oinnolaš ja oaidnemeahttun historjjás ja kulturárbbis, ja ávnnaslaš ja ávnnaskeahtes. Okta sis lea Christin Løkke, iežas miellagiddevaš dáidagiin.</p>
<p>Sjøsamiske spor lea garra historjá kultuvrra birra mii lea massán buot. Orru leamen nu ahte Christin Løkke vuolgá mátkái mas fuomáša áššiid iežas bajásšaddamis. Dalle go son bajásšattai, su áhkku doaimmahii eanadoalu ja su áddjá lei guolásteaddji. Sii vásihedje gáržžes dili, garra dáruiduhttima ja bággoevakuerema mas masse sihke opmodaga ja kultuvrra ja árbevieruid. Christin Løkke čaffadis báccit ja govat main lea olu kontrásta váldet min fárrui miellagiddevaš mátkái áiggiid čađa. Das dovdo sihke moraš ja rámisvuohta.</p>
<p>Christin Løkkes lea oahpaheaddjeoahppu ja dáiddafágalaš duogáš, ja dál son lea designa, dáidaga ja giehtaduoji masteroahpus. Løkkes lea čájáhus leamaš máŋgga dáiddasearvvis, ja jagi 2020 čájehuvvui su buvtta <span type="quote" xml:lang="nob">«rodd fiske»</span> Stáhta dáiddačájáhusas, Høstutstillingenis.</p>
<p>Sámi dáidda ja sámi dáiddárat leat hui oidnosis dál. Sihke nationála ja riikkaidgaskasaš arenain čájehuvvojit sin dáidagat, ja sii ožžot bálkkašumiid. Mii sávvat lihku čájáhusain ja ain viidáseappot.</p>
<p>Dáinna mii de dahkat ođđa luottaid dál go rahpat čájáhusa <span type="quote" xml:lang="nob">«sjøsamiske spor»</span>!</p>
</body></document>
