<document xml:lang="sme" id="no_id"><header><title/><genre code="admin"/><author><unknown/></author><wordcount>233</wordcount><conversion_status type="standard"/><availability><license type="standard"/></availability><multilingual/><origFileName>SPØRSMÅL TIL RÅDET OM DEN SAMISKE BARNEHAGEN I OSLO sme.docx</origFileName><parallel_text xml:lang="nob" location="sporsmal_til_radet_om_den_samiske_barnehagen_i_oslo_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>GAŽALDAT RÁĐĐÁI OSLO SÁMI MÁNÁIDGÁRDDI BIRRA! Jagi 2019 evttohuvvui Grünerløkka gávpotoasi bušeahtas ahte čoavddavirgi heaittihuvvo Cizáš sámi mánáidgárddis Oslos. Dát mánáidgárdi lea áidna sámi mánáidgárdi Østlandetis ja stuora akšuvdna álggahuvvui hehtten dihte dán, ja akšuvnnain lihkostuvve. Grünerløkka gávpotoassi lea dál evttohan dan seammá dán jagáš bušeahtas. Sámeálbmot Bellodat háliida garrasit deattuhit sámi mánáidgárddi mearkkašumi Oslo ja Oslo birrasa sámi álbmogii. Doppe áimmahuššet sámegiela, sámi kultuvrra ja identitehta. Sámi mánáidgárddis leat 25 sámi máná guovtti ossodagas. Mánát ja váhnemat ožžot mánáidgárddi bokte fierpmádaga ja arena gos nannejit sámevuođa. Lea fas leamaš dárbu álggahit akšuvnna bisuhan dihte sámi mánáidgárddi. Bargit, váhnemat, báikkálaš politihkkárat ja Rådet for flerkulturelle minoriteter i Oslo leat áŋgiruššan áššis. Dán vuođul lea gávpotráđđi signaliseren ahte dán jagáš bušeahtas juolluduvvo ruhta ja ahte čoavddavirggi, ja dasto maiddái mánáidgárddi gádjot. Sámeálbmot Bellodat bidjá gažaldatmearkka einnosmeahttunvuođa hárrái go guoská sámi mánáidgárddi čoavddavirgái. Áigu go Grünerløkka gávpotoassi maiddái jagi 2023 evttohit seamma sihkkuma ja movt sáhttá sámi biras mánáidgárddis ja mánáidgárddi birrasis hehttet dan sihkkuma. Lea sáhka min mánáid birra, váhnemiid ja bargiid birra. Lea sáhka sámegiela, sámi kultuvra ja identitehta birra. Lea sáhka oadjebasvuođa birra árgabeaivvis. Sámeálbmot Bellodat čujuha Sámedikki ja Oslo suohkana ovttasbargošiehtadussii mas 7. čuoggás čuožžu ahte Oslo suohkan geatnegahttá iežas viidásetovddidit mánáidgárdefálaldaga mánáide geain lea sámi duogáš ja geat orrot Oslos. Movt sáhttá Sámediggi sámediggeráđi bokte fuolahit ahte dát ii fas dáhpáhuva, ja ahte Oslo sámi mánáidgárddi viidáseappot eksisteansa lea oadjebas?</p>
</body></document>
