<document xml:lang="sme" id="no_id"><header><title/><genre code="admin"/><author><unknown/></author><wordcount>147</wordcount><conversion_status type="standard"/><availability><license type="standard"/></availability><multilingual/><origFileName>rovvilt sme.docx</origFileName><parallel_text xml:lang="nob" location="rovvilt_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Boraspirehálddašeapmi ja boazodoallohálddahus lea máŋga jagi diehtán ahte Nordlándda orohagat lea guhkká bártidan boraspiriiguin. Dan sajis go buoredit dili, de lea eiseválddit dál árvalan heaittihit guovllu boazodili. Sámedikki mielas láhttejit eiseváldit olmmošmeahttumit guovllu boazodoalliiguin ja Sámediggi gáibida ahte eiseválddit geain lea ovddasvástádus, álggahit doaimmaid geahpedit boraspireváttisvuođaid ja veahkehit boazodollliid dassái go boraspirenáli unnu, nu ahte orohagat sáhttet fas doaibmagoahtit dohkálaš láhkai. Sámediggi cuige ahte boazodoalus lea vuoigatvuohta doaibmat dáid guovlluin, ja ahte stáhtalaš boastu hálddašeapmi ii atte stáhtii vuoigatvuođa heaittihit guovllu boazodili, muhto sis lea baiccce geatnegasvuohta boraspiremáddodagain dahkat juoida nu ahte boazodoallit sáhttet fas bohccuiguin bargat ja eaige dárbbašmeahttumit gillát váhagiid. Dán áššis lea prinsihpalaš mearkkašupmi, ja dát sáhttá láhčit vuođu eará sullasaš áššiide eará guovlluin. Evttohus: Sámediggi ávžžuha Sámediggeráđi váldit oktavuođa eiseválddiiguin Nordlándda boazoguohtunorohagaid boraspireváttisvuođaid birra. Sámediggi ávžžuha Sámediggeráđi gáibidit ahte eiseválddit main lea ovddasvástádus njeidet guovllu boranávdenáli dakkár dássái mii lea boazodillái boazodoallofágalaččat dohkálaš.</p>
</body></document>
