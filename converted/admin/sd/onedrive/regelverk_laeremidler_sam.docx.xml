<document xml:lang="sme" id="no_id"><header><title/><genre code="admin"/><author><unknown/></author><wordcount>2718</wordcount><conversion_status type="standard"/><availability><license type="standard"/></availability><multilingual/><origFileName>Regelverk læremidler Sam.docx</origFileName><parallel_text xml:lang="nob" location="regelverk_laeremidler_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Njuolggadusat ohcanvuđot doarjja 2022 - Oahpponeavvoráhkadeapmi </em></p>
<p>Sámegillii</p>
<p>Ávjovárgeaidnu 50</p>
<p>9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p>samediggi@samediggi.no</p>
<p>www.samediggi.no</p>
<p><em type="italic">Sisdoallu </em></p>
<p>1.1 Doarjjaortnega mihttomearri ja vuoruheamit 4</p>
<p>1.1.1 Doarjjaortnega mihttomearri 4</p>
<p>1.1.2 Vuoruheamit 4</p>
<p>1.1.3 Ulbmilolahusa eavttut 5</p>
<p>1.2 Ohcama hápmi ja sisdoallu 5</p>
<p>1.2.1 Doarjjaoažžu / Gii sáhttá ohcat 5</p>
<p>1.2.2 Ohcanáigemearri 5</p>
<p>1.2.3 Gáibádusat ohcamii 5</p>
<p>1.2.4 Eavttut ohccái 5</p>
<p>1.3 Meroštallannjuolggadusat ja definišuvnnat 6</p>
<p>1.3.1 Meroštallannjuolggadusat 6</p>
<p xml:lang="kal">1.3.2 Definišuvnnat 7</p>
<p>1.4 Ohcama meannudeapmi 8</p>
<p>1.4.1 Ohcama meannudeapmi 8</p>
<p>1.4.2 Mearrádus ja dohkkeheapmi 8</p>
<p>1.4.3 Eavttut doarjjaožžui 9</p>
<p>1.4.3.1 Gáibádusat oahpponeavvuide 9</p>
<p>1.4.3.2 Gáibádusat digitála oahpponeavvuide 10</p>
<p>1.4.4 Gárvvistanáigemearri 11</p>
<p>1.4.5 Rievdadusat doarjjaeavttuin 11</p>
<p>1.4.6 Máksineavttut 11</p>
<p xml:lang="deu">1.5 Raporteren 11</p>
<p>1.5.1 Raporteren ulbmilolahusa ektui 11</p>
<p>1.5.2 Rehketdoalu raporteren 12</p>
<p>1.5.3 Čuovvoleapmi ja evalueren 13</p>
<p>1.5.4 Doarjaga ruovttoluottamáksin ja sihkkun 13</p>
<p type="title">Doarjjaortnega mihttomearri ja vuoruheamit</p>
<p type="title">Doarjjaortnega mihttomearri</p>
<list><p type="listitem">Sámediggi buvttada sámegiel oahpponeavvuid buot fágaide ja mat dávistit vuođđooahpahusa oahppoplánadahkosii. Sámedikki mearriduvvon oahporáhkadeami doaibmaplánas 2020-2023 leat definerejuvvon plánaáigodaga fokusguovllut. Dá leat vuoruhuvvon fágat gos lea dárbu oažžut ráhkaduvvot oahpponeavvuid plánaáigodagas.</p>
</list><p type="title">Vuoruheamit</p>
<p>Oahponeavvut lullisámegillii:</p>
<list><p type="listitem">Sámegiella vuosttašgiellan, 1.-4. jahkecehkiide.</p>
<p type="listitem">Sámegiella nubbingiellan - sámegiella 2, 5.-7. jahkecehkiide.</p>
<p type="listitem">Sámegiella nubbingiellan - sámegiella 2, joatkkaskuvladásis 1.-3.</p>
<p type="listitem">Servvodatfága, 5.-7. jahkecehkiide. Oahponeavvut julevsámegillii:</p>
<p type="listitem">Sámegiella nubbingiellan - sámegiella 2, 5.-7. jahkecehkiide.</p>
<p type="listitem">Sámegiella nubbingiellan - sámegiella 3, dássi 1.-3.</p>
<p type="listitem">Sámegiella nubbingiellan - sámegiella 3, dássi 4 fidnofágat.</p>
<p type="listitem">Servvodatfága, 5.-7. jahkecehkiide. Oahponeavvut davvisámegillii:</p>
<p type="listitem">Sámegiella nubbingiellan, Sámegiella 4, joatkkaskuvladásis 1.-3.</p>
<p type="listitem">Sámegiella nubbingiellan, sámegiella 3, 4 dássi fidnofága guvlui. Oahpponeavvut fágarasttildeaddji fáttáin, davvi-, julev- ja lullisámegillii:</p>
<p type="listitem">Ceavzilis ovdáneapmi. Fágarasttildeaddji oahponeavvut galget sisttisdoallat ovtta dahje máŋga komponeantta mat heivejit ohppiide main lea erenoamáš heivehuvvon dárbu. Earenoamážit heivehuvvon oahpponeavvut davvi- julev- ja máttasámegillii:</p>
<p type="listitem">Skuvlagirjjit ohppiide gaskadásis gitta joatkkaskuvlla dássái fágain sámegiella, servvodatfága ja servvodatmáhttu.</p>
<p type="listitem">Oahpaheaddjibagadus ja/dahje geavaheaddjibagadusa mii čájeha movt oahpaheaddji sáhttá geavahit oahponeavvuid. ovttas mánáiguin main erenoamáš dárbbut fátmmastahtti oahppobirrasis. Fága: sámegiella, servvodatfága ja servvodatmáhttu.</p>
<p type="listitem">Konkretiserenmateriálat Digitála oahponeavvuide gáibiduvvo heiveheapmi earret dálá obbalaš gáibádusat hápmemii. Jus ohcá doarjaga prošeavttaide mat leat vuoruhuvvon dán jagi, de ferte ákkastallat ja duođaštit dárbbu.</p>
</list><p type="title">Ulbmilolahusa eavttut</p>
<list><p type="listitem">Lasihit sámi oahpponeavvuid jahkásaš vuorohemiid siskkobealde.</p>
</list><p type="title">Ohcama hápmi ja sisdoallu</p>
<p type="title">Doarjjaoažžu / Gii sáhttá ohcat</p>
<list><p type="listitem">Lágádusat, fitnodagat, almmolaš ja priváhta ásahusat</p>
<p type="listitem">Fitnodagat, institušuvnnat ja organisašuvnnat mat ožžot doarjaga, galget leat registrerejuvvon Ovttadatregistarii Norggas</p>
</list><p type="title">Ohcanáigemearri</p>
<list><p type="listitem">Ohcanáigemearri lea miessemánu 2.b. Ohcamat mat leat sáddejuvvon dán dáhtona maŋŋá eai meannuduvvo</p>
</list><p type="title">Gáibádusat ohcamii</p>
<list><p type="listitem">Sámedikki digitála ohcanskovvi galgá geavahuvvot.</p>
<p type="listitem">Ollislaš bušeahtta mii čájeha gollomeroštallama ja ruhtadeami. Ohcci galgá dieđihit jus lea ožžon eará almmolaš doarjagiid.</p>
<p type="listitem">Sus guhte vuolláičállá máksinávžžuhusa galgá leat fápmudus geatnegahttit fitnodaga. Jus fápmudussirdin lea čállon de galgá dat čuovvut ohcama mielde.</p>
<p type="listitem">Ohcamat mat eai deavdde ohcaneavttuid hilgojuvvojit.</p>
</list><p type="title">Eavttut ohccái</p>
<list><p type="listitem">Ohcci doaibma galgá dávistit gustovaš lágaide ja njuolggadusaide, dát guoská maiddái vearro-, divat- ja rehketdoalloláhkaaddimii.</p>
<p type="listitem">Ohccis galgá leat doarvái fágalaš ja organisašuvnnalaš gelbbolašvuohta deavdit doaimma.</p>
<p type="listitem">Doaibmabidju ii sáhte leat čađahuvvon dahje álggahuvvon ovdalgo Sámediggi lea ožžon ohcama. Erenoamáš ákkaid vuođul sáhttá spiehkastit dán njuolggadusas.</p>
</list><p type="title">Meroštallannjuolggadusat ja definišuvnnat</p>
<p type="title">Meroštallannjuolggadusat</p>
<p>Sámedikki meroštallanvuođđu galgá, nu guhkas go vejolaš, atnot.</p>
<p type="title">a) Mánusa čállin</p>
<p>Deaddiluvvon oahpponeavvuid mánusbargu lea buktaga teaksta ja govaid teaksta. Digitála oahpponeavvuid mánusbargu lea buktaga teaksta, govaid teaksta, buvttadeami teaksta ja jietnafiillaid teaksta.</p>
<p>Girječállibálká ođđa teavsttas - 2 500 ru siiddu nammii ođđa teavsttas, mas leat 2000 guoskkahaga dahje girječálliid ja jorgaleddjiid luovosoastin gitta 2 jagi rádjai. Girječálliid luovosoastima galgá ákkastit ja duođaštit.</p>
<p>Bálká oahpponeavvuid jorgaleamis, heiveheamis, ođasmahttimis ja áigeguovdilastimis lea 1 500 ru siiddu nammii mas leat 2000 guoskkahaga.</p>
<p>Korrektuvrra ja giellabassama ovddas - 200 ru siidui mas leat 2000 guoskkahaga.</p>
<p>Referánsajovkui - gitta 50 000 ru rádjai.</p>
<p>Oahpporáidduide, paralleallaalmmuhemiide ja earenoamáš heivehuvvon oahpponeavvuide sáhttá dárbbu mielde ohcat eanet. Goluid galgá čilget.</p>
<p>Doarjja eará sisdollui numot govaide, govvabidjamiidda, vuoigatvuođaide jna. Golut galget spesifiserejuvvojit gollomeroštallamis loguin ja hattiin.</p>
<p><em type="italic">b) Buvttadeapmi </em></p>
<p><em type="italic">Guoská deaddiluvvon- ja e-girjeoahpponeavvuide (sáhttá leat e-pub, flipping-book (bláđengirji) ja pdf): </em>Oppalaš buvttadangolut (golut juohke oahpponevvui) leat doaimmahusgolut ja teknihkalaš buvttadeapmi, ja doarjja rehkenastojuvvo ollislaš viidodagas oahppogirjjis mas boahtá ovdan galle 16- siidosaš árkka leat. </p>
<p>Doaimmahusgollun oaivvilduvvojit gielalaš, fágalaš ja pedagogalaš meannudeapmi ja korrektuvrra lohkan.</p>
<p>Teknihkalaš buvttadeapmin oaivvilduvvojit formáhta, báberkvalitehta, ivdnegeavaheapmi, korrekturdivvumat, čatnan ja olggoš ja eará gullevaš barggut.</p>
<p>Nubbi dáin gollokategoriijain adno:</p>
<p>Gollokategoriija 1: Gitta 50% rádjái govaid bidjamis 21 000 ru. árkkas.</p>
<p>Gollokategoriija 2: Badjel 50% govaid bidjamis 24 000 ru árkkas.</p>
<p>Govvabidjamiiguin oaivvilduvvojit e.e. govat, tevnnegat, tabeallat, formelat.</p>
<p>E-girjjebuvttadeamis galgá geassit vurdojuvvon prentengoluid.</p>
<p><em type="italic">Guoská digitála oahpponeavvuide: </em></p>
<p>Ollislaš buvttadangollun lohkkojuvvojit doaimmahusgolut ja teknihkalaš buvttadeapmi. Ovddidanbarggu ja sisdoallobuvttadeami viidodat sorjá oahppanresurssaid mohkkáivuođas.</p>
<p>Oahpponeavvuid mohkkáivuohta sirrejuvvo čuovvovaččat: Gaskageardánis mohkkáivuohta – veaháš multimediála, seahkálasbuktagat (muhtumassii ráidduid mielde) 8 Multimediála/multimodála (čuovga, govva, video), ii leat ráidduid mielde, spillat, simuleremat, vuorrováikkuheaddji.</p>
<p>Ohcci galgá ákkastit teknihkalaš čovdosa válljema.</p>
<p>Diibmobálká lea gitta 680 ru rádjai.</p>
<p type="title">c) Oppalaš golut</p>
<p><em type="italic">Deaddiluvvon oahpponeavvuid várás: </em></p>
<p>Dasa lassin sáhttá buvttadangoluin b) rehkenastit gitta 100% rádjái asi dábálaš goluide vuođđoalmmuhusaide ja 60% rádjái paralleallaalmmuhusaide. Oppalaš golut leat eará olggosgolut mat lágádusas leat oahpponeavvuid ráhkadeamis earret daid mat gullet eará gollokategoriijaide.</p>
<p><em type="italic">Digitála oahpponeavvuid várás: </em></p>
<p>Oppalaš golut mat čuvvot buvttadusa sáhttá fievrridit ollásit vuođđoalmmuheamis ja 60% rádjái paralleallaalmmuhusain.</p>
<p type="title" xml:lang="kal">Definišuvnnat</p>
<p>Oahponeavvun oaivvilduvvojit buot deaddiluvvon, eai -deaddiluvvon ja digitála elemeanttat mat leat ráhkaduvvon oahpahusa geavaheapmái. Sáhttet oktagas dahje ollislašvuođas oassi, ja deavdá okto dahje gelbbolašvuođamihttuin oahppoplánabuktosa Máhttoloktema, gč. Forskrift til opplæringsloven § 17-1 bokte.</p>
<p>Erenoamáš heivehuvvon oahponeavvut ohppiide geain lea dárbu goatnjillit heiveheami ja stuora oasi</p>
<p>oktagaslaš heiveheapmái.</p>
<p>Oahponeavvuide masa sáhttá addit doarjaga vuoruhemiid siskkobealde:</p>
<list><p type="listitem">Oahponeavvuid ođasmahttimii</p>
<p type="listitem">Oahponeavvuid/ oahppoplánabuktosiid lassikomponeanttat dahje dievasmahttin</p>
<p type="listitem">Jorgaleamit</p>
<p type="listitem">Heivehuvvon jorgaleamit</p>
<p type="listitem">Ođđa ráhkadeamit</p>
<p type="listitem">Parallealla almmuhusat</p>
<p type="listitem">Ođđa preanttus</p>
<p type="listitem">Erenoamáš heivehuvvon oahponeavvuide sáhttet konkretiserenávdnasat áigeguovdilat.</p>
</list><p type="title">Ohcama meannudeapmi</p>
<p type="title">Ohcama meannudeapmi</p>
<list><p type="listitem">Ohcamat meannuduvvojit viđa mánu siskkobealde dan rájes go ohcan lea boahtán midjiide.</p>
<p type="listitem">Ohcamat mat eai deavdde ohcaneavttuid hilgojuvvojit.</p>
<p type="listitem">Sámediggi sáhttá ohcalit eambbo duođaštusaid dahje gohččut čielggadanságastallamii.</p>
<p type="listitem">Ohcamiid meannudeami oktavuođas sáhttá Sámediggi árvvoštallat ohcci/doaimma guhkes áiggi birgenvejolašvuođa, stabilitehta, nanusvuođa ja čađahannávccaid. Sámediggi sáhttá viežžat kredihttadieđuid ohcci birra.</p>
<p type="listitem">Ohcamiid árvvoštallamis deattuhit lea go doaibmabidju Sámedikki vuoruhemiid siskkobealde fágalaš sisdoalu, ámmátlašvuođa ja kvalitehta ektui. Earret eará árvvoštallat leago prošeakta geavahusas vejolaš čađahit. Mii dárbbašit oahponeavvuid jođánit ja danne mii árvvoštallat buvttadanáiggi ohcamiid meannudettiin.</p>
<p type="listitem">Váilevaš raporteremat ja maŋŋoneamit gárvvistanáigemeriid ektui ovddit doarjjaáššiin deattuhuvvojit ja sáhttá dagahit ahte ohcan biehttaluvvo.</p>
<p type="listitem">Sámediggi doallá vejolažžan ahte ohcansubmi ja prošeavtta viidodat sáhttet divoduvvot doarjjaruđaid oppalaš rámma árvvoštallamis.</p>
<p type="listitem">Sámediggi boahtá árvvoštallat gárvvistanáigemeari prošeavtta viidodaga ektui ja ohcci prošeavtta áigeplána. Buvttadanáigi jorgalemiide ja ođasmahttit oahpponeavvuid, ovttaskas oahpponeavvuide ja fáddágihppagiidda vurdojuvvo oanehet go ođđa buvttademiide ja oahpponeavvoráidduide</p>
<p type="listitem">Váikko okta prošeakta deavdá gáibádusaid ja oažžu dohkkehuvvon árvvoštallama, de ii leat dadjon ahte oažžu doarjaga. Mis lea bušeahttarámma oahpponeavvodoarjagiidda ja eat sáhte rasttildit dan. Jus ohcamiid supmi lea eambbo go Sámedikki bušeahttarámma, de mii dahkat 9 vuoruhemiid árvvoštallaneavttuid ektui ja makkár oahpponeavvut gávdnojit. Muhtin prošeavttat mat livččii olahan doarjaga, sáhttet biehttaluvvot dan geažil.</p>
</list><p type="title">Mearrádus ja dohkkeheapmi</p>
<list><p type="listitem">Doarjjaoažžu galgá ovdal go lea gollan 5 vahku doarjjareivve dáhtona rájes čálalaččat dohkkehit doarjjaeavttuid.</p>
<p type="listitem">Doarjja máksojuvvo easka maŋŋel go duođaštus gos dohkkeha doarjaga eavttuid lea sáddejuvvon ruovttoluotta. Sus guhte vuolláičállá doarjjaeavttuid, ferte leat fápmudus geatnegahttit fitnodaga/ásahusa.</p>
</list><p type="title">Eavttut doarjjaožžui</p>
<list><p type="listitem">Doarjjaoažžu galgá dieđihit ahte Sámediggi lea dorjon doaibmabiju/prošeavtta.</p>
<p type="listitem">Maŋŋá doarjjamearrádusa ii sáhte dábálaččat addojuvvot eanet doarjja seamma doaibmabidjui/prošektii.</p>
<p type="listitem">Doarjjaoažžus galgá leat dásseárvo- ja máŋggabealatvuođa perspektiiva doaimmastis, bálvalusainis ja buktagiin.</p>
</list><p type="title">Gáibádusat oahpponeavvuide</p>
<list><p type="listitem">Oahpponeavvut galget ráhkaduvvot oahppoplánabuktosa Máhttolokten 2020 - Sámi vuođul ja daid čađamanni fágat joatkkaoahpahussii vuođul mat mearriduvvojit 2021:s. Maiddái oahpponeavvuid divodeami oktavuođas galget ođđa oahppoplánat leat vuođđun.</p>
<p type="listitem">Doarjjaoažžu berre heivehit oahponeavvuid ohppiide geain dárbu gč. gáibádusa heivehuvvon oahpaheapmái.</p>
<p type="listitem">Doarjjaoažžu galgá fuolahit digitála oahpponeavvuid doaimmas neahttavuđot oahpahusas/ gáiddusoahpahusas.</p>
<p type="listitem">Doarjjaoažžu galgá atnit garra pearpma girjjiid deaddileamis earret háválaš čállingirjjiid.</p>
<p type="listitem">Doarjjaoažžu galgá gárvves oahpponeavvuin almmuhit: - makkár oahppoplánabuktagis lea vuođđuduvvon - makkár ulbmiljovkui/ jahkeceahkkái ja fágii lea vuođđuduvvon - lea go oahponeavvu ollislaš. Jus ii leat ollislaš, de galgá ovdan boahtit makkár fáttát/ suorggit fága(in)s leat gokčojuvvon.</p>
<p type="listitem">Doarjjaoažžu galgá oahponeavvuid ráhkadeamis čuovvut sámi riektačállin- norpmaid ja atnit dohkkehuvvon tearpmaid. Dohkkehuvvon tearbma lea tearbma mii gávdno sátnegirjjiin/ -listtuin. Jus ođđa tearpmat evttohuvvojit, de galgá doarjjaoažžu čuovvut Sámedikki tearbmabarggu njuolggadusaid ja sáddet daid Giellagáldui dohkkeheapmái. Jus gárvves oahpponeavvus leat atnon tearpmat maid Giellagáldu ii leat dohkkehan, galgá oahponeavvus čuovvut sátnelistu mii čilge tearpmaid.</p>
<p type="listitem">Doarjjaoažžu galgá oahponeavvuid hábmemis vuhtiiváldit ollessámi perspektiivva ja máŋggakultuvrralaš servvodaga duođaštan dihte ohppiid identitehta ja sin perspektiivva viiddidit. Oahponeavvuin gos muitaluvvo obbalaččat sámi servvodaga, kultuvrra ja historjjá birra, lea dehálaš ahte teavsttat ja govat čájehit Sámi máŋggabealálašvuođa.</p>
<p type="listitem">Doarjjaoažžu galgá oahponeavvuid hábmedettiin ovddidit dásseárvvu ja ovttaveardásašvuođa, ja hehttet vealáheami, gč. likestillings- og diskrimineringsloven § 27.</p>
<p type="listitem">Doarjjaoažžus berrejit unnimus 3-4 olbmo girječállin/ jorgalanjoavkun sihkkarastin dihte ahte prošeakta čađahuvvo oahppodahkosa ráhkadettiin mii gusto máŋggaid jahkecehkiide.</p>
<p type="listitem">Doarjjaoažžu galgá ásahit referánsajoavkku mas lea áigeguovdilis fágapedagogalaš gelbbolašvuohta ja oahpponeavvogelbbolašvuohta mii sáhttá čuovvulit prošeavtta ja váikkuhit dasa ahte buktagis šaddá buorre dássi. Digitála oahpponeavvuid ráhkadeamis galgá IKT gelbbolašvuohta ja gelbbolašvuohta IKT digitála áđaid pedagogalaččat geavaheamis, maiddái ovddastuvvot referánsajoavkkus. Oahponeavvu kvalitehtasihkkarasttidettiin berrejit oahppit ja oahpaheaddjit geat ollašuhttet ulbmiljoavkku geahččalit buktaga ráhkadanáigodagas ja ovdal gárvvisteami.</p>
<p type="listitem">Doarjjaoažžu galgá dahkat šiehtadusa girječálliiguin, govvabiddjiiguin, jorgaleddjiiguin ja earáiguin geat galget searvat bargui dan ektui ahte olles oahpponeavvu dahje oasit das, sáhttet almmuhuvvot, háddjejuvvot dahje ráhkaduvvot girjin, elektrovnnalaš hápmin (maiddái neahttaveršuvdnan) dahje vaikko makkár eará gaskaoami bokte.</p>
<p type="listitem">Doarjjaoažžus galgá leat šiehtadus girječálliiguin dan birra ahte oahpponeavvu galgá nuvttá; <list><p type="listitem">sáhttit jorgaluvvot eará sámi gielaide</p>
<p type="listitem">addit elektrovnnalašhámis stáhtalaš buvttadeddjiide mat buvttadit heivehuvvon almmuhusaid čalmmehemiide ja olbmuide geat eai loga ja dárbbašit molssaevttolaš ja dievasmahtti gulahallama. Elektrovnnalaš mánusa sisdoallu galgá leat seamma lágan go válmmas buktagis, ja leat dakkár hámis ja formáhtas mainna sáhttá bargat dábálaš dihtoriin. Mánus ferte leat struktuvrralaš, ja bajádusat, bajilčállagat jna. Fertejit identifiserejuvvot kodaiguin.</p>
<p type="listitem">addit elektrovnnalašhámis Giellateknoi, Romssa universitehta sámi giellateknologiija guovddážii, geat ovdánahttet giellateknologalaš prográmma. Elektrovnnalaš oahpponeavvu sisdoallu galgá leat seamma lágan go válmmas buktagis, ja leat dakkár hámis ja formáhtas mainna sáhttá bargat dábálaš dihtoriin. Lágideaddji galgá addit dieđuid dan birra makkár formáhta lea geavahuvvon ja mot dan galgá rahpat.</p>
</list></p>
<p type="listitem">Doarjjaoažžu galgá addit 10 gáhppálaga dábálaš ja heivehuvvon oahpponeavvus Sámediggái. Digitála oahpponeavvuide galgá doarjjaoažžu sáddet sisabeassandieđuid Sámediggái</p>
<p type="listitem">Doarjjaoažžus lea ovddasvástádus oahpponeavvuid juohkimis ja vuovdaleamis.</p>
<p type="listitem">Doarjjaoažžus lea ovddasvástádus dieđihit ođđa almmuheami birra Ovttas.no:i</p>
<p type="listitem">Doarjjaoažžu galgá fuolahit ahte deaddiluvvon oahpponeavvut fállojuvvojit márkanii unnimusat vihtta jagi.</p>
<p type="listitem">Doarjjaoažžu galgá fuolahit digitála oahpponeavvuid doaimmas ja bajásdoallamis unnimusat vihtta jagi dan rájes go leat olámuttus.</p>
</list><p type="title">Gáibádusat digitála oahpponeavvuide</p>
<list><p type="listitem">Oahpponeavvu galgá ráhkaduvvot gustovaš universála hábmema láhkanjuolggadusaid vuođul, gč Universell utforming av læremidler av IKT-løsninger.</p>
<p type="listitem">Oahpponeavvu galgá čuovvovaš gáibádusaid deavdit: <list><p type="listitem">Digitála oahponeavvuid galgá sáhttit geavahit dábálaš dohkkehuvvon ja rabas standárddaid ja duođaštit makkár formáhtat gáibiduvvot ja lea go dárbu liigeáđaide ja eará viiddidemiide neahttalohkkis.</p>
<p type="listitem">Digitála oahponeavvut/ komponeanttat galget olámuttus iešguđet neahttalohkkiin eanemus geavahuvvon operatiivavuogádagain buot digitála ovttadagain kategoriijas: mátketelefovnnat, neahttabreahtat, PC/Mac.</p>
<p type="listitem">Digitála oahpponeavvut (ii gusto mánáidgárdde ávdnasiidda) galget merkejuvvot dáru standárdda ektui NS 4180:2020 Læringsteknologi - Metadata for læringsressurser ektui, gos oahpospesifihkka iešvuođat kap. 5.2.2 galget devdojuvvot oktan referánssaiguin Grep:ii (nationála oahppoplánadiehtovuođđu vuođđooahpahussii). NS 4180:2020 (standard.no)</p>
<p type="listitem">Jus oahpponeavvu gáibida sisabeassama vai sáhttá autentifiseret ja beassá persovnna- ja joavkodieđuide, de leat gáibádus ahte geavaha Feide. Lea ávžžuhus ahte Nye Feide čoavddus geavahuvvo.</p>
<p type="listitem">Loahppageavaheaddji galgá sáhttit geavahit digitála komponeanttaid erenoamáš liseansavuođđuduvvon bálvalusaid haga dahje oalgeabonnemeantta haga. Dat mearkkaša ahte geavaheaddji sáhttá sisdoalu ja oahponeavvu funkšunalitehta geavahit vaikke ii oastte eará bálvalusaid.</p>
</list></p>
</list><p type="title">Gárvvistanáigemearri</p>
<list><p type="listitem">Áigemearri gárvet lea maŋimusat 3 jagi maŋŋá doarjjareivve dáhtona, jus ii boađe ovdán eará doarjjareivves.</p>
<p type="listitem">Erenoamáš dilálašvuođaid geažil sáhttá doarjjaoažžu ohcat guhkit áigemeari eanemusat 1 jagi. Ohcama galgá ákkastallat. Doaibma/prošeakta mii ii gárvvistuvvo sohppojuvvon áigemearrái, loahpahuvvo Sámedikki bealis.</p>
</list><p type="title">Rievdadusat doarjjaeavttuin</p>
<list><p type="listitem">Doarjjaoažžu ii sáhte čađahit mearkkašahtti rievdadusaid guoskevaš prošeavttas dahje doaibmabijus ovdalgo lea čálalaččat dieđihan Sámediggái ja ožžon Sámedikki čálalaš dohkkeheami. Dohkkehuvvon ruhtadanplána ja investerenplána rievdadeami adnojuvvo álo mearkkašahtti rievdadussan.</p>
</list><p type="title">Máksineavttut</p>
<list><p type="listitem">50 % máksojuvvo dalle go; <list><p type="listitem">eavttuid dohkkeheapmi lea vuolláičállon ja sáddejuvvon ruovttoluotta Sámedikki doarjjaportála bokte.</p>
<p type="listitem">doarjjaoažžu duođašta ahte prošeakta/doaibma lea álggahuvvon ja bivdá máksit. Čálli(id) ja vejolaš referánsajoavkku namat galget čállot</p>
</list></p>
<p type="listitem">25 % máksojuvvo go doarjjaoažžu raportere ja duođašta prošeaktarehketdoaluin ja čájeha mánusiin ahte bargu lea čađahuvvon beallemuddui.</p>
<p type="listitem">Loahppa 25 % máksojuvvo go mearrádusa eavttut leat ollašuhttojuvvon visot.</p>
<p type="listitem">Prošeavttat gos leat máŋga oasi/komponeantta (oahpponeavvoráidu dahje sullasaš) dain máksit nuppi ja maŋemus oasi doarjagis dađi mielde go ovttaskas oassi leat beallemuddui čađahuvvon ja gárvvistuvvon.</p>
<p type="listitem">Jus ohcci ovdal lea ožžon doarjaga Sámedikkis ja doarjjaoažžu lea rihkkon doarjjaeavttuid de sáhttá dat dagahit dan ahte máksimat bissehuvvojit dassážii go eavttuid rihkkun lea nohkan.</p>
</list><p type="title" xml:lang="deu">Raporteren</p>
<p type="title">Raporteren ulbmilolahusa ektui</p>
<list><p type="listitem">Doarjjaoažžu galgá raporteret doarjaga geavaheami birra Sámedikki raporterenskoviin doarjjaportála bokte raporterenplána olis.</p>
<p type="listitem">Gaskaboddosaš raporteremis galgá doarjjaoažžu raporteret prošeavtta fágalaš ovdáneami birra okte jahkásaččat dan rájes go prošeakta álggahuvvo, dassážii go prošeakta gárvvistuvvo. Vuorddekeahttá dilálašvuođat prošeavttas mat goazahit prošeavtta ovdáneami galget dieđihuvvot Sámediggái dakkaviđe.</p>
<p type="listitem">Loahpparaporteremis galgá doarjjaoažžu raporteret gárvves prošeavtta birra.</p>
</list><p type="title">Rehketdoalu raporteren</p>
<list><p type="listitem">Rehketdoallu ruđaid geavaheamis galgá čájehit ollislaš goluid ja dietnasa. Dasa gullet prošeavtta/ doaibmabiju eará vejolaš doarjagat ja dietnasat. Rehketdollui sáhttá váldit mielde dušše dakkár goluid ja dietnasiid mat njuolga leat čadnojuvvon prošeavtta/ doaibmabiju čađaheapmái. Dalle go lea dohkkehuvvon gollogeahčastat galgá rehketdoallu leat fievrriduvvon nu ahte dan sáhttá buohtastahttit gollogeahčastagain. Stuorra spiehkastagaid dohkkehuvvon gollogeahčastaga ja rehketdoalu gaskka galgá kommenteret.</p>
<p type="listitem">Rehketdoalu ruđaid geavaheamis badjel 200 000 ru galgá stáhtaautoriserejuvvon dahje registrerejuvvon revisor duođaštit.</p>
<p type="listitem">Doarjjaoažžu gii lea registrerejuvvon momsaregistaris, galgá rehketdoalus čájehit goluid ja dietnasiid momssa haga. Dát ii guoskka sidjiide geat leat luvvejuvvon momsadivadis dahje ožžot spiehkastit momsadivada rehkenastimis.</p>
<p type="listitem">Jos loahpalaš golut prošeavtta/doaibmabiju rehketdoalus leat unnit go dohkkehuvvon gollogeahčastat mearrádusas, unnida Sámediggi doarjaga vásttolaččat.</p>
</list><p type="title">Čuovvoleapmi ja evalueren</p>
<list><p type="listitem">Sámediggi sáhttá bidjat johtui bearráigeahču geavahuvvojit go ruđat eavttuid mielde, gč. juolludusnjuolggadusaid § 10 nuppi lađđasa ja riikarevišuvdnalága § 12 goalmmát lađđasa.</p>
<p type="listitem">Sámediggi sáhttá bivdit lassi dieđuid, ja ohccis lea geatnegasvuohta daid buktit. Leat dieđut mat galget geavahuvvot statistihkain ja eará raporteremiin.</p>
<p type="listitem">Sámedikki doarjjaoažžu raporteren sáhttá atnot sihkkarastit doarjaga eavttuid čuovvoleame ja min barggu olahit mihttu lasihit sámi oahponeavvuid jahkásaš juolludemiiguin <list><p type="listitem"><em type="italic">Galle </em>jahkásaš álggahuvvon prošeavtta ja oahpponeavvubuvttadeami čatnon; <list><p type="listitem">fágii gillii, jahkeceahkkái ja šládjii</p>
<p type="listitem">makkár oahppodahkosa vuođul lea ráhkaduvvon</p>
<p type="listitem">makkár fága, fáddá/ fágasuorggi gokčá oahponeavvu</p>
</list></p>
</list></p>
</list><p type="title">Doarjaga ruovttoluottamáksin ja sihkkun</p>
<list><p type="listitem">Prošeavtta gárvvisteami oktavuođas galget geavatkeahtes doarjjaruđat máksojuvvot ruovttoluotta Sámediggái.</p>
<p type="listitem">Sámediggi gáibida doarjaga ruovttoluotta máksojuvvot jos dat lea máksojuvvon menddo ollu.</p>
<p type="listitem">Sámediggi sáhttá geassit doarjjalohpádusa ruovttoluotta dahje gáibidit ahte doarjja máksojuvvo ruovttoluotta jos: <list><p type="listitem">Doarjjaoažžu lea rihkkon dieđihangeaskku.</p>
<p type="listitem">Doarjja ii leat geavahuvvon juolludusa ulbmila mielde ja daid eavttuid mielde mat leat mearriduvvon doarjjareivves.</p>
<p type="listitem">Lea gáibiduvvon heaittiheapmi, ovddiduvvon reastaluvvangohčus, priváhta dahje almmolaš vealgešiehtadallamat leat rahppojuvvon doarjjaoažžu ektui dahje doarjjaoažžu heaitá máksimis máksámušaidis.</p>
<p type="listitem">Doarjjaoažžu lea rihkkon mearrádusa njuolggadusaid.</p>
</list></p>
<p type="listitem">Jos doarjjaoažžu dákkár oktavuođain ii mávsse ruovttoluotta, de sáhttá Sámediggi rievtti bokte gáibidit dan mii lea buorrin máksojuvvot. Jos ruđat eai máksojuvvo ruovttoluotta áigemeari sisa mii lea biddjojuvvon, de sáhttá gáibidit maŋŋoneami ovddas reanttuid vel lassin, gč. lága 17.</p>
<p type="listitem">Jus doarjjaoažžu reastaluvvá, prošeavtta doaibma bissehuvvo dahje loahpahuvvo, dahje doarjjaoažžu eará sivaid geažil ii sáhte dahje ii áiggo čađahit almmuheami, de sáhttá Sámediggi doalahit vuoigatvuođa váldit badjelasas almmuheami. Doarjjaoažžu galgá šiehtadusas čálliin dieđihit dan birra erenoamážit, ja čálli galgá dan dohkkehit. Seammá gusto šiehtadusaide earáiguin geat leat leamaš mielde oahpponeavvu ráhkadeamen.</p>
</list></body></document>
