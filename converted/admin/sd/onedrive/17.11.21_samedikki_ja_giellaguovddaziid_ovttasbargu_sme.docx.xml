<document xml:lang="sme" id="no_id"><header><title/><genre code="admin"/><author><unknown/></author><wordcount>375</wordcount><conversion_status type="standard"/><availability><license type="standard"/></availability><multilingual/><origFileName>17.11.21_Sámedikki_ja_giellaguovddážiid_ovttasbargu sme.docx</origFileName><parallel_text xml:lang="nob" location="17.11.21_samedikki_ja_giellaguovddaziid_ovttasbargu_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">G </em> <em type="italic">iellaguovddáš </em> <em type="italic">deaivvadeapmi – Sámedikki ja giellaguovddážiid ovttasbargu </em> </p>
<p>Mii galgat dás vuohččan geahččat váldobeliid Mikkel Eskila ságastallamis.</p>
<p><em type="italic">Sámedikki váldomihttu giellaguovddáš-ruhtademiin lea ahte s </em><em type="italic">ámegielaid geavaheddjiid lohku galgá lassánit </em><em type="italic">. </em></p>
<list><p type="listitem">Giellaguovddážiid váldobargu galgá leat lasihit giellageavaheddjiid logu.</p>
<p type="listitem">Sámedikki ulbmil giellaguovddážiiguin lea ahte giellaguovddážat galget bargat giellaoahpahusain ja giellaarenaid láhčimiin. Sámediggi galgá maid boahtte jagi árvvoštallat jus lea vejolaš addit liigedoarjaga Giellaguovddážiidda, lassin dan ruhtadeapmái mii lea giellagurssaide ja arenaide. Dán liigedoarjaga sáhttet oažžut giellaguovddážat mat bures barget giellaoahpahusain, mat lágidit buriid sihke giellagurssaid ja giellaarenaid. Giellaguovddážiid liigedoaimmat: Doaimmat mat sáhttet leat veahkkin giellaguovddážiidda čađahit giellagurssaid ja giellaarenaid. Mii diehtit ahte muhtin giellaguovddážat leat huksen buriid metodaid mot oahpahit sámegiela nu ahte olbmot álget hupmat sámegiela. Muhtin giellaguovddážat fas lea ráhkadan buriid vugiid mot doallat giellaarenaid, mat dagahit ahte olbmot álget sámástit eanet, maiddai olggobealde dáid giellaarenaid. Sámediggi háliida ahte dát máhttu ja gelbbolašvuohta mii dis lea, boađášii ávkin buot giellaguovddážiidda. Danin árvvoštallat mii addit <list><p type="listitem">Bagadallanneavvu/ metodihkka mot lágidit buriid giellaarenaid</p>
<p type="listitem">Bagadallanneavvu/ metodihkka mot lágidit buriid giellagurssaid</p>
<p type="listitem">Eará veahkkeneavvut mat sáhttet leat ávkin giellaohapahusas Báikenamma-barggut</p>
</list></p>
<p type="listitem">Báikenamaid čohkken ja registeren</p>
</list><p>Áigemearri ohcat 2023-25 aktivtehtaid lea 31.08.22</p>
<p>Dát guoská sihke giellagurssaide ja arenaide, ja maid giellaguovddážiid liigedoaimmaide.</p>
<p>Mii dajaimet mannan giđa digitála čoahkkimiin ahte giellaguovddážat galget juovlamánu 1. Beaivvi dán jagi čállit Sámediggái dieđu makkár liigedoaimmaiguin dii hálidehpet bargat 2023 rájis. Dan ehpet dárbbaš dahkat, dat lea doarvái ahte dii borgemánu maŋemuš beaivái aktivitehtaplánaid bokte ovddidehpet dáid árvalusaid.</p>
<p>Háliidan dás vel dadjat dál juo, ahte boahtte jagi háliidit mii ahte dii doallabehtet áigemeari ja sáddebehtet aktivitehtaplánaid Sámediggái 31.08.22</p>
<p>Mii eat dohkket áigemeari maŋideami, jus eai lea hui erenomáš sivat dasa.</p>
<p>Dál mii álgit joavkobargguiguin. Mii leat juohkán din joavkkuide ovdalgihtii, ja go joavkobarggut álget de sirdašuvvabehtet dii Teams joavkolanjaide gos de galgabehtet bargat dáiguin jearaldagaiguin maid dii lehpet ožžon čoahkkinbovdehusa bokte.</p>
<p>Joavkobarggut bistet dii 11.00 rádjái. Dii 11 – 11.50 rádjái lea ovdanbuktin. 10 min/ joavku. Mii háliidit maid ahte dii sáddebehtet čálalaččat joavkobargguid bohtosiid midjiide. Danin lea buorre ahte gávnnahehpet gii lea čálli dalle go álgghehpet joavkobargguid.</p>
<p>Dii stivrebehtet ieža goas valdibehtet bottu.</p>
<p>Muitet ahte joavkobarggus leat 4 jearaldaga. Dat mearkkaša sullii 15 min juohke jearaladaga nammii.</p>
<p>Jearaldagat?</p>
<p>Lihkku bargguin.</p>
</body></document>
