<document xml:lang="sme" id="no_id"><header><title/><genre code="admin"/><author><unknown/></author><wordcount>207</wordcount><conversion_status type="standard"/><availability><license type="standard"/></availability><multilingual/><origFileName>Forslag 9 Sam.docx</origFileName><parallel_text xml:lang="nob" location="forslag_9_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Lassiárvalus, ođđa kapihtal gohčoduvvon <span type="quote" xml:lang="olo">“Boazologumeroštallan”</span> maŋŋel kapihttala <span type="quote">“Eará fágalaš, sosiála ja organisašuvdnavuđot dilálašvuođat”</span></p>
<p xml:lang="olo">Boazologumeroštallan.</p>
<p>Siidaoasi boazolohku addo juohke jagi ovdal njukčamánu 31.b. ja dan vuođul addo doaibmadoarjja ja boraspirebuhtadus sámi boazodoalus. Boazodoalus leat máŋggalágan hástalusat e.e dálkkádat, boraspirebahkken ja sisabahkken. Jahki ii leat jagi gáibmi, ja áigodagat rievddadit jagis jahkái. Norggas guhtot bohccot eanas guovlluin friddja, ja juohke jagi vásihuvvo unnit eanet ahte bohccot láhppojit, ja nuppe vuoro gávdnojit fas. Boazolohku lea nannosit čatnon variašuvnnaide boazodoalus, lea veadjemeahttun doalahit stabiila struktuvrra ja boazologu variašuvnnaid geažil. Muhtin jagiid lea buorre guohtun, eará jagiid sáhttá heahtedilli. Stáda garra ortnet gos boazolohku galgá addot dihto dáhtonii juohke jagi lea váttis doalahit boazodoalloealáhussii.</p>
<p>Jus ovtta siidaoasis leat moadde bohcco eanet go mearriduvvon boazolohku, de ii oaččo orohagas oktage doaibmadoarjaga. Ortnet mielddisbuktá kollektiiva ráŋggáštusa huksejuvvon nu ahte jus orohagas lea dušše okta siidadoalli ges leat eanet bohccot go lobálaš, de caggá olles orohaga.</p>
<p>Sámediggi berošta das ahte bisuhit diehttevašvuođa ja oadjebas dili boazodoalus. Sámediggi bivdá šiehtadalliid bargat dan ala ahte boazolohku galgá rehkenastojuvvon golmma maŋimuš jagiid gaskamearálaš lohkun. Dainna lágiin fuolahit boazodoalu iešvuođa seammás go boazolohku šaddá eanet realisttalaš bajábealde namuhuvvon hástalusaid geažil. Golmma jahkái juohkit ortnet lea juo doaimmas e.e sisaboađuin ja momsaregisteris, sullasaš ortnet boazolohkui ii galggaše ge vearrát ášši.</p>
</body></document>
