<document xml:lang="sme" id="no_id"><header><title/><genre code="admin"/><author><unknown/></author><wordcount>94</wordcount><conversion_status type="standard"/><availability><license type="standard"/></availability><multilingual/><origFileName>Ášši 48-12 Evttohus 12 - Kai Rune Hætta, Bargiidbellodat Sa.docx</origFileName><parallel_text xml:lang="nob" location="assi_48-12_evttohus_12_-_kai_rune_haetta_bargiidbellodat_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ášši 48/12 Evttohus 12 - Kai Rune Hætta, Bargiidbellodat Váldeguoddinortnet Stáhtahálddašeaddji lea báikkálaš váldeguoddineiseváldi ja lea vuosttaš mii gieđahallá váldeguoddináššiid. Lea stáhtahálddašeaddji mii mearrida váldeguoddinohcamiid, rekruttere ja oahpaha váldeguddiid, hábme váldeguoddidoaimmaid mandáhta ja goziha váldeguddiid. Dasa lassin stáhtahálddašeaddji hálddaša váldevuollásačča ruđaid ja nanne boahtteáiggefápmudusaid. Lea maiddái stáhtahálddašeaddji bargu bagadit álbmoga. Sámedikki mielas váldeguoddinortnegis galgá leat dohkálaš fálaldat sámegielat servvodahkii. Sámediggi bivdá sámediggeráđi guorahallat man dohkálaš váldeguoddinortnet lea sámegielat servvodaga dáfus. Sámediggi bivdá sámediggeráđi gulahallat stáhtahálddašeddjiin, ja guorahallat man muddui lea sámegielat fálaldat sámegiel geavaheddjiide. Dát lea erenoamáš dehálaš guovlluin mat leat sámi giellahálddašanguovllu siskkobealde.</p>
</body></document>
