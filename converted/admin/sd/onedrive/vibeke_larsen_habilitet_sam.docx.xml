<document xml:lang="sme" id="no_id"><header><title/><genre code="admin"/><author><unknown/></author><wordcount>1715</wordcount><conversion_status type="standard"/><availability><license type="standard"/></availability><multilingual/><origFileName>Vibeke Larsen Habilitet Sam.docx</origFileName><parallel_text xml:lang="nob" location="vibeke_larsen_habilitet_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Áššeovddidus</p>
<p>Áirras Vibeke Larsen lea Sámedikki bušeahta 2022 meannudeami oktavuođas bivdán árvvoštallat su bealátkeahtesvuođa:</p>
<p><em type="italic">«Mun lean stivrrajođiheaddji Mama Sara org. Dát organisašuvdna oažžu njuolggodoarjaga mii lea mearriduvvon Sámedikki dievasčoahkkimis jahkásaš bušeahttamearrádusas. Hálddahuslága § 6a vuođul lean mun bealálaš bušeahttameannudeamis, danne go mun stivrrajođiheaddjin definerejuvvon oasálažžan áššis. </em></p>
<p><em type="italic">Dat mearkkaša ahte mu várrelahta ferte gohččojuvvot dievasčoahkkima bušeahttameannudeapmái. </em></p>
<p><em type="italic">Mun jearan dasto dievasčoahkkinjođihangottis lean go bealálaš lávdegoddemeannudeapmái maiddai, Hálddašanlága §6 1.lađđasa ektui. Lávdegottis eai dahko mearrádusat sámediggebušeahta ektui, muhto jearan gehččojuvvo go lávdegotti meannudeapmi áššis dego vuođu dahkat mearrádussii. (Almmolaš virgeolmmoš er ugild til å tilrettelegge grunnlaget for en avgjørelse eller til å treffe avgjørelse i en forvaltningssak) </em></p>
<p><em type="italic">Háliidan ahte árvvoštallabehtet lean go habiila lávdegoddi bušeahttameannudeapmái maiddái.» </em></p>
<p>Lea almmuhuvvon ahte áirras Larsen oažžu gaskkal 10 000 ru jahkásaččat stivrra doaibmamáksun Mama Sara Education Foundation:as. Sámediggeráđi 2022 bušeahtas lea evttohuvvon čuovvovaš doarjja Mama Sara Education Foundation:</p>
<p xml:lang="vep">11.1.4 Mama Sara Education foundation 186 000 ru.</p>
<p>Árvvoštallan Vurdering</p>
<p xml:lang="nob"><em type="italic">§ 6 </em><em type="italic">(habilitetskrav). </em></p>
<p xml:lang="nob"><em type="italic">En offentlig tjenestemann er ugild til å tilrettelegge grunnlaget for en avgjørelse eller til å treffe avgjørelse i en forvaltningssak </em></p>
<p xml:lang="nob"><em type="italic">a) når han selv er part i saken; </em></p>
<p xml:lang="nob"><em type="italic">b) når han er i slekt eller svogerskap med en part i opp- eller nedstigende linje eller i sidelinje så nær som søsken; </em></p>
<p xml:lang="nob"><em type="italic">c) når han er eller har vært gift med eller er forlovet med eller er fosterfar, fostermor eller fosterbarn til en part; </em></p>
<p xml:lang="nob"><em type="italic">d) når han er verge eller fullmektig for en part i saken eller har vært verge eller fullmektig for en part etter at saken begynte; </em></p>
<p xml:lang="nob"><em type="italic">e) når han leder eller har ledende stilling i, eller er medlem av styret eller bedriftsforsamling for </em></p>
<p xml:lang="nob"><em type="italic">1. et samvirkeforetak, eller en forening, sparebank eller stiftelse som er part i saken, eller </em></p>
<p xml:lang="nob"><em type="italic">2. et selskap som er part i saken. Dette gjelder likevel ikke for person som utfører tjeneste eller arbeid for et selskap som er fullt ut offentlig eid og dette selskapet, alene eller sammen med andre tilsvarende selskaper eller det offentlige, fullt ut eier selskapet som er part i saken. </em></p>
<p xml:lang="nob"><em type="italic">Likeså er han ugild når andre særegne forhold foreligger som er egnet til å svekke tilliten til hans upartiskhet; blant annet skal legges vekt på om avgjørelsen i saken kan innebære særlig fordel, tap eller ulempe for ham selv eller noen som han har nær personlig tilknytning til. Det skal også legges vekt på om ugildhetsinnsigelse er reist av en part. </em></p>
<p xml:lang="nob"><em type="italic">Er den overordnede tjenestemann ugild, kan avgjørelse i saken heller ikke treffes av en direkte underordnet tjenestemann i samme forvaltningsorgan. </em></p>
<p xml:lang="nob"><em type="italic">Ugildhetsreglene får ikke anvendelse dersom det er åpenbart at tjenestemannens tilknytning til saken eller partene ikke vil kunne påvirke hans standpunkt og verken offentlige eller private interesser tilsier at han viker sete. </em></p>
<p xml:lang="nob"><em type="italic">Rekkevidden av annet og fjerde ledd kan fastlegges nærmere ved forskrifter som gis av Kongen. </em></p>
<p><em type="italic">§ 6. (bealátkeahtesvuođagáibádus). </em></p>
<p>Almmolaš virgeolmmoš lea bealát láhčit vuođu mearrádussii dahje mearridit hálddašanáššis</p>
<list><p type="listitem">go ieš lea áššái gulli bealli;</p>
<p type="listitem">go lea áhččebealli, eadnebealli, nieidabealli, bárdnebealli, sivjjot, máhka, mannji, vivva, vuoni dahje vuohppa áššái gulli beallái;</p>
<p type="listitem">go lea dahje lea leamaš náitalan dahje lea lohpádallan dahje lea biebmoáhčči, biebmoeadni dahje biebmománná ovttage áššái gulli beallái;</p>
<p type="listitem">go son lea ovttage áššái gulli beali opmodatfuolaheaddji dahje doaimmaheaddji áššis dahje lea leamaš ovttage áššái gulli beali opmodatfuolaheaddji dahje doaimmaheaddji maŋŋil go ášši álggahuvvui;</p>
<p type="listitem">go son lea jođiheaddji dahje sus lea jođiheaddjedoaibma, dahje lea ovtta gávpevuođđudusa stivrra dahje fitnodatčoahkkima miellahttu mii lea áššis bealli ja maid stáhta dahje gielda ii ollásit oamas, dahje miellahttu searvvis, seastinbáŋkkus dahje vuođđudusas mii áššis lea bealli.</p>
</list><p>Son lea maid dalle bealát go leat eará sierra dilit mat sáhttet heajosmahttit su bealátkeahtesvuođa luohttámuša; earret eará galgá deattuhuvvot sáhttá go ášši mearrádus mearkkašit erenoamáš ovdamuni, massima dahje hehttehusa sutnje alcces dahje earáide geaiguin sus lea lagaš persovnnalaš oktavuohta. Galgá maid deattuhuvvot lea go oktage áššái gulli bealli ovddidan bealátvuođačuoččuhusa.</p>
<p>Jus bajit virgeolmmoš lea bealát, de ii sáhte seamma hálddašanorgána njuolgga vuollásaš virgeolmmoš ge mearridit ášši.</p>
<p>Bealátvuođanjuolggadusat eai adno jus lea čielggas ahte virgeolbmo oktavuohta áššái dahje áššái gulli beliide ii váikkut su oaivila eaige almmolaš eai ge priváhta beroštumit dagahivčče su guođđit saji.</p>
<p>Nuppi ja njealját lađđasa viidodat sáhttá dárkileappot mearriduvvot Gonagasa addin láhkaásahusain.</p>
<list><p type="listitem"><em type="italic">Árvvoštallan hálddahuslága § 6 vuosttaš lađđasa vuođul </em></p>
</list><p>Lagamus láhkavuođđu man vuođul sáhttá cealkit bealálašvuođa lea hálddahuslága § 6vuosttaš lađas bustávva e čuokkis 1. Áirras Eriksen lea stivrrajođiheaddji Mama Sara organisašuvnnas. Sámediggeráđđi lea árvalan oktiibuot 186 000 ruvnna juolludit Mama Sara organisašuvdnii. § 6 vuosttaš lađas bustávva e vuođul šaddá virgeolmmoš dahje álbmotválljejuvvon olmmoš mas lea posišuvdna fitnodagas/searvvis/vuođđudusas, automáhtalaččat bealálažžan hálddahusášši meannudettiin go fitnodat lea oassin áššis.</p>
<p>Eaktun bealálašvuhtii hálddahuslága § 6 vuosttaš lađđasa bustávva e čuoggá 1 ja 2 lea ahte fitnodat/searvi/vuođđudus lea <em type="italic"><span type="quote">"beallin áššis"</span> </em>. Hálddahuslága §2 vuosttaš lađđasa bustáva e vuođul, leat olbmot (fysalaš dahje juridihkalaš) <em type="italic"><span type="quote">"geaidda mearrádus lea oaivvilduvvon, dahje geaidda ášši njuolga gusto"</span>, </em>oassebeallin áššis <em type="italic">. </em></p>
<p>Oassebeali definišuvdna mearkkaša ahte fitnodat/searvi/vuođđudus ii leat beallin áššis jus čanastat áššái ii leat nu dehálaš, dahje jus lea eahpenjuolga čanastat dahje jus dát lea soaittáhagas. Eai obbalaš vejolašvuođatge dagahit beroštusriiddu mielddisbuvtte bealálašvuođa. Ferte gávdnot duohta čanastus áššái jus galgá rehkenastot oassebeallin áššis. Ferte konkrehtalaččat ja muttolaččat árvvoštallat leago fitnodagas/searvvis/vuođđudusas nu duohta ja nanu čanastat ahte atno oassebeallin áššis.</p>
<p>Sámediggi lea Norgga bealde sápmelaččaid nationála álbmotválljen orgána. Bušeahta mearrida Sámedikki dievasčoahkkin juohke čavčča Sámediggeráđi árvalusa vuođul ja plána- ja finánsalávdegotti meannudeami maŋŋil. Sámedikki bušeahtta lea huksejuvvon ekonomalaš rámmaid ektui maid ráđđehus evttoha juolludit Sámediggái ráđđehusa proposišuvnna bokte stáhtabušehttii (Prop. 1S) guoskevaš bušeahttajahkái. Rievdadusat ráđđehusa stáhtabušeahta evttohusas Stuoradikki meannudeames ja mearrádusas, sajáiduhtto easkka go Sámediggi revidere bušeahta čuovvovaš giđa. Sámedikki hálddahus Sámedikki hálddahussii manná stuora oassi Sámedikki bušeahtas .</p>
<p>Organisašuvnna ii sáhte atnit “ <em type="italic">oassebeallin" </em>Sámedikki obbalaš bušeahttaáššiin, go jo Sámedikki bušeahta ii sáhte dadjat guoská njuolga organisašuvdnii. Navdojuvvo ahte dát gusto vaikko lea sáhka earenoamážit várret ruđa bušeahtas vuođđudussii vrd. Frihage, Inhabilitet etter forvaltningsloven s. 186-186: </p>
<p><em type="italic">*"Njuolga dagaha §6, 1. lađas (e) dušše bealálašvuođa jođihangoddái dahje jođiheaddjái go searvi dahje vuođđudus formálalaččat lea oassebeallin hálddahusáššis. Ferte gal leahkit maid čielggas ahte § 6, 2. lađđasa vuođul sáhttá bealálašvuohta čuožžilit maiddái dalle go searvi erenoamážit berošta ášši loahpalaš mearrádusas. </em></p>
<p xml:lang="vep"><em type="italic">... </em></p>
<p><em type="italic">Muhto dat ii lea dan dihtii mearrideaddji jus formálalaččat lea hálddahusášši mas searvi lea oassebeallin. Nu ii leatge daddjon hálddahuslága mielde ahte searvi lea beallin bušeahttagieđahallamiin, vaikko leage sáhka dakkár servviide várret ruđa. Namuhuvvon searvvi jođiheaddji sáhttá lihkká šaddat bealálašvuođa dillái meannudeamis, muhto dat lea das gitta man njuolgut čujuhit dán konkrehta searvái juolludeamis. </em></p>
<p xml:lang="vep"><em type="italic">... </em></p>
<p><em type="italic">Vaikko searvi lea njuolgut namuhuvvon bušeahttaálgoevttohusas dahje budjeahttamearrádusas, de ii leat navdon searvi lea oassebeallin. Lihkká ferte leahkit čielggas ahte Norgga lága mielde lea omd searvvi ovdaolbmos bealálašvuohta ovdagoddelahtton jienastit dán bušeahttaboasta. </em></p>
<p>Dán oidnui guorrasa maiddái WoxholtHálddahuslága kommentárain [2011] s. 152. Dás čuožžu ahte : <em type="italic">"Bajit dási áššiid, dego jahkebušeahta, ekonomiijaplána, gielddaplána ja fylkkaplána, meannudeamis bohciidit erenoamáš gažaldagat. Eaŋkil fitnodat ii leat álgooainnus oassebeallin dákkár áššiid meannudeamis, muhto dán ii sáhte dadjat áibbas vissásit ja ferte danne konkrehtalaččat árvvoštallat ášši. Dákkár dilálašvuođas sáhttá maid šaddat bealálašvuohta áššis §6 nuppi lađđasa vuođul." </em></p>
<p>*Sámedikki jorgalus</p>
<p>Mama Sara ii rehkenasto formálalaččat beallin sámedikki bušeahta meannudeamis.</p>
<p>Áirras Larsen ii leat hálddahuslága § 6 vuosttaš lađđasa bustávva e čuoggá 1. vuođul bealálaš ášši meannudit.</p>
<p><em type="italic">2.0 Árvvoštallan hálddahuslága §6 nubbi lađđasa vuođul. </em>§ 6 nuppi lađđasa eavttut lea ahte galget gávdnot <em type="italic">"sierra lágan dilálašvuođat mat sáhttet njeaidit su oasehisvuođa luohttámuša. Momeanttaid maid galgá deattuhit leat earet eará leago ášši mearrádus sutnje erenoamážit vuoitun, vahágin dahje heađuštussan dahje muhtimii gii lea su lagaš olmmoš. </em></p>
<p>Sátnádeami mielde galgá árvvoštallamis deattuhuvvot sáhttágo ášši mearrádus <em type="italic">leahkit vuoitun, vahágin dahje heađuštussan </em>alcces virgeolbmui dahje earáide gii lea sus persovnnalaččat lagaš olmmoš. Sátni <em type="italic"><span type="quote">"erenoamáš"</span> </em>lea ráddjejuvvon vuoittuide, heađuštusaide ja vahágiidda mat gustojit seammasullasaččat stuorit ja mearritmeahttun persovdnabirrasii vrd. Od.prp. nr. 3 (1976–1977) siidu 62. Vaikko ovdabargguid cealkámušat vejolaččat gustojit njuolga persovnnalaš čatnasandilálašvuođaide, de sáhttet dát bagadussan maiddái dalle go čanastus lea eahpepersovnnalaš riektesubjeakta, nie go oasusfitnodat. Láhkaossodaga dulkoncealkámuš áššis 13/7186 EO GUH/bj celko ná:" <em type="italic">Maiddái áššiin mas fitnodat ii leat formálalaččat oassebeallin, muhto mas mearrádus navdo šaddat fitnodahkii <span type="quote">"erenoamáš vuoitun, vahágin, dahje heađuštussan"</span>, de orru lunddolaš konklušuvdnan ahte lea bealálaš” </em></p>
<p>Dán ferte dan láhkai áddet ahte ii leat dušše sáhka <em type="italic"><span type="quote">"erenoamáš vuoitun, heađuštussan daje vahágin"</span> dasa persovnnalaččat, muhto maiddái vuođđudussii (searvái, fitnodahkii, vuođđudussii). Jus vuođđudussii navdo mearrádusa boađus šaddat erenoamáš vuoitun, vahágin dahje heađuštussan, de ferte dán persovnna vuođđudusa čanastusa ‘maid árvvoštallot iešheanalaš momeantan. </em></p>
<p><em type="italic">2.1 Árvvoštallan doarjaga mearkkašumis organisašuvdnii </em></p>
<p>Vuoitun šaddá dán dáhpáhusas doarjja maid Mama Sara sáhttá oažžut. Áirras lea organisašuvnna stivrrajođiheaddji ja oažžu stivrrajođiheaddji stivrradoaibmamávssu mii lea 10 000 jahkásaččat.</p>
<p>Dás dahkko ollislaš árvvoštallan ja álggus árvvoštallo mearrádusa mearkkašupmi organisašuvdnii ja dasto makkár mearkkašupmi dán mearrádusas sáhttá leahkit áirasii.</p>
<p>Sámediggeráđđi lea bušeahttaevttohusastis Mama Sara organisašuvdnii oidán 1860000 ruvnna. Ii leat dieđihuvvon man ollu doaibma sisaboahtu organisašuvnnas lei mannan jagi. Dás ii leat lihkká loahpalaš mearkkašupmi. Čujuhuvvo láhkaossodaga cealkámuššii ášši 2002/975 EO-mas 120 00 stivrradoaibmamáksun ii atno doarvái ollu ahte dat dagahivččii <em type="italic">erenoamáš vahága dahje heađuštusa </em>jus dán geahpeda dahje jus dát jávká. Dán dáhpáhusas ii leat sáhka ahte dán sáhttá atnit <em type="italic">erenoamáš ovdamunnin </em>persovnnalaččat. Dát mearri maid lea čujuheaddji go lea sáhka </p>
<p><em type="italic"><span type="quote">"erenoamáš vuoitun, heađuštussan dahje vahágin"</span> organisašuvdnii/vuođđudussii/searvái. </em></p>
<p>Mearri ii leat isolerejuvvon nu fuopmášahtti ahte sáhttá dadjat ahte mearrádus lea Mama Sara organisašuvdnii <span type="quote">"erenoamáš vuoitun, heađuštussan daje vahágin"</span>.</p>
<p><em type="italic">2.2 Árvvoštallan doarjaga mearkkašumis áirasii persovnnalaččat </em>Mearredettiin leago mearrádus mii gusto vuođđudussii <em type="italic"><span type="quote">"erenoamáš vuoitun, heađuštussan dahje vahágin"</span> </em>áirasii , de ferte áirasa ekonomalaš beroštumiid vuođđudusas árvvoštallat lagabui. Dalle lea relevánta leago áirasis vuoigatvuohta váldit oasi fitnodaga badjebáhcagis. Jus mearrádus sáhttá ekonomalaččat váikkuhit áirasii, omd nu ahte son oažžu bonusa dahje sullasaš mávssu, de sáhttá dát atnot erenoamáš vuoitun mii ges dagaha bealátvuođa. </p>
<p>Eai leat čuožžovaš dieđut mat muitalit ahte áirasis leat ekonomalaš beroštumit, earet go stivrradoaibmamáksu, mii lea 10 000 ruvnna jahkásaččat. Jus mearrádusa váikkuhus lea ahte doaibmamáksu geahpeduvvo dahje nohká, de dat ii liikká sáhte atnot <em type="italic">erenoamáš vahágin dahje heađuštussan </em>áirasii. Čujuhuvvo láhkaossodaga cealkámuššii áššis 2002/975 EO- mas 120 00 ruvdnosaš stivrradoaibmamáksu ii atno doarvái stuorisin ahte dat dagahivččii erenoamáš vahága dahje heađuštusa jus dán geahpeda dahje jus dát jávká. </p>
<p>Dán áššis ii leat vuođđu konkluderet ahte áirasii šaddá dát erenoamáš ovdamunnin, vahágin dahje heađuštussan persovnnalaččat.</p>
<p><em type="italic">3.0 Konklušuvdna </em></p>
<p>Dán áššis eai leat momeanttat mat dolvot ášši dan guvlui ahte mearrádus lea <em type="italic"><span type="quote">"erenoamáš ovdamunnin, vahágin dahje heađuštussan"</span> </em>Mama Sarai dahje áirasii persovnnalaččat. </p>
<p>Eai gávdno sierra lágan dilálašvuođat mat sáhttet njeaidit áirasa Larsena oasehisvuođa luohttámuša. Áirras Larsen ii leat hálddahuslága §6 nuppi lađđasa mielde bealálaš meannudit sámedikki 2022 bušeahta.</p>
</body></document>
