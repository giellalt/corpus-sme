<document xml:lang="sme" id="no_id"><header><title/><genre code="admin"/><author><unknown/></author><wordcount>410</wordcount><conversion_status type="standard"/><availability><license type="standard"/></availability><multilingual/><origFileName>Duodji Sam.docx</origFileName><parallel_text xml:lang="nob" location="duodji_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">Sak  &lt;Saksnr&gt;</p>
<p xml:lang="fkv">&lt;Tittel&gt;</p>
<p xml:lang="vep"><em type="italic">Arkivsaknr. </em></p>
<p xml:lang="koi">21/3994</p>
<p type="title">Duoji ealáhusšiehtadusa 2022 dohkkeheapmi</p>
<p>Mildosat</p>
<p type="title">Áššeovddidus</p>
<p>Sámediggi vuolláičálii duodjeealáhusa váldošiehtadusa 29.3.2005 Sámiid Duodjiriikaorganisašuvnnain ja Duojáriid ealáhusservviin. Šiehtadusas boahtá ovdan ahte bealit galget dađistaga šiehtadallat duodjeealáhusa váldošiehtadusa birra vai doaibmabijut ovddidit ealáhusa nu ahte vástidit ealáhusa politihkalaš mihtuide ja njuolggadusaide maid Sámediggi mearrida áiggis áigái. Vuosttaš ealáhusšiehtadus gustogođii 01.01.2006.Organisašuvnnat ovddidedje gáibádusaideaset oktasaš dokumeanttas 16.08.2021 rájes. Gáibidedje 12,7 miljovnna ruvnno. Duodjeorganisašuvnnat ovddidedje gáibádusa čoahkkimis Sámedikkiin 18.08.21: <em type="italic">Šiehtadus galgá buoridit rámmaeavttuid eaŋkilbuvttadeddjiid gánniheapmái. Oktagaslaš </em><em type="italic">duojárat galget oažžut dohkálaš bargodili (DBS) ja vejolašvuođa ovddideapmái. Guhkitáiggemihttu lea dahkat duoji ceavzilis ealáhussan mii gánnáha ja mas iežas </em><em type="italic">ráhkaduvvon </em><em type="italic">gálvvut johtet buorebut. Ealáhusšiehtadus berre ekonomalaččat </em><em type="italic">leahkit </em><em type="italic">vuorddehahtti </em><em type="italic">. </em><em type="italic">2022 áŋgiruššamat galget </em><em type="italic">oažžut </em><em type="italic">duodji ealáhussan, covid-19 doaibmabijut, gávpi, márkanfievrrideapmi, mearkagálvvu áŋgiruššan ja DBS. </em><em type="italic">Duodjeorganisašuvnnat čujuhit koronadillái mii lea buktán stuora hástalusaid ealáhussii </em><em type="italic">, ja oaivvildit ahte galggašii oktasaš strategiija gávpái ja márkanfievrrideapmái. </em><em type="italic">Oktasaš mearkagálvvu áŋgiruššama mihttu lea eanet gánnáhahttivuohta ja duodjeealáhusa nannet. </em><em type="italic">Dát galgá dahkot dainna lágiin ahte á </em><em type="italic">lggahit </em><em type="italic">mearkagálvvu </em><em type="italic">hálddahusfitnodaga </em><em type="italic">man </em><em type="italic">bokte galgá </em><em type="italic">vuovdit ja márkanfievrridit. </em>Čujuhit ollislaččat gáibádussii.Maŋimus šiehtadallančoahkkimis 28.09.2021 bidjui obbalaš šiehtadusrámma 7 100 000 ru. Korona doarjjaortnet nogai. Vuođustus dasa lea go servvodat rahppo ja eiseválddiid korona juolludeamit maid nohke. Doarjagat vuovdima ovddideapmái leat nohkan, sivva dasa lei go máŋggaid jagiid dušše lea leamaš okta ohcci dán ortnegii. Doaibmadoarjjan várrejuvvui 2 500 000 ru. 1 200 000 ru várrejuvvui investeremii, ovddidandoaimmaide, konsuleantaveahkkái, álggahandoarjagii ja prošeavttaide. 200 000 várrejuvvui gelbbolašvuođaloktemii ja kurssaide 2022:s. 830 000 ru várrejuvvui márkanheiveheapmái ja mearkagálvvuhuksemii. Duodjestipendii várrejuvvui 160 000 ru maŋemus šiehtadusas. Dáid dieđuid oaidná bienasta bitnii ealáhusšiehtadusas. Čujuhuvvo obbalaččat šiehtadussii.2019:s lei ealáhusšiehtadusas várrejuvvon 7,2 milj. ru duoddjái, muhto dušše sullii 5,5 milj.ru geavahuvvui. 2020:s várrejuvvui ealáhusšiehtadusas 7,1 milj.ru duodjái, muhto geavahuvvui 7,177 538 ru. Šiehtadusrámma 2021:s lea 7,35 milj.ru, 810 000 ru dás lea koronadoaibmabijuide. </p>
<p type="title">Árvvoštallan</p>
<p>Duodjeealáhusa váldošiehtadusa § 11 mielde galgá beliid gaskka dahkkojuvvon šiehtadus dohkkehuvvot Sámedikki dievasčoahkkimis. Sámediggi lea duhtavaš go dahkkojuvvui ođđa 2022 šiehtadus.Ain lea deaŧalaš vuoruhit duoji ealáhussan ja doaibmabijuid ovddideamis ja mearkagálvohuksemis. Koronadilli lea eanet aktualiseren doaimmaid dárbbu gávdnat ođđa márkaniid, gávdnat ođđa juohkinčovdosiid ja ođđa vugiid movt organiseret iežaset doaimma.Sámedikkis lea dán rádjái menddo unnán dieđut loguid birra ahte sáhttet dadjat mot koronapandemiija lea váikkuhan duojáriid gávpejohtui. Danne áigu Sámediggi vuosttažettiin geahčadit lea go gálvojohtu rievdan doaibmadoarjjaoažžuid gaskkas. Sávvamis oažžut eanet loguid olles duodjeealáhusa birra áiggi mielde. Sámediggi sádde evttohusa 2022 doarjjanjuolggadusaid organisašuvnnaide ovdal loahpalaš mearrádusa.</p>
<p type="title">Sámediggeráđi mearrádusárvalus</p>
<p>Sámediggi dohkkeha 28.09.2021 dahkkojuvvon šiehtadusa Sámiid Duoji, Duojáriid Ealáhussearvvi ja Sámedikki gaskka.Duoji doarjjaortnegiid njuolggadusaid 2022 ráhkada Sámediggi ovttasbargguin duodjeorganisašuvnnaiguin.</p>
</body></document>
