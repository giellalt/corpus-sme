<document xml:lang="sme" id="no_id"><header><title/><genre code="admin"/><author><unknown/></author><wordcount>160</wordcount><conversion_status type="standard"/><availability><license type="standard"/></availability><multilingual/><origFileName>ášši 48-21 evttohus 11 sme.docx</origFileName><parallel_text xml:lang="nob" location="assi_48-21_evttohus_11_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Stáhtahálddašeaddji bargovuohki sierralobiid hárrái árbevirolaš meahcásteami oktavuođas, Tom Sottinen, Bargiidbellodat Romssa ja Finnmárkku stáhtahálddašeaddji lea dárkkistan Unjárgga gieldda bargovuogi go guoská sierralobiide, mas lea gávnnahan ahte máŋga mearrádusa maid gielda lea mearridan rihkkot mohtorjohtolatnjuolggadusaid ja luondduvalljodatlága. Máŋgga suohkanis lea dat ipmárdus ahte árbevirolaš meahcástanealáhus addá vuođu spiehkastit mohtorjohtolatlágas, seamma ládje go eará ealáhusain nu go ovdamearkka dihte turismmas. Ii sáhte leat nu ahte almmolaš hálddašeapmi sáhttá duvdit eret dehálaš árbevieru nu go sámi meahcástanealáhus ja meahcceresursaávkkástallan lea olu báikkálaš servvodagaide ja bearrašiidda. Sáhttá maiddái čujuhit Finnmárkkuopmodaga mearriduvvon njuolggadusaide láigošiehtadusaid sirdimii dáláš ealáhusbarttaid/luossabarttaid várás, main árbevirolaš meahcásteapmi, mas ii leat gáibádus duođaštit ealáhusdietnasa, dohkkehuvvo go láigošiehtadusaid addet. Seammá prinsihppa maid riikka stuorámus vuođđoeaiggát bidjá vuođđun iežas mearrádusain, ferte maid vuhtiiváldojuvvot go Stáhtahálddašeaddji árvvoštallá sierralohpeáššiid mat gusket meahcásteapmái. Sámediggi ávžžuha sámediggeráđi gulahallat Romssa ja Finnmárkku stáhtahálddašeddjiin mohtorjohtolaga sierralobiid spiehkastusmearrádusaid dulkoma hárrái árbevirolaš meahcásteami oktavuođas. Sámediggi maiddái ávžžuha ráđi muittuhit stáhtahálddašeaddjái ahte sámi virolašvuođat galget deattuhuvvot sin mearrádusain, vrd. ILO konvenšuvnna nr 169.</p>
</body></document>
