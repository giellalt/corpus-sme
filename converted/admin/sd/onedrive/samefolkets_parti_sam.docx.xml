<document xml:lang="sme" id="no_id"><header><title/><genre code="admin"/><author><unknown/></author><wordcount>211</wordcount><conversion_status type="standard"/><availability><license type="standard"/></availability><multilingual/><origFileName>Samefolkets Parti Sam.docx</origFileName><parallel_text xml:lang="nob" location="samefolkets_parti_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámi Álbmotbellodat čujuha šiehtadallamiidda Sámedikki ja Sámi Dáiddárráđi gaskkas mat boatkanedje. Guovtteoaivilvuohta guoskkai dasa ahte SDR ii ožžon ruđaid Sámedikkis maid dárbbaša ásahit ođđa miellahttosearvvi. SDR oaivvilda ahte sis ferte 1.5 virgevuođu jus galget nagodit gieđahallat ođđa miellahttosearvvi sisaváldima. SDR:s leat juo 6 miellahttosearvvi ja dušše 0,5 virgevuođu gieđahallat hálddahusa eanetbarggu. Diehtojuohkinreivve mielde sámediggeáirasiidda beaiváduvvon 23.11.21, lea SDR jahkečoahkkin 2020:s dohkkehan SGS miellahttun muhto <span type="quote">“eaktudan ahte miellahttuvuohta álgá easkka dan beaivve rájes go Sámediggi juolluda lassi ekonomalaš doarjaga SDR:i”</span>. Nu go mii oaidnit eavttuid de mielddisbuktá dát eanetbarggu hálddahussii. Sámi girječálliid searvi lea miellahttun beassan , muhto miellahttuvuohta ii álggahuvvo ovdal go dárbbašlaš ruđat leat sajis. Dan mii gal bures ipmirdit. Seamma diehtojuohkinreivves čállá SDR ahte Sámediggi čujuha dievasčoahkkima mearrádussii gos Sámediggi lea mearridan ahte SGS galgá SDR miellahttun. Diehtojuohkinreivve mielde de ii doala deaivása. SDR čállá diehtojuohkinreivves Sámediggeáirasiidda ahte; "Maŋŋá go leat geahčadan Sámediggeráđi ja dievasčoahkkima beavdegirjji de ii gávdno dákkár mearrádus”. Sáhttá go Sámediggeráđđi duođaštit gávdno go dákkár dievasčoahkkinmearrádus dahje ii? Sámi Álbmotbellodat doarju SDR gáibádusa ahte dárbbašlaš ruđat fertejit sajis ovdal go SGS miellahttuvuohta álggahuvvo. Sámediggi ferte juolludit ruđaid mat dárbbahuvvojit dan ektui ahte SGS šaddá miellahttu buot vuoigatvuođaiguin Sámi Dáiddárráđis. Lea dál áigi ahte čoavdit ášši nu ahte sáhttá loahpahuvvot buoremus lági mielde, sihke SDR:i ja SGS:i.</p>
</body></document>
