<document xml:lang="sme" id="no_id"><header><title/><genre code="admin"/><author><unknown/></author><wordcount>344</wordcount><conversion_status type="standard"/><availability><license type="standard"/></availability><multilingual/><origFileName>K ja V stipeanda Sam.docx</origFileName><parallel_text xml:lang="nob" location="k_ja_v_stipeanda_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>2021:s juohkit njeallje kultur- ja valáštallanstipeandda</p>
<p><em type="italic">Sámediggeráđđi juohká valáštallanstipeandda Stine Lise Nordsletta Somby ja Anders Ingai </em><em type="italic">. </em><em type="italic">Kulturstipeandda juohkit Maret Julianne Gaupii ja Jon Mika Nystad Eskonsipoi </em><em type="italic">Stipeanda lea 25 </em><em type="italic">000 </em><em type="italic">ruvnno. </em></p>
<p>— Dán jagáš eavttohasat doalahit alla dási, ja ovddidit buriid ovdagovaid sámi nuoraide geat háliidit áŋgiruššat duođalaččat valáštallamii ja kultuvrii. Kultuvrra ja valáštallama boahtteáigi orro hui gelddolaš, dadjá sámediggeráđđi Maja Kristine Jåma (NSR).</p>
<p>Sámedikki kultur- ja valáštallanstipeanda nuoraide galgá movttiidahttit sámi nuoraid álššaiduvvat musihkas , dáidagis , kultuvrras ja valáštallamis . ohcamis ožžot njealjis stipeandda iešguđetlágan šáŋŋeriin.</p>
<p>— Buot njealjis leat buorit ambassadevrrat nuorra kultuvra- ja valáštallanberošteddjiide, ja mii sávvat sidjiide olu lihkku ovddasguvlui, dadjá Jåma.</p>
<p>Dán guktui juohkit sámedikki valáštallanstipeandda:</p>
<list><p type="listitem"><em type="italic">Stine Lise Nordsletta Somby </em><em type="italic">, </em><em type="italic">Kárášjohka </em><em type="italic">- </em><em type="italic">valáštallan </em><em type="italic">: </em>Son lea nuorra čeahpes spábbačiekči, 17 jahkásaš, gii dál čiekčá PIL joavkkus, IL Porsáŋgu, nissonjoavkkus. Son lea ovdal čiekčan Ávju IL ovddas Kárášjogas, válljejuvvon biirre- ja regionálaláhkii, ja Sápmi nissonjovkui. Seammás lea son aktiivvalaččat vuodjan Kárášjoga vuodjansearvvis. Lea olu garra bargu duohken, ja olu su astoáiggis golaha spábbačiekčanšiljus ja lášmmohallanlanjas. </p>
<p type="listitem"><em type="italic">Anders Inga, </em><em type="italic">Suortta </em><em type="italic">/ </em><em type="italic">Bærum </em><em type="italic">– </em><em type="italic">valáštallan </em><em type="italic">: </em>Son vuodjá riikkadásis, ja vázzá Norgga Toppidrettsgymnas vuosttaš jagi Bærumis. 16-jahkásaš lea olahan buriid bohtosiid viđa jagi áigodagas, lea vuodjamis sajáiduvvon norgga čeahpimusaid searvvis su ceahkis, ja lea juo olahan gutnálaš cealkámušaid medias. Su mihttomearri lea riikkaidgaskasaš dásis fasket medállja. </p>
<p type="listitem"><em type="italic">Maret Julianne Gaup </em><em type="italic">, </em><em type="italic">Guovdageaidnu - kultuvra: </em>Son lea 21 jagi boaris ja lea čađahan alitoahpahusa duojis, ja áŋgiruššá dasa ahte árbevirolaš duodji galgá boahtteáiggis ealli oassi sámi kultuvrras. Sus lea dál sadji oahpahallin Guovdageainnu Duodjeinstituhtas. Son áŋgiruššá maid árbevirolaš duoji fievrrideami buolvvas bulvii. </p>
<p type="listitem"><em type="italic">Jon Mika Nystad Eskonsipo </em><em type="italic">, </em><em type="italic">Romsa </em><em type="italic">– kultu </em><em type="italic">v </em><em type="italic">r </em><em type="italic">a </em><em type="italic">: </em>Son lea nuorra čeahpes filbmadahkki gii niegada eallit filbmadahkkin. Son jođiha iežas You Tube- kanála, gos ráhkada animašuvdnafilmmaid legoiguin. Dan son lea jođihan kanála dan rájes go lei 9 jagi boaris. Son lea boktán fuomášumi iežas animašuvdnafilmmaid ráhkademiin. Son vázzá 3. jagi media ja gulahallama Breivang joatkkaskuvllas Romssas. </p>
</list><p><em type="italic">Eanet dieđuid addá Sámediggeráđđi </em><em type="italic">Maja Kristin </em><em type="italic">e </em><em type="italic">Jåma </em><em type="italic">telefovnnas </em><em type="italic">: 47242366 </em><em type="italic">dahje </em><em type="italic">e </em><em type="italic">- </em><em type="italic">po </em><em type="italic">a </em><em type="italic">st </em><em type="italic">tas </em><em type="italic">: </em><em type="italic">maja.kristine.jama@samediggi.no </em></p>
</body></document>
