<document xml:lang="sme" id="no_id"><header><title/><genre code="admin"/><author><unknown/></author><wordcount>883</wordcount><conversion_status type="standard"/><availability><license type="standard"/></availability><multilingual/><origFileName>Tilleggstekst_innspill_til_reindriftsavtalen sme.docx</origFileName><parallel_text xml:lang="nob" location="tilleggstekst_innspill_til_reindriftsavtalen_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Lassi teaksta boazdoallošiehtadusa cealkámuššii. </em></p>
<p>Sámediggi bivdá fas dán ođđasit, nu ahte doaibmagoađášii boahtte jagi šiehtadusšiehtadallamiin.</p>
<p>Sámediggi lea máŋgii ovdal namuhan ja ákkastallan ahte galggašii ásahit ortnegiid mat bálddastahttet rávis bohccuid misiiguin. Sámedikki mielas lea dehálaš ahte buvttadanvuoittu lassin ásahuvvo doarjja njuovvat rávis bohccuid, seammá láhkai go miessenjuovvandoarjja. Máksomearri galgá leahkit seamma go miessenjuovvandoarjja, 500 ruvnna 500 ruvnna juohke rávis bohccos. Dákkár ortnet lážášii dili nu ahte juohke boazoeaiggát beasašii ieš mearridit eallostruktuvrra buoremus lági mielde.</p>
<p>Sámediggi dáhttu danne beliid ásahit árbevirolaš eallostrukturerendoarjaga 500 ruvnna juohke bohccos, ja mii fátmmasta buot lágan eallikategorijaid, ja mii buhtte miessenjuovvandoarjaga.</p>
<p>Boazodoallu vásiha dálkkádatrievdama geažil dađsitaga eanet mearehis dálkkiid ja guohtundillid, earánoamážit dálvit sáhttá botneskárti šaddat go arvá muohttaga ala. Heajos guohtun dálvit ja giđđat botneskártti geažil lasiha boazoeaiggádiida goluid, danne go fertejit oastit fuođđariid dahje eanet guođohit ealu, muhto maiddái danne go šaddá heittot miesejahki, mii ges čuohcá njuovvamii. Ovttabealat doarjjaortnet mainna dušše vuoitá go misiid njuovvá, čuohcá boazodolliid ekonomiijai, danne bivdá Sámediggi šiehtadallanbeliid rievdadit miessedoarjaga nu ahte maid gusto visot bohccuide, beroškeahttá makkár kategoriijas.</p>
<p>Doarjjaortnega rievdan maid veahkehivččii daid siiddaid ja orohagaid mat masset ollu misiid ráfáiduhtton boraspirid speadjamiid geažil, ja dát čuohcá negatiivvalaččat siidda dahje orohaga njuovvamii ja buvttadeapmái. Jus rievdada doarjjaortnega gustot visot bohcco kategoriijade, de dát lasiihivččii dáid siiddaid ja orohagaid sisaboađu.</p>
<p>Boazoealáhus golaha ollu ruđa mohtorfievrruide ja fievrruid doallat. Sámediggi bivdá Eanandoallo- ja biebmodepartemeantta čoahkkimastit finánsadepartemeanttain, sámedikkiin ja NRL:iin mas fáddán lea geahpedit boazodoalloealáhusa divadiid. lea sáhk Dát gusto lassiárvodivat divatluvvemii ja divat go oastá guovttejuvllat meahccemotorsyhkkela ja biillaid maid geavahit boazodoalloealáhusas, ja dasa lassin lea sáhka luvvet boaldámušdivada. Boazodoalloealáhus atnit seamma dásis go eanadoalloealáhusa go lea sáhka divatluvvemis.</p>
<list><p type="listitem">Juridihkalaš árvvoštallan ja Bernkonvenšuvnna mearrádusaid geahččat sámi perspektiivvas, go lea sáhka boraspirehálddašeamis.</p>
</list><p>Oaláš prinsihppan boazodoallošiehtadusas galggašii leahkit ahte boazodoallošiehtadusa doaimmat ja ruhta galget sámi servodahkii buorrin. Boazodoallošiehtadusa ruhta galggašii nannet sámi fágabirrasiid.</p>
<p>Dađistaga leat ceagganan institušuvnnat ja boazodoalofága leat profešunaliserejuvvon, ja leat ain huksemin ođđa institušuvnnaid . Dát leat guhkká bargan ja gulahallan njuolga orohagagain, ja dovdet bures hástalusaid go hábmejit oaivadeaddji materiála. Lea dehálaš ahte sámi gealbobirrrasiin galgá vejolašvuohta váldit bargguid maid boazodoallošiehtadus álggaha. Danne lea dehálaš ahte oaivadeaddji materiálain ja málliin lea sámi perspektiiva boazodollui, nu ahte sihkkarastá boazodoallofágalaš árvvoštallamiid, boazodoallofágalaš doahpagiid ja giela.</p>
<p>Gaskaoamit mat addojuvvojit guorahallamiidda ja nevvodanmateriála ovdánahttimii galget buorrin sámi servodahkii ja boazodoallošiehtadusa sisdoallu ja gaskaoamit galget hukset gealbbu ja kapasiteahta sámi servodagas.</p>
<p>Sámediggi dáhttu šiehtadallanbeliid gáibidit sámi boazodoallofágalaš gealbbu ja giellagealbbu dain geat dahket iskkademiid ja geat hábmejit boazodoalu reaidduid ja bargomálliid .</p>
<p>Boazodoallošiehtadusa sisdoalu ulbmilin galgá leahkit hukset gealbbu sámi servodagas.</p>
<p>Sámediggi čujuha ahte ovddeš šiehtadallamiin juolludedje ruđa njuolga stáhta ásahusaide, dego earet eará NIBIO:ii. Dát mearkkaša ahte sámi gealbobirrasiin ii leat duohta vejolašvuohta searvat ohcanprosessii ja de eai beasa fállat iežaset áššedovdibálvalusa.</p>
<p>Sámediggi bivdá šiehtadallanbeliid ásahit ohcanvuđot doarjjaortnega orohagaide ja siiddaide sirdit árbevirolaš máhtu buolvvaid gaskkas. Dán ohcá seammás go ohcá orohatdoarjaga ja das lea stuorámus submi 100 000 ruvnna. Dán ásaha vai siiddain ja orohagain lea eanet vejolašvuohta sirdit árbevirolaš máhtu buolvvaid gaskkas, ja nu seailluhit dán máhtu. Siiddat ja orohagat galget raporteret ja duođaštit mo máhtu leat sirdán ja makkár vugiid leat geavahan seailluhit máhtu.</p>
<p>Dát ortnet nanne bearašdoalu ja go aktiivvalaččat bargá seailluhit sámi boazodoalu árbemáhtu, de šaddá ortnet dehálaš bisuhit boazodoalu kultuvrralaš ceavzima boahtteáiggis.</p>
<p>ProtectSámis lea dál dušše okta ollesáigge bargi, muhto dárbbašivččii eanet. Muhto dán ii fitne ekonomalaš dili geažil.</p>
<p>Prošeavttat maiguin Protect Sápmi bargá bistet dávjá máŋga jagi. Prošeavttat ja barggut maiguin 2021:s barget leat áigá jo vuolggahuvvon. Stuorra areálaáššit leat áššit maiguin rahčet máŋggaid jagiid, ja danne ferte organisašuvdna leahkit sávri. Protect Sápmi dárbbaša guhkitáigásaš ja vuorddehahtti ruhtadeami vai sáhtá veahkehit sámi vuoigatvuođaguddiid lossa areálaáššiin. Dál vuhtto bures ahte sámi vuoigatvuođaguoddit barget stuora riikkaidgaskasaš aktevrraid ja konseartnaid vuostá.</p>
<p>Sámediggi lea vásihan ahte orohagain eai leat ekonomalaš návccat arvat váldit Protect Sápmi veahkkin. Danne ferte sihkarastit ruhtadeami areálaáššiide mat leat aiddo vuolggahuvvon. Dát guoská jo vuosttaš čoahkkimiidda ja ságastallamiidda orohagaiguin. Dasa lassin galgá dieđuid gávdnat ja guorahallansoahpamušaid šiehtadallat ovdal go ruhtadeapmi lea čielggaduvvon huksejeddjiin. Go diekkár goluid máksá, de dat maid sihkkarastá vuođđudusa ja nu dat doaibmá duohta fálaldahkan sámi vuoigatvuođaguoddiide, erenoamážit daid geanoheamos aktevrraide main váilot návccat ja kapasiteahta čađahit lossa ja guhkitáigásaš areálaproseassaid.</p>
<p>Danne dáhttu Sámediggi ahte juolluduvvo 2 mill ruvnnu Protect Sápmái, nu ahte vuođđudus sáhttá háhkat bistevaš gealbbu vuođđudussii ja vai sáhttá veahkehit boazoguohtunorohagaid buoremus lági mielde.</p>
<list><p type="listitem">Sámediggi bivdá fas šiehtadallanbeliid ođđasit árvvoštallat diktit Sámedikki konsulteret boazodoallošiehtadusa birra nu ahte doaibmagoađášii boahtte jagi šiehtadusšiehtadallamiin.</p>
<p type="listitem">Sámediggi bivdá beliid eanebuš lasihit orohatdoarjaga juolludeami mannan boazodoallošiehtadusa ektui.</p>
<p type="listitem">Sámediggi dáhttu beliid ásahit árbevirolaš eallostrukturerendoarjaga, 500 ruvnna juohke bohccos, ja mii fátmmasta buot lágan eallikategorijaid, ja mii buhtte miessenjuovvandoarjaga.</p>
<p type="listitem">Sámediggi bivdá Eanandoallo- ja biebmodepartemeantta čoahkkimastit finánsadepartemeanttain, sámedikkiin ja NRL:iin mas fáddán lea geahpedit fievrruid ja boaldámušaid divvadiid.</p>
<p type="listitem">Sámediggi dáhttu šiehtadallanbeliid gáibidit sámi boazodoallofágalaš gealbbu ja giellagealbbu dain geat dahket iskkademiid ja geat hábmejit boazodoalu reaidduid ja bargomálliid . Boazodoallošiehtadusa sisdoalu ulbmilin galgá leahkit hukset gealbbu sámi servodagas.</p>
<p type="listitem">Sámediggi bivdá šiehtadallanbeliid ásahit ohcanvuđot doarjjaortnega orohagaide ja siiddaide sirdit árbevirolaš máhtu buolvvaid gaskkas. Dán ohcá seammás go ohcá orohatdoarjaga ja das lea stuorámus submi 100 000 ruvnna.</p>
<p type="listitem">Sámediggi bivdá ahte šiehtadallanbealit várrejit 2 mill ruvnnu Protect Sápmái, nu ahte vuođđudus sáhttá háhkat bistevaš gealbbu vuođđudussii ja vai sáhttá veahkehit boazoguohtunorohagaid buoremus lági mielde.</p>
<p type="listitem">Sámediggi bivdá ahte šiehtadallanbealit várrejit ruđa Boazodoalu resursa- ja rávvenguovddážii Guovdageainnus ja ahte gulahallagohtet Guovdageainnu suohkaniin dán birra.</p>
</list></body></document>
