<document xml:lang="sme" id="no_id"><header><title/><genre code="admin"/><author><unknown/></author><wordcount>126</wordcount><conversion_status type="standard"/><availability><license type="standard"/></availability><multilingual/><origFileName>Vedtak sme.docx</origFileName><parallel_text xml:lang="nob" location="vedtak_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Mearrádus</p>
<p>Sámediggi lea sámiid álbmotválljejuvvon orgána, ja nu lea sámi álbmoga ovddasteaddji. Nationála lágaid ja riikkaidgaskasaš konvenšuvnnaid vuođul lea sámiin álgoálbmogin mielmearridan- ja iešmearridanriekti iežaset kultuvrra ja servvodateallima hárrái. Maiddái ILO konvenšuvnnas 169 boahtá ovdan ahte dearvvašvuođabálvalusat álgoálbmogiid várás galget álgoálbmogiid iežaset ovddasvástádusa ja dárkkisteami olis hábmejuvvot ja čađahuvvot. Sámediggeráđđi oaivvilda ahte jus dat mii daddjo ILO konvenšuvnnas galgá ollašuvvat de eaktuduvvo ahte regionála dearvvašvuođadoaimmahagaid stivrrain leat Sámedikki válljen sámiid ovddasteaddjit. Sámediggeráđđi maiddái čujuha bargui mii lea jođus spesialistadearvvašvuođabálvalusaid strategalaš viidáseappo ovdánahttimis sámi álbmoga várás. Jus galgá bures čuovvulit strategiija, de eaktuda dat ahte regionála dearvvašvuođadoaimmahagaid stivrrain lea sámi oassálastin ja gelbbolašvuohta. Sámedikkis leat čuovvovaš áirasat regionála dearvvašvuođadoaimmahagaid stivrraide: Davvidearvvašvuohta GDÁ: Henrik Olsen Helse Midt RHF: Ellinor Marita Jåma Helse Sør Øst RHF: Gunn Kristin Hætta</p>
</body></document>
