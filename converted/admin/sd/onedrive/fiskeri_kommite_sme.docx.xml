<document xml:lang="sme" id="no_id"><header><title/><genre code="admin"/><author><unknown/></author><wordcount>223</wordcount><conversion_status type="standard"/><availability><license type="standard"/></availability><multilingual/><origFileName>fiskeri kommite sme.docx</origFileName><parallel_text xml:lang="nob" location="fiskeri_kommite_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Evttohus 1 FRP Guolástus ja eará ressurssat mearas main sáhttá ávkkástallat, leat nationála ressurssat ja daid galgá dan mielde hálddašit. Dat galget hálddašuvvot máhttovuđot regulerenmálle mielde mii sihkkarastá buoremus lági mielde háhkat bioávdnasiid iešguđet šlájain. Norgga guolástusealáhusas eai leat ruhtaveahkit mii birge bures máilmmiviidosaš gilvvus. Dálá njuolggadusat, mat leat buoriduvvon ja ođasmahttojuvvon maŋimus jagiid, sihkkarastet máŋggalágan guollefatnasa ja industriijavuogádaga mas lea sadji sihke unna ja stuora fitnodagaide. Buresdoaibmi márkan gos háhket bargosajiid ja árvvuid Norgga riddoservodagaide miehtá riika, leat maid dehálaš eaktun viidásetovddidit guolástanealáhusa. Sámediggi oaivvilda ahte Oassálastinlága ja Lága njuoskaguliid gávppašeami birra ferte geahčadit ođasmahttit. Vuovdinservviid aktogávpelohpi guliid vuosttašvuovdimis, ja orrungáibádus fanaseaiggádiid buolvvaid gaskka sirdin, leat áššit maid ferte rievdadit. Sámediggi háliida ráhkadit vuogádaga mas earit leat gávpegálvun, ja mas olles riika gehččojuvvo okta áššin. Sámediggi oaivvilda ahte ferte mearridit oppalašeriid iešguđet guollešlájaide nu ahte resurssat hálddašuvvojit guhkesáiggi ja ceavzilis gánnáhahttivuođain ja buoremus lági mielde buot guollehivvodagain. Dán sáhttá dahkat omd. go bidjá eriid gávpegálvun ja go heiveha lagas ovttasdoaibmama fitnodagaid gaskka, fidnosurggiid, dutkanbirrasiid ja eará aktevrraid gaskka. Lobiid ávkkástallat osiin mearas galgá stáhta juolludit. Dákkár lobit galget sáhttit leat gávpegálvun ealáhusa aktevrraid gaskka. Lea maid dehálaš sihkkarastit ortnegiid mat fuolahit rekruterema guolástusealáhussii. Sámediggi áigu bivdit Stuoradikki movttiidahttit čađahit vel eanet geavaheaddjeheivvolaš dutkama guolleresurssaid ávkkástallama birra, maiddái vejolašvuođaid vuostáiváldima oktavuođas ja ealli guliid muohkádeamis. Dát sáhttá sihkkatastit ahte šaddá eanet vuorddehahtti vuođđobuvttaháhkan.</p>
</body></document>
