<document xml:lang="sme" id="no_id"><header><title> 
Untitled
</title><genre code="admin"/><author><unknown/></author><wordcount>534</wordcount><conversion_status type="standard"/><availability><license type="standard"/></availability><multilingual/><origFileName>915070_1_P_L__sme.doc</origFileName><parallel_text xml:lang="nob" location="915070_1_p_l__nob.doc"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Njuolggadusat daid doarjagiid geavaheapmái maid Sámediggi juohká politihkalaš joavkkuide - njulgejuvvon</p>
<p>Čuovvovaš njuolggadusat dasa movt geavahit Sámedikki juolludusaid Sámedikki politihkalaš joavkkuide ja opposišuvnna bargoeavttuide Sámedikkis, biddjojit doibmii.</p>
<p><em type="bold">§ 1. </em><em type="bold">Doa </em><em type="bold">ibmaguovlu ja ulbmil </em></p>
<p>Dát njuolggadusat gusket buot doarjagiid geavaheapmái maid Sámediggi juolluda Sámedikki politihkalaš joavkkuide ja opposišuvnna bargoeavttuide Sámedikkis.</p>
<p>Doarjja galgá geavahuvvot duššefal dakkár bargguide mat gusket Sámediggái, ja daidda politihkalaš ja hálddahuslaš veahkkedoaimmaide maid joavkkut dárbbašit, ja maiddái daid gálvvuid ja bálvalusaid oastimii maid joavkkut dárbbašit iežaset doaimmaid čađaheamis Sámedikkis. Joavkkuin lea ovddasvástádus gozihit ahte doarjagat geavahuvvojit njuolggadusaid mielde. Jus lea eahpádus, de galgá ášši biddjot Dievasčoahkkinjođihangoddái.</p>
<p><em type="bold">§ 2. </em><em type="bold">Rievttálaš sadji </em></p>
<p>Jus galgá oažžut doarjaga dáid njuolggadusaid mielde, de eaktuduvvo ahte Sámedikki joavkkut leat sierra juridihkalaš ovttadagat mat galget ovddasvástidit iežaset bargiid ja ekonomiija. Dat mielddisbuktá ahte addo diehtu joavkku báŋkokontonummára birra ja duođaštus ahte joavku lea registrerejuvvon Brønnøysund ovttadatregistaris.</p>
<p xml:lang="smj"><em type="bold">§ 3. </em><em type="bold">Doarja </em><em type="bold">ga sturrodat </em></p>
<p>Sámediggi mearrida bušeahttameannudeamis doarjaga sturrodaga, ja Dievasčoahkkinjođihangoddi juohká doarjaga mearriduvvon njuolggadusaid mielde.</p>
<p><em type="bold">§ 4. </em><em type="bold">Gaskavu </em><em type="bold">ohta joavkkuid servv </em><em type="bold">iide </em></p>
<p>Juolluduvvon doarjja lea joavkkuid iežaset ruhta ja joavkkuid váldo- dahje bellodatsearvvit eai sáhte gáibidit daid ruđaid, gč. § 2.</p>
<p>Joavkkut sáhttet dattetge oastit bálvalusaid iežaset váldo-/bellodatorganisašuvnnain.</p>
<p><em type="bold">§ 5. </em><em type="bold">Doaibmamávssut ja luondduad </em><em type="bold">dosat áira </em><em type="bold">siidda </em></p>
<p>Doarjjaruhta sáhttá máksojuvvot doaibmamáksun joavkku áirasiidda.</p>
<p>Dieđihangeatnegahttojuvvon addosat galget spesifiserejuvvot sierra diehtun rehketdoalloraporttas, vai boahtá ovdan maid juohkehaš lea vuostáiváldán. Dillemearriduvvon addosat, nugo ovdamearkka dihte mearreáigeskeaŋkkat/doalut ja sullasaččat, gahččet olggobeallái ovttas daiguin maid Sámediggi gokčá eará njuolggadusaid bokte.</p>
<p><em type="bold">§ 6. </em><em type="bold">Rehketdoallu ja dá </em><em type="bold">rkkástus </em></p>
<p>Ruhtageavaheamis galgá ráhkaduvvot rehketdoallu ja raporta. Jahkásaš <em type="italic">rehketdoal </em><em type="italic">loraporta </em>galgá sáddejuvvot Dievasčoahkkinjođihangoddái ovdal cuoŋománu 1. b. jagi maŋŋel. Rehketdoalloraporta galgá čuovvut reaidoruhtaprinsihpa ja čájehit goluid mat leat leamaš. </p>
<p>Rehketdoallodárkkisteaddji maid Dievasčoahkkinjođihangoddi lea nammadan, galgá jahkásaččat dárkkistit rehketdoaluid. Lea politihkalaš joavkkuid <em type="italic">iežaset ovddasvástádus nammaduvvon rehketdoallodárkkisteaddjái sáddet </em><em type="italic">rehketdollui gull </em><em type="italic">evaš duođaštusa </em><em type="italic">id </em>bajábealde namuhuvvon áigemeari sisa. </p>
<p>Sámediggi máksá dárkkistangoluid. Juohke joavkorehketdoalu dárkkistandieđáhus biddjo ovdan Dievasčoahkkinjođihangoddái ovdal dan áigemeari maid Dievasčoahkkinjođihangoddi lea mearridan.</p>
<p>Dárkkisteaddji galgá joavkkuide veahkkin čielggadit áššiid jus lea dárbu. Daid bargguid goluid sáhttá Sámediggi buhtadit. Dievasčoahkkinjođihangoddi sáhttá mearridit ráddjet buhtadusa vissis ruhtasubmái juohke joavkku nammii.</p>
<p>Rehketdoalloraporta ja dárkkistandieđáhus šaddá almmolažžan go ovddiduvvo Dievasčoahkkinjođihangoddái.</p>
<p><em type="bold">§ 7. </em><em type="bold">Raporttat maid váilot dahje leat váilevaččat </em></p>
<p>Váilevaš rehketdoalloraporttat, dahje jus raporttat eai leat buktojuvvon Sámediggái, sáhttá mielddisbuktit ahte boahtte jagi doarjja ii mákso dahje dat unniduvvo, dahje ahte doarjja gáibiduvvo máksojuvvot Sámediggái ruovttoluotta. Seamma dáhpáhuvvá jus dárkkisteaddji gávdná duođalaš boasttuvuođaid ja váilevašvuođaid raporteremis.</p>
<p><em type="bold">§ 8 </em><em type="bold">Deavddamearrádu </em><em type="bold">s </em><em type="bold">at </em></p>
<p>Máksojuvvojit guktii jagis: guovvamánu 1. beaivvi máksojuvvo 75 % doarjagis, ja báhcán 25 % máksojuvvo go rehketdoallu lea reviderejuvvon ja dohkkehuvvon.</p>
<p>Rehketdoalloraportta buktin sáhttá maŋiduvvot erenoamáš sivaid geažil, maidda ieš ii leat sivalaš. Áigemeari maŋideami ohcan galgá leat ollen dievasčoahkkinjođihangoddái maŋimusat cuoŋománu 1. beaivvi. Áigemeari sáhttá maŋidit eanemusat 14 beaivvi.</p>
<p>Jus rehketdoalloraporta ii geigejuvvo áigemearrái, de gessojuvvo das rájes 15 % juohke álgán mánus maŋŋoneami geažil.</p>
<p>Jus rehketdoalloraporta ii leat boahtán maŋimusat 30/6 čuovvovaš jagi ja maŋŋil reviderejuvvon ja dohkkehuvvon, de gustovaš jagi maŋimus termiidna ii máksojuvvo.</p>
<p>Jus rehketdoalloraporta ii leat boahtán maŋimusat 31/12 čuovvovaš jagi ja maŋŋil reviderejuvvon ja dohkkehuvvon, de sáhttá Sámediggi gáibidit doarjaga ruovttoluotta máksojuvvot.</p>
<p><em type="bold">§ </em><em type="bold">9 </em><em type="bold">. </em><em type="bold">Fá </em><em type="bold">pmuiboahtin </em></p>
<p>Njuolggadusat ja ortnet oktasaš dárkkisteddjiin biddjojit fápmui dan beaivvi rájes go leat Sámedikki dievasčoahkkimis mearriduvvon.</p>
<p>Dievasčoahkkinjođihangoddi sáhttá dárbbu mielde ollistit dáid njuolggadusaid.</p>
<p xml:lang="koi">29.11.19 - 1305</p>
</body></document>
