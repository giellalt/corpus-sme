<document xml:lang="sme" id="no_id"><header><title/><genre code="admin"/><author><unknown/></author><wordcount>806</wordcount><conversion_status type="standard"/><availability><license type="standard"/></availability><multilingual/><origFileName>Plenumsleders_tale_under_åpning_av_Sametinget_oktober2021 sme.docx</origFileName><parallel_text xml:lang="nob" location="plenumsleders_tale_under_apning_av_sametinget_oktober2021_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Ovccát Sámedikki allaáiggálaš rahpama sárdni </em><em type="italic">Dievasčoahkkinjođiheaddji Tom Sottinen golggotmánnu 2021 </em></p>
<p>Majestehta Gonagas Harald, Gonagaslaš Allavuohta Ruvdnoprinsa Haakon, gudnejahtton sámediggepresideanttat ja ságadoalli,Stuorradikki vuosttaš várrepresideanta, stáhtaráđi, Alimusrievttijustitiarius, sámediggeáirasat, ráhkis buot bovdejuvvon guossit: munnje lea dievasčoahkkinjođiheaddjin stuorra illun ja gudnin sávvat didjiide buresboahtima 9. Sámedikki allaáiggálaš rahpamii</p>
<p>Earánoamáš ilolaš lea sávvat buresboahtima deike ruovttoluotta dievasčoahkkinlatnjii , dál go guhkkit áiggi leat vásihan garra ráddjemiid ja njoammuneastadandoaibmabijuid. Pandemija ii leat nohkan, muhto midjiide eanaš olbmuide lea árgabeaivi máhccagoahtán fas dábálaš dillái. Mii sáhttitdearvvahit guđetguiimmid fasjabuorrestit buriid bargoguimmiid ja skihpáriidodne dán stuorra beaivvi.Ávvudanmaid go lean sáhttán sávvat Sámi ruoŧa- ja suomabeale bargoguimmiide buresboahtima. Sámi álbmot gohčoda iežas rájákeahtes álbmogin, muhto pandemiija áigodagas de šadde ráját hehttehussan min álbmogii. Stáhtaráját ja stáhtaid iešguđetlágan vuohki gieđahallat Covid 19, lea dagahan midjiide váttisin rájáid rastá ovttas doaibmat ja hehtten sámi ovttasbarggu, sámi ealáhusaid doaibmamis, ja sámi kulturdoaimmaid. Davviriikkalaš stáhtat galggašedjegulaskuddat Norgga, Ruoŧa ja Suoma Sámedikkiiguin ja sihtat sin rávvet ja buktit cealkámušaid močoavdit&lt;dili ja jávkadit dákkár sámi ráddjahehttehusaidboahtteáiggis</p>
<p>Sámedikki bealis lean maid ilus go Majestehta Gonagas Harald lea deike boahtán almmolaččat rahpat ovccát Sámedikki. Go Gonagas ja Ruvdnoprinsa Haakonleaba dás dál, de dat maid muitala man buorre oktavuohta lea gonagasgárdima ja sámi álbmoga gaskkas. Gonagasgárdima áŋgiruššan mearkkaša hui ollu sámi servodahkii. Sámediggi ovddasta sámi demokratiija, mas galgá seamma lunddolaš sadji nášunála searvevuođas go dáru demokratiijas.</p>
<p>Dađe bahát leat dán jagá sámediggeválggain vásihan ahte lea ain guhkká ovdal go joavdat dan rádjai. Mii leat vásihan stuorra hástalusaid válggas maidda mii ieža eat leat basttán maidege dahkat, muhto maiddái eará praktihkalaš dilálašvuođaid maid mii sáhttit buoridit &lt;t9/ ja mii lea min ovddasvástádus . Sámediggi fuobmái duođalaš meattáhusaid ja váilevašvuođaid sámi jienastuslogus ovdalaš válgga, mii vissásit lea vuorjan ja dagahan eahpesihkarvuođa. Listtuid ja bellodagaid prográmmaid sáddedettiin šadde váttisvuođat. Jáhkán ollusat mis maid livčče sávvan ahte válgaboađus livččii čielgan árabut. Ja ain lea nu ahte Sámediggeválggas ráhkadit eanaš dušše sámi mediat áššiid, ja dušše duollet dálle ráhkadit nášunála ođasmediat áššiid dás. Dát šaddá demokráhtalaš váttisvuohtan riikkas gos sámi gullevaš áššiin galggašii leahkit seamma árvu ja leahkit seramma dásis go dáru gullevaš áššiin.. Dáid hástalusaid galggašeimmet mii suokkardallat ja geahččalit čoavdit.</p>
<p>Vaikko sámi jienastuslohku stuorru jagis jahkái, de mii eat vásit ahte válgaoasálastit lassánit. Earánoamážit nuoraid gaskkas leat ollugat geat eai oasálaste válggain. Dát lea hástalussan sihke sámi ja norgga demokratiijai, nammalassii nuorra olbmuid beroštahttit. Makkár ambišuvnna leat mis ja maid sávvat mii sámi álbmogii? Mo galgat buoremusat sámediggeválgga čoavdit boahtteáiggis Ja mo galgat nuorra jienasteaddjiid olahit, nuorat han leat boahtteáigi. ? Dát leat stuorra ja váttis gažaldagat maidda ii leat oktageardánis vástádus. Dát šaddet Sámedikki dievasčoahkkima boahtte áigodaga suokkardallan áššin .</p>
<p>Ráhkis Sámediggeáirasat, háliidan sávvat lihku didjiide válgii ja otná beaivái ja daid stuorra bargguide mat vurdet. Dii viissásit dovdabehtet máŋgga lágan dovdduid dákkár beaivvi, sihke vuollegašvuođa ja giitevašvuođa luohttámuša ovddas maid sámi álbmot lea didjiide addán, muhto maiddái optimisma, áŋgirvuođa, movtta ja vuordámušaid dan bargui mii vuordá. Lihkku didjiide geat lehpet ođđasit ožžon luohttámuša, ja sávan liekkus buresboahtima didjiide geat leat áirrasin vuostttaš gearddi. Váldet mielde dáid dovdduid, sihke optimismma ja movtta din bargui boahtte njeallje jagi. Gártet beaivvit go dii dárbbašehpet roggat movtta, go fertet leahkit roahkkat go leat minoriteahta jietna.</p>
<p>Min álbmot ferte dávjá leahkit duostil ja roasttil ja leat šaddan ollu gierdat. Mii oaidnit ahte šaddá dađistaga garraseabbo dilálašvuohta sámi áššiid digaštaladettiin, dáid áššiid dihte cielahit, áitet ja vealahit sápmelaččaid. Sáhttá váikkuhit garrasit sámi servodatdigaštallamii jus okta bealli beassá čuorvut jitnosit, seammás go nubbi bealli jávohuvvá go eai nagot šat bissut digaštallamis. Mii leat fuolastuvvan go smiehttat mo dát sáhttá vaháguhttit earánoamážit boahtte bulvii. Mii geat ovddastat sámi álbmotválljejuvvon orgána, mis lea ovddasvástádus cealkit ahte dát ii leat dohkkehahtti, muhto dát ovddasvástádus ii leat dušše min.</p>
<p>Duohtavuođa ja seanadankommišuvnna ásaheapmi lea leamaš hui dehálaš áššin Sámediggái ovddit áigodagaid ja dán áigodaga galgá komišuvdna geiget raporttas Stuorradiggái. Maiddái cealkinfriddjavuođakommišuvdna geige barggus stuorradiggái. Guktot kommišuvnnat lea dán rádjai gullan sámi servodaga lahtuid muitaleamen iežaset vásáhusaid, main muitalit mo leat sámiid cielahan ja vealahan. Sámediggi vuordá ahte dát šaddá fáddán dáid rapporttain, ja háliida danne ávžžuhit sihke Stuorradikki ja ráđđehusa guldalit sámi servodaga muitalusaid.</p>
<p>Sámi álbmoga dárbbut ja višuvnnat boahtteáigái, ja dálá hástalusaid čovdosat, daid fertet ieža defineret. Mis lea riekti álbmogin defineret boahteáigámet. Sámediggi lea sámi álbmotválljen orgána ja ovddasta sámi jiena, ja dat sajádat geatnegahttá bargat sámi álbmogii buorrin. t Dasa gullá maid ahte mii fertet dovddahit ahte bargu lea gitta das ahte mis lea buorre ja goabbatbeallásaš ovttasbargu dáža eiseválddiiguin. Lea hui suohtas álgit ođđa áigodaga mas sámi-dáru ovttasbargu lea vel stargasat ja julggáštuvvon láhka nannejuvvon konsulterengeatnegasvuođain mii guoská buot dáža eiseváldedásiide. Dán mearridii Stuorradiggi árabut dán jagi, ja dalle lei doarespolitihkalaš ovttamielalašvuohta SámedikkisKonsultašuvnnat sihkkarastet ahte sámi oainnut šaddet oassin mearrádusproseassain, ja dan boađusin lea ahte mearridanvuođđu buorrána. Dát lea buohkaide buorrin.</p>
<p>Dáid sániiguin sávan mun buohkaide buresboahtima Sámedikki rahpamii. Ođđasit válljejuvvon ja fas válljejuvvon áirasiidda sávan mun buresboahtima dehálaš doibmii.</p>
<p>GIpmil buressivdnidehkos Gonagasa</p>
</body></document>
