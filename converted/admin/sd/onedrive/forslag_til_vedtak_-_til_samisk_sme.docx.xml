<document xml:lang="sme" id="no_id"><header><title/><genre code="admin"/><author><unknown/></author><wordcount>312</wordcount><conversion_status type="standard"/><availability><license type="standard"/></availability><multilingual/><origFileName>Forslag til vedtak - til samisk sme.docx</origFileName><parallel_text xml:lang="nob" location="forslag_til_vedtak_-_til_samisk_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><list><p type="listitem">Sámediggeráđđi delegere hálddahussii fápmudusa dahkat mearrádusaid bušeahttageavahanfápmudusa mielde ohcanvuđot doarjjaortnegiin, spiehkastahkan leat ortnegat maid Sámediggeráđđi ieš hálddaša.</p>
<p type="listitem">Fápmudus čuoggás 1 guoská maksimála submái mii lea definerejuvvon juohke ohcanvuđot doarjjaortnega njuolggadusain Sámedikki bušeahtas, ja mearriduvvon bušeahta siskkobealde oktan dohkkehuvvon ođđasis juogademiin. 3. Sámediggeráđđi galgá ieš dahkat mearrádusaid juolludemiin čuovvovaš ortnegiin: a. Sámi vuoigatvuođaid, areálaid ja resurssaid eará čuovvuleapmi b. Kultur- ja valáštallanstipeanda c. Doarjja regionála ovddidanprošeavttaide d. Doarjja sámi váldoorganisašuvnnaide e. Moalkás áššit buot ohcanvuđot doarjjaortnegiid vuolde 4. Fápmudus hálddahussii guoská maiddái čuovvovaš fápmudusaide: a. Biehttalit ohcamiid mat eai dávis njuolggadusaide mat leat iešguđet ortnegiid várás. b. Dohkkehit maŋidemiid, unnidit, geassit ruovttoluotta ja gáibidit ruovttoluotta máksojuvvot ohcanvuđot doarjagiid. c. Dahkat rievdadusaid gollo- ja ruhtadanplánas go ohccojuvvo. 5. Fápmudus hálddahussii guoská čuovvovaš čuoggáide njuolggadoarjagiid várás</p>
</list><list><p type="listitem">Unnidit, geassit ruovttoluotta ja gáibidit ruovttoluotta máksojuvvot njuolggadoarjaga</p>
<p type="listitem">Dahkat muttolaš árvvoštallamiid aktivitehtadoarjagiid juohkima birra giellaguovddážiidda golmma jagi plánaid vuođul mat leat sáddejuvvon sisa</p>
<p type="listitem">Viidáseappot juohkit doarjaga njuolggadoarjaga vuostáiváldiide mii lea merkejuvvon ráđđehusa bealis</p>
<p type="listitem">Hábmet juolludusreivve mas leat ulbmilolahusa eavttut ja raporterengáibádusat lassin standárdii mii njuolggadoarjaga njuolggadusaide biddjojuvvon.</p>
</list><p>6. Váidda hálddahusa mearrádusaide ovddiduvvo Sámediggeráđđái meannudeapmái, jus fal eai boađe ovdan kvalitatiivvalaš ođđa dieđut maid vuođul sáhttá rievdadit ovddit mearrádusa, maid hálddahus dalle sáhttá dahkat. 7. Ruovttoluottagessojuvvon ja -máksojuvvon doarjagat juogaduvvojit ođđasis daidda ortnegiidda main álgoálgosaččat leat juolluduvvon, ja Sámediggeráđđi oažžu juohke tertiála raporttaid main lea bajilgovva dáin. 8. Oppalašgeahčastat hálddahusa mearrádusain, mas lea ášši sisdoalu oktiigeassu ja ášši árvvoštallan, sáddejuvvo Sámediggeráđđái diehtun oktii vahkkui. Dasa lassin ovddiduvvo 30.4 ja 31.10 stáhtusgeahčastat mii guoská juolluduvvon eai máksojuvvon doarjagiidda.</p>
<list><p type="listitem">Hálddahussii delegerejuvvo fápmudus hálddašit Sámedikki doaimmaid ja doaimmahanválddi Plána- ja huksenlága ja guoskevaš láhkaásahusaid mielde</p>
<p type="listitem">Hálddahussii delegerejuvvo fápmudus juolludit sierralobi doaibmabijuide mat sáhttet váikkuhit automáhtalaččat ráfáidahttojuvvon sámi kulturmuittuide, hálddašit Sámedikki doaimmaid ja doaimmahanválddi kulturmuitolága láhkaásahusas.</p>
<p type="listitem">Hálddahussii delegerejuvvo fápmudus hálddašit Sámedikki doaimmaid ja doaimmahanválddi Báikenammalágas ja guoskevaš láhkaásahusain</p>
</list><p>Hálddahussii delegerejuvvo fápmudus hálddašit Sámedikki doaimmaid ja doaimmahanválddi Lágas vuođđoskuvlla ja joatkkaoahpahusa birra ja dán láhkaásahusain</p>
</body></document>
