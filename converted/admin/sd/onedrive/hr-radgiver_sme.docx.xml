<document xml:lang="sme" id="no_id"><header><title/><genre code="admin"/><author><unknown/></author><wordcount>232</wordcount><conversion_status type="standard"/><availability><license type="standard"/></availability><multilingual/><origFileName>HR-rådgiver sme.docx</origFileName><parallel_text xml:lang="nob" location="hr-radgiver_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="smj">Notáhta ● Notat</p>
<p xml:lang="nno">Geasa/Til:</p>
<p xml:lang="swe">Min čuj./Vår ref:</p>
<p xml:lang="koi">21/343 - 26</p>
<p>Beaivi/Dato:</p>
<p xml:lang="koi">11.10.2021</p>
<p><em type="italic">Ozat go ođđa hástalusaid? </em></p>
<p><em type="italic">HR-ráđđeaddi </em></p>
<p>Sámedikkis lea rabas bistevaš virgi áššemeannudeaddjin bargiidjuhkosis. Juhkosis leat 6 bargi oktan fágajođiheddjiin, ja gullá hálddahusossodahkii.</p>
<p>Álgin farggamusat. Bargosadji lea muhtin Sámedikki kánturbáikkiin, gos lea sadji.</p>
<p><em type="italic">Barggut </em>Bargiidjuhkosis lea ovddasvástádus HR strategalaš ovdánahttinproseassain, mas rekrutteren, gelbbolašvuođa ovdánahttin, DBS ja bargiid- ja bálkápolitihkka leat guovddážis. Dasto doaimmaha juogus jotkkolaš bargiidhálddašeami ja hálddaša guoskevaš láhka- ja šiehtadusortnegiid. </p>
<p>Virggi váldobarggut:</p>
<list><p type="listitem">Jođihit rekrutterenproseassaid</p>
<p type="listitem">Strategalaš HR-bargu gelbbolašvuođa- ja resursaplánemis</p>
<p type="listitem">Ráhkadit analysaid strategalaš mearrádusaid doarjuma várás</p>
<p type="listitem">Plánet, čađahit ja čuovvulit mielbargiidiskkademiid</p>
<p type="listitem">Eará barggut mat gusket HR:i</p>
<p type="listitem">Áššemeannudeapmi ja eará barggut mat gullet juhkosa ovddasvástádussurggiide</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p><em type="italic">Gelbbolašvuođagáibádus </em>Virgái háliidit bargi geas lea masteroahppu dahje vástideaddji oahppu relevánta fágasuorggis (HR ja bargiidjođiheapmi, organisašuvdnapsykologiija jna.) Kandidáhtat guđiin lea unnimusat bachelorgráda dahje vástideaddji oahppu, ja unnimusat 5 jagi relevánta bargohárjáneapmi, sáhttet árvvoštallojuvvot virgái. </p>
<p>Kandidáhtat guđet máhttet sámegiela, válljejuvvojit ovddabeallai earáid. Kandidáhtat guđet eai máhte sámegiela, galget ceavzit SÁÁL 1 ja 2 vástideaddji eksámeniid, jagi siste maŋŋel bargui álgima. Oahppu bistá jahkebeali, ja bargoaddi máksá oahppogoluid.</p>
<p><em type="italic">Mii deattuhit: </em></p>
<list><p type="listitem">Máhtu sámi servodatdiliid birra</p>
<p type="listitem">Hárjáneami almmolaš hálddašeamis</p>
<p type="listitem">Buriid ovttasbargo- ja gulahallandáidduid</p>
<p type="listitem">Buori njálmmálaš ja čálalaš ovdanbuktindáiddu</p>
<p type="listitem">Dáiddu bargat iešheanalaččat, struktuvrralaččat ja ulbmillaččat</p>
<p type="listitem">Veahkkáivuođa</p>
</list><p>Virggis deattuhuvvojit oahppu, bargovásáhusat, persovnnalaš heivvolašvuohta ja mokta.</p>
<p><em type="italic">Bálká- ja bargoeavttut </em></p>
<p>Virgi bálkáhuvvo Stáhta regulatiivva mielde virgekodas 1434 ráđeaddi dahje 1364 seniorráđđeaddi, bargoduogáža ja gelbbolašvuođa vuođul.</p>
</body></document>
