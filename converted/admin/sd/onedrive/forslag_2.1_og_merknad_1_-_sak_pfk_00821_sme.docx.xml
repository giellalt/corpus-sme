<document xml:lang="sme" id="no_id"><header><title/><genre code="admin"/><author><unknown/></author><wordcount>209</wordcount><conversion_status type="standard"/><availability><license type="standard"/></availability><multilingual/><origFileName>Forslag_2.1_og_merknad_1_-_sak_PFK_00821 sme.docx</origFileName><parallel_text xml:lang="nob" location="forslag_2.1_og_merknad_1_-_sak_pfk_00821_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Evttohus 2.1 </em></p>
<p>Rievdadusevttohus sámediggeráđi 2022 sámediggebušeahta árvalussii Lasáhus: Ođđa poasta: 4.5.14 Vuonak Mánájåroj Mihttomearri: Nannet julevsámegiela ceavzilvuođa Deháleamos bargu oažžun dihtii eanet sámegiela giellaguddiid dahkkojuvvo mánáidgárddis ja skuvllas, nugo sihkkarastit sámi mánáid vuoigatvuođa sámegiela oahpahussii ja ahte mánáin lea giellafálaldat mánáidgárddis. Julevsámegiella ja lullisámegiella leat erenoamáš hearkkes dilis ja lea dárbu sierra doaibmabijuide dán guovtti gillii jus Sámedikki mihttomearri ovttadássásašvuođa birra gielaid gaskka galgá olahuvvot. Vuonak Mánájåroj lea dál dat áidna mánáidgárdi riikkas mas julevsámegiella lea vuosttašgiellan. Mánáidgárddis leat 40 saji ja ávkkástallá kapasitehta 56 %, ja lea dasto stuora nationála resursa julevsámegiela ceavzilvuođa duddjomii boahtteáiggis. Lea nationála ovddasvástádus fuolahit ahte unna gielažiin lea ceavzilvuohta ovddos guvlui. Dása gullá ovddasvástádus álggahit doaibmabijuid mat sihkkarastet ahte mis leat boahtteáiggis mánáidgárddit main lea giellafálaldat maiddái unna gielažiin. Jagi 2022 várrejuvvo 400.000,- ru. njuolggodoarjjan Vuonak Mánájåroj Poasta 87001 Sámi váldoorganisašuvnnat - ohcanvuđot doarjja unniduvvo 50.000,- ruvnnuin Poasta 87101 Sámedikki politihkalaš joavkkut unniduvvo 200.000,- ruvnnuin Poasta 1510 Sámediggeráđđi unniduvvo 150.000,- ruvnnuin</p>
<p><em type="italic">Mearkkašupmi 1 </em></p>
<p>Lávdegotti eanetlohku lea fuolas Vuonak Mánájåroj dili geažil. Mánáidgárdi lea okta moatti julevsámegiel mánáidgárdefálaldagas ja lea vuođđun julevsámegiela ealáskahttimii. Sámediggi attii Vuonak Mánájåroj doarjaga 2021:s buoridan dihtii dili. Dehálaš lea gávdnat guhkes áiggi čovdosiid mánáidgárdái mat sihkkarastet julevsámegiel mánáidgárdefálaldaga gulahallama bokte mánáidgárdeeaiggádiin, ráđđehusain ja suohkaniin. Julevsámegiel mánáidgárdefálaldat ferte sihkkarastojuvvot Hábmeris.</p>
</body></document>
