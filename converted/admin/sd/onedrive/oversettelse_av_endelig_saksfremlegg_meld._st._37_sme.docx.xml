<document xml:lang="sme" id="no_id"><header><title/><genre code="admin"/><author><unknown/></author><wordcount>460</wordcount><conversion_status type="standard"/><availability><license type="standard"/></availability><multilingual/><origFileName>Oversettelse av endelig saksfremlegg meld. st. 37 sme.docx</origFileName><parallel_text xml:lang="nob" location="oversettelse_av_endelig_saksfremlegg_meld._st._37_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Departemeanta ii oro čiegadan guđemuš Sámedikki cealkámušaid ja mearkkašumiid lasihit dieđáhussii ja guđemuččaid hilgot. Earenoamážit barggu loahpamuttus de gulahalle Sámedikki áirasat, gieldda- ja ođasmahttindepartemeanta ja Sámediggi measta beaivválaččat.</p>
<p>Eanaš sámedikki mearkkašumiid lasihedje dieđáhussii, ja go departemeanta lea rievdadan dáid čállosiid de ii leat nuppástuhttán oaivila ollus. Go lei sáhka dieđáhusa doaibmabijuin, de šattai dás moivi. Sámediggi árvalii máŋga doaimma, muhto Gieldda- ja ođasmahttindepartemeanta dieđihii ahte eai áiggo dán dieđáhusa vuođul árvalit doaibmabijuid. Lihkká juolludedje 6 miljon ruvnna dieđáhusa čuovvulit, ja dát ii ilbman ovdal go 2022 stáhtabušeahta almmuhedje golggotmánus. Dán ferte boahtte jagi dieđáhusas vuhtii váldit, nu ahte doaimmaid digaštaladettiin lea gulahallan buoret.</p>
<p>Lihkká juolludedje 6 miljon ruvnna 2022 stáhtabušeahtas dieđáhusa čuovvulit. Dát áddejuvvo dan láhkai ahte várrejuvvojit ruđat čuovvulit daid doaibmabijuid maid Sámediggi lea árvalan.</p>
<p>Sámedikki ulbmilin lea bisuhit ja joatkit ovdánahttit ealli sámi báikegottiid. Eaktun bisuhit báikegottiid lea rahčat ásahit ođđa ealáhusaid, muhto dát ásaheamit eai galgga čuohcat ealáhusaide mat leat kultuvrralaččat dehálaččat sámi guovlluin. Go ođđa bargosajiid ásaha, de ferte álo veardidit mo dát váikkuhit sámi árbevirolaš ealáhusaide guhkkit áiggi. Dán jagi lea leamaš proseassa ollu buoret go ovdal. Dán jagi barggus lea vuhtton ahte barggu vuođđun leamaš ovttasbargu ja gulahallan. Gieldda- ja ođasmahttindepartemeanta ii oro čiegadan guđemuš Sámedikki cealkámušaid ja mearkkašumiid lasihit dieđáhussii ja guđemuččaid hilgot. Dat positiiva ovdáneapmi doaivumis joatká. Sámediggi oaivvilda lihkká ahte dieđáhusa galggašii meannudit Stuorradikkis giđđasešuvnna, muhto go barggut leat maŋŋonan, de dát lea leamaš hástalussan ráđđehussii. Danne lea deaŧalaš ahte čuovvuleami, rámmaid, ja doaibmabijuid gulahallan nannejuvvo sakka boahtte jagi dieđáhusa barggus. Dán jagi dieđáhusa proseassas lei moivi, ja Gieldda- ja ođasmahttindepartemeanta ii árvalan makkárge konkrehta doaibmabijuid. Dieđáhusbarggu boađusin berrešii leahkit ahte evttohit konkrehta doaibmabijuid mo hástalusaid ja vejolašvuođaid sáhttá sáhttá čuvgehit . Dáid doaimmaid galggašii sihke Sámediggi ja Gieldda- ja ođasmahttindepartemeanta buktit, nu ahte sihkkarastá ahte goappašat bealit čuovvulit dáid. Sámedikki mielas lea positiivvalaš signála ahte juolluduvvojit ruđat dieđáhusa čuovvulit. Seammás vuosttilda Sámediggi prinsihpalaččat práksisa mas merkejit gárvásit juolludemiid stáhtabušeahtas, danne go dat rihkku Sámedikki ekonomalaš iešmearrideami. Juolludeami maid ledje gárvásit merken nu ahte eai lean váldán vuhtii haddegoargŋuma. Dát mearkkaša ahte čuovvoleapmi čuohcá dálá doaibmabijuide.</p>
<p>Ealáhuseallin maid ferte vuhtii váldit ekologalaš, sosiála, ja kultuvrralaš dimenšuvnnaid ásahettiin sámi báikegottiide buori ja ceavzilis vuođu.</p>
<p>Danne lea deaŧalaš ahte čuovvuleami, rámmaid, ja doaibmabijuid gulahallan nannejuvvo sakka boahtte jagi dieđáhusa barggus. Dieđáhusbarggu boađus berrešii leahkit ahte evttohit konkrehta doaibmabijuid mo hástalusaid ja vejolašvuođaid sáhttá sáhttá čuvgehit . Dáid doaimmaid galggašii sihke Sámediggi ja Gieldda- ja ođasmahttindepartemeanta buktit, nu ahte sihkkarastá ahte goappašat bealit čuovvulit dáid. Jus áigu earet eará realiseret čielga eamiálbmotprofiilla investerenfoandda ja čuovvulit sámedikki boazodoalloláhka lávdegotti bohtosiid, de lea eaktun ahte ráđđehus čuovvula daid. Jahkásaš dieđáhusaid čuovvulettiin lea dehálaš ahte dieđáhusaid mielde čuvvot lassi juolludeamit Sámediggái. Eaktun lea ahte juolludemiid eai vikka čatnat ja eaige gárvásit merket, bisuhan dihte Sámedikki ekonomalaš iešmearrideami.</p>
</body></document>
