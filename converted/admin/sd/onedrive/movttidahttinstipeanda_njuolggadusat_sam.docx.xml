<document xml:lang="sme" id="no_id"><header><title/><genre code="admin"/><author><unknown/></author><wordcount>574</wordcount><conversion_status type="standard"/><availability><license type="standard"/></availability><multilingual/><origFileName>Movttidahttinstipeanda njuolggadusat Sam.docx</origFileName><parallel_text xml:lang="nob" location="movttidahttinstipeande_njuolggadusat_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Njuolggadusat - Stipeanda joatkkaskuvllaohppiide ohcanvuđot doarjja</p>
<p>Dohkkehuvvon áššis SR</p>
<p xml:lang="smj">Davvisámegiella</p>
<p>Ávjovárgeaidnu 50</p>
<p>9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p>samediggi@samediggi.no</p>
<p>www.samediggi.no</p>
<p xml:lang="nno"><em type="italic">Innhold </em></p>
<p>1.1 Doarjjaortnega mihttu ja vuoruheamit 4</p>
<p>1.1.1 Doarjjaortnega mihttu 4</p>
<p>1.1.2 Ulbmilolahusa eavttut 4</p>
<p>1.2 Ohcama hápmi ja sisdoallu 4</p>
<p>1.2.1 Doarjjaoažžu / Gii/geat sáhttet ohcat 4</p>
<p>1.2.2 Ohcanáigemearri 4</p>
<p>1.2.3 Gáibádusat ohcamii 4</p>
<p>1.2.4 Eavttut oahccái 5</p>
<p>1.3 Stipeandda sturrodat 5</p>
<p>1.3.1 Stipeanda juolluduvvo ná: 5</p>
<p>1.4 Ohcamiid meannudeapmi 5</p>
<p>1.4.1 Ohcamiid meannudeapmi 5</p>
<p>1.4.2 Máksineavttut 5</p>
<p>1.5 Bearráigeahčču 5</p>
<p>1.5.1 Bearráigeahčču ja čuovvuleapmi 5</p>
<p>1.5.2 Ruovttoluotta máksin 5</p>
<p type="title">Doarjjaortnega mihttu ja vuoruheamit</p>
<p type="title">Doarjjaortnega mihttu</p>
<list><p type="listitem">Joatkkaskuvlla ohppiin lea sámegiella fágan joatkkaskuvllas.</p>
</list><p type="title">Ulbmilolahusa eavttut</p>
<list><p type="listitem">Joatkkaskuvlla oahppit čađahit sámegieloahpahusa.</p>
<p type="listitem">Privatisttat váldet eksámena sámegielas.</p>
</list><p type="title">Ohcama hápmi ja sisdoallu</p>
<p type="title">Doarjjaoažžu / Gii/geat sáhttet ohcat</p>
<list><p type="listitem">Joatkkaskuvlla oahppit geain lea sámegieloahpahus juogo vuosttášgiellan, nubbingiellan dahje amasgiellan.</p>
<p type="listitem">Joatkkaskuvlla oahppit geain lea gáiddusoahpahussan sámegieloahpahus juogo vuosttášgiellan, nubbingiellan dahje amasgiellan.</p>
<p type="listitem">Oahppit geat privatistan váldet eksámena sámegielas.</p>
<p type="listitem">Olmmoš gii lea Norgga stáhtaborgár dahje vuoigatvuohta registreret iežas Norgga stáhtaborgárin ja lea oahppin almmolaččat dohkkehuvvon oahpposajis Ruoŧas dahje Suomas ja vuoigatvuohta oažžut doarjaga stáhta loatnakássas Norggas.</p>
</list><p type="title">Ohcanáigemearri</p>
<list><p type="listitem" xml:lang="vep">31.03.22</p>
</list><p>Ohcamiid 2020/21 skuvlajahkái sáhttá sáddet 16.01.22 rájes 31.03.22 rádjái. Ohcamat meannuduvvojit dađistaga. Ohcamat mat sáddejuvvojit maŋŋá dán dáhtona eai meannuduvvo.</p>
<p type="title">Gáibádusat ohcamii</p>
<list><p type="listitem">Sámedikki doarjjaportála galgá geavahuvvot ohcama sáddemii. Jus ohcci lea vuollel 18 jagi galgá fuolaheaddji ohcat Sámedikki doarjjaportála bokte ohcci ovddas.</p>
<p type="listitem">Ohcamis ferte leat oahpahussaji duođaštus das ahte ohcci lea ollesáiggi oahppi dahe oasseáiggi oahppi geas lea ja ain lea oahpahus sámegielas vuosttašgiellan, nubbingiellan dahje amasgiellan. Duođaštus gusto dušše go das lea oahpahussaji steampil ja vuolláičála.</p>
<p type="listitem">Privatisttat fertejit sáddet duođaštusa ahte leat eksámenii dieđihan.</p>
<p type="listitem">Oahppit geat leat oahppin dohkkehuvvon oahpposajis Ruoŧas dahje Suomas fertejit dasa lassin sáddet dieđuid fágaoahpaheaddjis das makkár dássi oahpahusas lea Sámedikki njuolggadusaid ektui; sámegiella vuosttašgiellan, nubbingiellan dahje amasgiellan.</p>
</list><p type="title">Eavttut oahccái</p>
<list><p type="listitem">Son gii oažžu stipeandda fertet leat oahppi almmolaš dohkálaš oahpposajis Norggas, masa lea dohkkehuvvon oahppadoarjja stáhta loatnakássas.</p>
<p type="listitem">Ohcci gii lea oahppin almmolaččat dohkkehuvvon oahpposajis Ruoŧas dahje Suomas ferte leat Norgga stáhtaborgár dahje vuoigatvuohta registreret iežas Norgga stáhtaborgárin ja vuoigatvuohta oažžut doarjaga stáhta loatnakássas Norggas.</p>
<p type="listitem">Privatisttat fertejit sáddet duođaštusa das ahte leat váldán eksámena sámegielas.</p>
</list><p type="title">Meroštallannjuolggadusat</p>
<p type="title">Meroštallannjuolggadusat:</p>
<list><p type="listitem">Sámediggi háliida ahte eambbosat válljejit, ja čađahit, sámegieloahpahusa vuosttašgiellan, ja danne vuoruhuvvojit vuosttašgielagat alimus stipeanddain.</p>
</list><p>Stipeanda juolluduvvo ná:</p>
<list><p type="listitem">kr 10 000 ohppiide geain lea sámegiella vuosttašgiellan.</p>
<p type="listitem">kr 6 000 ohppiide geain lea sámegiella nubbingiellan – Sámegiella 2</p>
<p type="listitem">kr 3 500 ohppiide geain lea sámegiella nubbingiellan – Sámegiella 3 dahje Sámegiella 4</p>
<p type="listitem">kr 3 500 ohppiide geain lea sámegiella amasgiellan.</p>
</list><p type="title">Ohcamiid meannudeapmi</p>
<p type="title">Ohcamiid meannudeapmi</p>
<list><p type="listitem">Ohcamat mat eai deavdde ohcaneavttuid hilgojuvvojit.</p>
<p type="listitem">Ohcamat meannuduvvojit dađistaga ja golmma mánu sisa dan rájes go ohcan lea joavdan.</p>
<p type="listitem">Sámediggi sáhttá dáhttut eanet duođaštusaid dahje gohččut čielggadanságastallamii.</p>
</list><p type="title">Máksineavttut</p>
<list><p type="listitem">Stipeanda máksojuvvo ollásit go stipeandda juolludeapmi lea mearriduvvon.</p>
<p type="listitem">Stipeanda privatisttaide máksojuvvo ollásit go duođaštus das ahte lea váldán eksámena sámegielas lea sáddejuvvon Sámediggái.</p>
</list><p type="title">Bearráigeahčču</p>
<p type="title">Bearráigeahčču ja čuovvuleapmi</p>
<list><p type="listitem">Sámediggi sáhttá iskat lea go stipeandda oažžu gergen sámegieloahpahusa skuvlajagi.</p>
<p type="listitem">Sámediggi sáhttá dáhttut eanet dieđuid maid ohcci lea geatnegas buktit. Dát guoská dieđuide mat galget geavahuvvot statistihkkii ja eará raporteremii.</p>
</list><p type="title">Ruovttoluotta máksin</p>
<list><p type="listitem">Sámediggi sáhttá gáibidit doarjaga ruovttoluotta ollásit máksojuvvot jos oahppi ii gerge skuvlajagi.</p>
<p type="listitem">Sámediggi sáhttá gáibidit ruovttoluotta máksojuvvot menddo ollu máksojuvvon stipeandda.</p>
<p type="listitem">Jos doarjjaoažžu dákkár oktavuođain ii mávsse ruovttoluotta, de sáhttá Sámediggi rievtti bokte gáibidit máksojuvvot dan mii lea buorrin. Jos ruđat eai máksojuvvo ruovttoluotta dan áigemeari sisa mii lea biddjojuvvon, de sáhttá gáibidit maŋŋoneami ovddas reanttuid vel lassin, gč. juovlamánu 17. b. 1976 mannosaš lága nr. 100 reanttuid birra maŋŋonan máksima oktavuođas jna.</p>
</list></body></document>
