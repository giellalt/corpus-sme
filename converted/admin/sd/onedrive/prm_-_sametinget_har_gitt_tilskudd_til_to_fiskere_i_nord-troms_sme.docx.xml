<document xml:lang="sme" id="no_id"><header><title/><genre code="admin"/><author><unknown/></author><wordcount>126</wordcount><conversion_status type="standard"/><availability><license type="standard"/></availability><multilingual/><origFileName>PRM_-_Sametinget_har_gitt_tilskudd_til_to_fiskere_i_Nord-Troms sme.docx</origFileName><parallel_text xml:lang="nob" location="prm_-_sametinget_har_gitt_tilskudd_til_to_fiskere_i_nord-troms.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámediggi lea juolludan 300 000,- Røyelkampen AS:i. Fitnodat lea Ráissas ja dan eaiggáduššá Oskar Marvik, gii dál áigu oastit iežas vuosttaš bivdofatnasa.</p>
<p>Sámediggi lea maiddái juolludan 331 000,- Norberg AS:i. Simen Nymo eaiggáduššá fitnodaga, ja dat lea Vándarvágis, Gálssás. Dát doarjagat mielddisbuktet ođđarekrutterema guolástusealáhussii Davvi-Romssas.</p>
<p>Sámediggi lea ilus go sáhttá veahkkin nannet regiovnna báikkálaš bivdofatnasiid ja sávvá ahte doarjagat leat veahkkin addime dán guovtti nuorra guolásteaddjái buori álggu iežaska guolástandoaimmain.</p>
<p>– Lea hui dehálaš juolludit doarjagiid sidjiide geat háliidit bargagoahtit guolástusealáhusas sámi guovlluin. Ođđarekrutteremis leat buorit váikkuhusat báikkálaš servvodagaide Davvi-Romssas, nu ahte lea buorre go guokte nuorra olbmo áiguba áŋgiruššat guolástusealáhusas, dadjá sámediggeráđđi Silje Karine Muotka (NSR).</p>
<p><em type="italic">Jus leat gažaldagat dahje áiggut jearahallat, váldde oktavuođa sámediggeráđiin Silje Karine Muotkain (NSR), mob. +47 984 87 576, silje.karine.muotka@samediggi.no </em></p>
</body></document>
