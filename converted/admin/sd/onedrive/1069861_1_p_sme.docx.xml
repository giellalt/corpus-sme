<document xml:lang="sme" id="no_id"><header><title/><genre code="admin"/><author><unknown/></author><wordcount>251</wordcount><conversion_status type="standard"/><availability><license type="standard"/></availability><multilingual/><origFileName>1069861_1_P sme.docx</origFileName><parallel_text xml:lang="nob" location="1069861_1_p_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">Ášši/Sak  &lt;Saksnr&gt;</p>
<p xml:lang="fkv">&lt;Tittel&gt;</p>
<p><em type="italic">Arkiivaášše </em><em type="italic">nr. </em></p>
<p xml:lang="koi">21/4902</p>
<p><em type="italic">Sámedikki bargoortnet - bargojoavkku nammadeapmi/ </em><em type="italic">Sametingets </em><em type="italic">arbeidsorden </em><em type="italic">- </em><em type="italic">oppnevning </em><em type="italic">av </em><em type="italic">arbeidsgruppe </em></p>
<p>Mielddus/Vedlegg</p>
<p type="title">Áššečilgehus</p>
<p>Dievasčoahkkináššis 033/21 Sámedikki čoahkkinortnet – rievdadusat, ovddiduvvui čuovvovaš eanetlohkomearkkašupmi: <em type="italic">Sámedikki siskkáldas organiseren lea deaŧalaš dasa ahte orgána sáhttá doaibmat nu bures go vejolaš sámiid ovddasteaddji orgánan. Duollet dálle lea dárbu čađahit ollislaš ođasmahttimiid das mo Sámediggi lea organiserejuvvon, gávdnan dihtii buoremus bargovuogi parlamentii. Dál lea áigi ollislaččat guorahallat stivrenvuogi ja </em>čoahkkinortnega <em type="italic">, ja dievasčoahkkinjođihangoddi bivdojuvvo dál juo plánet ahte ođđa válljejuvvon Sámediggi jagi 2021 čavčča rájes jo sáhttá álggahit dakkár barggu. Dakkár proseassas lea doarespolitihkalaš </em><em type="italic">oassálastin deaŧalaš. </em><em type="italic">Čoahkkádus: </em>Lea sávahahtti ahte sihke posišuvnna ja opposišuvnna bealis lea viiddis ovddasteapmi. Lávdegoddi ferte deattuhit buriid proseassaid ja joavkkuid ja bellodagaid searvvaheami. Evttohuvvo ahte dievasčoahkkin nammada 5 áirasa lávdegoddái. Lávdegotti jođiheaddji berre leat posišuvnnas. <em type="italic">Bušeahtta: </em>Lávdegoddi mearrida sierra bargovuogi. Lea dárbu sihke fysalaš ja digitála čoahkkimiidda. Lávdegoddái galgá maiddái addojuvvot vejolašvuohta viežžat vásáhusaid eará sullasaš orgánain ja geavahit olgguldas čielggadeddjiid. Eaktuduvvo ahte dievasčoahkkin addá bušeahta mii gokčá lávdegotti barggu ja ahte bargui vuoruhuvvojit hálddahuslaš resursat. <em type="italic">Mandáhtaevttohus </em>Lávdegoddi galgá ollislaččat revideret Sámedikki bargoortnega. Lávdegoddi galgá evttohit rievdadusaid Sámedikki čoahkkinortnegis, fágalávdegottiid njuolggadusain ja Sámedikki vuođđonjuolggadusain. Lávdegoddi galgá iežas barggus kártet ja árvvoštallat vásáhusaid mat leat dálá bargoortnegis. Lávdegoddi bivdojuvvo erenoamážit revideret dálá lávdegoddestruktuvrra. Dálá lávdegoddestruktuvra lea juhkkojuvvon áššesurggiid mielde ja lávdegoddái addojuvvo mandáhta árvvoštallat lea go dát juohkin heivvolaš. Lávdegoddi galgá leat geargan bargguin ovdal jagi 2023 loahpas. Ávžžuhus lea dasto vuođđun dievasčoahkkináššái maid dievasčoahkkinjođihangoddi lea ovddidan ovdal jagi 2024 loahpas. </p>
<p type="title">Mearrádusárvalus</p>
<p type="title">Mearrádus</p>
<p>Dievasčoahkkinjođihangoddi árvala čuovvovaš mandáhta:</p>
</body></document>
