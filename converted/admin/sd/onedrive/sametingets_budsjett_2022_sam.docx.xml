<document xml:lang="sme" id="no_id"><header><title/><genre code="admin"/><author><unknown/></author><wordcount>253</wordcount><conversion_status type="standard"/><availability><license type="standard"/></availability><multilingual/><origFileName>Sametingets budsjett 2022 Sam.docx</origFileName><parallel_text xml:lang="nob" location="sametingets_budsjett_2022_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikki 2022 bušeahtta Sámi Álbmotbellodat čujuha šiehtadallamiidda Sámedikki ja Sámi Dáiddárráđi gaskkas mat boatkanedje. Guovtteoaivilvuohta guoskai dasa ahte SDR ii ožžon ruđaid Sámedikkis maid dárbbaša ásahit ođđa miellahttosearvvi. SDR oaivvilda ahte sis ferte 1.5 virgevuođu jus galget nagodit gieđahallat ođđa miellahttosearvvi sisaváldima. SDR:as leat juo 6 miellahttosearvvi ja dušše 0,5 virgevuođu gieđahallat eanetbarggu hálddahusas. Diehtojuohkinreivve mielde sámediggeáirasiidda beaiváduvvon 23.11.21, lea SDR SDR jahkečoahkkin 2020:s lea dohkkehan FSF miellahttun muhto eaktudan ahte miellahttuvuohta álgá dan beaivve rájes go Sámediggi juolluda lassi ekonomalaš doarjaga SDR:ii. Nu go mii oaidnit eavttuid de mielddisbuktá eanetbarggu hálddáhussii. Sámi girječálliid searvi lea miellahttun beassan , muhto miellahttuvuohta ii álggahuvvo ovdal go dárbbašlaš ruđat leat sajis. Dan mii gal bures ipmirdit. Seamma diehtojuohkinreivves čállá SDR ahte Sámediggi čujuha dievasčoahkkima mearrádussii gos Sámediggi lea mearridan ahte FSF galget SDR miellahtut. Diehtojuohkinreivve mielde de ii doala deaivása. SDR čállá diehtojuohkinreivves Sámediggeáirasiidda ahte; "Maŋŋá Sámediggeráđi ja dievasčoahkkima beavdegirgeahčadeami de ii gávdnon dákkár mearrádus. Sámi Álbmotbellodat doarju SDR gáibádusa ahte dárbbašlaš feretjit sajis ovdal go FSF miellahttuvuohta álggahuvvo. Sámediggi ferte juolludit ruđaid mat dárbbahuvvojit dan duohken ahte FSF šaddá miellahttu buot vuoigatvuođaiguin Sámi Dáiddárráđis. Lea dál áigi ahte čoavdit ášši nu ahte sáhttá loahpahuvvot buoremus lági mielde, sihke SDR:ii ja FSF:ii.</p>
<p>Sámi Álbmotbellodat árvala danne bušeahttalasáhusa SDR:i 900 000 ru mii ollásit manná 8.5.2.1 kapihttalii Doaibmadoarjja. Gokčan evttohuvvo čuovvovaš poasttaid unnideami bokte; Kap. 13.1.3 Sámi váldoorganisašuvnnat - ohcanvuđot doarjja unnu 500 000 ruvnnuin. Kap. 13.2 Politihkalaš dási doaibmagolut - 87001 Politihkalaš joavkkut Sámedikkis unnu 100 000 ruvnnuin. Kap 15.3 Sámediggeráđđi unnu 300 000 ruvnnuin.</p>
</body></document>
