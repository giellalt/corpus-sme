<document xml:lang="sme" id="no_id"><header><title> 
Eavttuhus áššái ● Forslag til sak                               Nr:___ /___
</title><genre code="admin"/><author><unknown/></author><wordcount>2663</wordcount><conversion_status type="standard"/><availability><license type="standard"/></availability><multilingual/><origFileName>NK 211208_Forslag_Sametingets_budsjett_2021_vers_kl_1501_-1 sam.doc</origFileName><parallel_text xml:lang="nob" location="nkf_211208_forslag_sametingets_budsjett_2021_vers_kl_1501_-2_no.doc"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikki 2022 bušeahtta oktan guhkesáiggebušeahtain</p>
<p>(Boahtá ráđi evttohusa ovdii)</p>
<p><em type="bold">Sisdoallu </em></p>
<p><em type="bold">1 </em><em type="bold">. </em><em type="bold">Álggahus </em></p>
<p>Sámedikki bušeahtta vuođđuduvvo ekonomalaš rámmaide maid ráđđehus evttoha juolludit Sámediggái ráđđehusa proposišuvnnas stáhtabušehttii (Prop. 1 S) boahtte bušeahttajahkái (geahča kap. 3.2 Ekonomalaš váikkuhangaskaoamit).</p>
<p>Dat rievdadusat maid Stuoradiggi iežas gieđahallamis mearrida bušeahttaevttohusas eai boađe Sámedikki bušehttii ovdalgo Sámedikki bušeahtta reviderejuvvo maŋit jagi.</p>
<p><em type="bold">2 </em><em type="bold">. </em><em type="bold">Rámmat ja prinsihpat </em></p>
<p>Sámediggi sávvá bušeahta mas lea fokus dasa ahte sámi servodat galgá oažžut eanemus lági mielde ávkki ráddjejuvvon ekonomalaš váikkuhangaskaomiin mat addojuvvojit. Ekonomalaš váikkuhangaskaoamit galget hálddašuvvot beaktilit, ja dainna mihtuin ahte ovddidit sámi kultuvrra, ealáhusaid ja servodaga buoremus lági mielde.</p>
<p>Sámediggi dovddasta ahte servodagas leat stuora rievdamat, ja danin rievdá maiddái sámi servodat. Buot boaittobealbáikkiin nohket olbmot dakkár leahtuin ahte lea vuorjašupmin, ja meroštallamat čájehit ahte davvi álbmot boahtá leat beliin unniduvvon muhtin logiid-jagiid geahčen. Dan bokte návccahuvvá maid sámi kultuvra garrasit, earenoamážit guovlluin gos juo lea rašes dilis. Vaikko leat ollu virggit rabas davvin.</p>
<p>Bušeahtta lea hábmejuvvon prinsihpa mielde ahte guovddáš sámi guovlluide ja mearrasámi guovlluide galgá earenoamáš fokus sámi kultuvrra ja ealáhusaid ovddideamis. Sámi váldoguovlluin oaivvilduvvojit guovllut gos sámi kultuvra ja giella ain leat nannosat, ja guovllut gos dáruiduhttin lea jávkadan stuora oasi gielas.</p>
<p>Vuolggasadjin bušehttii lea ahte šiehtadallojuvvon ja sajáiduvvon ortnegat viidásetfievrriduvvojit jagis 2022, muhto ahte joraheapmi bušetterema guvlui álggahuvvo dakka viđe.</p>
<p>Sámediggi hábme maid guhkesáiggebušeahta, čájehan dihte guđe guvlui jorrá boahtte golbma jagi.</p>
<p>Tabealla:</p>
<p xml:lang="est"><em type="bold">Tema </em></p>
<p xml:lang="vep"><em type="bold">ST-R 2022 </em></p>
<p xml:lang="smj"><em type="bold">Budsj 2021 </em></p>
<p xml:lang="nob"><em type="bold">Avvik 21-20 </em></p>
<p xml:lang="kal"><em type="bold">NKF 2022 </em></p>
<p xml:lang="koi"><em type="bold">2023 </em></p>
<p xml:lang="koi"><em type="bold">2024 </em></p>
<p xml:lang="koi"><em type="bold">2025 </em></p>
<p xml:lang="smj">Giella</p>
<p xml:lang="koi">113111</p>
<p xml:lang="koi">112 551</p>
<p xml:lang="koi">560</p>
<p xml:lang="koi"><em type="bold">1 </em><em type="bold">14 000 </em></p>
<p xml:lang="koi">117 300</p>
<p xml:lang="koi">119 000</p>
<p xml:lang="koi">120 000</p>
<p xml:lang="smj">Máhttu ja skuvla</p>
<p xml:lang="koi">62023</p>
<p xml:lang="koi">61 404</p>
<p xml:lang="koi">619</p>
<p xml:lang="koi"><em type="bold">62 000 </em></p>
<p xml:lang="koi">64 000</p>
<p xml:lang="koi">65 000</p>
<p xml:lang="koi">67 000</p>
<p>Riddu ja álbmot</p>
<p xml:lang="koi"><em type="bold">10 000 </em></p>
<p xml:lang="koi">15 000</p>
<p xml:lang="koi">15 000</p>
<p xml:lang="koi">20 000</p>
<p>Meahccegeavaheapmi buohkaide</p>
<p xml:lang="koi"><em type="bold">1 500 </em></p>
<p xml:lang="koi">5 000</p>
<p xml:lang="koi">8 000</p>
<p xml:lang="koi">10 000</p>
<p>Biras ja dálkkádat</p>
<p xml:lang="koi">3583</p>
<p xml:lang="koi">3 375</p>
<p xml:lang="koi">208</p>
<p xml:lang="koi"><em type="bold">3 600 </em></p>
<p xml:lang="koi">3 600</p>
<p xml:lang="koi">3 700</p>
<p xml:lang="koi">3 700</p>
<p>Ealáhusat</p>
<p xml:lang="koi">38203</p>
<p xml:lang="koi">34 904</p>
<p xml:lang="koi">3 299</p>
<p xml:lang="koi"><em type="bold">54 000 </em></p>
<p xml:lang="koi">62 741</p>
<p xml:lang="koi">69 056</p>
<p xml:lang="koi">72 407</p>
<p>Kultuvra ja kulturmuitosuodjalus</p>
<p xml:lang="koi">161189</p>
<p xml:lang="koi">145 396</p>
<p xml:lang="koi">15 793</p>
<p xml:lang="koi"><em type="bold">161 649 </em></p>
<p xml:lang="koi">156 000</p>
<p xml:lang="koi">158 000</p>
<p xml:lang="koi">170 000</p>
<p xml:lang="koi">10</p>
<p>Davviguovllut ja ovttasbargošiehtadusat: Báike- ja regiovdnaovddideapmi</p>
<p xml:lang="koi">5564</p>
<p xml:lang="koi">9 064</p>
<p xml:lang="koi">-3 500</p>
<p xml:lang="koi"><em type="bold">5 500 </em></p>
<p xml:lang="koi">11 300</p>
<p xml:lang="koi">16 000</p>
<p xml:lang="koi">20 000</p>
<p xml:lang="koi">11</p>
<p>Dearvvašvuohta, sosiála ja vuoiŋŋalašvuohta</p>
<p xml:lang="koi">2809</p>
<p xml:lang="koi">2 985</p>
<p xml:lang="koi">-176</p>
<p xml:lang="koi"><em type="bold">3 000 </em></p>
<p xml:lang="koi">3 200</p>
<p xml:lang="koi">3 300</p>
<p xml:lang="koi">3 400</p>
<p xml:lang="koi">12</p>
<p>Riikkaidgaskasaš ovttasbargu, ovttaárvosašvuohta ja dásseárvu</p>
<p xml:lang="koi">2740</p>
<p xml:lang="koi">2 517</p>
<p xml:lang="koi">223</p>
<p xml:lang="koi"><em type="bold">2 500 </em></p>
<p xml:lang="koi">3 000</p>
<p xml:lang="koi">3 000</p>
<p xml:lang="koi">3 000</p>
<p>Ovttasbargošiehtadusat (sirdojuvvon 10.kap. vuollai)</p>
<p xml:lang="koi">2 000</p>
<p xml:lang="koi">-2 000</p>
<p xml:lang="koi">13</p>
<p>Eará doaibmabijut</p>
<p xml:lang="koi">12116</p>
<p xml:lang="koi">16 595</p>
<p xml:lang="koi">-4 479</p>
<p xml:lang="koi"><em type="bold">12 000 </em></p>
<p xml:lang="koi">12 000</p>
<p xml:lang="koi">12 000</p>
<p xml:lang="koi">12 000</p>
<p><em type="bold">Ekonomalaš váikkuhangaskaomi </em><em type="bold">id submi </em></p>
<p xml:lang="koi"><em type="bold">401 338 </em></p>
<p xml:lang="koi"><em type="bold">390 791 </em></p>
<p xml:lang="koi"><em type="bold">10 547 </em></p>
<p xml:lang="koi"><em type="bold">429 749 </em></p>
<p xml:lang="koi"><em type="bold">453 141 </em></p>
<p xml:lang="koi"><em type="bold">472 056 </em></p>
<p xml:lang="koi"><em type="bold">501 507 </em></p>
<p xml:lang="koi">14</p>
<p>Doaibma politihkalaš dásis</p>
<p xml:lang="koi">33 512</p>
<p xml:lang="koi">30090</p>
<p xml:lang="koi">3 422</p>
<p xml:lang="koi"><em type="bold">28 000 </em></p>
<p xml:lang="koi">29 000</p>
<p xml:lang="koi">30 000</p>
<p xml:lang="koi">30 000</p>
<p xml:lang="koi">14</p>
<p>Doaibma hálddahusas</p>
<p xml:lang="koi">144 899</p>
<p xml:lang="koi">139301</p>
<p xml:lang="koi">5 598</p>
<p xml:lang="koi"><em type="bold">122 000 </em></p>
<p xml:lang="koi">115 000</p>
<p xml:lang="koi">113 000</p>
<p xml:lang="koi">102 000</p>
<p><em type="bold">Oppalaččat bušeahtta </em></p>
<p xml:lang="koi"><em type="bold">579 749 </em></p>
<p xml:lang="koi"><em type="bold">560 182 </em></p>
<p xml:lang="koi"><em type="bold">19 567 </em></p>
<p xml:lang="koi"><em type="bold">579 749 </em></p>
<p xml:lang="koi"><em type="bold">597 141 </em></p>
<p xml:lang="koi"><em type="bold">615 056 </em></p>
<p xml:lang="koi"><em type="bold">633 507 </em></p>
<p xml:lang="smj"><em type="bold">3 </em><em type="bold">. </em><em type="bold">Giella </em></p>
<p>Sámi giella galgá oidnot ja gullot buot surggiin main lea gávdnon. Sámediggi áigu ain bidjat olu návccaid sámi gielaide, daid rámmaid siskkobealde mat Sámedikkis leat. Deháleamos giellabarggu ferte stáhta áŋgiruššat, juolludemiid bokte sámegieloahpahussii mánáidgárddis, buot dásiin skuvllas, ja eanet árjjaid bidjat oahpaheaddjiohppui. Seammás dovddastit mii ahte vaikko man olu návccaid bidjá áŋggirdeapmái, de bohtet váilut oahppan fágaolbmot dikšut buot dárbbuid miehtá riikka sámegillii. Danin ferte vuoruhit dakkár doaimmaid mat loktejit giela vuoruhuvvon surggiin. Seammás lea duohtavuohta dat ahte oallugiin lea dárogiella leamaš ruovttugiellan máŋggaid buolvvaid. Sii dárbbašit eará lágan váikkuhangaskaomiid vai ohppet giela. Dárogielat sápmelaččaide galgá maid addot buorre giellafálaldat, ja sin ferte maid vuhtiiváldit, dainna vuolggasajiin ahte buohkain lea seamma árvu, beroškeahttá hupmá go sámegiela vai ii.</p>
<p>Julev- ja lullisámegielat leat garrasit áitojuvvon gielat ja daidda ferte bidjat earenoamáš doaibmabijuid nu ahte leat ceavzilat boahtteáiggis, dasa lassin ferte bidjat eanet resurssaid ealáskahttit bihtán- ja nuortalašgiela. Ovttaárvosašvuohta giellapolitihkas lea dat go vuoruha ja lokte guovlluid gos giella lea rašes dilis, ja ahte iešguđet sámi gielat gieđahallojuvvojit iešguđet ládje vai olahit ovttaárvosašvuođa, seammás lea sámi gielaid ovdáneapmi sorjavaš nanu sámegielat giellabirrasiid. Danin lea dehálaš seailluhit daid birrasiid.</p>
<p>Beaktomihttu:</p>
<p>Sámi giella galgá oidnot ja gullot sihke davvi-, julev- ja lullisámi guovllus.</p>
<p xml:lang="smj"><em type="bold">4 </em><em type="bold">. </em><em type="bold">Máhttu ja skuvla </em></p>
<p>Skuvla ja oahpahus leat dehálaš váikkuhangaskaoamit sámi servodagaid ovdánahttimis, sámi gielaid ja kultuvrra ovdánahttimis. Servodaga máhttu sápmelaččaid historjjá birra, leahkima ja girjáivuođa birra leat dehálaččat go galgat hábmet servodaga mii dohkkeha ja árvvusatná buot olbmuid ja olmmoščearddaid.</p>
<p>Máhttu sápmelaččaid ja sámi diliid birra norgga skuvllain, ja maid máhttu iežas historjjá birra sámi skuvllain, addá servodahkii obbalaččat buoret vejolašvuođa ovddidit servodaga ipmárdusain ja árvvusatnimiin guhtet guoibmámet, ja ferte leat dehálaš áŋgiruššansuorgi.</p>
<p>Oahpponeavvut galget buvttaduvvot ja leat heivehuvvon ođđa oahppoplánaide, ja dalle go lea heivvolaš, galgá Sámediggi vuoruhit jorgalit dárogielat oahpponeavvuid. Sámi mánáin lea dárbu čuovvot ovdáneami, ja bargu buvttadit digitála oahpponeavvuid sámegillii ja sámegielas, fertejit hoahpuhuvvot.</p>
<p>Sámediggi galgá ovddidit iešguđetlágan mánáidgárdefálaldagaid mat vuhtiiváldet sihke iešguđetlágan gielalaš ja kultuvrralaš duogáža. Sámi mánáidgárdefálaldagas galgá maid leat sihke luonddu- ja kulturoahpahus, maiddái dárogielat mánáidgárdemánáide. Mánáidgárddit leat dat vuosttaš gielalaš ja kultuvrralaš oahppanarenat ja bohtet leat rekruterenarenan sámi gelbbolašvuhtii sihke siskkobealde ja olggobealde sámi servodagaid.</p>
<p>Mihttu:</p>
<p>Sámi mánát, beroškeahttá ruovttugiela, galget oažžut seamma vejolašvuođa oahppat iežaset historjjá ja kultuvrra birra.</p>
<p><em type="bold">5. </em><em type="bold">Riddu ja álbmot </em></p>
<p>Guolli, riddu ja vuonat leat addán bargosajiid ja ealli báikegottiid buolvvaid čađa. Dán ferte nannet ja ovddidit.</p>
<p>Boaittobeale gilit leat dehálaččat mearrasápmelaččaid ja dálu sápmelaččaid kultuvrra seailluheapmái, ja dan buori ovttasdoaibmamii gaskkal iešguđet kultuvrraid davvin. Lea dávjá dáppe gos oaidná árbevirolaš sámi kultuvrraid ja eallindábiid doaibmame.</p>
<p>Sámediggi áigu hoahpuhit barggu oažžut mearrasámiid vuoigatvuođa guolleresurssaide nannejuvvot ja áigu bargat dan nala ahte buoridit infrastruktuvrra ja johtalusa riddui ja rittus. Mearrasámiid fierpmádagat ja institušuvnnat galget ásahuvvot ja huksejuvvot. Riddo- čoahkkananbáikkit gos lea máŋggakultuvrralaš ovttasdoaibman ja ovttasbargu, galget dorjojuvvot Sámedikkis.</p>
<p>Sámediggi áigu bidjat johtui barggu ásahit riddosámi viesu mas lea fokus sihke riddokultuvrii ja ealáhussurggiide rittus, ja maid deavdit rolla resursan smávvábuvttadeddjiide ja lotnolasealáhusaid álggahemiide. Eanet viidásetbuvttadeapmi rittu resurssain galget dorjojuvvot ja vuoruhuvvot.</p>
<p>Luossabivdu mearas ja jogain leat dehálaš kulturguoddit ja ferte bargat dan nala ahte dán bivddus lea ovdasadji go reguleremat čađahuvvojit.</p>
<p>Sámediggi</p>
<p>Mihttu: ealli ja bistevaš riddoservodagat.</p>
<p><em type="bold">6. </em><em type="bold">Meahcásteapmi buohkaid várás </em></p>
<p>Lagasvuohta lundui lea álo leamaš ja galgá leat min birgenláhki. Mearra, vuotna, meahcci ja várri leat dehálaš oasit ealáhusa ja kultuvrra identitehtas ja vuođus davvin. Min lagasvuohta lundui ja luonddugeavaheapmi galget dohkkehuvvot dehálaš oassin min kulturárbbis, ja fievrriduvvot boahtteáigái. Luondduresursat galget leat vuođđun bargosajiide, kultuvrii ja máilmmigovvii, dál ja boahtteáiggis. Dásseárvoprinsihppa kultuvrraid ja ealáhusaid gaskka, lea vuođđun. Máŋggaid buolvvaid geavaheami bokte mii leat maiddái suddjen luonddu, ja ceavzilis geavaheapmi lea buoremus vuohki suddjemii, maiddái ođđaáiggis.</p>
<p>Sámedikkis lea meahcásteapmi ođđa sierra áŋgiruššansuorgin - nana meahcásteami bokte várjala luonddu, vuhtiiváldá sámi eallinvuogi ja bisuha dehálaš luonddumáhtu. Nana meahcásteapmi davvin mielddisbuktá nanusmahtton identitehta, eanet luondduilu ja lea vuođđun viidásit ealáhussii meahcis. Sámediggi áigu vuoruhit infrastrukturdoaibmabijuid mat sihkkarastet beassama dehálaš meahcceguovlluide ja álggahit doaibmabijuid ja prošeavttaid mat váikkuhit árbevirolaš meahcásteami vuhtiiváldimii ođđaáiggis. Sámediggi maiddái áigu bargat dan ovdii ahte rievdadit rámmaeavttuid mat gáržžidit ja goazahit ceavzilis meahcásteami, ovdamearkka dihte fierbmelobi gáržžideapmi ja mohtorjohtolatláhka.</p>
<p>Mihttomearri: Doaibmi meahcásteapmi mii addá eanet ealáhusáŋgiruššama, nanu ávkkástallankultuvrra ja ássanmovtta.</p>
<p><em type="bold">7. Biras ja dálkkádat </em></p>
<p>Biras ja dálkkádat váikkuhit min beaivválaš eallimii, seammás eai galgga dálkkádatdoaibmabijut čuohcat sidjiide geat daidda leat unnimusat váikkuhan.</p>
<p>Sámediggi áigu bargat vuoiggalaš dálkkádatpolitihka ovdii ja birasdoaibmabijuid ovdii mat eai čuoza sámi gilážiidda ja daid ovdáneapmái. Seammás galgá duddjot árvoháhkama sirkulára ekonomiijas, earret eará dainna lágiin ahte mii ieža gieđahallat iežamet doabbariid ja ođđasitgeavahit daid báikegottiide buorrin, ovdamearkka dihte energiijamáhcahanrusttegat doapparbáikkiid lahka.</p>
<p>Mihttomearri: Vuoiggalaš dálkkádat- ja birasdoaibmabijut main ON ceavzilvuođa mihttomearit vuhtiiváldojuvvojit.</p>
<p><em type="bold">8. Ealáhus </em><em type="bold">at </em><em type="bold">ja bargosajit davvin. </em></p>
<p>Bargosajit leat buot servvodagaid geađgejuolggit, ja davviguovllut leat ovdánan dainna lágiin ahte leat fievrridišgoahtán vuođđoávdnasiid eará regiovnnaide nationálalaččat ja máilmmiviidosaččat. Leat oaidnán ahte dán riikkaoassái eai leat fuolahuvvon dat bargobáikkit maid árvoháhkan livččii sáhttán mielddisbuktit. Go dasa lassin vásihit nationála láhkaortnega mii eanet ja eanet gáržžida dan ealáhusovdáneami mii livččii sáhttán leat, de dát lea váikkuhan dasa ahte dán riikkaoasis leat olbmot fárren eret ja gelbbolašvuohta ii leat bisson doppe. Sámi, dáža ja kvena báikegottiin lea dál várra gártat dillái mas ii leat vejolaš fállat álbmogii almmolaš bálvalusaid mat gokčet sin dábálaš dárbbuid, mii fas mielddisbuktá ahte dilli hedjona vel jođáneappot.</p>
<p>Sámediggi dovddasta ahte sámi guovllut leat sorjavaččat das ahte sáhttet fállat ássiide geasuheaddji bargosajiid. Jus ii leat bargomárkan, de dát negatiivvalaš álbmotovdáneapmi joatkašuvvá ja sámi guovlluin ja gilážiin nohká dasto sámegiel ja kultuvrralaš gelbbolašvuohta. Lea dehálaš ahte boahtteáiggis gávdnojit máŋggabealálaš ealáhusat guovlluin gos sámit háliidit orrut ja eallit. Sámediggi prinsihpalaččat ii hilggo ealáhusovdáneami ja industriija, muhto háliida sihkkarastit proseassaid main árrat searvvahuvvo plánaide ja main lea mielde mearrideame sihke ásahemiid ja buvttademiid báikegottiide.</p>
<p>Sámediggi áigu eanet fokuseret mearrasámi ealáhusgeainnuide ja váikkuhit dasa ahte ásahuvvo riddosámi gelbbolašvuođaguovddáš mii lea veahkkin ásahemiid oktavuođas. Sámediggi maiddái áigu bargat dan ovdii ahte unnidit byråkratiija smávva ealáhusdoaimmaheddjiid várás.</p>
<p>Mihttomearri: Ealli sámi gilit máŋggabealálaš kultuvrrain ja máŋggabealálaš ealáhusaiguin miehtá riikka.</p>
<p><em type="bold">Luonddu- ja kulturealáhusat </em></p>
<p>Luondduresursat leat sihkkarastán ássama áiggiid čađa, ja leat lunddolaččat buktán ovdamuni mii ain ferte leat sámi, kvena ja dáža kultuvrraid ovddideami geađgejuolgin. Resursat gávdnojit doaresbealguovlluin, ja vuoiggalaš juogadeami bokte ja prinsihpain ahte sis geain resurssat bohtet, ožžot ábu juoga ládje, huksešii riikka. Boahtteáiggi ealáhusovddidemiin, buriin infrastruktuvrrain ja oadjebas bargosajiiguin galget davviguovllut šaddat nu buorren go fal sáhttet šaddat. Duohta mielmearrideapmi ja ovttasbargu buot mearridanproseassain addá eaiggátvuođa sámi, kvena ja dáža ovddideapmái davvin.</p>
<p>Luondduealáhusat leat ealáhusat nugo luonddudoallu, meahccedoallu, meahcásteapmi oktan boazodoaluin, vuotnaguolástemiin, sáivaguolástemiin, čoagginealáhusaiguin ja buot luondduvuđot ealáhusaiguin meahcis. Stuorámus áitta sámegillii ja sámi kultuvrii lea go guovllut guorranit ja go gaskamearálaš ahki loktana. Lea dárbu ásahit ođđa ealáhusaid lassin daid árbevirolaš ealáhusaid ovddideapmái. Mii árvvoštallat servvodatávkki daid hehttehusaid ektui maid dákkár ásaheamit mielddisbuktet.</p>
<p>Sámediggi áigu eanet fokuseret mearrasámi ealáhusgeainnuide ja váikkuhit dasa ahte ásahuvvo gelbbolašvuođaguovddáš meahcásteami ja ealáhusa várás mii lea veahkkin ealáhusásahemiid ja ođđaáigásaš meahcástangelbbolašvuođa oktavuođas. Sámediggi maiddái áigu bargat dan ovdii ahte unnidit byråkratiija smávva ealáhusdoaimmaheddjiid várás, ja bargat dan ovdii ahte rievdadit lágaid mat leat hehttehussan ceavzilis meahccegeavaheapmái davvin.</p>
<p><em type="bold">Nanu o </em><em type="bold">đđaáigásaš sámi ealáhusat </em></p>
<p>Sámi servodagaid ceavzinvejolašvuohta dárbbaša nanu ealáhusovdánahttima. Ealáhusovdánahttin boahtteáiggis galgá leat huksejuvvon ođđajurddašeapmái ja ođasmahttimii, mas lea ássanmokta, ekonomiija, sosiála dilit ja ceavzilvuohta vuođđoelemeantan. Sámi gilit ja ealáhusat fertejit oažžut ávkki digitála vejolašvuođain. Sámediggi áigu bidjat eanet návccaid gelbbolašvuođaloktemii, innovašuvdnii ja teknologiijii mat leat sajustuvvon sámi guovlluide. Sámi ealáhussiiddat ja čoahkkádusat main leat gealbobirrasat galget ásahuvvot feara gosa sámi guovlluide, ja áinnas nanu ja buori ovttasbarggu bokte eará almmolaš ásahusaiguin ja báikkálaš ealáhusaiguin. Ovttasbargošiehtadusaid ferte áŋgirit váldit atnui vai oažžut eanet ođđaásahemiid sámi guovlluide.</p>
<p><em type="bold">Industri </em><em type="bold">ija ja servodatovddasvástád </em><em type="bold">us </em></p>
<p>Luondduresurssat davvin galget addit vuođu báikkálaš árvoháhkamii, bargosajiide, báikkálaš mearridanváldái, ássamii ja ássanmoktii. Ovttasbarggu bokte industriijain ja eiseválddiiguin mat bidjet gáibádusaid birrasii, báikkálaš eaiggátvuhtii ja mielváikkuheapmái, galgá industriija mielddisbuktit geasuheaddji ássan- ja bargosadjeguovlluid.</p>
<p>Sámediggi ii prinsihpalaččat hilggo industriija guovlluide mat leat dehálaččat sámi ássamii, muhto áigu álo bidjat gáibádussan ahte ii gávdno nuoskkideapmi, ja ahte báikegottit galget dinet dákkár ásahemiiguin. Buot ásaheamit sámi guovlluide galget geatnegahttojuvvot servodatšiehtadusa dahkat mas sin ovddasvástádus birrasii ja báikegoddái čielggaduvvo ja čalmmustahttojuvvo.</p>
<p>Sámediggi áigu álo servvodatávkki daid hehttehusaid ektui maid dákkár ásaheamit mielddisbuktet.</p>
<p><em type="bold">9 </em><em type="bold">. </em><em type="bold">Sámi kultuvra ja </em><em type="bold">k </em><em type="bold">ultur </em><em type="bold">ovddideapmi </em></p>
<p>Sámi kultuvra ja kultuvrralaš buktagat leat dehálaš identitehtafáktorat sápmelaččaide. Sámi kultuvra ja buktagat ovdánit áiggi mielde priváhta, eaktodáhtolaš, almmolaš ja institušuvnnalaš návccaid vuođul. Sámi kultuvra ja buktagat leat dávjá čadnon sihke báikái ja áigái, ja leat bohtosat báikkálaš sámi diliin sihke dálá áiggis ja ovddeš áiggis.</p>
<p>Sámediggi áigu addit rámmaid mat sihkkarastet kultuvrralaš ovdáneami sihke sámi institušuvnnain ja sámi eaktodáhtolaš suorggis. Sámi siviila servodat lea mohtor sámi kultuvrra ovdánahttimis, ja sámi kultuvrra ja giela birra gaskkusteamis. Dás galgá bidjat eanet árjjaid mediaide ja vuogádagaide mat olahit bajásšaddi buolvva ja mat addet sámi kultuvrii lunddolaš saji dáža kulturárbbis.</p>
<p>Mihttu: Ealli ja nanu sámi kultuvra miehtá riikka, ja leat dohkkehuvvon oassin Norgga kulturárbbis.</p>
<p><em type="bold">10. Davviguovllut: áige- ja regiovnnaovddideapmi </em></p>
<p>Mii galgat sihkkarastit ahte báikegoddeálbmogis lea seamma oadjebasvuohta sin eallinguovlluide, sin bargosajiide, kultuvrii ja lundui, go earáin Norggas. Servvodat galgá ovddiduvvot nannen dihte oasálastima, ja sihkkarastit ja suodjalit servvodateallima davvin. Sámi, kvena ja dáčča kultuvra ja oassálastin gullá davás, ja buot golmmas galget dohkkehuvvot ja árvvus atnot. Galgá láhčit dili nu ahte kultuvrrat sáhttet eallit bálddalaga boahtteáiggis maid.</p>
<p>Mánát ja nuorat leat min oktasaš boahtteáigi, ja mii galgat hukset davi boahttevaš buolvvaide. Nuoraide ja nuorra rávisolbmuide addit vejolašvuođa oahpahussii ja bivnnuhis bargo- ja orrunsajiide davvin lasiha ceavzilvuođa, sihke kultuvrralaččat ja ekonomalaččat buolvaperspektiivvas.</p>
<p>Servodatšiehtadus ahte luondduresurssat galget ássiide buorrin, galgá vuođđun bargosajiid ja lassiváikkuhusaid bokte.</p>
<p>Negatiiva álbmotovdáneapmi ii leat dušše hástalussan riikka davimus guvlui. Lea seamma stuora hástalussan sámi boaittobealguovlluide ja ceavzilis ealli sámi gielaide ja kultuvrii. Sámediggi galgá bovdet davimus fylkkagielddaid ovttasbargui ja servvoštallamii čađahan dihte gievrras ealáhus- ja orrunstrategiija davviguovlluide.</p>
<p>Sámediggi áigu váikkuhit viiddis ovttasbarggu ja servvoštallama iešguđetlágan dásiin ja orgánaiguin sihkkarastit ássama ja buori eallima davvin.</p>
<p>Mihttu:</p>
<p>Davviguovllut galget addit buori birgenlági, ássanmovtta, bargosajiid ja olmmošlassáneami, mii váikkuha dasa ahte nannet sihkarvuođapolitihkka davvin.</p>
<p><em type="bold">11. Dearvvašvuohta , sosiála ja vuoiŋŋalašvuohta </em></p>
<p>Vuoiŋŋalaš árvvut leat dehálaččat sámiide, sihke dearvvašvuođa, fuolahus - ja maid oassin min eallinvuogis ja máilmmigovas. Dasa lassin lea mis ain lagasvuohta lundui- ja vuoiŋŋalašvuhtii olu sámi dilálašvuođain. Risttalašvuohta, erenoamážit lestadianisma, lea nanus, ja obbalaččat lea olbmuin lagasvuohta oskui. Jurdda ahte gorut ja siellu gullaba oktii lea nannosit cieggan sámi servvodagaide.</p>
<p>Sámediggi áigu bargat dan ala ahte oažžut dásseárvosaš dearvvašvuođa- ja sosiálafálaldaga sápmelaččaide. Dán bálvalusa vuolggasadjin galgá leat geavaheaddji gielalaš ja kultuvrralaš duogáš. Lassin Sámedikki ollisteaddji gealboháhkamii ja árbevirolaš dikšunvugiide, boahtit lassin dábálaš dálkumii. Galgá vuoiŋŋalašvuođa birra šaddat eanet rabasvuohta. Sámi árbevirolaš veahkehanvuogit nu go dálkkodeapmi ja <span type="quote">"lohkan"</span> galget dohkkehuvvot dego oassin min eallinvuohkái ja psykososiála dearvvasvuođafálaldahkii.</p>
<p>Mihttu: Buorit ja ovttadássásaš dearvvasvuođabálvalus sápmelaččaide.</p>
<p><em type="bold">12. Riikkaidgaskasaš bargu, ovtta </em><em type="bold">árvos </em><em type="bold">ašvuohta ja dásseárvu </em></p>
<p>Mihttu lea dievaslaš dásseárvu ja ovttaárvosašvuohta sihke Sámedikkis ja muđui servodagas. Erenoamážit mearrasámi kultuvra ii leat bálljo dohkkehuvvon, gillá dáruiduhttinproseassa ja ahte sámi servodagat eai ge dohkket mearrasámiid, earret eará dan dihte go sis lea dárogiella eatnigiellan. Olu lea seamma ládje dáloniid meahccegeavaheamis.</p>
<p>Sápmelaččat ja kvenat leat orron bálddalaga, ja dávjá leat nanu fuolkevuođačanastagat sis ja leat báidnán goabbat guoimmi kultuvrraid buolvvas bulvii. Sámediggi áigu bargat dan ala ahte nannet sámi- kvena ovttasbarggu doppe gos lea lunddolaš, jus fuolahit kvena kultuvrra, de fuolahit maid sámi kultuvrra.</p>
<p>Mihttu:</p>
<p>Davviriikkain ovttasbarggu bokte rájáid rastá áigu Sámediggi ráhkadit ovttastusa olles davviguovlluin ja dainna lágiin addit olles davviguvlui eanet vuoimmi ja vuoitinvuoimmi.</p>
<p><em type="bold">13. Eará doaibmabijut </em></p>
<p>Sámi álbmot lea erenoamáš dilálašvuođas Norggas go lea unnitlogus. Danne lea dárbu doaibmabijuide sihkkarastin dihte sámi demokratiija ja mielmearrideami servodateallimis.</p>
<p>Mihttu:</p>
<p>Politihkalaš bargu ja nanu organisašuvnnat galget sihkkarastit demokráhtalaš mielmearrideami siviila servvodagas ja politihkalaš dásis.</p>
<p><em type="bold">14. Politihkalaš ja hálddahuslaš dássi </em></p>
<p>Sámedikkis galgá politihkalaš jođiheapmi ja galgá leat sierra hálddahus. Vai politihka čađahuvvo leat politihkkarat ja hálddahus sorjjálaččat nubbi nuppis. Ferte dássedeaddu Sámedikki juolludemiid gaskkas sámi siviila servodahkii ja das maid Sámediggi atná iežas hálddahussii ja politihkalaš doibmii. Sámediggi dárbbaša doaibmabijuid sámi álbmogis ja muđui servodagas.</p>
<p>Danne lea dehálaš ahte sámi demokratiija ovddiduvvo, beavttálmahtto ja ođasmahtto iežas álbmoga dárbbu mielde ja ahte Sámedikkis lea buorre oktavuohta sámi servodagain.</p>
<p>Váldomihttu:</p>
<p>Beaktilis ja ođđaáigásaš sámi demokratiija masa álbmot luohttá, ja Sámediggi mas lea buorre oktavuohta sámi servodagain.</p>
<p xml:lang="smj"><em type="bold">Oassemihttu: </em></p>
<p>- Hálddahuslaš dási beavttálmahttit.</p>
<p>- Politihkalaš dási beavttálmahttit. Nannet demokráhtalaš proseassaid, mas erenoamážit opposišuvnna vejolašvuohta ovddidit áššiid dievasčoahkkimis guovdilasto.</p>
<p>Ođđasit ásahit Doarjjastivrra, mii juohká ohcanvuđot doarjagiid ealáhus- ja kulturdoaibmabijuide.</p>
<list><p type="listitem">Politihkalaš ja hálddahuslaš dásit beavttálmahttojuvvojit, ja galget njealji jagi badjel unniduvvot 31% rájes eanemusat 21% rádjái bušeahtas.</p>
<p type="listitem">Lávdegoddi ja dievasčoahkkin čađahuvvo seamma vahkku. Beaivválaš bottut lávdegoddi ja dievasčoahkkima oktavuođas unniduvvot 4 diimmus 1,5 diibmui.</p>
<p type="listitem">Digitála čoahkkimat dollojuvvojit doppe gos lea ulbmilaš ja ii hehtte kvalitehta,  mii galgá seastit sihke ekonomalaččat ja unnidit mátkkošteami.</p>
</list><p><em type="bold">15 </em><em type="bold">. </em><em type="bold">Guhkesáiggebušeahtta </em><em type="bold">2023-2025 </em></p>
<p>Sámediggi ovdanbuktá maiddái guhkesáiggebušeahta. Guhkesáiggebušeahta vuođđun lea árvalus ahte stáhtas boahtá seamma juolludeapmi go ovdal. Seammás lea čađat mihttu unnidit gaskka gaskal bušeahttadárbbu ja duohta bušeahta. Dát ii boađe ovdan guhkesáiggebušeahtas.</p>
<p>Guhkesáiggebušeahtta čájeha guđe guvlui Sámediggi háliida lagamus jagiid, ja gos mii leat bušeahta dáfus njealji jagi geahčen.</p>
<p>Mihttu:</p>
<p>Nanu ja beaktilis sámediggi mas lea luohttámuš álbmogis, ja mas lea ealáhus- ja bargopolitihkka mii mielddisbuktá čuovgga viesuide ja ealli sámi servodat.</p>
<p>Sullii 3 % dábálaš bálká- ja haddegoargŋun lea rehkenastojuvvon mielde.</p>
<p>Áŋgiruššamat dán áigodagas leat riddu ja álbmot, meahccegeavaheapmi, davviguovllut; báike- ja regiovdnaovddideapmi, dasa gullá maid ealáhusovddideapmi.</p>
</body></document>
