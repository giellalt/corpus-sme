<document xml:lang="sme" id="no_id"><header><title/><genre code="admin"/><author><unknown/></author><wordcount>1350</wordcount><conversion_status type="standard"/><availability><license type="standard"/></availability><multilingual/><origFileName>Regelverk tradisjonell kunnskap Sam.docx</origFileName><parallel_text xml:lang="nob" location="regelverk_tradisjonell_kunnskap_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Njuolggadusat </em><em type="italic">ohcanvuđot </em><em type="italic">doarjja </em><em type="italic">2022 </em><em type="italic">Árbediehtu </em><em type="italic">vuođđooahpahusas </em></p>
<p>Davvisámegillii</p>
<p>Ávjovárgeaidnu 50</p>
<p>9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p>samediggi@samediggi.no</p>
<p>www.samediggi.no</p>
<p><em type="italic">Sisdoallu </em></p>
<p><em type="italic">1.1 </em> <em type="italic">Doarjjaortnega mihttomearri ja vuoruheamit </em><em type="italic"> </em> <em type="italic">4 </em> </p>
<p>1.1.1  Doarjjaortnega mihttomearri   4</p>
<p>1.1.2  Vuoruheamit   4</p>
<p>1.1.3  Ulbmilolahusa eavttut   4</p>
<p><em type="italic">1.2 </em> <em type="italic">Ohcama hápmi ja sisdoallu </em><em type="italic"> </em> <em type="italic">4 </em> </p>
<p>1.2.1  Doarjjaoažžu / Gii sáhttá ohcat   4</p>
<p>1.2.2  Ohcanáigemearri   4</p>
<p>1.2.3  Gáibádusat ohcamii   4</p>
<p>1.2.4  Eavttut ohccái   5</p>
<p><em type="italic">1.3 </em> <em type="italic">Meroštallannjuolggadusat ja definišuvnnat </em><em type="italic"> </em> <em type="italic">5 </em> </p>
<p>1.3.1  Meroštallannjuolggadusat   5</p>
<p xml:lang="kal">1.3.2  Definišuvnnat   5</p>
<p><em type="italic">1.4 </em> <em type="italic">Ohcama meannudeapmi </em><em type="italic"> </em> <em type="italic">6 </em> </p>
<p>1.4.1  Ohcama meannudeapmi   6</p>
<p>1.4.2  Mearrádus ja dohkkeheapmi   6</p>
<p>1.4.3  Eavttut doarjjaožžui   7</p>
<p>1.4.4  Gárvvistanáigemearri   7</p>
<p>1.4.5  Rievdadusat doarjjaeavttuin   7</p>
<p>1.4.6  Máksineavttut   8</p>
<p xml:lang="deu"><em type="italic">1.5 </em> <em type="italic">Raporteren </em><em type="italic"> </em> <em type="italic">8 </em> </p>
<p>1.5.1  Raporteren ulbmilolahusa ektui   8</p>
<p>1.5.2  Rehketdoalu raporteren   8</p>
<p xml:lang="dan">1.5.3  Oppfølgning og evaluering   9</p>
<p>1.5.4  Doarjaga ruovttoluottamáksin ja sihkkun   9</p>
<p type="title">Doarjjaortnega mihttomearri ja vuoruheamit</p>
<p type="title">Doarjjaortnega mihttomearri</p>
<p>Sámi oahppit oasálastet doaimmain mat leat čatnon sámi árbevirolaš máhttui</p>
<p type="title">Vuoruheamit</p>
<p>Doaibmabijut/prošeavttat mat dagahivčče ahte sámi árbediehtu geavahuvvošii eambbo skuvllas ja main máhtu seailluheapmi dáhpáhuvvá boarrásat buolvvas nuorat bulvii ja fuomášahttá;</p>
<p>Birgen/meahcásteapmi</p>
<p xml:lang="smj">Duodji/ duodje/ duedtie</p>
<p>Eanandoallu</p>
<p>Bivdu/guolásteapmi</p>
<p>Boazodoallu</p>
<p>Njálmmálaš muitalanárbevierru</p>
<p>Luohti</p>
<p xml:lang="smj">Verddestallan/Rádnastallat/Vïenestalleme.</p>
<p>Eará báikkálaš doaibmabijut čatnon sámi árbevirolaš máhttui</p>
<p type="title">Ulbmilolahusa eavttut</p>
<p>Sámi árbevirolaš máhttu ja doaimmat main lea sámi sisdoallu čađahuvvojit eambbo vuođđooahpahusas, ahte fáttáide čiekŋudit ja geavahit fágaid gaskka ohppiid searvama bokte geavatlaš barggus.</p>
<p type="title">Ohcama hápmi ja sisdoallu</p>
<p type="title">Doarjjaoažžu / Gii sáhttá ohcat</p>
<p>Vuođđoskuvllat ja joatkkaskuvllat gos leat oahppit geain lea sámegiel oahpahus.</p>
<p>Fitnodagat, ásahusat ja organisašuvnnat mat ožžot doarjaga, galget leat registrerejuvvon Norgga Ovttadatregistarii</p>
<p type="title">Ohcanáigemearri</p>
<p>Rabas ohcanáigemearri</p>
<p type="title">Gáibádusat ohcamii</p>
<p>Ohccámiid galgá sáddet Sámedikki doarjjaportála bokte.</p>
<p>Ohcamat mat eai deavdde ohcaneavttuid sáhttit ohcat, hilgojuvvojit.</p>
<p>Ollislaš bušeahtta mii čájeha gollomeroštallama ja finansierenplána.</p>
<p>Dat gii vuolláičállá ohcama ferte leat sus geas lea fápmudus geatnegahttit doaimma/institušuvnna.</p>
<p type="title">Eavttut ohccái</p>
<list><p type="listitem">Ohcci doaibma galgá dávistit gustovaš lágaide ja njuolggadusaide, dát guoská maiddái vearro-, divat- ja rehketdoalloláhkaaddimii.</p>
<p type="listitem">Doaibmabidju ii sáhte leat čađahuvvon dahje álggahuvvon ovdalgo Sámediggi lea ožžon ohcama. Erenoamáš ákkaid vuođul sáhttá spiehkastit dán njuolggadusas.</p>
<p type="listitem">Ohcci galgá dieđihit jus lea ožžon eará almmolaš doarjagiid.</p>
</list><p type="title">Meroštallannjuolggadusat ja definišuvnnat</p>
<p type="title">Meroštallannjuolggadusat</p>
<list><p type="listitem">Doarjja juolluduvvo ákkastallon ohcama ja prošeaktačilgehusa vuođul. Eanemusat sáhttá oažžut 150 000 ruvnno doarjaga.</p>
<p type="listitem">Almmolaš doarjja oktiibuot ii sáhte leat badjel 100 % prošeavtta/doaibmabiju rehketdollui girjejuvvon gollun.</p>
</list><p>Ii addo doarjja:</p>
<p>Oahppo-/luohkkámátkkiide dahje guhkebuš ekskuršuvnnaide</p>
<p>Goluide mat čatnasit beaivválaš jođiheapmái dábálaš skuvladoaimmaheapmái, čilgekeahtes goluide, sosiála goluide ja investeremiidda.</p>
<p type="title" xml:lang="kal">Definišuvnnat</p>
<p>Duodji lea sámi čoahkkedoaba buot buvttadeaddji doaimmain maid duojár dahká. Dása gullet giehtaduodji, atnudáidda ja muohkaduvvon ávdnasat mat vuolget sámi kultuvrras ja árbevieruin. Duddjomii gullá ráhkadit iežas buvttaduvvon kvalitehtadiŋggaid, atnudiŋggaid, áđaid ja biktasiid mat čájehit sámi eallinmálle ja kulturárbevieruid sihke vuođđoávdnasiid válljema ja muohkadeami bokte, ja maid čábbudahttima viidodaga hábmemis ja buvttamálles. (Sámediggedieđáhus Duoji birra ealáhussan, 2018, s 4.)</p>
<p>Árbediehtu lea min máhttu dohkálaš luondduresursahálddašeamis, ja das makkár sadji olbmos lea luonddus. Dán leat mii geavahan ceavzimii áiggiid čađa.Dát máhttu lea gaskkustuvvon buolvvas bulvii min ávkkástallanguovlluid oktilis geavaheami bokte, , ja muitalusaid ja meanuid bokte. Nissonolbmot leat leamaš ja leat deaŧalaččat árbedieđu gaskkusteamis mánáid bajásgeassima bokte. Árbediehtu lea áibbas deaŧalaš dasa ahte mii galgat sáhttit gaskkustit min kultuvrra ja áddejumiid boahtte buolvvaide. (Sámediggedieđáhus areála ja birrasa birra, 2016, sii 20) Bajit oasis vuođđooahpahusa árvvut ja prinsihpat, namuhuvvo árbevirolaš máhttu nugo duodji/duodje/duedtie ja sohka- ja bearašárbevierut, muhto árbevirolaš máhtu sáhttá čatnat buot materiealla ja eahpemateriealla kulturárbái.</p>
<p>Verddestallan/Rádnastallat/Vïenestalleme lea goabbat guvlui sosiála ja ekonomalaš relašuvnnat sierra álbmogiid, ealáhusaid ja joavkkuid gaskka. Ovdamearkan relašuvnnaide leat verddestallan ja verddevuohta mii lea: máhtu sirdin buolvvas bulvii, verddevuohta skuvllaid gaskka ja skuvllaid ja ealáhusovttasbarggu gaskka. Deaŧalaš lea sirdit máhtu bisuhan ja ealáskuhttin dihtii relašuvnnaid mat árbevirolaččat leat leamaš deaŧalaččat, ja mas fokusis lea sámi giella ja árbedieđut</p>
<p>Doaibmagollun lohkkojuvvojit: rehketdoallo- ja revišuvdnabálkkážat, reantogolut, divadat, eará finánsagolut, vearro- ja divatgolut, elrávdnji, viessoláigogolut, dáhkádusat, penšuvdnagolut, sosiálagolut, eará bargiidgolut, stivrabálkkážat, stivragolut, fitnodatčoahkkin- ja váldočoahkkingolut, árvonjeaidimat ja -geahpedeamit.</p>
<p>Sosiálagollun lohkkojuvvojit: bargiid skeaŋkkat, bargiid kurssat, friija kantiidna, biebmu resursaolbmuide/ohppiide prošeavtta čađaheami olis ja eará sullasaš ovddut.</p>
<p>Investeremiin oaivvilduvvo opmodat mii lea bistevaš go das vurdojuvvo 3 jagi geavahanáigi ja ahte gollohaddi lea 15 000 ru dahje eanet earret momssa (sidjiide geat leat momsageatnegahttojuvvon).</p>
<p type="title">Ohcama meannudeapmi</p>
<p type="title">Ohcama meannudeapmi</p>
<p>Ohcamiid árvvoštallamis deattuhit lea go doaibmabidju Sámedikki vuoruhemiid siskkobealde fágalaš sisdoalu, ámmátlašvuođa ja kvalitehta ektui.</p>
<p>Ohcamiid meannudeami oktavuođas sáhttá Sámediggi árvvoštallat ohcci/doaimma guhkes áiggi birgenvejolašvuođa, stabilitehta, nanusvuođa ja čađahannávccaid.</p>
<p>Sámediggi sáhttá viežžat kredihttadieđuid ohcci birra.</p>
<p>Váilevaš raporteremat ja maŋŋoneamit gárvvistanáigemeriid ektui ovddit doarjjaáššiin deattuhuvvojit.</p>
<p>Ohcamat mat eai deavdde ohcaneavttuid hilgojuvvojit.</p>
<p>Ohcamat meannuduvvojit dađistaga ja golmma mánu siskkobealde dan rájes go ohcan lea boahtán midjiide.</p>
<p>Sámediggi sáhttá ohcalit eambbo duođaštusaid dahje gohččut čielggadanságastallamii.</p>
<p>Sámediggi doallá vejolažžan ahte ohcansubmi ja prošeavtta viidodat sáhttet divoduvvot doarjjaruđaid oppalaš rámma árvvoštallamis.</p>
<p type="title">Mearrádus ja dohkkeheapmi</p>
<p>Doarjjaoažžu galgá ovdal go lea gollan 5 vahku doarjjareivve dáhtona rájes čálalaččat dohkkehit doarjjaeavttuid. Jos Sámediggi ii oaččo eavttuid dohkkeheami, sihkkojuvvo doarjja duođi eanet dieđitkeahttá.</p>
<p>Doarjja máksojuvvo easka maŋŋel go doarjjavuostáiváldi lea vuolláičállán ja sádden ruovttoluotta duođaštusa gos dohkkeha doarjaga eavttuid. Sus guhte vuolláičállá doarjjaeavttuid, ferte leat fápmudus geatnegahttit fitnodaga/ ásahusa</p>
<p type="title">Eavttut doarjjaožžui</p>
<p>Doarjjaoažžu galgá dieđihit ahte Sámediggi lea dorjon doaibmabiju/prošeavtta.</p>
<p>Maŋŋá doarjjamearrádusa ii sáhte dábálaččat addojuvvot eanet doarjja seamma doaibmabidjui/prošektii.</p>
<p>Sámediggi doallá rievtti almmuhit doarjjaoažžu heivehuvvon (báikkálaš) oahppoplánaid Ovttas.no, vai earát besset ávkkástallat dain.</p>
<p>Doarjjaoažžus galgá leat dásseárvo- ja máŋggabealatvuođa perspektiiva doaimmastis, bálvalusainis ja buktagiin.</p>
<p type="title">Gárvvistanáigemearri</p>
<p>Áigemearri gárvet lea 1 jagi maŋŋá doarjjareivve dáhtona.</p>
<p>Erenoamáš ákkaid vuođul sáhttá doarjjaoažžu ohcat guhkit áigemeari 1 jagi. Ohcan galgá buktojuvvot čálalaččat ja vuođustuvvot.</p>
<p type="title">Rievdadusat doarjjaeavttuin</p>
<p>Doarjjaoažžu ii sáhte čađahit mearkkašahtti rievdadusaid guoskevaš prošeavttas dahje doaibmabijus ovdalgo lea čálalaččat dieđihan Sámediggái ja ožžon Sámedikki čálalaš dohkkeheami. Dohkkehuvvon ruhtadanplána ja investerenplána rievdadeapmi adnojuvvo álo mearkkašahtti rievdadussan.</p>
<p type="title">Máksineavttut</p>
<p>50 % máksojuvvo dalle go prošeakta/doaibmabidju lea álggahuvvon ja 50 % dalle go mearrádusa eavttut leat ollašuhttojuvvon.</p>
<p>Jos ohcci ovdal lea ožžon doarjaga Sámedikkis ja doarjjaoažžu lea rihkkon doarjjaeavttuid de sáhttá dat dagahit dan ahte máksimat bissehuvvojit dassážii go eavttuid rihkkun lea nohkan.</p>
<p type="title" xml:lang="deu">Raporteren</p>
<p type="title">Raporteren ulbmilolahusa ektui</p>
<p>Doarjjaoažžu galgá raporteret ruđaid geavaheami Sámedikki doarjjaportála bokte.</p>
<p>Sámi árbevirolaš máhttu ja doaimmat main lea sámi sisdoallu čađahuvvojit eambbo vuođđooahpahusas, ahte fáttáide čiekŋudit ja geavahit fágaid gaskka ohppiid searvama bokte geavatlaš barggus.</p>
<p>o  Mot lea doarjjaoažžu implementeren sámi árbevirolaš máhtu oahpahussii?</p>
<p>o  Makkár árbevirolaš doaimmat leat čadnojuvvon daid iešguđet fágaide ja makkár dásiide?</p>
<p>o  Makkár doaimmat veahkehit konkretiseret sámi sisdoalu daid iešguđet fágain?</p>
<p>o  Dárbbašlaš árbevirolaš máhttu prošeavttas, háhkkon olggobealde</p>
<p>o  Man ollu oahppit leat searvan prošeavttas</p>
<p>o  Raporttas galgá maiddái árvvoštallat mainna lágiin prošeavtta bohtosiid sáhttá geavahit/</p>
<p>viidáseappot doalvut siskkáldasat skuvllas, ja mainna lágiin prošeavtta bohtosiid sáhttá gaskkustit eará skuvllaide/oahpahusásahusaide.</p>
<p type="title">Rehketdoalu raporteren</p>
<p>Rehketdoallu ruđaid geavaheamis galgá čájehit ollislaš goluid ja dietnasa. Dasa gullet prošeavtta/ doaibmabiju eará vejolaš doarjagat ja dietnasat. Rehketdollui sáhttá váldit mielde dušše dakkár goluid ja dietnasiid mat njuolga leat čadnojuvvon prošeavtta/ doaibmabiju čađaheapmái. Dalle go lea dohkkehuvvon gollogeahčastat galgá rehketdoallu leat fievrriduvvon nu ahte dan sáhttá 8 buohtastahttit gollogeahčastagain. Stuorra spiehkastagaid dohkkehuvvon gollogeahčastaga ja rehketdoalu gaskka galgá kommenteret.</p>
<p>Rehketdoalu ruđaid geavaheamis galgá stáhtaautoriserejuvvon rehketdoalli dahje registrerejuvvon revisor duođaštit. Sámediggi sáhttá bivdit eanet duođaštusa rehketdoalus. Revišuvdnagáibádus ii guoskka ásahusaide maid suohkanrevišuvdna ja Riikarevišuvdna reviderejit.</p>
<p>Doarjjaoažžu gii lea registrerejuvvon momsaregistaris, galgá rehketdoalus čájehit goluid ja dietnasiid momssa haga. Dát ii guoskka sidjiide geat leat luvvejuvvon momsadivadis dahje ožžot spiehkastit momsadivada rehkenastimis.</p>
<p>Jos loahpalaš golut prošeavtta/doaibmabiju rehketdoalus leat unnit go dohkkehuvvon gollogeahčastat mearrádusas, unnida Sámediggi doarjaga vásttolaččat.</p>
<p type="title">Čuovvoleapmi ja evalueren</p>
<list><p type="listitem">Sámediggi sáhttá dárkkistit geavahuvvojit go ruđat eavttuid mielde, gč. juolludusnjuolggadusaid § 10 nuppi lađđasa ja riikarevišuvdnalága § 12 goalmmát lađđasa.</p>
<p type="listitem">Sámediggi sáhttá bivdit eanet dieđuid maid ohcci lea geatnegas buktit. Dát guoská dieđuide mat galget geavahuvvot statistihkkii ja eará raporteremii.</p>
</list><p type="title">Doarjaga ruovttoluottamáksin ja sihkkun</p>
<p>Prošeavtta gárvvisteami oktavuođas galget geavatkeahtes doarjjaruđat máksojuvvot ruovttoluotta Sámediggái.</p>
<p>Sámediggi sáhttá gáibidit doarjaga ruovttoluotta máksojuvvot jos dat lea máksojuvvon menddo ollu.</p>
<p>Sámediggi sáhttá geassit doarjjalohpádusa ruovttoluotta dahje gáibidit ahte doarjja máksojuvvo ruovttoluotta jos:</p>
<p>- doarjjaoažžu lea rihkkon dieđihangeaskku.</p>
<p>- doarjja ii leat geavahuvvon juolludusa ulbmila mielde ja daid eavttuid mielde mat leat</p>
<p>mearriduvvon doarjjareivves</p>
<p>- lea gáibiduvvon heaittiheapmi, ovddiduvvon reastaluvvangohčus, priváhta dahje almmolaš</p>
<p>vealgešiehtadallamat leat rahppojuvvon doarjjaoažžu ektui dahje doarjjaoažžu heaitá</p>
<p>máksimis máksámušaidis</p>
<p>- doarjjaoažžu eará láhkái stuorrát lea rihkkon dáid njuolggadusaid mearrádusaid</p>
<p type="listitem">Jos doarjjaoažžu dákkár oktavuođain ii mávsse ruovttoluotta, de sáhttá Sámediggi rievtti bokte</p>
<p>gáibidit dan mii lea buorrin máksojuvvot. Jos ruđat eai máksojuvvo ruovttoluotta áigemeari sisa mii</p>
<p>lea biddjojuvvon, de sáhttá gáibidit maŋŋoneami ovddas reanttuid vel lassin, gč. Lága 17. 1976 juovlamánu nr. 100 reanttuid birra maŋiduvvon máksima sivas.</p>
</body></document>
