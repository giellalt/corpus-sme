<document xml:lang="sme" id="no_id"><header><title/><genre code="admin"/><author><unknown/></author><wordcount>146</wordcount><conversion_status type="standard"/><availability><license type="standard"/></availability><multilingual/><origFileName>Budsjettdisponering Sam.docx</origFileName><parallel_text xml:lang="nob" location="budsjettdisponering_no.odt"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Bušeahttahálddašanfápmudus</p>
<p type="title">Máksinčujuhusa definišuvdna</p>
<p>Bušeahttahálddašanfápmudus lea váldi dohkkehit ahte namuhuvvon bušeahtas sáhttá olggosgoluide várret ruđa, jus bargočađahanvuogit mat gusket áššái leat čuvvojuvvon, ja ahte bušeahtas lea ruhta várremii. Máksinčujuhusa bokte čađahuvvo máksin. Máksinčujuhus čađahuvvo guoskevaš ekonomiijavuogádagain (rehkegiid meannudeapmi, doarjjameannudeapmi, bálkká ja mátkerehkegiid iešdoaimmahanportála).</p>
<p type="title">Máksinčujuhussii fápmudus</p>
<p>Buot geavahemiid mat dagahit ekonomalaš geatnegasvuođaid doibmii galgá duođaštit son geas lea bušeahttageavahanváldi. Doaimma jođiheaddji fápmuda bušeahttageavahanválddi direktevrii.</p>
<p>Direktevra sáhttá fápmudit válddi ossodagaide ossodatdirektevrraid bokte, ja ossodatdirektevrrat sáhttet fas fápmudit válddi iežaset fágajođiheddjiide. Fápmuduvvon bušeahttageavahan-váldi sáhttá fápmuduvvot viidáseappot, ja bušeahttageavahanválddi fápmudeapmi galgá leat čálalaččat.</p>
<p>Ossodagas mas lea ovddas-vástádus ekonomiijahálddašeamis lea ovddas-vástádus áiggis áigái doallat geahčastaga olbmuin geain lea bušeahttageavahanváldi. Das geas lea bušeahttadisponerenfápmudus, ii sáhte duođaštit ja čujuhit máksimii seamma rehkegis.</p>
<p><em type="italic">Son gii čujuha máksimii galgá gozihit ahte: </em></p>
<list><p type="listitem">Bušeahtas lea ruhta ovdal olggosmáksima</p>
<p type="listitem">Disposišuvdna lea ekonomalaččat dohkálaš</p>
<p type="listitem">Rehkegat meannuduvvojit dađistaga, nu ahte Sámediggái eai boađe liige reantomáksimat</p>
</list><p><em type="italic">Čujuhit Sámedikki ekonomiijanjuolggadusaide kap. 9.1. </em></p>
</body></document>
