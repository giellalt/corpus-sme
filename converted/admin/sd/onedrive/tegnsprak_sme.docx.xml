<document xml:lang="sme" id="no_id"><header><title/><genre code="admin"/><author><unknown/></author><wordcount>193</wordcount><conversion_status type="standard"/><availability><license type="standard"/></availability><multilingual/><origFileName>tegnspråk sme.docx</origFileName><parallel_text xml:lang="nob" location="tegnsprak_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Dárogiela </em><em type="italic">mearkagiella </em><em type="italic">ja </em><em type="italic">dan </em><em type="italic">sadji </em><em type="italic">sámi </em><em type="italic">servodagas </em><em type="italic">. </em>NSR háliida loktet dárogiela mearkagiela ja dan sajádaga sámi servodagas, áššin. Almmolašvuohta galgá sihkkarastit gielalaš vuoigatvuođaid ja ahte buohkat sáhttet searvat servodahkii ovtta dásis. Beaiveálgu-julggáštus čalmmustahttá dán. Sámiin geain lea doaibmavádjitvuođat leat seamma vuoigatvuođat ja vejolašvuođat sámi servodagas dásseárvodieđáhusa doaibmabijuid bokte. Dál lea dávjá nu ahte ahte sámi mánát geat válljejit mearkagiela giellan, eai oaččo dan sámegillii. Dahje nuppebeliid. Dás lea sáhka váilevaš gelbbolašvuođas ja ressurssain, ja dasa lassin ii leat dát doarvái bures biddjon skuvllaplánaide ja rámmavuogádagaide. <em type="italic">Ovdánahttit giela ja identitehta lea olmmošvuoigatvuohta. </em>Språkstatus 2021 čállosis- maid Språkrådet lea almmuhan, lea mearkagiela birra ollu čállon. Gitta 80-logu rádjai ožžo bealljehis mánát oahpahusa mearkagiela geavakeahttá. Mearkagiella ii lean dohkkehuvvon, muhto dát lea rievdan dál. Dárogiela mearkagiela vuoigatvuohta ii leat čatnon gullui. Minoritehtii čatnon olbmuin lea vuoigatvuohta mearkagillii. Gielladieđáhus (Meld. St.8 (2018 – 2019) Ráđđehus nammadii borgemánu 13. beaivvi 2021 almmolaš lávdegotti mii galgá guorahallat dárogiela mearkagiela dili ođđa giellalága vuođul, mii boahtá fápmui ođđajagemánu 2022. <em type="italic">NSR bivdá Sámedikki/Sámediggeráđi ásahit oktavuođa lávdegottiin ja vuolggahit ovttasbarggu nu ahte lávdegoddi maiddái geahčada sámi bealjehemiid mearkagiella vuoigatvuođaid, mo dát lea doaibman ja mo dát lea váikkuhan eallima iešguđetlágan beliide. </em></p>
</body></document>
