<document xml:lang="sme" id="no_id"><header><title/><genre code="admin"/><author><unknown/></author><wordcount>1358</wordcount><conversion_status type="standard"/><availability><license type="standard"/></availability><multilingual/><origFileName>kompetanse opplæring kurs Sma.docx</origFileName><parallel_text xml:lang="nob" location="kompetanse_opplaering_kurs_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Doarjjagelbbolašvuhtii, oahpahussii ja kurssaide - Njuolggadusat ohcanvuđot doarjagiidda 2022 </em></p>
<p>Duoji ealáhusšiehtadus 2022</p>
<p>Mearriduvvon áššis SR 207/21</p>
<p>Sámegillii</p>
<p>Ávjovárgeaidnu 50</p>
<p>9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p>samediggi@samediggi.no</p>
<p>www.samediggi.no</p>
<p><em type="italic">Sisdoallu </em></p>
<p>1.1 Doarjjaortnega mihttomearri ja vuoruheamit 4</p>
<p>1.1.1 Doarjjaortnega mihttomearri 4</p>
<p>1.1.2 Vuoruheamit 4</p>
<p>1.1.3 Ulbmilolahusa eavttut 4</p>
<p>1.2 Ohcama hápmi ja sisdoallu 4</p>
<p>1.2.1 Doarjjaoažžu/Gii sáhttá ohcate 4</p>
<p>1.2.2 Ohcanáigemearri 4</p>
<p>1.2.3 Gáibádusat ohcamii 4</p>
<p>1.2.4 Eavttut ohccái 4</p>
<p>1.3 Meroštallannjuolggadusat, definišuvnnat ja EEO-njuolggadusat 5</p>
<p>1.3.1 Meroštallannjuolggadusat 5</p>
<p xml:lang="kal">1.3.2 Definišuvnnat 5</p>
<p>1.3.3 EEO-njuolggadusat 5</p>
<p>1.4 Ohcamiid meannudeapmi 6</p>
<p>1.4.1 Ohcamiid meannudeapmi 6</p>
<p>1.4.2 Mearrádus ja dohkkeheapmi 6</p>
<p>1.4.3 Eavttut doarjjaožžui 7</p>
<p>1.4.4 Gárvvistanáigemearri 7</p>
<p>1.4.5 Rievdadusat doarjjaeavttuin 7</p>
<p>1.4.6 Máksineavttut 7</p>
<p xml:lang="deu">1.5 Raporteren 7</p>
<p>1.5.1 Raporteren ulbmilolahusa ektui 7</p>
<p>1.5.2 Rehketdoalu raporteren 7</p>
<p>1.5.3 Čuovvuleapmi ja evalueren 8</p>
<p>1.5.4 Doarjaga ruovttoluotta máksin ja sihkkun 8</p>
<p type="title">Doarjjaortnega mihttomearri ja vuoruheamit</p>
<p type="title">Doarjjaortnega mihttomearri</p>
<list><p type="listitem">Loktet duodjefitnodagaid ja duojáriid ámmátlašvuođa ja gelbbolašvuođa</p>
</list><p type="title">Vuoruheamit</p>
<list><p type="listitem">Duodjefitnodagat mat barget ja ellet dujiin ja háliidit loktet sisaboađu.</p>
</list><p type="title">Ulbmilolahusa eavttut</p>
<list><p type="listitem">Man ollu gelbbolašvuođaloktema doaimmat leat čađahuvvon.</p>
</list><p type="title">Ohcama hápmi ja sisdoallu</p>
<p type="title">Doarjjaoažžu/Gii sáhttá ohcat</p>
<list><p type="listitem">Duodjefitnodagat, duodjeorganisašuvnnat ja eará aktevrrat duodjeealáhusas.</p>
<p type="listitem">Fitnodagat, ásahusat ja organisašuvnnat mat ožžot doarjaga galget leat registrerejuvvon Norgga Ovttadatregistarii.</p>
</list><p type="title">Ohcanáigemearri</p>
<list><p type="listitem">Rabas ohcanáigemearri</p>
</list><p type="title">Gáibádusat ohcamii</p>
<list><p type="listitem">Sámedikki digitála ohcanskovvi Sámedikki doarjjaportálas galgá geavahuvvot.</p>
<p type="listitem">Ohcamat mat eai ollašuhte ohcaneavttuid hilgojuvvojit.</p>
<p type="listitem">Dat geat ožžot njuolggodoarjaga eai sáhte vuordit doarjaga ohcanvuđot doarjjaortnegiin doaimmaide ja prošeavttaide maid njuolggodoarjja galgá gokčat.</p>
<p type="listitem">Ollislaš bušeahtta mas lea gollogeahčastat ja ruhtadanplána.</p>
<p type="listitem">Sus guhte vuolláičállá doarjjaeavttuid, ferte leat fápmudus geatnegahttit fitnodaga/ ásahusa.</p>
</list><p><span type="quote">Čuovvovaš dieđut biddjojuvvojit ohcama mielde:
- Ohcamis galgá boahtit ovdan ahte duodjeoahpaheaddjis lea
dohkálaš
fágagelbbolašvuohta nugo relevánta oahppu ja/dahje
fidnohárjáneapmi.
- Kursaplána mas lea lagat čilgehus doaibmabijus
- Áigeplána goas ja gos kursa čađahuvvo
- Man ollu kursadiimmut
- Ulbmil
- Bušeahtta- ja ruhtadanplána
- Oassálastilistu, galget leat unnimusat 5 oassálasti. Loahppamáksimis
ferte oassálastilistu mielddusin.</span></p>
<p type="title">Eavttut ohccái</p>
<list><p type="listitem">Ohcci doaibma galgá dávistit gustovaš lágaide ja njuolggadusaide, dát guoská maiddái vearro- , divat- ja rehketdoalloláhkaaddimii. • Doaibmabidju masa doarjja ohccojuvvo ii sáhte leat čađahuvvon dahje álggahuvvon ovdal go Sámediggi lea ožžon ohcama. Erenoamáš ákkaid vuođul sáhttá dás spiehkastit.</p>
<p type="listitem">Ohcci galgá buot dieđuid addit Sámediggái mat gusket ohcama meannudeapmái, maid leago ožžon eará almmolaš doarjaga.</p>
</list><p type="title">Meroštallannjuolggadusat, definišuvnnat ja EEO-njuolggadusat</p>
<p type="title">Meroštallannjuolggadusat</p>
<list><p type="listitem">Vuolimus doarjja lea 30 000 ru.</p>
<p type="listitem">Sámediggi sáhttá addit doarjaga gitta 75 % rádjai dohkkehuvvon gollorámmas. Stuorámus doarjja lea gitta 500 000 ru.</p>
<p type="listitem">Iežas bargu ii sáhte leat badjel 20 % dohkkehuvvon goluin. Iežas bálká ja iežas dávviriid láigu ii sáhte leat badjel márkanhatti. Gáibiduvvojit vuolláičállojuvvon diibmolisttat. Iežas barggu viidodat galgá árvvoštallojuvvot dalle go ohcá ja čilgejuvvot ohcamis. Sámediggi árvvoštallá iežas barggu individuála dásis juohke ohcamis, dát guoská maiddái iežas kapitála gáibádussii.</p>
<p type="listitem">Ii juolluduvvo doarjja doaibmagoluide.</p>
<p type="listitem">Doarjja ii addojuvvo vuođđoinvesteremiidda, mohtorfievrruide, eanadoalloreaidduide, gálvogoluide, bajásdoallamii, doaibmavuđot goluide, sosiála goluide, doaibmabijuide mat botnjet gilvvu, láigohanvisttiide, vuorkávisttiide ja reaidovisttiide, giddodagaid oastimii, leasemii, sieiva lonuhemiide, geavahuvvon mašiinnaide ja reaidduide, bálkágoluide, vuođđoohppui ja doaibmabijuide mat ruhtaduvvojit almmolaš bušeahttapoasttaid bokte.</p>
</list><p type="title" xml:lang="kal">Definišuvnnat</p>
<p><em type="italic">Doaibmagollun lohkkojit: </em></p>
<list><p type="listitem">Rehketdoallo- ja revišuvdnabálkkážat, reantogolut, divadat, eará finánsagolut, vearro- ja divatgolut, elrávdnji, vistegolut, dáhkádusat, penšuvdnagolut, sosiálagolut, eará gargiidgolut, stivrabálkkážat, stivragolut, fitnodatčoahkkin- ja váldočoahkkingolut, árvonjeaidimat ja -geahpedeamit.</p>
</list><p><em type="italic">Sosiálagollun lohkkojuvvojit: </em></p>
<list><p type="listitem">Bargiid skeaŋkkat, bargiid kurssat, nuvttá kantiidna ja eará sullasaš ovddut.</p>
</list><p><em type="italic">Vuodjinfievrun lohkkojuvvo: </em></p>
<list><p type="listitem">Vuodjinfievru FOR-1994-10-04-918 láhkaásahusa nuppi kapihttala mielde vuodjinfievrruid, osiid ja biergasiid teknihkalaš gáibádusaid ja dohkkeheami birra (vuodjinfievroláhkaásahus).</p>
</list><p type="title">EEO-njuolggadusat</p>
<list><p type="listitem">Sámedikki doarjjaortnegat fertejit leat EEO-šiehtadusa njuolggadusaid rámmaid siskkobealde stáhta doarjaga ektui. Sámediggái gusket EEO-šiehtadusa mearrádusat seamma láhkai go stáhta- gieldda- ja fylkkahálddašeapmái dan ektui movt almmolaš doarjagat galget juolluduvvot.</p>
<p type="listitem">Muhtun diliin sáhttá doarjja juolluduvvot EEO-šiehtadusa mearkkašmeahttun doarjaga njuolggadusaid mielde. Njuolggadusat unnibuš doarjagiid birra čuvvot skábmamánu 14. b. 2008 láhkaásahusa nr 1213. Dáid njuolggadusaid mielde ii sáhte doarjjaoažžu vuostáiváldit unnibuš doarjaga eanet go oktiibuot 200 000 Euro 3 rehketdoallojagi áigodagas.</p>
<p type="listitem">Ovdalgo doarjaga sáhttá máksit ferte doarjjaoažžu duođaštit Sámediggái ahte ii oaččo unnibuš doarjaga eará sajis máksinjagi dahje guovtti ovddit jagiin mat oktiibuot Sámedikki doarjagiin gaskamearálaččat eai leat eanet go 600 000 Norgga ruvnnu. Vejolaš ođđa almmolaš doarjjaohcamiid oktavuođas (beroškeahttá gos oažžu doarjaga) lea doarjjaoažžus geatnegasvuohta dieđihit dán doarjaga birra. Dieđihangeasku gusto 3 rehketdoallojagi fálaldatáigemeari rájes.</p>
<p type="listitem">ESA sáhttá geatnegahttit Sámedikki gáibidit doarjaga ruovttoluotta doarjjaoažžus, jos doarjja ii leat geavahuvvon njuolggadusaid mielde dahje doarjjaoažžu ii geavat doarjaga dan ulbmilii masa lea addojuvvon.</p>
</list><p type="title">Ohcamiid meannudeapmi</p>
<p type="title">Ohcamiid meannudeapmi</p>
<list><p type="listitem">Sámediggi sáhttá viežžat kredihttadieđuid ohcci birra.</p>
<p type="listitem">Deattuhuvvo raporteremiid váilun ja gárvvisteami maŋŋoneapmi ovddeš doarjjaáššiin.</p>
<p type="listitem">Ohcamat mat eai ollašuhte ohcaneavttuid hilgojuvvojit.</p>
<p type="listitem">Ohcamat meannuduvvojit dađistaga ja golmma mánu sisa dan rájes go ohcan lea joavdan.</p>
<p type="listitem">Sámediggi sáhttá bivdit eanet duođaštusa dahje gohččut čielggadanságastallamii.</p>
<p type="listitem">Sámediggi váldá várašumi das ahte prošeavtta ohcansubmi ja viidodat sáhttá muddejuvvot oassin doarjjaruđaid ollislaš rámma árvvoštallamis.</p>
<p type="listitem">Ohcamat árvvoštallojuvvojit ekonomalaš, márkaniidguoski, teknihkalaš, servodatlaš ávkki, dáiddalaš, fágalaš ja eará guoskevaš beliid vuođul. Earret eará árvvoštallojuvvo ahte leago prošeavtta geavahusas vejolaš čađahit.</p>
<p type="listitem">Ohcamiid árvvoštallamis deattuhuvvo ahte gullá go Sámedikki vuoruhemiide fágalaš sisdoalu, ámmátlašvuođa ja kvalitehta ektui.</p>
<p type="listitem">Ohcamiid meannudeami oktavuođas sáhttá Sámediggi árvvoštallat ohcci/doaimma guhkes áiggi birgenlági, stabilitehta, nanusvuođa ja čađahannávccaid.</p>
</list><p type="title">Mearrádus ja dohkkeheapmi</p>
<list><p type="listitem">Doarjjaoažžu galgá ovdal go lea gollan 5 vahku doarjjareivve dáhtona rájes čálalaččat dohkkehit doarjjaeavttuid. Jos Sámediggi ii oaččo eavttuid dohkkeheami, sihkkojuvvo doarjja duođi eanet dieđitkeahttá.</p>
<p type="listitem">Doarjja addojuvvo easka go doarjjaoažžu lea čálalaččat dohkkehan ja vuolláičállán doarjjareivve, ja sádden dan ruovttoluotta.</p>
<p type="listitem">Sus guhte vuolláičállá doarjjaeavttuid, ferte leat fápmudus geatnegahttit fitnodaga/ásahusa jna.</p>
</list><p type="title">Eavttut doarjjaožžui</p>
<list><p type="listitem">Doarjjaoažžu galgá almmuhit ahte Sámediggi lea dorjon doaibmabiju/prošeavtta.</p>
<p type="listitem">Doarjjaoažžu galgá dieđihit jus oažžu eará almmolaš doarjagiid.</p>
<p type="listitem">Doarjjaoažžus galgá leat dásseárvo- ja máŋggabealatvuođa perspektiiva doaimmastis ja bálvalusainis ja buktagiin.</p>
</list><p type="title">Gárvvistanáigemearri</p>
<list><p type="listitem">Gárvvistanáigemearri lea 1 jahki, muhto sáhttá addojuvvot maŋimuštá 2 jagi maŋŋá doarjjareivedáhtona.</p>
<p type="listitem">Erenoamáš ákkaid vuođul sáhttá doarjjaoažžu čálalaččat ohcat maŋidit prošeavtta/doaibmabiju gárvvistanáigemeari. Ohcan galgá vuođustuvvot. Prošeavtta gárvvisteapmi ii sáhte maŋiduvvot eanet go 2 jagi doarjjareivve dáhtona rájes. Erenoamáš oktavuođain sáhttá maŋidit áigemeari vel eanet, muhto dan ferte ohcat.</p>
</list><p type="title">Rievdadusat doarjjaeavttuin</p>
<list><p type="listitem">Doarjjaoažžu ii sáhte dahkat stuorábuš rievdadusaid guoskevaš prošeavttas dahje doaibmabijus almmá ahte čálalaččat lea ohcan dohkkeheami Sámedikkis. Dohkkehuvvon ruhtadanplána ja investerenplána rievdadusat lohkkojuvvojit álo stuorábuš rievdadussan.</p>
</list><p type="title">Máksineavttut</p>
<list><p type="listitem">Máksojuvvo 50 % go prošeakta/doaibmabidju álgá, ja 50 % go visot doarjjaeavttut leat ollašuvvon. Oassálastilistu mas unnimusat vihtta oassálasti galgá biddjot mielde.</p>
<p type="listitem">Jos ohcci ovdal lea ožžon doarjaga Sámedikkis ja doarjjaoažžu lea rihkkon doarjjaeavttuid, de sáhttá dat dagahit dan ahte máksimat bissehuvvojit dassážiigo eavttuid rihkkun lea nohkan.</p>
</list><p type="title" xml:lang="deu">Raporteren</p>
<p type="title">Raporteren ulbmilolahusa ektui</p>
<list><p type="listitem">Doarjjaoažžu galgá raporteret ruđaid geavaheami. Raporterenmálat mat leat Sámedikki doarjjaportálas galget geavahuvvot álo raporteremis. Raporttas galget oidnot bohtosat doaibmabiju/prošeavtta mihttomeari ja doaibmabijuid gaskka. <list><p type="listitem">Man ollu kursadiimmut</p>
<p type="listitem">Man ollu oassálastit kurssas</p>
</list></p>
</list><p type="title">Rehketdoalu raporteren</p>
<list><p type="listitem">Rehketdoallu ruđaid geavaheamis galgá čájehit ollislaš goluid ja dietnasa. Dasa gullet prošeavtta/ doaibmabiju eará vejolaš doarjagat ja dietnasat. Rehketdollui sáhttá váldit mielde dušše dakkár goluid ja dietnasiid mat njuolga leat čadnojuvvon prošeavtta/doaibmabiju čađaheapmái. Dalle go lea dohkkehuvvon gollomeroštus, galgá rehketdoallu leat bardojuvvon nu ahte dan sáhttá buohtastahttit gollomeroštusain. Stuorra spiehkastagaid dohkkehuvvon gollomeroštusa ja rehketdoalu gaskka galgá kommenteret.</p>
<p type="listitem">Stáhtaautoriserejuvvon rehketdoalli galgá duođaštit ruđaid geavaheami prošeaktarehketdoalus. Sámediggi sáhttá bivdit eanet duođaštusa rehketdoalus. Revišuvdnagáibádus ii guoskka fitnodagaide maid gielddarevišuvdna ja Riikkarevišuvdna revidereba.</p>
<p type="listitem">Doarjjaoažžu gii lea registrerejuvvon momsaregistaris, galgá rehketdoalus čájehit goluid ja dietnasiid momssa haga. Dát ii guoskka sidjiide geat leat luvvejuvvon momsadivadis dahje ožžot spiehkastit momsadivada rehkenastimis.</p>
<p type="listitem">Jos loahpalaš golut prošeavtta/doaibmabiju rehketdoalus leat unnit go dat dohkkehuvvon gollomeroštus mii boahtá ovdan mearrádusas, de sáhttá Sámediggi oanidit doarjaga vásttolaččat.</p>
</list><p type="title">Čuovvuleapmi ja evalueren</p>
<list><p type="listitem">Sámediggi sáhttá dárkkistit geavahuvvojit go ruđat eavttuid mielde, gč. juolludusnjuolggadusaid § 10 nuppi lađđasa ja riikarevišuvdnalága § 12 goalmmát lađđasa.</p>
<p type="listitem">Sámediggi sáhttá bivdit eanet dieđuid maid ohcci lea geatnegas buktit. Dát guoská dieđuide mat galget geavahuvvot statistihkkii ja eará raporteremii.</p>
</list><p type="title">Doarjaga ruovttoluotta máksin ja sihkkun</p>
<list><p type="listitem">Prošeavtta gárvvisteami oktavuođas galget geavatkeahtes doarjjaruđat máksojuvvot ruovttoluotta Sámediggái.</p>
<p type="listitem">Sámediggi gáibida doarjaga ruovttoluotta máksojuvvot jos dat lea máksojuvvon menddo ollu.</p>
<p type="listitem">Sámediggi sáhttá geassit doarjjalohpádusa ruovttoluotta dahje gáibidit ahte doarjja máksojuvvo ruovttoluotta jos:</p>
</list><p><span type="quote">- Doarjjaoažžu lea rihkkon dieđihangeaskku- Doarjja ii geavahuvvo daid eavttuid mielde mat leat mearriduvvon
doarjjareivves.- Lea gáibiduvvon heaittiheapmi, ovddiduvvon reastaluvvangohčus,
priváhta dahjealmmolaš vealgešiehtadallamat leat rahppojuvvon doarjjaoažžu ektui
dahje doarjjaoažžuheaitá máksimis máksámušaidis.- Doarjjaoažžu lea rihkkon dáid njuolggadusaid mearrádusaid.- Investerenobjeakta vuvdojuvvo ovdal vihtta jagi leat gollan dan
rájes go doarjja
juolluduvvui. Doarjja sáhttá unniduvvot sakka.</span></p>
<list><p type="listitem">Jos doarjjaoažžu dákkár oktavuođain ii mávsse ruovttoluotta, de sáhttá Sámediggi rievtti bokte gáibidit máksojuvvot dan mii lea buorrin. Jos ruđat eai máksojuvvo ruovttoluotta dan áigemeari sisa mii lea biddjojuvvon, de sáhttá gáibidit maŋŋoneami ovddas reanttuid vel lassin, gč. juovlamánu 17. b. 1976 mannosaš lága nr. 100 reanttuid birra maŋŋonan máksima oktavuođas jna.máksima oktavuođas jna.</p>
</list></body></document>
