<document xml:lang="sme" id="no_id"><header><title/><genre code="admin"/><author><unknown/></author><wordcount>2729</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1729&amp;Itemid=10</origFileName><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p xml:lang="deu"><em type="bold">JULGGAŠTUS 2011 SÁMEPARLAMENTARIHKKÁRKONFERÁNSSAS  </em></p>
<p><em type="bold">Goalmmát  Sámeparlamentarihkkárkonferánsa,  vuođđuduvvon  sámedikkiid  áirasiiguin Norgga  bealde,  Ruoŧa  bealde  ja  Suoma  bealde  ja  mas  oassálaste  Ruošša  beale  sámiid ovddasteaddjit,  čoahkkanan  Girkonjárgii  skábmamánu  10.b.2011  bidjet  ovdan čuovvovaččat: </em></p>
<p><em type="italic">Guorrasit</em>  dan  guovtti  ovddit  sámeparlamentarihkkárkonferánssa  loahppajulggaštussii,  mat  leat </p>
<p>lágiduvvon  Johkamohkis  (2005)  ja Roavvenjárggas (2008),  ja  deattuhit  man deaŧalaš  lea  dat  mii</p>
<p>biddjojuvvui vuođđun dan guovtti julggaštusas;</p>
<p><em type="italic">Deattuhit </em>ahte mii sámit leat okta álbmot, danne go mis lea oktasaš historjá, identitehta, kultuvra, </p>
<p>giella, eatnamat ja árvvut, ja ahte riikkarájit eai galgga rihkkut min oktavuođa;</p>
<p><em type="italic">Dovddastit fuolastumi</em> dainna go našuvnnalaš eiseválddit, dain stáhtain gos sámit ásset, unnán leat </p>
<p>bidjan johtui doaimmaid maiguin ollašuhttet ON eamiálbmotvuoigatvuođaid julggaštusa;</p>
<p><em type="italic">Muittuhit</em>  daid  stáhtaid  gos  sámit  ásset  ahte  ON  julggaštus  eamiálbmotvuoigatvuođaid  birra </p>
<p>čielgasit  dohkkeha  eamiálbmogiid  vuoigatvuođa  iešmearrideapmái,  ja  julggaštus  nanne  ahte</p>
<p>eamiálbmogiin  iežaset  iešmearrideami  vuoigatvuođa  čađaheamis,  lea  vuoigatvuohta  autonomiijii</p>
<p>dahje  iešstivrejupmái  áššiin  mat  gullet  sin  siskkáldas  dahje  báikkálaš  dilálašvuođaide,  ja</p>
<p>ortnegiidda maiguin iežaset autonoma doaimmaid ruhtadit;</p>
<p><em type="italic">Čujuhit  </em>dasa  ahte  ON  eamiálbmotvuoigatvuođaid  julggaštus  mearrida  ahte  eamiálbmogiin, </p>
<p>earenoamážit eamiálbmogiin maid riikarájit leat háddjen, lea riekti bisuhit ja nannet gulahallama,</p>
<p>oktavuođaid  ja  ovttasbarggu,  dása  gusket  vuoiŋŋalaš,  kultuvrralaš,  politihkalaš,  ekonomalaš  ja</p>
<p>sosiálalágan doaimmat, iežas álbmoga ja eará álbmogiid miellahtuiguin, riikkarájiid rastá;</p>
<p><em type="italic">Deattuhit</em> ahte Davviriikkalaš sámekonvenšuvnna evttohus, nu mo Davviriikkalaš áššedovdijoavku </p>
<p>lea ovddidan dan, dohkkeha sámi álbmoga vuoigatvuođa nannet ja ovddidit iežas giela, kultuvrra,</p>
<p>ealáhusaid ja servodaga, nu unnán go vejolaš riikkarájiid dahkan heađuštusaiguin;</p>
<p><em type="italic">Mearkkašit  duhtavaččat</em>  ahte  Ruoŧa  ođastuvvon  vuođđoláhka  dohkkeha  Ruoŧa  sámiid  sierra </p>
<p>álbmogin;</p>
<p>Ovddádusbellodaga, Norgga bealde Sámedikki, golbma áirasa eai háliidan doarjut 2011</p>
<p>sámeparlamentarihkkárkonferánssa julggaštusa</p>
<p xml:lang="vep">1</p>
<p><em type="italic">Julggaštit </em>ahte mii atnit iežamet geatnegahtton ovttasráđiid hálddašit ja ovddasguvlui doalvut min </p>
<p>máttuid  oktasaš  árbbi  buoremus  ávkin  sámi  álbmogii,  ja  ahte  mii  áigut  ain  suodjalit  iežamet</p>
<p>massekeahtes  vuoigatvuođaid  eatnamiidda,  čáziide  ja  luondduriggodagaide, vuođđuduvvon  dasa</p>
<p>ahte min álbmot lea dáid guovlluid geavahan don dološ áiggiid rájes;</p>
<p><em type="italic">Mearkkašit</em> ruošša stáhta eamiálbmotpolitihkkii ja dan mo stáhta meannuda Ruošša bealde sámiid, </p>
<p>ja ávžžuhat Norgga, Ruoŧa ja Suoma stáhtaid árjjálaččat iežaset olgoriikkapolitihka bokte bargat</p>
<p>dan ala ahte buoridit sámiid dili Ruoššas;</p>
<p><em type="italic">Julggaštit lassin ovttamielalaččat čuovvovaččat: </em></p>
<p>1.  Iešmearrideami  vuoigatvuođa  olis  lea  sámiin  álbmogin  vuoigatvuohta  mearridit  iežaset</p>
<p>politihkalaš dili, ovddidit iežaset ekonomalaš, sosiála ja kultuvrralaš ovdáneami ja ráđđet</p>
<p>iežaset  luondduriggodagaid  ja  gávdnosiid,  ja  eai  man  ge  dihte  galgga  vuoigatvuođat</p>
<p>resurssaide mat leat dárbbašlaččat sin birgenláhkái, váldot sis eret. Dát čuovvu earret eará</p>
<p>ON  siviila  ja  politihkalaš  vuoigatvuođaid    konvenšuvnna  ja  ON  ekonomalaš,  sosiála  ja</p>
<p>kultuvrralaš vuoigatvuođaid konvenšuvnna oktasaš artihkkalis nr. 1.</p>
<p>Sámi iešmearrideapmi mielddisbuktá earret eará ahte sámedikkiin, sámiid alimus orgánan,</p>
<p>iežaset  ovddasvástádusa  vuođul  lea  vuoigatvuohta, ja  sámi  álbmoga  beroštumiid    dáfus,</p>
<p>muddet ja hálddašit almmolaš áššiid sámi servodagas.</p>
<p>Stáhtat  gos  sámit  ásset,  leat  ásaiduvvan  guovtti  álbmoga  eatnamiid  ala,</p>
<p>majoritehtaálbmoga  ja  sámi  álbmoga.  Stáhtain  ii leat  okto  makkárge  riekti  dulkot,  dahje</p>
<p>defineret  sámiid  vuoigatvuođa  iešmearrideapmái,  danin  go  dát  ferte  dušše  dahkkot</p>
<p>álbmotrievtti rámmaid siskkobealde ja mii oktiivástida álbmotrievttálaš</p>
<p>dulkonprinsihpaide,  ja  sámi  álbmoga  mieđihemiin.  Sámiid  iešmearrideapmi  ferte</p>
<p>konkretiserejuvvot  ja  váfistuvvot  nationála  lágaid  ja  sierra  sámekonvenšuvnna  bokte.</p>
<p>Stáhtat  leat  dasa  lassin  geatnegahttojuvvon  viežžat  sámiin  friddja  ja  dieđihuvvon</p>
<p>ovddalgihtii mieđiheami áššiin mat leat dehálaččat sámi kultuvrra, sámi ealáhusaid dahje</p>
<p>servodaga vuođđoeavttuide.</p>
<p>Sámi  iešmearridanvuoigatvuohta  gáibida  ahte  sámiin  leat  álbmotválljen  orgánat  sihke</p>
<p>nationála  ja  rájiidrasttideaddji  oktavuođain.  Eamiálbmogiin  lea  vuoigatvuohta  mearridit</p>
<p>iežaset identitehta ja gullevašvuođa mii lea vuođđuduvvon iežaset dábiide ja árbevieruide.</p>
<p>Dát  čuovvu  earret  eará  ON  eamiálbmotvuoigatvuođaid  julggaštusa  artihkkalis  nr.  33.</p>
<p xml:lang="vep">2</p>
<p>Sámiid  kollektiivvalaš  iežas  identifiseren  lea  vuođđoeaktun  go  galgá  mearridit  gii  galgá</p>
<p>adnojuvvot  sápmelažžan.  Sámiid  iešmearridanvuoigatvuođa  olis  čuovvu  dat  ahte</p>
<p>sápmelaččat ieža galget meroštallat ja mearridit gii lea sápmelaš.</p>
<p>2.  Duhtadahtti ruhtadanortnegat sámi servodatovdáneapmái, nugo sámedikkiid doibmii, lea</p>
<p>vuođđoeaktun sámi iešmearrideami duohtandahkamii. Stáhtaide ja sámedikkiide lea dárbu</p>
<p>soahpat  bargovugiid  šiehtadallamiidda  mat  gullevaš  stáhtalaš  eiseválddiid  ja  sámedikkiid</p>
<p>gaskkas leat bušeahttagažaldagain.</p>
<p>Danin  go  riikkarájit  leat  háddjen  sámiid,  de  lea  rádjerasttideaddji  sámepolitihkalaš</p>
<p>ovttasbargu  lunddolaš  oassi  sámi  iešmearrideamis.    Konferánsa  deattuha  ja  geardduha</p>
<p>ahte  Sámi  parlamentáralaš  ráđđi  ferte  oažžut  diehttevaš  ja  bissovaš  ruđalaš  vuođu  iežas</p>
<p>doaimma várás, ja sii bovdejit nationála eiseválddiid searvat konkrehta konsultašuvnnaide</p>
<p>dan birra ahte mot dán hástalusa buoremusat sáhttá čoavdit. Konferánsa čujuha dasa ahte</p>
<p>ILO  konvenšuvdna  nr.  169  ja  Ovttastuvvon  Nášuvnnaid  eamiálbmotjulggaštus</p>
<p>geatnegahttá stáhtaid dahkat ulbmilaš doaibmabijuid, earret eará lágaid ja riikkaidgaskasaš</p>
<p>šiehtadusaid  bokte,  ja  mat  láhčet  dili  gulahallamii  ja  ovttasbargui  gaskkal eamiálbmogiid</p>
<p>rastá  rájiid,  dása  gusket  ekonomalaš,  sosiálalaš,  kultuvrralaš,  vuoiŋŋalaš  ja  biraslaš</p>
<p>doaimmat.</p>
<p>3.  Sámedikkiin,  sámi  álbmotválljejuvvon  orgánan,  lea  vuoigatvuohta  ja  geatnegasvuohta</p>
<p>ovddastit  sámi  álbmoga  nationála  ja  riikkaidgaskasaš  oktavuođain  ge.  Danin  lea  dárbu</p>
<p>sámedikkiide sihkkarastit stáhtusa ON-vuogádagas vai dat besset ollásit searvat buot ON</p>
<p>proseassaide  ja  orgánaide  gos  meannudit  sámi  guoskevaš  áššiid.  Konferánsa  bivdá  ahte</p>
<p>ráđđehusat, dain riikkain gos sámit ásset, ovttas sámedikkiiguin, árjjalaččat bargat dan ala</p>
<p>ahte sihkkarastit ovddasteaddji eamiálbmotásahusaide, nugo eamiálbmotparlameanttaide,</p>
<p>dohkálaš stáhtusa ON:s.</p>
<p>4.  Suopma, Norga, Ruošša ja Ruoŧŧa leat geatnegahtton dohkkehit ja sihkkarastit čađaheami</p>
<p>sámiid  oktasaš  vuoigatvuođain.  Dohkkeheapmi  ja  sihkkarastin  sámiid  historjjálaš</p>
<p>vuoigatvuođain  čáziide,  eatnamiidda  ja  resurssaide  ja  gielalaš  ja  kultuvrralaš  rievttit  leat</p>
<p>vuođđoeaktun sámi álbmoga birgejupmái sierra álbmogin.</p>
<p xml:lang="vep">3</p>
<p>5.  Sámiid  vuoigatvuođat  iežaset  guovlluid  luondduresurssaide  eai  leat  ráddjejuvvon  dušše</p>
<p>resurssaide  maiguin  dábálaččat  leat  ávkkástallan.  Sámiin  lea  vuoigatvuohta  govttolaš  ja</p>
<p>vuoiggalaš  oassái  dan  ávkkástallanárvvus  mii  boahtá  go  sámi  guovlluin  ávkkástallet  eará</p>
<p>resurssaiguin.  Konferánsa  ávžžuha  iešguđetge  riikkaid  stáhtalaš  eiseválddiid  ásahit</p>
<p>šiehtadallamiid  sámedikkiiguin  dáid  dilálašvuođaid  birra,  earenoamážit  guoská  dat</p>
<p>dilálašvuođaide  mas  industriála  doaibma,  hálddahus-  dahje  láhkadoaimmat,  ásahit  dahje</p>
<p>leat ásahan gáržžidemiid árbevirolaš geavaheapmái, dahje mas dakkár doaibma mearkkaša</p>
<p>sámiid  duohta  eret  duvdima.  Konferánsa  ávžžuha  industriála  doaimmaid  mat  plánejit</p>
<p>dahje mat juo leat ásaiduvvan sámi guovlluide, dahje eará eamiálbmotguovlluide, ráhkadit</p>
<p>ja  čuovvut  etihkalaš  njuolggadusaid  doaimmaid  váste  eamiálbmotguovlluin,  nu  ahte</p>
<p>čuvvot riikkaidgaskasaš olmmoš- ja eamiálbmotvuoigatvuođaid.</p>
<p>6.  Ođđaset  álbmotrievtti  mielde,  nugo  ON  eamiálbmotvuoigatvuođajulggaštusa,  de  sámi</p>
<p>álbmogis lea riekti bisuhit, hálddašit, suddjet ja ovddidit iežas kulturárbbi, árbedieđuid ja</p>
<p>kultuvrralaš ovdanbuktimiid. Stáhtat leat danin geatnegahtton árvvus atnit ja sihkkarastit</p>
<p>sámi álbmoga rievtti hálddašit iežaset árbedieđuid ja árbevirolaš kulturovdanbuktimiid.</p>
<p>7.  Bioteknologalaš ovdáneapmi buktá sámi álbmogii ođđa hástalusaid. Konferánsa deattuha</p>
<p>ahte sámi álbmot ferte ieš hálddašit ja eaiggáduššat dieđuid iežas genaid (DNA) birra, ja</p>
<p>ahte sámi álbmot dađistaga galgá gulahallat stáhtalaš eiseválddiiguin ja dutkanbirrasiiguin</p>
<p>vai sáhttá čuovvut dán ovdáneami ja váikkuhit dasa.</p>
<p>8.  Norgga, Ruoŧa, Ruošša ja Suoma stáhtat leat geatnegahtton árvvusatnit, bisuhit ja doalvut</p>
<p>ovddasguvlui  sámiid  dieđuid,  innovašuvnnaid  ja  geavadiid  mat  ovddastit  árbevirolaš</p>
<p>eallinvugiid  mat  leat  deaŧalaččat  biologalaš  valljivuođa  bisuheapmái  ja  ceavzilis</p>
<p>geavaheapmái;  earret  eará  ON  biologalaš  valljivuođa  konvenšuvnna  mielde.  Sámi</p>
<p>árbediehtu  ja  árbevirolaš  geavadat  leat  vuođđoeaktun  báikkálaš  sámi  servodagaid</p>
<p>ovdáneapmái  ja  birgennákcii,  liikká  ollu  go  eaktun  biologalaš  valljivuođa  geavaheapmái</p>
<p>sámi guovlluin.</p>
<p>9.  Konferánsa  čujuha  Nagoya-beavdegirjái  mii  lea  genehtalaš  resurssaid  olaheami  birra  ja</p>
<p>dan  birra  mot  vuoiggalaččat  juogadit  dakkár  resurssaid  ávkkástallama  ovdamuniid.</p>
<p>Nagoya-beavdegirjji  sisdoallu  biologalaš  valljivuođa  ON  2010  konvenšuvdnii,  lea  nu</p>
<p>earenoamáš  ja  dehálaš  sámi  vuoigatvuođaid  ja  beroštumiid  ektui,  ahte  stáhtat  ovttas</p>
<p>4 sámedikkiiguin  fertejit  álggahit  proseassaid  árvvoštallan  dihte  mot  dán  sáhttá</p>
<p>implementeret  ja    láhkavuođđudit  jus  dálá  lágaid  rievdada  dahje  jus  šaddá  ođđa  láhka</p>
<p>árbedieđuid  birra.  Nagoya-beavdegirji  lea  dehálaš  daningo  dat  dohkkeha  ja  áimmahuššá</p>
<p>vuoigatvuođaid  ja  beroštumiid  mat  eamiálbmogiin  leat  genehtalaš  resurssaide  ja</p>
<p>árbedieđuide  mat  gullet  genehtalaš  resurssaide,  maiddái  dat  ahte  eamiálbmogat  galget</p>
<p>sáhttit oažžut ávkki ovdamuniin mat šaddet genehtalaš resurssaid ávkkástallamis. Nagoya</p>
<p>beavdegirji nanne ahte siskkáldas dilálašvuohta gaskal genehtalaš resurssaid ja árbedieđuid</p>
<p>gullet hui nannosit oktii daningo eamiálbmogiin lea eaiggátvuohta dasa.</p>
<p>10. Árktalaš  guovllus  ja  álbmogis  leat  stuora  hástalusat  ovddasguvlui  dálkkádatrievdamiid</p>
<p>geažil.  Vaikko  dálkkádatrievdamat  vissis  muddui  áitet  sámi  árbevirolaš  eallinvugiid  ja</p>
<p>resursaávkkástallama,  de  mii  liikká  leat  vissásat  dasa  ahte  min  árbedieđut  ja  min</p>
<p>heivehanvásáhusat maiddái veahkehit sihkkarastime min servodagaid boahtteáiggis nai, ja</p>
<p>sáhttet  veahkkin  bargui  ráhkadit  heivehan-  ja  veahkehanmálliid  mat  sáhttet  ávkin</p>
<p>stuoraservodahkii nai. Konferánsa deattuha ahte heivehan- ja veahkehandoaimmat maid</p>
<p>plánejit  čađahit  sámi  guovlluin,  eaktudit  ahte  sámit  addet  friddja  ja  dieđihuvvon</p>
<p>ovddalgihtii lobi, ja ahte min vuoigatvuođat ollislaččat adnojuvvojit árvvus.</p>
<p>11. Konferánsa deattuha ahte stáhtaid geatnegasvuođat sámi kultuvrra ektui maiddái siskkildit</p>
<p>ávnnaslaš  kulturvuođu,  nugo  sámiide  sihkkarastit  dárbbašlaš  ealáhuslaš  ja  ekonomalaš</p>
<p>eavttuid vai sii sáhttet sihkkarastit ja ovddidit kultuvrraset. Sámi  árbevirolaš ealáhusat ja</p>
<p>sámi  resursaávkkástallan,  nu  go  boazodoallu,  guolásteapmi,  bivdu,  sámi  eanandoallu  ja</p>
<p>eará  sámi  árbevirolaš  lotnolasealáhusat  ja  resursaávkkástallanmállet,  fertejit  oažžut</p>
<p>earenoamáš  suodjaleami  rievttálaš  ja  ekonomalaš  doaimmaiguin,  ja  earenoamáš</p>
<p>doaimmaiguin  go  dasa  lea  dárbu,  dása  guoská  boraspirehálddašeapmi  mii  sihkkarastá</p>
<p>vuođu  sámiid  árbevirolaš  ealáhusaide.  Konferánsa  deattuha  ahte  riikkaidgaskasaš  riekti,</p>
<p>nugo  27.  artihkal  ON  siviila  ja  politihkalaš  vuoigatvuođaid  konvenšuvnnas,</p>
<p>láhkavuođđuda ja geatnegahttá stáhtaid álggahit positiivvalaš sierrameannudemiid go dasa</p>
<p>lea  dárbu,  sihkkarastin  dihte  eamiálbmogiid  vuoigatvuođaid,  nugo  sin  ávnnaslaš</p>
<p>kulturvuođu.</p>
<p>12. Stáhtaid  riikkaidgaskasaš  geatnegasvuođaid  olis  sámiid  ektui  čuovvu  dat  ahte</p>
<p>vuoigatvuohta  sámegieloahpahussii  ja  oahpahussii  sámegillii  galgá  váfistuvvot  árjjalaččat</p>
<p>buot sámiide geat ásset sámi guovlluin. Sámi mánáin ja nuorain, geat orrot sámi guovlluid</p>
<p>5 olggobealde,  lea  vuoigatvuohta  oažžut  oahpahusa  sámegielas  ja  vejolašvuođa  oahppat</p>
<p>iežaset kultuvrra birra.</p>
<p>Konferánsa  ávžžuha  Norgga,  Ruoŧa,  Ruošša  ja  Suoma  stáhtaid  oahppoplánaid  bokte</p>
<p>sihkkarastit  ahte  lea  buorre  kvalitehta  dan  máhtus  mii  oahpahuvvo  sápmelaččaid  birra</p>
<p>riikkaid  eamiálbmogin.  Konferánsa  ávžžuha  maiddái  daid    riikkaid  mat  eai  leat  lágaid</p>
<p>bokte geatnegahttojuvvon juohkit dieđuid sámiid birra, johtilit árvvoštallat dákkár lágaid</p>
<p>mearridit.</p>
<p>Go  dárbbašuvvo,  de  lea  sámiin  vuoigatvuohta  ásahit  ja  hálddašit  iežaset  sierra</p>
<p>oahppovuogádaga  ja  ásahusaid  mat  addet  sámegieloahpahusa  ja  oahpahusa  sámegillii,</p>
<p>dakkár lági mielde ahte dat čuvvot min iežamet oahpahus- ja oahppanvugiid.</p>
<p>13. Dan  sihkkarastit  ahte  sámiin  lea  riekti  alimus  vejolaš  fysalaš  ja  psykalaš  dearvvašvuhtii,</p>
<p>eaktuda  dan  ahte  dearvvašvuođa-  ja  sosiálabálvalusat  sámi  álbmogii  eai  leat  dušše</p>
<p>formálalaččat  seamma  vuoigatvuođat  go  riikka  eará  álbmotosiide,  muhto  ahte  sámit</p>
<p>duohtavuođas  maiddái  ožžot  seamma  fálaldaga.  Dát  mielddisbuktá  earret  eará  ahte</p>
<p>dearvvašvuođa-  ja  sosiálabálvalusat  fertejit  leat  heivehuvvon  sámiid earenoamáš  gielalaš,</p>
<p>kultuvrralaš ja sosiála dillái. Dán sáhttá buoremusat olahit go sámiid iežas ovddasteaddji</p>
<p>ásahusat  ožžot  vejolašvuođa  mearridit  vuoruhemiid  ja  leat  mielde  hábmeme</p>
<p>dearvvašvuođa- ja sosiálafálaldagaid sámi álbmogii.</p>
<p>14. Konferánssa mielas lea dehálaš ahte sámi dutkan, dása guoská diekkár dutkama</p>
<p>ruhtadeapmi, dohkálaš  lági mielde oktiivástida dainna dutkandárbbuin mii sámi</p>
<p>servodagas lea. Seamma ládje mot stáhtalaš  eiseválddit ásahit rámmaid nationála</p>
<p>dutkamii, de Sámedikkiin danin ferte leat váldi ásahit bajitdási rámmaid sámi dutkamii,</p>
<p>aŋkke nu ahte ii gáržžit akademalaš friddjavuođa.</p>
<p>15.  Suopma, Ruošša ja Ruoŧŧa ávžžuhuvvojit farggamusat ratifiseret ILO konvenšuvnna nr.</p>
<p>169  eamiálbmogiid  ja  čeardda  álbmogiid  birra  iešheanalis  stáhtain.  Ruošša  ávžžuhit</p>
<p>maiddái dohkkehit ON julggaštusa eamiálbmogiid vuoigatvuođaid birra. Konferánsa sihtá</p>
<p>viidáset Suoma, Norgga ja Ruoŧa, konsultašuvnnaid ja ovttasbarggu bokte sámedikkiiguin,</p>
<p>oažžut  áigái  heivvolaš  doaimmaid,  earret  eará  lágaid  bokte,  ollašuhttin  dihte  iežaset</p>
<p>julggaštusgeatnegasvuođaid.  Vaikko  ON  eamiálbmotvuoigatvuođaid  julggaštus</p>
<p>6 formálalaččat ii leat geatnegahtti seamma ládje go ratifiserejuvvon konvenšuvdna, de das</p>
<p>liikká  lea  nanu  geatnegahtti  vuoibmi  daningo  dat  ollásit  čuovvu  rievttálaš  geatnegahtti</p>
<p>álbmotrievttálaš  norpmaid,  ja  daningo  dan  mearrádusat  earenoamážit  leat  heivehuvvon</p>
<p>eamiálbmogiid historjjálaš, ekonomalaš, kultuvrralaš ja politihkalaš dillái.</p>
<p>Eamiálbmotjulggaštusa  dohkkehemiin  leat  stáhtat  iežaset  maid  geatnegahttán  dasa  ahte</p>
<p>ollašuhttit  julggaštusa  mihttomeriid,  nugo  3.  artihkkalis  oaidná  mii  lea  oktavuođa  ja</p>
<p>ovttasbarggu birra riikkarájiid rastá.</p>
<p>16. Konferánsa  ávžžuha  Suoma,  Norgga  ja  Ruoŧa  ráđđehusaid  konsultašuvnnaid  ja</p>
<p>ovttasbarggu bokte Sámedikkiiguin, ollislaččat árvvoštallat mot ON</p>
<p>eamiálbmotvuoigatvuođaid earenoamášdieđiheaddji ávžžuhusaid, numot dat ovdanbohtet</p>
<p>earenoamášdieđiheaddji  raporttas  sámi  álbmoga  dilálašvuođa  birra  Suomas,  Norggas  ja</p>
<p>Ruoŧas  (A/HRC/18/35/Add.2),  buoremusat  sáhttá  čađahit  iešguhtetge  riikkas  ja</p>
<p>riikkarájiid  rastá  nai.  Konferánsa  ávžžuha  Ruošša  stáhta  ollašuhttit  ON</p>
<p>earenoamášdieđiheaddji  ávžžuhusaid  dainna  mihttomeriin  ahte  buoridit  eamiálbmogiid</p>
<p>dili Ruoššas (A/HRC/15/37/Add.5.)</p>
<p>17.  Konferánsa  lea  ovttaoaivilis  bargat  dan  ala  ahte  sámi  servodagas  ii  galgga  oktage</p>
<p>vealahuvvot sohkabeali, seksuála soju, oskku dahje eará sivaid geažil. Deattuhit ahte sámi</p>
<p>nissoniin  ja  dievdduin  galget  seammalágan  vejolašvuođat,  vuoigatvuođat  ja</p>
<p>geatnegasvuođat buot servodatsurggiin. Sámediggi áigu  eastadit buot lágan vealahemiid,</p>
<p>sihke sámi servodaga siskkobealde ja olggobealde.</p>
<p>18.  Konferánsa  deattuha ahte  stáhtat  leat geatnegahtton  ollašuhttit  sámi  mánáid  ja  nuoraid</p>
<p>rievtti eallit iežaset kultuvrra mielde, dovddastit iežas oskui ja doaimmahit dan, ja geavahit</p>
<p>iežaset giela; earret eará ON mánáidkonvenšuvnna 30. artihkal doarju dan.</p>
<p>19. Konferánsa  muittuha  stáhta  eiseválddiid  sin  riikkaidgaskasaš  geatnegasvuođaid</p>
<p>konsultašuvnnaid  bokte  ja  ovttasbarggu  bokte  sámiiguin,  álggahit  beaktilis  doaimmaid</p>
<p>maiguin eastada ovdagáttuid ja jávkada vealahemiid ja ovddida gierdevašvuođa, áddejumi</p>
<p>ja buriid oktavuođaid gaskal eamiálbmogiid ja álbmoga muđui. Konferánsa deattuha ahte</p>
<p>maiddái  mediain  lea  dehálaš  doaibma  eastadit  ahte  sámit  vealahuvvojit,  earret  eará  go</p>
<p>áibbas  bures  čuvgejit  gažaldagaid  sámi  vuoigatvuođaid  hárrái  ja  speadjalastet  sámi</p>
<p>servodaga máŋggabealatvuođa.</p>
<p xml:lang="vep">7</p>
<p>20. Konferánsa  deattuha  ahte  olmmoš-  ja  eamiálbmotvuoigatvuođaid  čađaheami  bargu  lea</p>
<p>reaidu mainna eastada riidduid. Stáhtaid ávžžuhit danin hilgut cealkámušaid, evttohusaid</p>
<p>ja daguid mat rihkkot riikkaidgaskasaččat dohkkehuvvon olmmoš- ja</p>
<p>eamiálbmotvuoigatvuođaid, geatnegasvuođaid mielde mat sis leat ON</p>
<p>čearddavealahankonvenšuvnna mielde.</p>
<p>21. Konferánsa gáibida ahte sámedikkit ožžot stuorát váikkuhanfámu bargguin ja proseassain</p>
<p>mat  leat  Árktalaš  ráđi  ja  Barentsovttasbarggu  siskkobealde  ja  deattuhit  man  dehálaš  lea</p>
<p>ahte  eamiálbmogat  ollislaččat  ja  beaktilit  servet  goappeš  proseassaide.  Oasit  árktalaš</p>
<p>guovllus  gullet  árbevirolaččat  sámi  eatnamiidda,  ja  konferánsa  eaktuda  danin  ahte  sámi</p>
<p>álbmot  oažžu  vejolašvuođa  searvat  mearridanproseassaide  mat gusket  min guovlluide  ja</p>
<p>resurssaide. Sámedikkit, sámiid álbmotválljen orgánan, fertejit oažžut formálalaš stáhtusa,</p>
<p>mii sihkkarastá ahte sii ollásit sáhttet searvat namuhuvvon proseassaide, muhto nu ahte</p>
<p>dat ii čuoza daid sámi organisašuvnnaide mat otne juo oassálastet dáid proseassaide.</p>
<p>22. Konferánsa deattuha dehálažžan ahte gávpefitnodagat Norggas, Ruoŧas, Suomas Ruoššas</p>
<p>čájehit ja geavahit sámi kultuvrra dohkálaš etihkalaš vuođul. Danin galget riikkat, ovttas</p>
<p>sámedikkiiguin,  hábmet  strategiijaid  mat  váldet  dan  vuhtii,  ovdamearkka  dihtii  galget</p>
<p>ásahuvvot etihkalaš njuolggadusat ja kvalitehtasertifiseren.</p>
<p>23.  Konferánsa  dovddasta  ahte  buot  sámedikkiin,  sierra  ja  ovttas,  lea  ovddasvástádus</p>
<p>riikkaidgaskasaččat  ovddidit  ja  suodjalit  eamiálbmogiid  vuoigatvuođaid  ja  beroštumiid.</p>
<p>Sámedikkit  áigot  maiddái  aktiivvalaččat  searvat  jagi  2014  eamiálbmogiid</p>
<p>máilmmikonferánssa ráhkkanemiide ja dan oassálastimii, ovddidan dihte sámi álbmoga ja</p>
<p>eará  eamiálbmogiid  vuoigatvuođaid.  Sámedikkit  áigot  searválagaid  geahččalit  váikkuhit</p>
<p>dasa  ahte  eamiálbmogiid  ráhkkanankonferánsa  2013:s  Álttás  lihkostuvvá  bures.</p>
<p>Konferánsa ávžžuha iešguhtetge gullevaš stáhta addit ruđalaš doarjaga sihkkarastin dihte</p>
<p>ahte dakkár ráhkkanankonferánssa sáhttá lágidit.</p>
<p>24. Konferánsa  ávžžuha  Ruošša  stáhta  ja  Murmánskka  guovllu  eiseválddiid  lágidit  Ruošša</p>
<p>bealde  sámiide  doarvái  resurssaid  vai  sáhttet  hálddašit,  gáhttet  ja  ovddidit  iežaset  giela,</p>
<p>ealáhusaid ja kultuvrra. Konferánsa ávžžuha ahte Ruošša, láhkarievdadeami bokte, dagaha</p>
<p>vejolažžan ásahit sámiid álbmotválljen orgána Ruššii.</p>
<p xml:lang="vep">8</p>
<p><em type="bold">Parlamentarihkkárat mat oassálaste sámeparlamentarihkkárkonferánsii:  </em></p>
<p xml:lang="smn">1.Akio Maria Sofia, Sámediggi Suoma bealde/Sametinget i Finland/Suomen Saamelaiskäräjät</p>
<p>2.Allas Lars Jon , Sámediggi Ruoŧa bealde/Sametinget i Sverige</p>
<p>3.Aslaksen Marie Therese Nordsletta, Sámediggi Norgga bealde/Sametinget i Norge</p>
<p>4.Aslaksen Ragnhild Melleby, Sámediggi Norgga bealde/Sametinget i Norge</p>
<p>5.Baer Lars Anders , Sámediggi Ruoŧa bealde/Sametinget i Sverige</p>
<p>6.Baer Inger Omma , Sámediggi Ruoŧa bealde/Sametinget i Sverige</p>
<p>7.Balto Marianne, Sámediggi Norgga bealde/Sametinget i Norge</p>
<p>8.Bergström Eva, Sámediggi Ruoŧa bealde/Sametinget i Sverige</p>
<p>9.Bransfjell Ida Marie, Sámediggi Norgga bealde/Sametinget i Norge</p>
<p>10.Bær Per A., Sámediggi Norgga bealde/Sametinget i Norge</p>
<p>11.Dahlström Tommi, Sámediggi Ruoŧa bealde/Sametinget i Sverige</p>
<p>12.Dådring Helena, Sámediggi Ruoŧa bealde/Sametinget i Sverige</p>
<p>13.Eira Mathis Nilsen, Sámediggi Norgga bealde/Sametinget i Norge</p>
<p>14.Eriksen Hans J., Sámediggi Norgga bealde/Sametinget i Norge</p>
<p>15.Fjellström Lars-Erik, Sámediggi Ruoŧa bealde/Sametinget i Sverige</p>
<p>16.Fjellström Carola, Sámediggi Ruoŧa bealde/Sametinget i Sverige</p>
<p>17.Eira Mathis Nilsen, Sámediggi Norgga bealde/Sametinget i Norge</p>
<p>18.Gaup Marit Kirsten, Sámediggi Norgga bealde/Sametinget i Norge</p>
<p>19.Gavrilova Natalia, Murmánskka guovllu Sámesearvi (OOSMO)</p>
<p>20.Guvsám Kirsti, Sámediggi Norgga bealde/Sametinget i Norge</p>
<p xml:lang="smn">21.Haltta Tauno, Sámediggi Suoma bealde/Sametinget i Finland/ Suomen Saamelaiskäräjät</p>
<p>22.Henriksen Elin Kristine, Sámediggi Norgga bealde/Sametinget i Norge</p>
<p>23.Håkansson Veronica, Sámediggi Ruoŧa bealde/Sametinget i Sverige</p>
<p>24.Haaker Heidi Persdatter Greiner, Sámediggi Norgga bealde/Sametinget i Norge</p>
<p xml:lang="vep">9</p>
<p>25.Inga Arild, Sámediggi Norgga bealde/Sametinget i Norge</p>
<p>26.Inga Ingrid, Sámediggi Ruoŧa bealde/Sametinget i Sverige</p>
<p>27.Isaksen Alf, Sámediggi Norgga bealde/Sametinget i Norge</p>
<p>28.Jakovleva Elena, Guoládaga Sámesearvi (GSS)</p>
<p>29.Johansen Rolf, Sámediggi Norgga bealde/Sametinget i Norge</p>
<p>30.Jonassen Jarle, Sámediggi Norgga bealde/Sametinget i Norge</p>
<p>31.Jonsson Håkan, Sámediggi Ruoŧa bealde/Sametinget i Sverige</p>
<p xml:lang="smn">32.Juuso Tuomas Aslak, Sámediggi Suoma bealde, Sametinget i Finland/ Suomen Saamelaiskäräjät</p>
<p>33.Jønsson Sten, Sámediggi Norgga bealde/Sametinget i Norge</p>
<p>34.Keskitalo Aili, Sámediggi Norgga bealde/Sametinget i Norge</p>
<p>35. Kuoljok Paulus, Sámediggi Ruoŧa bealde/Sametinget i Sverige</p>
<p>36.Kroik, Lars Paul, Sámediggi Ruoŧa bealde/Sametinget i Sverige</p>
<p>37.Kråik, Anders Sámediggi Ruoŧa bealde/Sametinget i Sverige</p>
<p>38.Kuhmunen, Olof Anders, Sámediggi Norgga bealde/Sametinget i Norge</p>
<p>39.Kåven, Toril Bakken, Sámediggi Norgga bealde/Sametinget i Norge</p>
<p>40.Larsson, Sara, Sámediggi Ruoŧa bealde/Sametinget i Sverige</p>
<p xml:lang="smn">41.Lumisalmi Erkki, Sámediggi Suoma bealde/Sametinget i Finland/ Suomen Saamelaiskäräjät</p>
<p>42.Magga, Mariann Wollmann, Sámediggi Norgga bealde/Sametinget i Norge</p>
<p>43.Marainen, Marianne, Sámediggi Ruoŧa bealde/Sametinget i Sverige</p>
<p>44.Marthinsen, Aud, Sámediggi Norgga bealde/Sametinget i Norge</p>
<p>45.Mikaelsson, Stefan, Sámediggi Ruoŧa bealde/Sametinget i Sverige</p>
<p>46.Morén Helena, Sámediggi Ruoŧa bealde/Sametinget i Sverige</p>
<p>47.Muotka, Silje Karine, Sámediggi Norgga bealde/Sametinget i Norge</p>
<p>48.Nilsson Alice, Sámediggi Ruoŧa bealde/Sametinget i Sverige</p>
<p>49.Nordkild, Åge, Sámediggi Norgga bealde/Sametinget i Norge</p>
<p>50.Nordling Kristina, Sámediggi Ruoŧa bealde/Sametinget i Sverige</p>
<p xml:lang="vep">10</p>
<p>51.Nymo Isaksen Eirik, Sámediggi Norgga bealde/Sametinget i Norge</p>
<p>52.Nyvoll Hilde Anita, Sámediggi Norgga bealde/Sametinget i Norge</p>
<p xml:lang="smn">53.Näkkäläjärvi Klemetti, Sámediggi Suoma bealde/Sametinget i Finland/ Suomen Saamelaiskäräjät</p>
<p>54.Olli Egil, Sámediggi Norgga bealde/Sametinget i Norge</p>
<p>55.Oskarsson Erik-Oscar, Sámediggi Ruoŧa bealde/Sametinget i Sverige</p>
<p>56.Paltto Heikki, Sámediggi Suoma bealde/Sametinget i Finland</p>
<p>57.Pedersen Geir Tommy, Sámediggi Norgga bealde/Sametinget i Norge</p>
<p>58.Persson Mona, Sámediggi Ruoŧa bealde/Sametinget i Sverige</p>
<p>59.Retter Gunn-Britt, Sámediggi Norgga bealde/Sametinget i Norge</p>
<p>60.Rimpi Agneta,  Sámediggi Ruoŧa bealde/Sametinget i Sverige</p>
<p>61. Sevä Katarina, Sámediggi Ruoŧa bealde/Sametinget i Sverige</p>
<p>62.Skerk Josefina, Sámediggi Ruoŧa bealde/Sametinget i Sverige</p>
<p>64.Sparrock Britt, Sámediggi Ruoŧa bealde/Sametinget i Sverige</p>
<p>64.Svarto Ronny, Sámediggi Ruoŧa bealde/Sametinget i Sverige</p>
<p>65.Skerk Josefina, Sámediggi Ruoŧa bealde/Sametinget i Sverige</p>
<p>66.Svonni Lars Wilhelm, Sámediggi Ruoŧa bealde/Sametinget i Sverige</p>
<p>67.Utsi Hannasofie, Sámediggi Ruoŧa bealde/Sametinget i Sverige</p>
<p>68.Utsi Per Mikael, Sámediggi Ruoŧa bealde/Sametinget i Sverige</p>
<p>69.Vannar Karin, Sámediggi Ruoŧa bealde/Sametinget i Sverige</p>
<p>70.Winka Jan-Olov , Sámediggi Ruoŧa bealde/Sametinget i Sverige</p>
<p>71.Wälitalo Sten, Sámediggi Ruoŧa bealde/Sametinget i Sverige</p>
<p xml:lang="smn">72. Äärelä Sámediggi Suoma bealde/Sametinget i Finland/ Suomen Saamelaiskäräjät</p>
<p xml:lang="vep">11</p>
</body></document>