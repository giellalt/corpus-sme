<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>6766</wordcount>
    <conversion_status type="standard"/>
    <availability>
      <free/>
    </availability>
    <origFileName>http://samediggi.no/content/download/560/4964/version/1/file/S%C3%A1medikki+pl%C3%A1naveahkki+%282010%29.pdf</origFileName>
    <parallel_text xml:lang="nob" location="sametingets_planveileder_2010_.pdf"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámedikki plánaveahkki</p>
    <p>sámi kultuvrra, ealáhusovddideami ja servodateallima</p>
    <p>sihkkarastimii (Sámedikki plánaveahkki)</p>
    <p>
      <em type="italic">Mjøsundvatnet, Nærøy suohkan. Govva: Bjørn Berg/SámediggiÁiti, Maajehjaevrie, Gála suohkan. </em>
    </p>
    <p><em type="italic">Govva: Andreas Stångberg/Sámediggi</em> </p>
    <p>Sámedikki plánaveahkki</p>
    <p>Sámedikki plánaveahkki lea gaskaoapmi sámi kultuvrra,</p>
    <p>ealáhusbarggu  ja  servodateallima  luondduvuđđosa</p>
    <p>sihkkarastis. Plánaveahkki lea jurddašuvvon geavahuvvot</p>
    <p>plánema oktavuođas plána- ja huksenlága mielde, ja lea</p>
    <p>ráhkaduvvon bagadussan gielddaide, fylkkagielddaide ja</p>
    <p>earáide mat ráhkadit plánaid dán lága mielde.</p>
    <p>Stuorradiggi mearridii plána- ja huksenlága ođđa plána</p>
    <p>oasi 05.06.08 ja dat bođii fápmui 01.07.09. Sámediggi</p>
    <p>doarjjui láhkaevttohusa. Lága ulbmilin lea ovddidit ceavzilis</p>
    <p>ovdáneami  buoremusat  ávkin  ovttaskas  olbmuide,</p>
    <p>servodahkii ja boahtteáiggi sohkabuolvvaide. Dát galgá</p>
    <p>dahkkojuvvot  dainna  lágiin  ahte  plánen  lága  mielde</p>
    <p>váikkuhivččii  stáhtalaš,  regionála  ja  gielddalaš  doa</p>
    <p>immaid oktiiordnema, vuođđun mearrádusaide resurs</p>
    <p>said geavaheami ja suodjaleami hárrái. Ođđa ja deaŧalaš</p>
    <p>bealli dás lea vuhtii váldit dan ahte plánemis sihkkaras</p>
    <p>tojuvvo sámi kultuvrra, ealáhusbarggu ja servodateallima</p>
    <p>luondduvuođus.</p>
    <p>Sámi beroštumiid nannen plánemis gáibida ahte rollat ja</p>
    <p>ovddasvástádus čielggaduvvojit. Dán plánaveahki ráhka</p>
    <p>deami  bokte  meroštallá  Sámediggi  iežas  ođđa  rolla  ja</p>
    <p>doaimmaid plána- ja huksenlága mielde. Plánaveahkki ii</p>
    <p>čana juridihkalaččat, muhto addá vuogádatlaš ja oktasaš</p>
    <p>geahčastaga das maid ferte vuhtii váldit ja mii čuovvu</p>
    <p>gustovaš rievtti. Dasa lassin bidjet álgoálbmogiid vuoigat</p>
    <p>vuođaid  riikkaidgaskasaš  riektestandárddat  deaŧalaš</p>
    <p>eavttuid dasa maid ferte vuhtii váldit. Sámi  servodat  lea  girjái,  ja  das  ii  leat  dušše  okta</p>
    <p>beroštupmi.  Dát  mearkkaša  dan  ahte  muhtun  okta</p>
    <p>vuođain ferte sierra sámi beroštumiid vihkkedallat nubbi</p>
    <p>nuppi ektui. Danne lea buorre báikkálaš plánaproseassa,</p>
    <p>mas  njuolga  guoskevaš  sámi  beroštumit  árjjalaččat</p>
    <p>searvvahuvvojit plánabarggus, erenoamáš deaŧalaš. Dán</p>
    <p>sáhttá maiddái ovdánahttit vuostálasvuođaid čoavdima</p>
    <p>ja ovttasbarggu arenan.</p>
    <p>Sámedikkis lea ovddasvástádus das ahte sámi beroštumit</p>
    <p>árvvoštallojuvvojit ollislaš perspektiivva vuođul plánema</p>
    <p>oktavuođas  plána-  ja  huksenlága  mielde.  Dát  guoská</p>
    <p>sihke sierralágan árbevirolaš sámi ealáhusaide ja dárbui</p>
    <p>oažžut  ođđa  ealáhusdoaimma.  Sámi  kulturdoaimma</p>
    <p>heami  ja  ealáhusaid,  mat  leat  áitojuvvon  ja  leat  garra</p>
    <p>deattu vuolde, nugo kulturvuđot ávkkástallan, meahcás</p>
    <p>tanealáhusat, mearrasámi guolástus, lotnolasealáhusat</p>
    <p>ja  boazodoallu,  ferte  erenoamážit  vuhtii  váldit  plána</p>
    <p>barggus.</p>
    <p>Sámediggi  sávvá  ahte  plánaveahkki  šattašii  árjjalaš</p>
    <p>gaskaoapmin min oktasaš áŋgiruššamiid oktavuođas go</p>
    <p>galgat  sihkkarastit  sámi  kultuvrra,  ealáhusbarggu  ja</p>
    <p>servodateallima luondduvuđđosa.</p>
    <p>Sávan lihku plánabargguin!</p>
    <p>Egil Olli</p>
    <p><em type="bold">Sámedikki presideanta</em> </p>
    <p><em type="bold">Ávjovárgeaidnu 50, N-9730 Karasjok/Kárášjohka</em> </p>
    <p><em type="bold">Telefovdna: +47 78 47 40 00. Fáksa: +47 78 47 40 90</em> </p>
    <p><em type="italic">Čakčaivnnit. Govva: Arne Håkon</em> </p>
    <p><em type="italic">Thomassen/Sámediggi</em> </p>
    <p><em type="italic">Husjordøya, Lodegiid suohkan. Govva. Arne Håkon Thomassen/Sámediggi</em> </p>
    <p>Sámedikki plánaveahkki sámi kultuvrra, ealáhusovddideami ja servodateallima</p>
    <p>sihkkarastimii (Sámedikki plánaveahkki)</p>
    <p>Sámediggi dohkkehii 9.06.2010 čuovvovaš plánaveahki sámi kultuvrra, ealáhusovddideami</p>
    <p>ja servodateallima sihkkarastimii plánema várás plána- ja huksenlága vuođul:</p>
    <p>1. Ulbmilat</p>
    <p>1.1Dát plánaveahkki galgá láhčit dilálašvuođaid nu, ahte buot plánat, čuovvumuščielgga</p>
    <p>dusat ja mearrádusat mat leat dáhkkojuvvon plána- ja huksenlága plánaoasi mielde,</p>
    <p>sihkkarastet sámi kultuvrra, ealáhusdoaimmaid ja servodateallima luondduvuođu.</p>
    <p>1.2Plánaveahkki lea suorggistis oaivvilduvvon bisuhit dan vuoigatvuođa mii sámiin lea</p>
    <p>álbmotrievtti njuolggadusaid mielde álgoálbmogiid ja unnitloguid birra.</p>
    <p>Doaibmasuorgi</p>
    <p>2.1Plánaveahkis lea sáhka plánastrategiijaid, plánaid, čielggadanprográmmaid ráhkadeamis,</p>
    <p>ja mearrádusain maid stáhtalaš, guvllolaš ja gielddalaš (suohkanlaš) orgánat dahket</p>
    <p>plána- ja huksenlága plánaoasi mielde.</p>
    <p>2.2Plánaveahkki gusto árbevirolaš sámi guvlui masa gullet Finnmárku, Romsa, Nordlánda</p>
    <p>ja Davvi-Trøndelága, ja vel gielddat Osen, Roan, Åfjord, Bjugn, Rissa, Selbu, Meldal,</p>
    <p>Rennebu, Oppdal, Midtre Gauldal, Tydal, Holtålen ja Røros Lulli-Trøndelága fylkkas,</p>
    <p>Engerdal ja Rendalen, Os, Tolga, Tynset ja Folldal suohkanat Hedmárkku fylkkas ja</p>
    <p>Surnadal, Rindal ja Sunndal suohkanat Møre ja Romsdal fylkkas.</p>
    <p>Ovddasvástádus</p>
    <p>3.1Sámedikkis lea bajimuš ovddasvástádus plánaveahki oppalaš čuovvoleamis ja rávvagiin</p>
    <p>dan  birra.  Sámediggi  galgá  plánaveahki  vuođul  searvat  dehálaš  dieđuiguin  plána</p>
    <p>eiseválddiid  plánemii.  Sámediggi  sáhttá  buktit  cealkámuša  ja  vejolaččat  vuosttaldit</p>
    <p>gielddaplána  areálaoassái  ja  regulerenplánii,  ja  gáibidit  ahte  fylkkaplánat  galget</p>
    <p>biddjojuvvot  departemeantta  ovdii,  jos  plánat  guđđet  dahje  eai  váldde  vuhtii</p>
    <p>beroštumiid mat leat dehálaččat sámi kultuvrii dahje ealáhusdoaimmaide.</p>
    <p><em type="italic">Kjelvik dállu, Sørfold suohkan. Govva: Arne Håkon Thomassen/SámediggiSávzzat guohtumin. Govva: Sámediggi</em> </p>
    <p>3.2Stáhtalaš, guvllolaš ja gielddalaš plánaeiseválddi ovddasvástádus lea bidjat vuođđunis</p>
    <p>Sámedikki plánaveahki go pláne plána- ja huksenlága plánaoasi mielde.</p>
    <p>Plánema vuođđojurdagat (prinsihpat)</p>
    <p>Stáhtalaš, guvllolaš ja gielddalaš orgánat mat ráhkadit plánastrategiijaid, plánaid, mearridit</p>
    <p>čielggadusprográmmaid ja dahket mearrádusaid plána- ja huksenlága plánaoasi mielde, galget:</p>
    <p>a.árvvoštallat sierra doaibmabijuid mat sáhttet leat mielde sihkkarastimin sámi kultuvrra,</p>
    <p>ealáhusovddideami ja servodateallima luondduvuođu</p>
    <p>b.bidjat  oppa  stuorra  deattu  dasa,  ahte  galget  vuhtii  váldit  sámi  kultuvrra,  ealáhus</p>
    <p>ovddideami ja servodateallima luondduvuođu, vai dat vuođđu seailu dahje buorrána</p>
    <p>plána bokte, iige áitojuvvo.</p>
    <p>c.árvvoštallat leago nu ahte ovddeš plánaid ja plánejuvvon plánaid ja doaibmabijuid</p>
    <p>buohkanas  váikkuhusat  doaibmaguovllus  addet  doarvái  vejolašvuođaid  joatkit</p>
    <p>geavaheami</p>
    <p>d.bidjat árbevirolaš máhtu guovllu birra ja guovllu geavaheami vuođđun plánaid hábmemii</p>
    <p>e.álggahit aktiiva doaibmabijuid sihkkarastin dihtii duohta searvama go ulbmil lea oažžut</p>
    <p>diđolaš miehtama sámi beroštumiin ja báikegottiin, maiddái mánáinge, maidda áššit</p>
    <p>njuolga gusket</p>
    <p>f.láhčit dilálašvuođaid nu, ahte sámegielalaš áššáioasálaččat sáhttet geavahit sámegiela</p>
    <p>sihke čálalaččat ja njálmmálaččat</p>
    <p>Maid vuhtii váldit sámi kultuvrra ektui</p>
    <p>5.1Plánen  galgá  láhčit  dilálašvuođaid  nu,  ahte  lea  vejolaš  joatkit  ássanminstariid  ja</p>
    <p>báikegottiid  mat  leat  mielde  bisuheamen  sámi  kultuvrra,  ealáhusovddideami  ja</p>
    <p>servodateallima luonddu vuođul.</p>
    <p>5.2Mánáide galget lagaš birrasis sihkkarastojuvvot areálat ja rusttegat mat addet sidjiide</p>
    <p>vejolašvuođa doaibmat ovttas eará mánáiguin, vai sáhttet seailluhit ja ovddidit iežaset</p>
    <p>sámi  kultuvrra  ja  ihčodaga.  Jurdagis  fertejit  maid  leat  doaibmabijut  mat  jotket</p>
    <p>servvoštallamiid ja máhttosirdima buolvvas bulvii.</p>
    <p>5.3Barttaid  ja  bartaguovlluid  huksen  berre  váldonjuolggadusa  mielde  dáhpáhuvvat</p>
    <p>regulerenplána mielde mas maiddái dárbbašlaš infrastruktuvrralaš doaibmabijut dakkár</p>
    <p><em type="italic">Engenes, Áttir, Ivvárstáđiid suohkan.</em> </p>
    <p><em type="italic">Govva: Ingvild Larsen/ Sámediggi</em> </p>
    <p><em type="italic">Engenes, Áttir, Ivvárstáđiid suohkan. Govva: Ingvild Larsen/Sámediggi</em> </p>
    <p>bartaguovlluide leat mielde. Barttat berrejit buoremus lági mielde huksejuvvot čoahkis</p>
    <p>vai deaddu sámi kultuvrra, ealáhusdoaimmaid ja servodateallima luondduvuđđui ii šatta</p>
    <p>nu viiddis.</p>
    <p>5.4Go mearriduvvojit báikkit ja organiserejuvvojit bieđgguid ássanviesso-, astoáigevisttit</p>
    <p>ja  ealáhusvisttit  gielddaplána  areálaoasis,  de  berre  vuhtii  váldojuvvot  buolvvaid</p>
    <p>gullevašvuohta orrunbáikkiide ja eanadahkii, ja sin geavaheapmi, maiddái riddo- ja</p>
    <p>vuotnaguovlluinge.</p>
    <p>5.5Plánat ja doaibmabijut eai galgga rihkkut dahje ropmudit sámi bassi báikkiid, hávddiid</p>
    <p>dahje eará sajiid main lea erenoamáš kulturhistorjjálaš mearkkašupmi.</p>
    <p>Maid vuhtii váldit sámi ealáhusovddideamis ja resursageavaheamis</p>
    <p>6.1Gielddaplána areálaoassi ja regulerenplánat galget dárbbu mielde sihkkarastit areálaid</p>
    <p>árbevirolaš  guollebivdinbáikkiide  ja  gođđanguovlluide  mat  leat  oppa  dehálaččat</p>
    <p>guollebivdui sámi riddo- ja vuotnaguovlluin. Dorskebiebmanrusttegat eai galgga huske</p>
    <p>juvvot luđolaš dorski gođđanbáikkiide.</p>
    <p>6.2Gielddaplána  areálaoassi  ja  regulerenplánat  eai  galgga  addit  lobi  nuppástuhttit</p>
    <p>areálageavaheami  sámi  riddo-  ja  vuotnaguovlluin,  go  dakkár  nuppástuhttin  sáhttá</p>
    <p>dagahit bissovaš vahága ja billistit báikkálaš guollebivddu mii lea oppa dehálaš dihto</p>
    <p>guovllu álbmogii.</p>
    <p>6.3Gielddaplána  areálaoassi  ja  regulerenplánat  galget  dárbbu  mielde  sihkkarastit</p>
    <p>eanadoallobuvttadeami ja guohtunguovlluid gilvojuvvon ja gilvvehahtti eatnamiid nu</p>
    <p>stuorra šibitlohkui go šibitdoallu sáhttá biebmat dálvvi miehtá.</p>
    <p>6.4Gielddaplána areálaoassi ja regulerenplánat galget dárbbu mielde sihkkarastit dehálaš</p>
    <p>areálaid fuođđobivddu, guollebivddu, muorračuohppama, murjema ja gámasuinniid</p>
    <p>čuohppama várás, ja maiddái ávdnasiid viežžama várás duddjomii ja dakkár doaimmaide</p>
    <p>main oktoolbmot dahje joavkkut ollásit dahje muhtun muddui ellet ja maidda dárbbašit</p>
    <p>ávdnasiid.</p>
    <p>6.5Gielddaplána areálaoassi ja regulerenplánat galget sihkkarastit areálaid ceavzilis boazo</p>
    <p>dollui.  Dát  guoská  ee.  dárbbašlaš  giđđa-,  geasse-,  čakča-  ja  dálveguohtumiidda,  ja</p>
    <p>maiddái johtolagaide, boazobálgáide, vuojehangaskkaide, njuovvan- ja mearkunbáikkiide,</p>
    <p>guottet-, bálgan- ja ragatguovlluide. Boazodoalu johtolagat eai galgga giddejuvvot.</p>
    <p><em type="italic">Bunes, Unjárgga gielda. Govva: Randi SjølieÁiti, Njauddâm sijdd, Mátta-Várjjat gielda.</em> </p>
    <p><em type="italic">Govva: Arild Sætre/Sámediggi</em> </p>
    <p>7Buhtadas vahága, heađušteami dahje eretduvdima ovdii</p>
    <p>Go árvvoštallojuvvo dagahago oktage mearrádus mii lea dahkkojuvvon plána- ja huksenlága</p>
    <p>mearrádusaid mielde, vahága, heađušteami dahje eretduvdima árbevirolaš geavaheapmái, de</p>
    <p>lea vejolaš deattuhit dan, go daid ovdii leat buhtadassan doaibmabijut mat leat ávkin sámi</p>
    <p>kultuvrii, ealáhusdoaibmamii dahje servodateallimii ja mat buktet bargosajiid, giellanannema,</p>
    <p>máhtto- ja kapasitehtahuksen ja dakkáraččat.</p>
    <p>Gaskavuohta Sámedikki njuolggadusaide mat gustojit go lea dárbu árvvoštallat sámi beroštumiid meahccegeavaheami nuppástuhttima geažil Finnmárkkus, gč. Finnmárkkulága § 4</p>
    <p>Stáhtalaš, guvllolaš ja gielddalaš eiseválddit Finnmárkkus fertejit Finnmárkkulága § 4 mielde</p>
    <p>bidjat  Sámedikki  njuolggadusaid  vuođđun  go  árvvoštallet  areálaplánemis.  Dannego</p>
    <p>njuolggadusat sisdoalu dáfus leat Finnmárkkulága § 4 mielde oktii heivehuvvon Sámedikki</p>
    <p>plánavehkiin,  de  plánaeiseválddit  sáhttet  válljet  geavahit  Sámedikki  plánaveahki  lassin</p>
    <p>Sámedikki njuolggadusaide Finnmárkkulága § 4 mielde.</p>
    <p>Čiekŋudeaddji komeanttat plánaveahkkái mii galgá sihkkarastit sámi kultuvrra, ealáhusovddideami ja servodateallima luondduvuođu</p>
    <p>Čuoggá 1 Ulbmil</p>
    <p>Ulbmil</p>
    <p>1.1Dát plánaveahkki galgá láhčit dilálašvuođaid nu, ahte buot plánat, čuovvumuščielgga</p>
    <p>dusat  ja  mearrádusat  mat  dahkkojuvvojit  plána-  ja  huksenlága  plánaoasi  mielde,</p>
    <p>sihkkarastet sámi kultuvrra, ealáhusdoaimmaid ja servodateallima luondduvuođu.</p>
    <p>1.2Plánaveahkki lea doaibmaviidodagastis jurddašuvvon čađahit dan vuoigatvuođa mii</p>
    <p>sámiin  lea  álbmotrievtti  njuolggadusaid  mielde  mat  gieđahallet  álgoálbmogiid  ja</p>
    <p>unnitloguid.</p>
    <p>Čuokkis 1.1 muitala plánaveahki ulbmila. Dan vuođđun lea plána- ja huksenlága § 3–1</p>
    <p>bustávva c mii cealká ahte plánat mat gullet lága ulbmilmearrádusa ráma siskkobeallái,</p>
    <p>galget sihkkarastit sámi kultuvrra, ealáhusovddideami ja servodateallima luondduvuođu.</p>
    <p>Plána- ja huksenlága § 3–1 ja plánaveahki ulbmilmearrádus ii duššefal cealkke ahte sámi</p>
    <p>luondduvuođu sihkkarastin lea juoga mii galgá vuhtii váldojuvvot plánemis, muhto</p>
    <p>maiddái dan ge ahte láhka galgá leat aktiiva neavvu dán doaimma čoavdimii. Plána- ja</p>
    <p>huksenláhka  galgá  nuppiin  sániin  cealkki  leat  váikkuhangaskaoapminge  mainna</p>
    <p>mearriduvvojit positiiva doaibmabijut mat galget ollašuhttit áigumuša sihkkarastit sámi</p>
    <p>kultuvrra, ealáhusovddideami ja servodateallima.</p>
    <p>Čuokkis 1.2 ulbmilis deattuha dan maid plána- ja huksenlága § 3–1 njealját lađas cealká,</p>
    <p>namalassii ahte: «Plánat galget leat mielde doarjumin riikkaidgaskasaš konvenšuvnnaid</p>
    <p>ja soahpamušaid čađaheami lága doaibmaviidodagas.» Álbmotrievtti njuolggadusat</p>
    <p>álgoálbmogiid ja unnitloguid vuoigatvuođaid birra leat dehálaš gáldu lágaid ja háldda</p>
    <p>husmearrádusaid dulkomii. Plánaveahkki danne šaddá maid nannet vuođu mas geavadis</p>
    <p>čađahit plánahálddašeamis álbmotrievtti njuolggadusaid álgoálbmogiid ja unnitloguid</p>
    <p>birra.</p>
    <p>Plána- ja huksenlágas ja dán plánaveahkis geavahuvvojit doahpagat «sámi kultuvra, ealá</p>
    <p>husovddideapmi  ja  servodateallin»  dahje  <span type="quote">«sámi  kultuvra  dahje  ealáhusdoaibma»</span>.</p>
    <p>Vuođđolága  §  110a  geavaha  doahpagiid  <span type="quote">«Sprog,  Kultur  og  Samfundsliv»</span>,  ja  Finn</p>
    <p>márkkulágas ja minerálalágas geavahuvvojit doahpagat  «sámi kultuvra, boazodoallu,</p>
    <p>meahccedoallu, ealáhusdoaibma ja servodateallin», ja luonddušláddjiivuođalágas fas</p>
    <p>geavahuvvojit  sánit    <span type="quote">«sámi  kultuvra»</span>.  Buot  dát  sátnádagat  gokčet  seammá  áššiid.</p>
    <p>Vuođđolága § 110a kulturdoaba siskkilda sámi kultuvrra buot osiid ja dainna lágiin maid</p>
    <p>giela ja servodateallima. NAČ 1984: 18 čájeha ahte Sámi Vuoigatvuođalávdegoddi maid</p>
    <p>bidjá vuođđunis ahte kulturdoaba galgá dulkojuvvot dynámalaččat, nu ahte dat siskkilda</p>
    <p>maid  ovdáneami  mii  dáhpáhuvvá.  Sámi  kultuvra  galgá  ipmirduvvot  viiddis</p>
    <p>mearkkašumis, ja danne geavahuvvojit dakkár lassedoahpagat go <span type="quote">«ealáhus»</span>, «ealáhus</p>
    <p>ovddideapmi»,  <span type="quote">«ealáhusdoaibma»</span>,  <span type="quote">«boazodoallu»</span>,  <span type="quote">«meahccedoallu»</span>,  <span type="quote">«giella»</span>  ja</p>
    <p><span type="quote">«servodateallin»</span>  veaháš  moge  sierranas  lágain  dárkkálmastin  dihtii  kulturdoahpaga</p>
    <p>viiddis ipmárdusa. Dán plánaveahkis kulturdoaba čilgejuvvo dárkileappot daid áššiid ja</p>
    <p>doaibmamušaid ektui mat fertejit vuhtii váldojuvvot plána oktavuođas.</p>
    <p>Čuoggái 2 Doaibmaviidodat</p>
    <p>Doaibmaguovlu</p>
    <p>2.1Plánaveahkki gieđahallá plánastrategiijaid, plánaid ja čielggadanprográmmaid ráhka</p>
    <p>deami, ja mearrádusaid maid stáhtalaš, guvllolaš ja gielddalaš orgánat dahket plána- ja</p>
    <p>huksenlága plánaoasi mielde.</p>
    <p>2.2Plánaveahkki gusto árbevirolaš sámi guvlui masa gullet Finnmárku, Romsa, Nordlánda</p>
    <p>ja Davvi-Trøndelága, ja suohkanat Osen, Roan, Åfjord, Bjugn, Rissa, Selbu, Meldal,</p>
    <p>Rennebu, Oppdal, Midtre Gauldal, Tydal, Holtålen ja Røros Lulli-Trøndelága fylkkas,</p>
    <p>Engerdal ja Rendalen, Os, Tolga, Tynset ja Folldal suohkaniid Hedmárkku fylkkas ja</p>
    <p>Surnadal, Rindal ja Sunndal suohkanat Møre ja Romsdal fylkkas.</p>
    <p>Plánaveahki geavatlaš doaibmaviidodahkii gullet plánastrategiijaid, čuovvumuščielgga</p>
    <p>dusat ja plánaid ráhkadeapmi, ja dakkár mearrádusat maid plána- ja huksenlága plánaoasi</p>
    <p>mielde dahket stáhtalaš, guvllolaš ja gielddalaš orgánat. Plánaveahkki fátmmasta dainna</p>
    <p>lágiin sihke čuovvumuščielggadusaid ráhkadeami, guvllolaš plánaid ráhkadeami oktan</p>
    <p>doaibmaprográmmain, gielddaplána ráhkadeami oktan servodatosiin ja areálaosiin, ja</p>
    <p>vel regulerenplánage ráhkadeami. Plánaveahkki fátmmasta maid mearrádusaid mat</p>
    <p>dahkkojuvvojit  spiehkasteamis  plánas.  Dasto  plánaveahkki  fátmmasta  stáhtalaš</p>
    <p>eiseválddiid plánemiid ja plánaid das mo suodjalit riikkalaš dahje stáhtalaš beroštumiid,</p>
    <p>ja areálaplánaid ráhkadeami johtalusrusttegiid ja teknihkalaš infrastruktuvrra.</p>
    <p>Plánaveahkki maid fátmmasta dan mii ferte árvvoštallojuvvot čielggaduvvon čuovvu</p>
    <p>mušaid dáfus ja mearriduvvot čielggadanprográmmas lága §§ 4–2 ja 14–2 mielde. Dat</p>
    <p>mearkkaša ahte doaibmabijut maid čuovvumuščielggadanbággu fátmmasta plána- ja</p>
    <p>huksenlága  §  14–1  mielde,  muhto  mat  eai  gula  regulerengáibádusa  vuollái  §  12–1</p>
    <p>goalmmát lađđasa mielde, galget maid bidjat vuođđun plánaveahki go árvvoštallojuvvo</p>
    <p>mii  lea  čielggaduvvon  čuovvumušaid  dáfus  ja  gullá  čielggadanprográmmii,  ja  mo</p>
    <p>čielggadeapmi galgá čađahuvvot.</p>
    <p>Plánaveahki geavatlaš doaibmaviidodat muhtumassii gokčá dan doaibmaviidodaga mii</p>
    <p>lea Sámedikki láiddanjuolggadusain mat gieđahallet nuppástuvvan meahccegeavahusa.</p>
    <p>Nuppástuvvan meahccegeavahusa láiddanjuolggadusaid váikkuhansuorgái gullet, nugo</p>
    <p>dát  plánaveahkkige,  maiddái  čuovvumuščielggadusat,  gielddaplánaid  areálaoassi,</p>
    <p>regulerenplánat ja sierralobit areálaplánain, muhto eai guvllollaš plánat ja gielddaplána</p>
    <p>servodatoassi, gč. nuppástuvvan meahccegeavahusa láiddanjuolggadusaid §§ 2 ja 3</p>
    <p>nuppi lađđasiin.</p>
    <p>Geográfalaš  doaibmaviidodat  lea  jure  justa  dat  mii  ipmirduvvo  árbevirolaš  sámi</p>
    <p>guovlun. Guovlu lea aiddo dat seammá mii ipmirduvvo dakkárin masa gullet ávnnaslaš</p>
    <p>kulturvuđđui gullevaš áššit mat leat ’stáhtalaš eiseválddiid ja Sámedikki gaskasaš gula</p>
    <p>skuddanprosedyrain’. Dasto seammá guovlu lea defiidnejuvvon dain mearkkašumiin</p>
    <p>mat leat plána- ja huksenlága § 5–4 goalmmát lađđasii, mii gieđahallá Sámedikki válddi</p>
    <p>vuosttaldit. Doaba <span type="quote">«sámi kultuvrra luondduvuođđu»</span> lea dán oktavuođas seammá go</p>
    <p>doaba <span type="quote">«ávnnaslaš kulturvuođđu»</span>. Vai lea čielggas ja álki ipmirdit man guovllus lea sáhka,</p>
    <p>de dat boahtá njuolga ovdan čuoggás 2.2.</p>
    <p>Geográfalaš doaibmaguvlui gullá maid mearra mii lea sámi guovlluid olggobealde gitta ovtta mearramiilla duohkái vuođđolinnjás áhpái, gč. plána- ja huksenlága § 1–2. Ár</p>
    <p>bevirolaš sámi riddo- ja vuotnaguovlluin ii leat makkárge ovttalágan definišuvdna. Álgu</p>
    <p>ferte leat ahte dat fátmmastit daid gielddaid mat mearragáttis gullet árbevirolaš sámi</p>
    <p>guvlui. Dattetge lea leamaš sivva erenoamážit vuhtii váldit daid guovlluid mat gullet</p>
    <p>Sámedikki doaibmaguvlui mas olbmot sáhttet ohcat doarjagiid ealáhusovddideapmái.</p>
    <p>Bušeahttajahkái  dat  guoská  riddosuohkaniidda  Áltái,  Láhppái,  Fálesnuorrái,  Fáles</p>
    <p>nuorrái, Muosáide, Davvenjárgii, Porsáŋgui, Davvesiidii, Gáŋgaviikii, Detnui, Unjárgii,</p>
    <p>Mátta-Várjjagii, Romsii, Skániide, Rivttáide, Ráisavuotna, Ivgui, Stuorravutnii (Omas</p>
    <p>vutnii), Gáivutnii, Návutnii, Narviikii, Hápmirii, Divttasvutnii ja Evenáššái.</p>
    <p>Árbevirolaš sámi guovlluin ii dieđusge šatta buot plánemiin leat njuolggálaš mearkkašupmi</p>
    <p>sámi  kultuvrii.  Dan  lea  dattetge  dárbu  árvvoštallat  guđege  suorggis,  plánemis  ja</p>
    <p>mearrideamis.</p>
    <p>Čuoggái 3 Ovddasvástádus</p>
    <p>Ovddasvástádus</p>
    <p>3.1Sámedikkis lea bajimuš ovddasvástádussan oppalaččat čuovvolit plánaveahki ja rávvet</p>
    <p>dan  ektui.  Sámediggi  galgá  álggadettiinis  plánaveahkis  searvat  dieđuiguin  mat  leat</p>
    <p>dehálaččat plánaeiseválddiid plánemii. Sámediggi sáhttá buktit cealkámuša ja vejolaččat</p>
    <p>vuosttaldit gielddaplána areálaoassái ja regulerenplánii, ja gáibidit ahte fylkkaplánat</p>
    <p>biddjojuvvojit  departemeantta  ovdii,  jos  plánat  boaittuhit  dahje  eai  váldde  vuhtii</p>
    <p>beroštumiid mat leat dehálaččat sámi kultuvrii dahje ealáhusdoaibmamii.</p>
    <p>3.2Stáhtalaš, guvllolaš ja gielddalaš plánaeiseválddis lea ovddasvástádussan bidjat Sámedikki</p>
    <p>plánaveahki vuođđunis go pláne plána- ja huksenlága plánaoasi mielde.</p>
    <p>Čuokkis 3 bidjá sadjásis ovddasvástádusa gozihit dán plánaveahki ja dasa gullevaš doa</p>
    <p>ibmamušaid.</p>
    <p>Sámedikkis lea oppalaš ovddasvástádussan plánaveahki ektui čuovvolit, ovddidit ja</p>
    <p>rávvet. Plánaveahkki ásaha maid vuođu dan geatnegas searvamii mii Sámedikkis lea</p>
    <p>plánemii § 3–2 goalmmát lađđasa mielde. Sámedikkis lea plána- ja huksenlága § 5–4</p>
    <p>goalmmát  lađđasa  mielde  vuoigatvuohta  vuosttaldit  gielddalaš  areálaplánaide  ja</p>
    <p>regulerenplánaide mat boaittuhit dahje eai váldde vuhtii beroštumiid mat leat dehálaččat</p>
    <p>sámi  kultuvrii.  Dasto  Sámediggi  sáhttá  gáibidit  ahte  fylkkaplánat  biddjojuvvojit</p>
    <p>departemeantta ovdii jos plánat eai doarvái bures váldde vuhtii sámi beroštumiid, gč. §</p>
    <p>8–4.</p>
    <p>Mii lea oppa dehálaš sámi kultuvrii, čilgejuvvo dárkileappot plánaveahki čuoggáin 5 ja</p>
    <p>6. Sámediggi sáhttá vuosttaldit plánaide dahje doaibmabijuide mat sierra dahje oktanaga</p>
    <p>ovddeš plánaiguin ja doaibmabijuiguin guovllus dahket veadjemeahttun áššin sámiide</p>
    <p>dahje váttásmahttet sidjiide joatkit dihto guovlluid ávkkálaš geavaheami. Dakkár plánat</p>
    <p>ja doaibmabijut bohtet juohke dáhpáhusas vuostálagaid álbmotrivttiin. Jos plánat ja</p>
    <p>doaibmabijut eai njuolga rihko kulturdoaibmama vuođu, de galgá dattetge leat oppa</p>
    <p>stuorra deaddu árvvoštallamis makkár váikkuhusat doaibmabijus leat sámi kultuvrii.</p>
    <p>Vaikko plánaveahkki dárkileappot čilge main áššiin lea oppa dehálaš mearkkašupmi sámi  kultuvrii,  de  lea  vealttakeahttá  ahte  dat  eai  álo  leat  dárkilat  juohke  áidna</p>
    <p>dilálašvuhtii. Plánaveahkki addá plánaeiseválddiide luomusvuođa, nu ahte ieža sáhttet</p>
    <p>hábmet plánaid báikkálaš dilálašvuođaid mielde. Mearrideaddji dehálaš das lea, ahte</p>
    <p>sámi beroštumit mat leat mearkkašahtti dehálaččat, eai galgga boittohallat.</p>
    <p>Čuoggás 3.2 nannejuvvo ahte stáhtalaš, guvllolaš ja gielddalaš plánaeiseválddiin dat lea</p>
    <p>ovddasvástádus čuovvolit plánaveahki, nu ahte dat adnojuvvo vuođđun plánemis ja</p>
    <p>mearrideamis. Áššis lea ihcalassii čielggas ahte plánaveahkki ii čana plánaeiseválddi</p>
    <p>juridihkalaččat,  ja  ahte  plánaveahki  ii  galgga  ipmirdit  stivrennjuolggadussan  maid</p>
    <p>plánaeiseváldi lea geatnegas čuovvut. Guhtege vuhtiiváldinčuokkis plánaveahkis lea</p>
    <p>dattetge čilgehus geatnegasvuođaid birra mat vulget plána- ja huksenlága § 3-1 bustávas</p>
    <p>c, ja geatnegasvuođaid birra mat vulget eará lágain. Guhtege sierra čuokkis lea dainna</p>
    <p>lágiin oaivadus dan vuoigatvuođa birra mii Sámedikkis lea lága § 5-4 mielde vuosttaldit</p>
    <p>gielddaplána areálaoassái ja regulerenplánaide, ja Sámedikki vejolašvuođa birra bidjat</p>
    <p>fylkkaplánaid departemeantta ovdii lága § 8-4 mielde.</p>
    <p>Čuoggái 4 Vuođđojurdagat plánemis</p>
    <p>Vuođđojurdagat plánemis</p>
    <p>Stáhtalaš, guvllolaš ja gielddalaš orgánat mat ráhkadit plánastrategiijaid, plánaid, mearridit</p>
    <p>čielggadanprográmmaid ja dahket mearrádusaid plána- ja huksenlága plánaoasi mielde, galget:</p>
    <p>a.árvvoštallat  erenoamáš  doaibmabijuid  mat  sáhttet  leat  mielde  sihkkarastimin  sámi</p>
    <p>kultuvrra, ealáhusovddideami ja servodateallima luondduvuođu</p>
    <p>b.bidjat  mearkkašahtti  deattu  sámi  kultuvrra,  ealáhusovddideami  ja  servodateallima</p>
    <p>luondduvuođu vuhtii váldimii, vai plána dan seailluha dahje ovddida iige áitte</p>
    <p>c.árvvoštallat addetgo ovddeš plánaid ja plánejuvvon plánaid ja doaibmabijuid buohkanas</p>
    <p>váikkuhusat doaibmaguovllus doarvái vejolašvuođaid joatkit geavaheami</p>
    <p>d.bidjat  árbevirolaš  máhtu  guovllu  ja  dan  geavaheami  birra  vuođđun  plánaid</p>
    <p>ráhkadeapmái</p>
    <p>e.álggahit aktiiva doaibmabijuid mat galget sihkkarastit duohta searvama man vuođul</p>
    <p>ulbmil lea oaččuhit sámi beroštumiid ja báikegottiid mat guoskkahallet, diđolaččat</p>
    <p>miehtat, maiddái mánáidge</p>
    <p>f.láhčit dilálašvuođaid nu, ahte sámegielalaš áššáioasálaččat sáhttet geavahit sámegiela</p>
    <p>sihke čálalaččat ja njálmmálaččat</p>
    <p>Čuokkis 4 čilge bajimuš vuođđojurdagiid mat fertejit váldojuvvot vuhtii plánabarggus ja leat</p>
    <p>dehálaččat loahpalaš mearrádusaide. Geatnegasvuođat mat vulget čuoggás 4, leat gáibádusat</p>
    <p>maid sierranas riektenjuolggadusat, lágat, vuođđoláhka ja álbmotriekti bidjá. Geatnegasvuođat</p>
    <p>leat dás čoahkkáigessojuvvon vai visogovvan čilget.</p>
    <p>Bustávva a bidjá gáibádussan ahte erenoamáš doaibmabijut galget árvvoštallojuvvot1.1 lea</p>
    <p>vejolaš oažžut áigái eanetlogu ja unnitlogu duohta ovttadássásašvuođa, ja maid ulbmil lea</p>
    <p>sihkkarastit áitojuvvon kultuvrra. Gokko sámi kultuvra lea erenoamáš áitojuvvon, nugo omd.</p>
    <p>mearrasámi guovlluin ja boazodoalloosiid siskkobealde, sáhttá leat dárbu erenoamáš doa</p>
    <p>ibmabijuide. Geatnegasvuođa árvvoštallat dakkár doaibmabijuid bidjá lága § 3-1. Plána- ja</p>
    <p>huksenlága rámaid siskkobealde plánaeiseváldi lea geatnegas álggahit positiiva sierradoa</p>
    <p>ibmabijuid, dahje válmmastit vuođu daidda, mat leat mielde sihkkarastimin ja ovddideamen kultuvrra. Dát gusto erenoamáš láhkai doppe gos sámi kultuvra lea nu stuorra deattu vuolde</p>
    <p>ahte juohke čuohcci dahku sáhttá áitit dan vuođu. Plánat ja doaibmabijut mat čuvvot plána</p>
    <p>ja huksenlága, sáhttet danne leat heivvolaččat. Dat sáhttet leat sihke doaibmabijut maiguin</p>
    <p>ulbmil leat sihkkarastit areálaid, ja doaibmabijut maiguin ulbmil lea buoridit infrastruktuvrra,</p>
    <p>gulahallanfora ja dakkáraččaid.</p>
    <p>Bustávva b nanne geatnegasvuođa bidjat mearkkašahtti deattu sámi kultuvrra vuhtiiváldimii</p>
    <p>juohke plánemis ja mearrideamis mat čađahuvvojit plána- ja huksenlága plánaoasi mielde.</p>
    <p>Dat  lea  muđuid  ovtta  háltái  mearrádusaiguin  mat  leat  heivehuvvon  gieskadaš  biras-  ja</p>
    <p>resursaláhkasuorgái, nugo omd. Luonddušláddjiivuođaláhkii (§ 14), minerálaláhkii (§ 17 –</p>
    <p>ráddjejuvvon Finnmárkui), mearraresursaláhkii (§ 7 bustávva g) ja áhpeenergiijaláhkii (§ 1–5).</p>
    <p>Geatnegasvuođa árvvoštallat mo plánat ja doaibmabijut čuhcet sámi kultuvrii, bidjá maid</p>
    <p>meahci nuppástuvvan geavaheami gieđahalli láiddanjuolggadusaid § 1.</p>
    <p>Bustávva c čilge geatnegasvuođa árvvoštallat ovddeš doaibmabijuid ja plánejuvvon doa</p>
    <p>ibmabijuid  buohkanas  váikkuhusaid.  Plána-  ja  huksenlága  §  3–1  bustávvii  c  gullevaš</p>
    <p>mearkkašumis boahtá ovdan ahte doppe gos boazodoalu beroštumit guoskkahallet, galget</p>
    <p>plánaid  ja  doaibmabijuid  buohkanas  váikkuhusat  guđege  sierranas  orohahkii,</p>
    <p>árvvoštallojuvvot. Dakkár árvvoštallan ii leat dattetge álbmotrievttálaččat ráddjejuvvon dušše</p>
    <p>boazodollui, go dat fátmmasta earáge sámi resursageavahemiid mat gullet birgenvuđđui. Iige</p>
    <p>ealáhusdoaibma dárbbaš leat kultuvrralaččat erenoamáš dainna lágiin ahte dat lea dušše sámiid</p>
    <p>ealáhus. Dakkár ge gáibádus ii leat ahte ealáhus ferte doaimmahuvvot earaláhkai go mii lea</p>
    <p>dábálaš dan ealáhussii. Geatnegasvuođa árvvoštallat doaibmabijuid buohkanas váikkuhusaid</p>
    <p>guovllu  ovddeš  doaibmabijuid  ektui,  bidjá  maid  meahci  nuppástuvvan  geavaheami</p>
    <p>láiddanjuolggadusaid § 4 vuosttas lađas.</p>
    <p>Bustávva d čalmmustahttá sámi árbevirolaš máhtu guovlluid geavaheamis. Plánabargu galgá</p>
    <p>dakkár máhtu bidjat vuođđun go árvvoštallojuvvo mo plánat ja doaibmabijut váikkuhit sámi</p>
    <p>kultuvrii. Dat geatnegasvuohta vuolgá maid meahci nuppástuvvan geavaheami gieđahalli</p>
    <p>láiddanjuolggadusaid § 4 vuosttas lađđasis. Luonddušláddjiivuođa lága § 8 nubbi lađas cealká</p>
    <p>ahte «Eiseválddit galget dasto bidjat deattu dakkár máhttui, masa guđege sámi geavahusge</p>
    <p>gullá, mii lea vuolgán buolvvaid vásáhusain geavahettiineaset luonddu ja ealedettiineaset dan</p>
    <p>mielde, ja mii sáhttá leat mielde doarjumin luonddušláddjiivuođa ceavzilis geavaheami ja</p>
    <p>gáhttema.». Deattuhuvvo ahte árbevirolaš máhttu ii leat stáhtalaš dahje stirdon máhttu, muhto</p>
    <p>dakkár mii dađistaga ovdána luonddu mielde, ja muđuidge birrasa váikkuhusaid mielde.</p>
    <p>Sámi kulturguovddážat, dávvirvuorkkát ja dakkáraččat mat leat gielddas dahje guovllus, sáhttet</p>
    <p>leat čađahan bargguid main leat dokumenten árbevirolaš máhtu mii lea dehálaš plánemii.</p>
    <p>Danne sáhttá leat ávkkálaš go dakkár ásahusat servet ja leat mielde ovttasbarggus.</p>
    <p>Bustávva e čilge plána- ja huksenlágas § 5-1 Searvan ja mearkkašumit dán mearrádussii.</p>
    <p>Mearkkašumis daddjojuvvo ahte gielddas lea erenoamáš ovddasvástádussan sihkkarastit daid</p>
    <p>beroštusaid ja vuhtiiváldimiid aktiiva searvama main eai leat čielga bealušteaddjit organisa</p>
    <p>šuvnnaid namas, ja ahte: «Dat sáhttá maid guoskat sámi álbmogii gullevaš joavkkuide geaid</p>
    <p>olámuttos eai álo leat aviisaalmmuhusat ja eará plánadieđáhusat mat ollet gieldda álbmogii</p>
    <p>muđuid. Dakkár erenoamáš ovddasvástádus sihkkarastit sámi álbmogii gullevaš joavkkuid</p>
    <p>aktiiva searvama vuolgá maid ILO-soahpamušas nr. 169».</p>
    <p>Mánáid  searvan  lea  namahuvvon  erenoamážit  sihke  láhkamearrádusas  ja  dasa  gullevaš</p>
    <p>mearkkašumis. Deattuhit mánáid searvama plánaprosessii lea danne erenoamáš dehálaš.</p>
    <p>Čuoggá 4 bustávva e deattuha ahte searvamis ulbmil galgá leat ahte njuolga guoskkahallan</p>
    <p>sámi beroštumit ja báikegottit diđolaččat mihtet. Sámedikki láiddanjuolggadusain mat leat</p>
    <p>sámi vuhtiiváldimiid árvvoštallama várás go Finnmárkkus meahci geavaheapmi nuppástuvvá,</p>
    <p>§ 4, nubbi lađas, siskkilda sullasaš sátnádaga. Das boahtá ovdan ahte meahci geavaheami</p>
    <p>nuppástuhttinálgu berre leat easkka maŋŋilgo vuos leat čađahuvvon gulaskuddamat singuin</p>
    <p>geain lea vuoigatvuohta guvlui, guđet geavahit guovllu dahje guovllu guoskkahallan sámi</p>
    <p>beroštumiiguin.  Guoskkahallan  oasálaččat  sáhttet  miehtat  árvalussii,  ja  seammás  bidjat</p>
    <p>eavttuid plána álggaheapmái. Go dakkár dáhpáhus lea mas guoskkahallan beroštumit eai leat</p>
    <p>miehtan, de galgá plána ávkkálašvuođa árvu álo árvvoštallojuvvot daid bilidemiid ektui mat</p>
    <p>plánas leat sámi luondduvuđđui.</p>
    <p>Nuppe beales, go plánaproseassas lea báikkálaš ovttamielalašvuohta, de dat mearkkaša ollu</p>
    <p>Sámediggái  mii  árvvoštallá  ja  cealká  oaivilis  árvaluvvon  plánaide.  Nuppe  beales  fas,  go</p>
    <p>plánabargu  ii  leat  bidjan  johtui  doaibmabijuid  mat  galget  oažžut  áigái  ahte  njuolga</p>
    <p>guoskkahallan  sámi  beroštumit  ja  báikegottit  aktiivvalaččat  servet,  de  dat  juo  lea</p>
    <p>áššegieđahallamis dakkár boasttuvuohta mii ihcalassii sáhttá leat dat man vuođul Sámediggi</p>
    <p>vuosttaldit. Njuolga guoskkahallan beroštumiide ja báikegottiide sáhttet gullat siida, orohat,</p>
    <p>gilisearvváš, meahccesearvi, luossabivdinsearvi, sávzzaeaiggátjoavku, ja eará beroštussearvvit</p>
    <p>ja beroštusorganisašuvnnat. Dakkár ovddasvástádus, ahte guoskkahallan sámi beroštumit</p>
    <p>galget  aktiivvalaččat  searvaduvvot  mearridanprosessii,  vuolgá  maid  Sámedikki</p>
    <p>láiddanjuolggadusain (háltádusain) mat gieđahallet mo sámi deasttat galget árvvoštallojuvvot</p>
    <p>go meahccegeavaheapmi nuppástuvvá, § 8 bustávva d, gč. Finnmárkkulágain § 4.</p>
    <p>Sámedikki searvama plánabargui gozihit plána- ja huksenlága §§ 5–4 goalmmát lađas ja 8–4</p>
    <p>nubbi lađas, mat addet Sámediggái válddi vuosttaldit dahje bidjat fylkkaplána departemeantta</p>
    <p>ovdii, gč. čuoggáin 3.1. Ná Sámediggi biddjojuvvo sajádahkii mas sáhttá šiehtadallat dahje</p>
    <p>doaibmat soabaheaddjin mii geahččala oažžut áigái soabada dakko gokko dáidet leat vuostálas</p>
    <p>beroštumit ja vuhtiiváldimat.</p>
    <p>Bustávva f  deattuha ahte sámegielalaš oasehasat sáhttet geavahit sámegiela sihke čálalaččat</p>
    <p>ja njálmmálaččat. Dat lea juo ihcalassii doaibmabidju mii galgá sihkkarastit duohta searvama.</p>
    <p>Dátge mearrádus vuolgá Sámedikki háltádusain mat leat sámi deasttaid árvvoštallama várás</p>
    <p>go  meahccegeavaheapmi  nuppástuvvá  §  8  bustáva  e  mielde,  gč.  Finnmárkkulágain  §  4.</p>
    <p>Sámegiela  hálddašanguovllu  siskkobealde  dát  lea  njuolggálaš  láhkageatnegasvuohta,  gč.</p>
    <p>sámelágain §§ 3–2 ja 3–3.</p>
    <p>Čuoggái 5 Deasttat maid lea dárbu atnit sámi kultuvrra ektui</p>
    <p>Deasttat maid lea dárbu atnit sámi kultuvrra ektui</p>
    <p>5.1Plánen  galgá  láhčit  dilálašvuođaid  nu,  ahte  lea  vejolaš  bisuhit  ássanminstara  ja</p>
    <p>báikegottiid  mat  leat  mielde  seailluheamen  luondduvuđot  sámi  kultuvrra,  ealáhus</p>
    <p>ovddideami ja servodateallima.</p>
    <p>5.2Mánáide galget sin lagaš birrasis sihkkarastojuvvot areálat ja rusttegat mat dahket sidjiide</p>
    <p>vejolažžan servvoštallat nuppiid mánáiguin, ja nu seailluhit ja ovddidit iežaset sámi</p>
    <p>kultuvrra ja ihčodaga. Fuopmášupmi berre giddejuvvot doaibmabijuide mat jotket gas</p>
    <p>kavuođaid ja dolvot máhtu buolvvas bulvii.</p>
    <p>5.3Barttaid ja bartačohkiid huksen berre váldonjuolggadusa mielde dáhpáhuvvat regulerenplána  mielde,  masa  áigeguovdilis  infrastruktuvrralaš  doaibmabijutge  dakkár</p>
    <p>bartahuksenguovlluid várás leat váldojuvvon mielde. Barttat berrejit leat nu čoahkis go</p>
    <p>vejolaš, vai loaktin čuohcá ovtta sadjái (iige viidát) sámi kultuvrra, ealáhusdoaibmama</p>
    <p>ja servodateallima luondduvuđđui.</p>
    <p>5.4Bieđggos  ássanviesso-,  astoáigeviste-  ja  ealáhusvistečohkiid  vástesaš  báikkiid</p>
    <p>mearrideamis ja organiseremis berre leat deaddu das, gosa buolvvat gullet ja mo sii leat</p>
    <p>geavahan  orrunbáikki  ja  eanadaga,  ja  dása  gullá  maid  riddo-  ja  vuotnaguovlluid</p>
    <p>geavaheapmi.</p>
    <p>5.5Plánat ja doaibmabijut eai galgga rihkkut eaige heahppášuhttit sámi bassi báikkiid,</p>
    <p>hávdesajiid dahje eará báikkiid main lea erenoamáš kulturhistorjjálaš mearkkašupmi.</p>
    <p>Plánaveahki čuoggát 5 ja 6 čilgejit mo lea plánain vejolaš sihkkarastit sámi kultuvrra,</p>
    <p>ealáhusdoaibmama ja servodateallima. Daid deasttaid mat leat čilgejuvvon čuoggáin 5</p>
    <p>ja 6, fátmmasta maid lunddolaččat dat oassi maid lea dárbu dakkárin árvvoštallat mii</p>
    <p>lea čielggaduvvon váikkuhusaid dáfus ja váldojuvvon čielggadanprográmmaide plána</p>
    <p>ja huksenlága §§ 4–2 ja 14–2 mielde, mat gieđahallet váikkuhusčielggademiid, ja dása</p>
    <p>gullet maid váikkuhusčielggadeapmái bákkolaš doaibmabijut maid ii leat bággu reguleret</p>
    <p>§  12–1  goalmmát  lađđasa  mielde  (gč.  komeanttaiguin  mat  leat  čuoggái  2.1  dás</p>
    <p>bajábealde).</p>
    <p>Punkt 5.1 deattuha ahte plánaeiseválddis lea ovddasvástádussan plánet doaibmabijuid ja láhčit</p>
    <p>dilálašvuođaid doaibmabijuide mat bisuhit ássanminstara ja báikkálaš servodagaid mat leat</p>
    <p>mielde seailluheamen sámi kultuvrra viiddis mearkkašumis. Dán oktavuođas fuopmášupmi</p>
    <p>lea giddejuvvon luondduvuođu vejolašvuhtii bissut ain ovddas guvlui ja váldojuvvot ođđa</p>
    <p>anuide.  Servvoštaladettiineaset  iežaset  ássanguovlluin  olbmot  seailluhit  kultuvrraset  ja</p>
    <p>ovddidit dan.</p>
    <p>Sámi giliid ja báikegottiid seailluheapmi sáhttá leat mearrideaddji dehálaš árbevirolaš ealá</p>
    <p>husaid ja árbevirolaš resursageavaheami joatkašuvvamii dállodoalloekonomiijas. Sámi giliin</p>
    <p>ja báikegottiin ii leat mihkkege boahtteáiggiid jos dain ii leat oassi almmolaš bálvalusdoa</p>
    <p>immain  nugo  skuvllain,  mánáidgárddiin  ja  dearvvasvuođa  ja  sosiála  bálvalusain.  Dakkár</p>
    <p>unnaservodagažiid  várás  fertejit  maid  sihkkarastojuvvot  buorit  vejolašvuođat  doallat</p>
    <p>oktavuođaid, nugo geainnut ja teknologalaš infrastruktuvra, omd. dihtoriid šuđggajođáldat.</p>
    <p>Doaibmabijut mat láhčet vejolašvuođaid árbevirolaš meahccegeavaheapmái bissut, omd.</p>
    <p>rabas meahccegođiiguin, johtolagaiguin guollejávrriide ja dakkáraččaiguin, sáhttet maid leat</p>
    <p>dakkár sierra doaibmabijut maidda berre leat sadji plánain, vai kulturdoaibmamuš dainna</p>
    <p>lágiin joatká. Plánaveahki čuoggás 6.4 lea eambbo deasttaid birra mat fertejit adnojuvvot kon</p>
    <p>krehta resursageavaheami ektui.</p>
    <p>Čuoggás 5.1 lea dasto vel dat, ahte plánen galgá láhčit dilálašvuođaid dakkár ealáhusdoa</p>
    <p>ibmamii mii lea luonddu vuođul ja sihkkarastá ahte árvobuvttadeapmi ovddimusat báhcá</p>
    <p>ávkin báikegoddái ja oažžu áigái buriid lasseváikkuhusaid sámi kulturovddideapmái.</p>
    <p>Dakkár doaibmabijut mat leat namahuvvon dás, leat dávjá ipmirduvvon guovlopolitihkkan.</p>
    <p>Dán oktavuođas dat leat ovddimusat politihkka mii galggašii sihkkarastit ja ovddidit sámi</p>
    <p>kultuvrra, mii lea riikkalaš ovddasvástádus. Dát ovddasvástádus lea nannejuvvon plána- ja</p>
    <p>huksenlágas, § 3–1, nu go lea čilgejuvvon komeanttain mat gullet čuoggái 1. Čuokkis 5.1 lea</p>
    <p>dehálaš guvllolaš plánii ja gielddaplána servodatoassái, nugo maiddái gielddaplána areálaplánii</p>
    <p>ja  regulerenplánaide.  Dattetge  sáhttá  leat  buorre  sivva  giddet  dán  destii  erenoamáš</p>
    <p>fuopmášumi barggus mii dahkkojuvvo guvllolaš plánaiguin ja gielddaplána areálaosiin.</p>
    <p>Čuokkis 5.2 čilge dárkileappot mo lea vejolaš plánemiin sihkkarastit buori bajásšaddanbirrasa</p>
    <p>mánáide ja addit sidjiide vejolašvuođa seailluhit ja ovddidit sámi kultuvrra ja ihčodaga. Dát</p>
    <p>čuokkis dievasmahttá stáhtalaš plánaháltádusaid mat galget nanusmahttit mánáid ja nuoraid</p>
    <p>beroštumiid plánemis.  Sámi mánáide fertejit sihkkarastojuvvot buorit ja olámuddosaš olgo</p>
    <p>areálat sin beaivválaš doaibmamuššii lagaš birrasis. Stuoribuš gávpogiin ja čoahkkebáikkiiin</p>
    <p>sáhttá leat dárbu stoahkan- ja deaivvadanbáikkiide main sámi mánát álkit sáhttet gávnnadit</p>
    <p>ja servvoštallat. Dain ge guovlluin main mánáin sáhttet leat guhkes gaskkat nuppiide, leat</p>
    <p>dakkár  doaibmabijut  dehálaččat  mat  dahket  sidjiide  vejolažžan  deaivvadit  ja  ieža  friddja</p>
    <p>stoahkat ja mearridit iežaset servvoštallama. Muhtun báikegottiin leat mánáid stoahkanbáikkit</p>
    <p>guhká  leamaš  anus,  várrage  máŋga  buolvva.  Mearkkašahtti  dehálaš  lea  ahte  plánemis</p>
    <p>adnojuvvo deasta dás ja gozihuvvo ahte dakkár báikkit bisuhuvvojit mánáid stoahkama ja</p>
    <p>doaibmama várás. Stoahkan- ja olgoáibmobáikkit berrejit heivehuvvot ja hábmejuvvot nu</p>
    <p>ahte mánná deaivvada dainna mii sutnje lea oahpis ja mas leat sámi kultursárgosat.</p>
    <p>Čuoggá 5.2 nubbi cealkka deattuha ahte plánahábmen berre árvvoštallat vejolažžan buolvvaid</p>
    <p>gaskasaš gulahallama. Sámi kultuvrra guovdilis sárggus lea dat, ahte máhttu ja árbevierut</p>
    <p>dávjá sirdásit buolvvas nubbái buolvvaid geavatlaš servvoštallamis. Plánen danne berre lágidit</p>
    <p>nu, ahte dat ain lea vejolaš. Dás sáhttá omd. leat sáhka das guđe báikkiide mánáidgárddit,</p>
    <p>boarrásiid viesut dahje boarrásiidsiiddat biddjojuvvojit nubbi nuppi ektui,  ja gosa dat leat</p>
    <p>huksejuvvon dakkár historjjálaš luottaid ektui nugo goahtesajit, bivdosajit ja geavahuvvon</p>
    <p>bivdosajit ja dakkáraččat leat.</p>
    <p>Čuokkis 5.3 čielgasit oaivada ahte ođđa bartačohkiid huksen váldonjuolggadusa mielde berre</p>
    <p>čuovvut regulerenplána. Dakkár infrastuktuvrralaš doaibmabijut go geaidnu, čáhci, kloáhkka</p>
    <p>ja elrávdnji, mat leat dehálaččat dakkár bartačohkiide, berrejit leat mielde regulerenplánain.</p>
    <p>Jos dakkár infrastruktuvrralaš doaibmabijut bohtet ja šaddet áigeguovdilis áššin reguleren</p>
    <p>plána dohkkeheami ja bartaguovllu ásaheami maŋŋil, de njuolggadus berre leat ahte doa</p>
    <p>ibmabijut  álggahuvvojit  duššefal  regulerennuppástusa  maŋŋil,  eaige  sierralobi  oažžuma</p>
    <p>maŋŋil.  Dát  čuokkis  váldojuvvui  mielde  sierranas  guovlluid  vásáhusaid  geažil,  main</p>
    <p>erenoamážit geainnut barttaide ja bartačohkiid lusa ledje ráhkaduvvon almmá plána haga, ja</p>
    <p>dávjá maid dakkár lobi haga maid plána- ja huksenlága mearrádusat gáibidit. Dakkár huksen</p>
    <p>mii buoremus lági mielde čohkke barttaid huksen, hehtte váikkuhusaid čuohcimis viidát</p>
    <p>meahccegeavaheapmái, leažžá dal boazodoalu, eanadoalu dahje guollebivddu ja fuođđobivddu</p>
    <p>geavaheamis sáhka.</p>
    <p>Čuokkis 5.4 deattuha ahte ássanminsttar dávjá hápmašuvvá sohka- ja báikegullevašvuođa</p>
    <p>geažil, ja johtinminstara geažil. Odnege dihto sogat leat sámi ássanguovlluide gullevaččat, ja</p>
    <p>danne hábmejuvvon eanadagas lea vejolaš oaidnit sogaid. Soga bargguin ja lahkaleahkámušas</p>
    <p>leat luottat mat velá odnege čatnet sin dihto báikkiide. Go orrunsajiin fárrejit, de sohka ii šat</p>
    <p>biso seammalágan deaivvadanbáikin. Doallu, dan viesut ja eanadat dalle oažžu dan veardásaš</p>
    <p>dehálaš árvvu. Dakkár čatnasat dalle máŋgasii šaddet sivvan manne sii doaladit iežaset soga</p>
    <p>ovddeš orrunbáikkis dahje orrunsajis, ja manne sii geavahit dan astoáigeviessun dahje asto</p>
    <p>áigeguovlun.  Dakkár  geavaheapmi  sáhttá  maid  ilbmadit  nuppástuvvan  dahje  ođas</p>
    <p>mahttojuvvon vuogi mo ipmirdit báikkiid dihto áigodahkii gullevaš orrunbáikin, mii lea</p>
    <p>heivehuvvon  ođđa-áigásaš  eallinvugiide  ja  dinestusbukti  bargguide.  Dat  joatká  olbmuid</p>
    <p>gullevašvuođa  orrunbáikáseaset  ja  eanadahkaseaset  ja  vuogi  mo  sii  geavahit  daid.  Go</p>
    <p>ráhkaduvvojit gielddaplána areálaoasi plánamearrádusat ja -háltádusat bieđggos ássama várás</p>
    <p>LNFR-avádagain, de berre dat vuhtii váldojuvvot. Ahte dát riddo- ja vuotnaguovlluide maid</p>
    <p>gusto, fuopmášuhttojuvvo dán čuoggás.</p>
    <p>Plána- ja huksenlága § 11–4 nr. 5 bustávva b, gč. § 11–11, addá vejolašvuođa várret areála</p>
    <p>bieđggos ássanviesso-, astoáigeviste- ja ealáhusvistečohkiid huksemii.  Mearrádusa ulbmil ii</p>
    <p>leat rahpat vejolašvuođa eanet bieđggos viesso- ja bartačohkiid huksemii go dássážii, iige</p>
    <p>mearrádus  galgga  geavahuvvot  earágo  duođaid  bieđggos  huksemiidda  LNFR-avádagas.</p>
    <p>Vejolašvuohta hukset bieđggos orrunviesuid ja astoáigevisttiid, mat eai adnojuvvo eanadollui</p>
    <p>ja boazodollui gullevaš oassin, lea jurddašuvvon stivrenreaidun ovttatáššiid gieđahallamii.</p>
    <p>Čuokkis 5.5 čujuha dasa, ahte dakkár sámi báikkit main lea erenoamáš kulturhistorjjálaš</p>
    <p>mearkkašupmi, eai galgga rihkkojuvvot eaige heahppášahttojuvvot. Kulturmuitolágas § 3</p>
    <p>vuolgá ahte álggahuvvot eai galgga dakkár doaibmabijut mat heivemeahttumit sáhttet beistet</p>
    <p>kulturmuittuid maid kulturmuitolága § 4 automáhtalaččat ráfoha. Plánaveahkki geardu dán</p>
    <p>ášši, ja seammás dat deattuha ahte eai dakkárge sámi báikkit galgga rihkkojuvvot, main lea</p>
    <p>erenoamáš mearkkašahtti kulturhistorjjálaš árvu. Seamma veardde galgá vuhtii váldojuvvot</p>
    <p>maid  báikegotti  olbmot  oaivvildit  das,  mo  sierranas  doaibmabijut  váikkuhit  kulturhis</p>
    <p>torjjálaččat  dehálaš  báikkiide.  Vaikko  vel  doaibmabidju  ii  njulgestaga  dagatge  oinnolaš</p>
    <p>čuohcagiid báikái, de almmatge dan sáhttet dovdat juonin mii rihkku. Mearrádus lea muđuid</p>
    <p>seammalágan  go  mearrádus  mii  lea  nuppástuvvan  meahccegeavaheami  gieđahalli</p>
    <p>láiddanjuolggadusain, § 7 nubbi lađas. Sámi kulturmuittuid eiseváldin Sámedikki erenoamáš</p>
    <p>ovddasvástádus lea árvvoštallat plánaid ja mearrádusaid kulturmuitolága ektui.</p>
    <p>Čuoggái 6 Deasttat mat galget adnojuvvot sámi ealáhusovddideamis</p>
    <p>ja resursageavaheamis</p>
    <p>Deasttat mat galget adnojuvvot sámi ealáhusovddideamis ja resursageavaheamis</p>
    <p>6.1Gielddaplána  areálaoassi  ja  regulerenplánat  galget  nu  viidát  go  dárbu  sihkkarastit</p>
    <p>árbevirolaš guollebivdinsajiid ja gođđanguovlluid areálaid, main lea mearkkašahtti árvu</p>
    <p>sámi riddo- ja vuotnaguovlluid guollebivdui. Dorskebiebmama várás eai galgga rusttegat</p>
    <p>huksejuvvot luđolaš dorski gođđanguovlluide.</p>
    <p>6.2Gielddaplána  areálaoassi  ja  regulerenplánat  eai  galgga  addit  lobi  nuppástuhttit</p>
    <p>areálageavaheami sámi riddo- ja vuotnaguovlluin, go dat sáhttá dagahit njulgekeahtes</p>
    <p>vahágiid  dahje  billistit  báikkálaš  guollebivddu  mii  lea  oppa  dehálaš  dihto  guovllu</p>
    <p>álbmogii.</p>
    <p>6.3Gielddaplána  areálaoassi  ja  regulerenplánat  galget  nu  viidát  go  dárbu  sihkkarastit</p>
    <p>gilvojuvvon ja gilvvehahtti eatnamiid eanadoalu buvttadeapmái ja guohtunguovlun nu</p>
    <p>stuorra buvvái go šibitdoallu sáhttá biebmat dálvvi miehtá .</p>
    <p>6.4Gielddaplána areálaoassi ja regulerenplánat galget nu viidát go dárbu sihkkarastit dehálaš</p>
    <p>areálaid  fuođđobivdui,  guollebivdui,  muorračuohppamii,  murjemii  ja  gámasuinniid</p>
    <p>čuohppamii,  ja  ávdnasiid  viežžamii  duddjoma  ja  dakkár  doaimmaid  várás  main</p>
    <p>ovttatolbmot dahje joavkkut ollásit dahje muhtun muddui vižžet iežaset ealáhusa.</p>
    <p>6.5Gielddaplána areálaoassi ja regulerenplánat galget sihkkarastit areálaid boazodollui, vai</p>
    <p>dat ceavzá. Dát guoská ee. dárbbašlaš giđđa-, geasse-, čakča- ja dálveguohtumiid dáfus,</p>
    <p>ja  johtolagaide,  boazobálgáide,  vuojehanluottaide,  njuovvan-  ja  mearkunbáikkiide,</p>
    <p>guottet-, bálgan- ja ragatguovlluide. Boazodoalu johtolagat eai galgga giddejuvvot.</p>
    <p>Plánaveahkis dát čuokkis čatnasa erenoamážit árbevirolaš sámi areála geavaheapmái,</p>
    <p>mii plánemis gálgá gáhttejuvvot.</p>
    <p>Čuokkis  6.1  váldá  ovdan  sámi  riddo-  ja  vuotnaguovlluid  guollebivddu  vástesaš</p>
    <p>areálageavaheami. Dakkár ođđa areálaid atnui váldima várás, mat ollet ovtta mearramiilla</p>
    <p>vuođđolinnjá  olggobeallai,  berrejit  guollebiebmanrusttegat,  biegga-  ja  bárro</p>
    <p>fápmorusttegat, petroleadoaimmat oktan daidda gullevaš skiipajohtalusain, bohcciid ja</p>
    <p>johtasiid merriibidjan jna. árvvoštallojuvvot vuostálagaid váikkuhusaiguin mat čuhcet</p>
    <p>dáláš  guollebivdinsajiide  ja  gođđanguovlluide.  Dát  mearrádus  danne  váldá  ovdan</p>
    <p>duohtadilálaš areálageavaheami, mii sáhttá dáin guovlluin duvdit eret guollebivddu</p>
    <p>joatkimis. Dakkár areálageavaheami nuppástuhttin berre erenoamážit árvvoštallojuvvot</p>
    <p>dan ektui, makkár vejolašvuohta báikkálaš olbmuin dasto lea ávkineaset ain geavahit</p>
    <p>guovllu ja ássat das, ja makkár mearkkašupmi das lea sámi kultuvrii. Akvakulturlágas</p>
    <p>vuolgá dat, ahte go akvakultuvrra vástesaš rusttetbáikkit galget mearriduvvot, de lea</p>
    <p>dárbu vuostálagaid vihkkedit areálaberoštumiid, ja ahte erenoamáš deaddu galgá leat</p>
    <p>eará  areálaberoštumiin,  gč.  §§  6  ja  16.  Guolástus-  ja  riddodepartemeantta</p>
    <p>akvakulturláhkan árvaluvvon láhkaásahusas, mii lea 18.08.09 rájis, árvaluvvo § 7 vuosttas</p>
    <p>lađđasa bustávas a ahte: «Dorskebiebmama várás eai rusttegat galgga biddjojuvvot</p>
    <p>guovlluide main luđolaš dorski gođđá.» Dahtanaga ášši lea nannejuvvon dán standárdda</p>
    <p>čuoggá 6.1 maŋimuš cealkagis. Go dárbu lea čielgasa oažžut guollegođđanbáikkiin, de</p>
    <p>árbevirolaš  máhttu  dan  birra  lea  dehálaš.  Sámi  riddo-  ja  vuotnaguovlluid  birra  lea</p>
    <p>dárkileappot komentejuvvon komeanttain mat gullet standárdda čuoggái 2.</p>
    <p>Čuokkis 6.2 váldá ovdan doaibmabijuid mat sáhttet nuoskkidit, nuppástuhttit jiekŋadili,</p>
    <p>rávnnjiid, čáhcečoahkádusa ja čáhcetemperatuvrra vuonain. Dat sáhttá doallat deaivása</p>
    <p>omd. petrolealaš doaibmama, guollebiebmanrusttegiid dahje johkareguleremiid hárrái,</p>
    <p>dakkáriid hárrái mat dagahit ahte guliid guohtunvuođđu ja gođđandilálašvuođat nuppás</p>
    <p>tuvvet dahje moivašuvvet, omd. go luđolaš guollemáddodagat deaivvahallet genehtalaš</p>
    <p>čuohcagiidda.  Go  dakkár  doaibmabijuid  boađusin  šaddá,  ahte  geográfalaččat</p>
    <p>ráddjejuvvon guollebivdu, maid dihto guovllu olbmot eanaš leat jođihan, jávká, de</p>
    <p>daidda ii berre čuoggá 6.2 mielde addojuvvot lohpi. Dát čuokkis bidjá maid vuođđun,</p>
    <p>ahte váillálaš máhtu ii leat vejolaš geavahit ággan čađahit doaibmabiju. Dasa sullasaš</p>
    <p>vuođđojurdda vuolgá maid luonddušláddjiivuođa lágas § 9.</p>
    <p>Čuokkis 6.2 vuolgá Alimusrievtti duomusge, maid celkkii Gáivuotna-áššis (Rt. 1985 s.</p>
    <p>247),  mas  Alimusrievtti  eanetlohku  gávnnahii  ahte  johkareguleren  dagahii  vutnii</p>
    <p>eambbo jiekŋuma ja buvttii mielddis geatnegasvuođa 50 guollebivdái máksit buhtadasa,</p>
    <p>sidjiide guđet ruovttuguovllusteaset Gáivuonas ledje jođihan guollebivddu, ja geaid</p>
    <p>guollebivdu lei billistuvvon. Ággan dupmui čilgejuvvui ahte vuotnabivdiid guollebivdu</p>
    <p>lei  ráddjejuvvon  dihto  guvlui  ja  nu  erenoamáš  ahte  dan  viehka  muddui  lei  vejolaš</p>
    <p>gohčodit erenoamážin, ja ahte dat bivdu olggobeallásaš olbmuide mealgadii lei ilbman</p>
    <p>vuoigatvuhtii vuođđuduvvon doaibman.</p>
    <p>Čuokkis 6.3 čatnasa gilvojuvvon ja gilvvehahtti eatnamiid gáhttemii, mii lea eanalága</p>
    <p>§  9  mielde.  Go  árvvoštallojuvvo  spiehkastat  eanaláhkii  gullevaš  mearrádusas,  ahte</p>
    <p>gilvojuvvon eana ii galgga geavahuvvot jos ulbmil ii leat eanadoallobuvttadeapmi, de</p>
    <p>ferte áššis oppalaččat árvvoštallojuvvot ahte árbevirolaš sámi ealáhusdoaimmas lea</p>
    <p>deaddu standárddaid mielde mat leat čuoggás 4 bustáva a rájis bustáva d rádjai.</p>
    <p>Čuokkis 6.3 čatnasa dasage, ahte šibitguohtuma vástesaš areálat galget gáhttejuvvot.</p>
    <p>Várrelága § 15 vuosttaš lađđasa mielde eanadoallis geas lea šibitguohtunvuoigatvuohta</p>
    <p>stáhtaeatnamis, lea vuoigatvuohta guođohit nu stuorra buvi go son dálvvi miehtá  sáhttá</p>
    <p>biebmat iežas eanadoalloeatnamiin. Dan sullasaš mearrádus vuolgá Finnmárkkulága</p>
    <p>§ 23 nuppi lađđasis. Vuođđun biddjojuvvo ahte čuovvovaš sánit: «nu stuorra buvi go</p>
    <p>son dálvvi miehtá sáhttá biebmat iežas eanadoalloeatnamiin» ipmirduvvojit nu, ahte dat</p>
    <p>fátmmastit láigohuvvon ja geavahussii láigohuvvon areálaid. Dán plánaveahkkái lea</p>
    <p>danne válljejuvvon sátnádat «… guohtunguovlun nu stuorra buvvái go šibitdoallu sáhttá</p>
    <p>biebmat dálvvi miehtá.» Dát čuokkis plánaveahkis nanne ahte plánabarggus fertejit</p>
    <p>sihkkarastojuvvot areálat šibitguohtuma várás. Adnojuvvo govttolažžan ahte eanadoalu</p>
    <p>eiseválddit árvvoštallet plánabarggus dan. Čuokkis 6.3 mii gieđahallá guohtunareálaid</p>
    <p>sihkkarastima, manná muđuid dássálagaid háltádusaiguin mat leat meahccegeavaheami</p>
    <p>nuppástuhttima várás, § 6 vuosttas lađas.</p>
    <p>Čuokkis 6.4 nanne ahte geavahahtti areálat main leat ođasmuvvi resurssat fuođđobivdui,</p>
    <p>guollebivdui,  murjemii,  muorračuoahppamii,  ja  gámasuinniid  ja  duodjeávdnasiid</p>
    <p>viežžamii, berrejit doarvái sihkkarastojuvvot. Listui eai leat biddjojuvvon ođasmuvvi</p>
    <p>meahcceresurssaid buot geavahanvuogit, go listu sáhtášii omd. siskkildit boazodoalu</p>
    <p>jeagilčoaggimiidge mat muhtun báikkiin leat lobálaččat, gč. boazodoallolága § 64. Dán</p>
    <p>čuoggás  boahtá  ovdan  ahte  ságas  lea  dakkár  geavaheapmi  mainna  joavkkut  dahje</p>
    <p>ovttatolbmot ollásit dahje muhtun muddui vižžet alcceseaset ealáhusa, ja masa dás</p>
    <p>berrejit  sihkkarastojuvvot  areálat.  Dat  sáhttá  leat  erenoamáš  dehálaš  giliide,</p>
    <p>čoahkkebáikkiide ja báikegottiide.</p>
    <p>Čuoggá  6.4  lea  mealgadii  leamaš  áigumuš  heivehit  Finnmárkkuláhkii,  §  24,  mas</p>
    <p>celkojuvvo: «Ovttatolbmot dahje joavkkut geain lea gullevašvuohta juoga man gillái ja</p>
    <p>geain  ealáhus  ollásit  dahje  muhtun  muddui  sorjá  gili  lagaš  ođasmuvvi  resurssaid</p>
    <p>geavaheamis, sáhttet gitta logi jahkái ain háválassii oažžut gielddas sierra vuoigatvuođa</p>
    <p>geavahit ođasmuvvi resurssaid…». Čuokkis 6.4 čilge ahte sihke ovttatolbmot ja joavkkut</p>
    <p>sáhttet geavahit ođasmuvvi resurssaid, ja ahte sidjiide berrejit sihkkarastojuvvot areálat</p>
    <p>dan várás. Dás ii leat mihkkege dakkár gáibádusaid ahte dát geavaheapmi ferte leat ealá</p>
    <p>husdoaimma hámis ja buktit dietnasa dihto sturrodagas. Resursageavaheapmi sáhttá</p>
    <p>buresge  leat  eará  doaimma  olis,  mii  buktá  ealáhusvuođu.  Dávjá  dakkár  resursa</p>
    <p>geavaheapmi lea lassedoaibma mii doarju dállodoalloekonomiija, ja dainna lágiin dat</p>
    <p>unnida dárbbu dinestusbargui dahje -doibmii. Muđuid čujuhuvvo čuoggái 5.1 gullevaš</p>
    <p>komeanttaide.</p>
    <p>Boazodoallolága § 26 mielde sus geas lea vuoigatvuohta jođihit boazodoalu, lea maid</p>
    <p>vuoigatvuohta bivdit fuođđuid bissuin ja gielaiguin, ja bivdit guliid stáhta almmolaš</p>
    <p>eatnamiin ja dakkár stáhtalaš eanaopmodagas mii ii leat sierra čálihuvvon almmolaš</p>
    <p>eanaopmodatlistui (matrihkkalastojuvvon listui), ja Finnmárkku opmodaga eatnamiin</p>
    <p>mat gullet dan orohahkii mas su boazodoallu lea. Maiddái bođolaš eaiggáda eatnamis</p>
    <p>boazodoalu  jođiheapmái  vuoigaduvvon  olbmuin  sáhttá  leat  oamastuvvon  vuoigat</p>
    <p>vuohta  bivdit  bissuin  ja  gielaiguin,  ja  bivdit  guliid  guhkesáigásaš  buorrejáhkolaš</p>
    <p>geavaheami  vuođul  dahje  dološ  geavaheami  vuođul,  gč.  boazodoallolágain  §  4.</p>
    <p>Ovttatolbmot  ja  joavkkut  guđet  eai  gula  boazodollui,  sáhttet  maid  leat  oamastan</p>
    <p>alcceseaset vuoigatvuođa geavahit ođasmuvvi resurssaid guhkesáigásaš buorrejáhkolaš</p>
    <p>geavaheami dahje dološ geavaheami vuođul. Čuokkis 6.4 nanne ahte ovttatolbmuid ja</p>
    <p>joavkkuid luonddugeavaheapmi, nugo bissobivdu, giellabivdu ja murjen jd. sáhttet leat</p>
    <p>dehálaččat sámi kultuvrra seailumii ja ovdáneapmái. Plánaveahkis dát čuokkis láhčá saji,</p>
    <p>vai plánaeiseváldi sihkkarastá areálaid dan atnui. Dainnago oasálaččat servet ja geavahit</p>
    <p>árbevirolaš máhtuset, berrejit erenoamážit dakkár resurssaid geavaheami guovdilis ja</p>
    <p>dehálaš  suorggit  váldojuvvot  vuhtii  plánemis.  Vejolaš  lea  omd.  mearridit  deastaa</p>
    <p>vádagaid plána- ja huksenlága § 11-8 mielde suorsábivddu várás giđđat, rievssahiid gárduma (giellabivddu) várás, sáivaguliid sáibmabivddu várás, dehálaš luomejekkiid várás</p>
    <p>jna. Čuokkis 6.4 soahpá bures daiguin háltádusaiguin mat leat meahccegeavaheami</p>
    <p>nuppástuvvan geavaheami várás, maid § 6 vuosttas lađas gieđahallá.</p>
    <p>Čuokkis  6.5  nanne  ahte  ceavzilis  boazodoalu  areálat  galget  sihkkarastojuvvot.  Dat</p>
    <p>vuolgá maid boazolága § 1 nuppi lađđasis, mas celkojuvvo ahte: «Láhka galgá leat mielde</p>
    <p>sámi  boazoguohtunguovllus  sihkkarastimin  boazodoalloeatnamiid  boazodoalu</p>
    <p>deháleamos  resursavuođđun.  Areálaid  sihkkarastima  ovddasvástádus  lea  sihke</p>
    <p>boazodollui vuoigaduvvon olbmuin, eará vuoigatvuođaeaiggádiin ja eiseválddiin.». Dat</p>
    <p>boahtá ovdan maid meahccegeavaheami nuppástuhttima njuolggadusain, § 5.</p>
    <p>Boazodoalu doaibmanvuogi geažil dát ealáhus sorjá viehka ollu areálain, ja duogáš dasa,</p>
    <p>go  nu  lea,  leat  boaittobeallásaš  guohtunguovllut  ja  bohcco  dárbu  sierranas</p>
    <p>jahkodatguohtumiidda ja johtimiidda daid gaskka. Dán čuoggás mii lea plánaveahkis,</p>
    <p>boahtá  ovdan  mat  áššiid  dat  gullet  ceavzilis  boazodoalu  guovdileamos  geavahus</p>
    <p>surggiide,  gč.  §  20.  Dakkár  nu  gohčoduvvon  sierraárvosurggiin  go  johtolagain,</p>
    <p>ragatbáikkiin, guoddinguovlluin, bálganbáikkiin, mearkun-, rátkin- ja njuovvanbáikkiin</p>
    <p>ferte plánabarggus adnojuvvot erenoamáš deasta, vai daid lea vejolaš seailluhit. Dán lea</p>
    <p>vejolaš čađahit omd. deastta adni avádagaiguin mat leat lága §§ 11–8 ja 12–6 mielde.</p>
    <p>Plánas lea vejolaš dahkat mearrádusaid mat regulerejit boazodoalu jođiheami ja árgabei</p>
    <p>avválaš bargguid.</p>
    <p>Ođđa plána- ja huksenlága § 11-7 mielde LNFa areála ulbmilii lea lasihuvvon R mii</p>
    <p>mearkkaša  boazodoalu.  Dán  lasáhusas  ii  leat  iešalddis  mihkkege  rievttálaš</p>
    <p>mearkkašumiid,  dat  govvida  buorebut  areálageavaheami  doppe  gos  boazodoallu</p>
    <p>jođihuvvo. Dain guovlluin main boazodoallu lea, dat galgá boahtit oidnosii areála</p>
    <p>ulbmiliin LNFR. Jos boazodoalloberoštumit eai boađe oidnosii areálaulbmiliin, de dat</p>
    <p>sáhttet leat vuođđun vuosttaldeapmái.</p>
    <p>Čuoggá 6.5 maŋimuš cealkka das, ahte boazodoalu johtolagat eai galgga giddejuvvot,</p>
    <p>soahpá  bures  dan  sullasaš  cealkagii  mii  lea  boazodoallolága  §  22  nuppi  lađđasis.</p>
    <p>Johtolagain lea eahpitkeahttá boazodoallolága buoremus suodjalus. Dán boazodoallo</p>
    <p>láhkamearrádusa lahkakomeanttas celkojuvvo ahte: «kárttas čájehuvvo johtolat man</p>
    <p>govdodat lea 1,5 km. Johtolagas dát báiki sáhttá rievddaldit ollu dan mielde makkár</p>
    <p>dálkkit ja siivvut leat. Johtolat danne čájeha dušše váldoháltti, ja danne lea dárbu váldit</p>
    <p>vuhtii ahte johtolat sáhttá dáhpáhuvvat govddibut go jurddašuvvon». Dakkár dáhpá</p>
    <p>husas  mas  boazodoallu  ii  beasa  friddja  ja  hehttehusaid  haga  johtit  bohccuiguin</p>
    <p>árbevirolaš johtingeainnuid, de johtolat adnojuvvo leamen gitta. Dat mearkkaša ahte ii</p>
    <p>duššefal johtolaga mii lea ollásit giddejuvvon, muhto maiddái johtolaga gáržžidemiid</p>
    <p>ja huksemiid dan lahka, ja árrimiid maid doaibmabiju huksenbarggut dagahit, sáhttá</p>
    <p>mearrádus  gokčat.  Dan  lea  dárbu  árvvoštallat  dihto  dáhpáhusas.  Johtolagain  lea</p>
    <p>erenoamáš nana suodjaleapmi jure justa dannego dain lea guovdilis mearkkašupmi</p>
    <p>ceavzilis  boazodoalu  joatkimii.  Danne  lea  dehálaš  ahte  plánat  duohtadilálaš  dásis</p>
    <p>árvvoštallet váikkuhusaid dan suodjaleami ektui mii johtolagain lea boazodoallolága</p>
    <p>§ 22 mielde. Jos dat lea čálalaš váikkuhusčielggademiin váillálaččat árvvoštallojuvvon,</p>
    <p>maiddái plánaeiseváldi ja boazodoalloeiseválddiid luhtte, de dan geažil Sámediggi sáhttá</p>
    <p>vuosttaldit boastto áššegieđahallama.</p>
    <p>Boazodoallohálddahus  dat  vuosttamužžan  goziha  boazodoalu  areálaberoštumiid</p>
    <p>plánemis.  Sámedikkis  lea  dattetge  ollislaš  ovddasvástádussan  sihkkarastit  ceavzilis boazodoalu vuođu. Danne das lea guovdilis mearkkašupmi, ahte buot ovddeš čuohcagat</p>
    <p>árvvoštallojuvvojit čuohcagiid ektui mat leat plánejuvvon orohaga rájáid siskkobeallai,</p>
    <p>ja ahte dat ge árvvoštallojuvvo, dahketgo ođđa čuohcagat veadjemeahttumin dahje</p>
    <p>sakka  váddáseabbon  bisuhit  ceavzilis  boazodoalu.  Dakkár  plánen  mii  dahká</p>
    <p>veadjemeahttumin dahje sakka váddáseabbon bisuhit ceavzilis boazodoalu, boahtá</p>
    <p>vuostálagaid geatnegasvuođaiguin maid álbmotriekti nanne, iige dat dan geažil sáhte</p>
    <p>dohkkehuvvot. Ahte boazodoallojođiheami vuoigatvuohta lea kollektiiva sámi vuoigat</p>
    <p>vuohta, buktá maid mielddis ahte Sámedikki ollislaš árvvoštallamiin, mo doaibmabijut</p>
    <p>čuhcet ceavzilis boazodoalu joatkimii, lea erenoamáš deaddu.</p>
    <p>Čuoggái 7 Buhtadas vahága, hehttehusa dahje eretduvdima ovdii</p>
    <p>Buhtadas vahága, hehttehusa dahje eretduvdima ovdii</p>
    <p>Go  árvvoštallojuvvo  buktágo  ovttatmearrádus  mii  dahkkojuvvo  plána-  ja  huksenlága</p>
    <p>mearrádusaid mielde, árbevirolaš geavaheapmái vahága, hehttehusa dahje eretduvdima, de</p>
    <p>das sáhttá leat deaddu, jos daid ovdii buhttejuvvo doaibmabijuiguin mat leat ávkin sámi</p>
    <p>kultuvrii,  ealáhusdoaibmama  dahje  servodateallimii,  ja  mat  buktet  bargosajiid,  giella</p>
    <p>ovddideami, máhtto- ja bargonákcahuksema jna.</p>
    <p>Čuokkis 7 rahpá vejolažžan bidjat buhttejeaddji eavttuid plánaide ja doaibmabijuide mat</p>
    <p>buktet sámi kultuvrii vahága, hehttehusa dahje eretduvdima. Dat čuokkis vástida mearrádussii,</p>
    <p>§ 7 goalmmát lađas, gč. § 4 nuppi lađđasa, mii lea Sámedikki njuolggadusain meahccegeava</p>
    <p>heami nuppástuhttima birra Finnmárkkus, gč. Finnmárkkulága, § 4.</p>
    <p>Vuolggasadji  berre  leat,  ahte  plánat  ja  doaibmabijut  mat  čuhcet  Sámi  kultuvrra</p>
    <p>luondduvuđđui, dušše sáhttet čađahuvvot go guoskkahallan sámi beroštumit dasa mihtet, ja</p>
    <p>go  Sámedikkis  eai  leat  dasa  mearkkašumit  iige  vuostesátni.  Plánabarggus  lea  lunddolaš</p>
    <p>árvvoštallat plánaid stuorit servodatlaš ávkki vuostálagaid ovddasvástádusain sihkkarastit</p>
    <p>sámi luondduvuođu. Plánat mat dahket veadjemeahttumin dahje sakka váddáseabbon bisuhit</p>
    <p>sámi  kultuvrra  guovllus,  eai  lea  mange  dáhpáhusas  lobálaččat  álbmotrievtti  mielde.</p>
    <p>Álbmotrievtti mielde dakkár ge doaibmabijuid mat mielddiset buktet giliid ja báikegottiid</p>
    <p>sirdima, ii leat vejolaš čađahit almmá guoskkahallan olbmuid ja Sámedikki čielga lobi haga</p>
    <p>dan maŋŋá go sii leat ožžon albma dieđuid ovddalgihtii. Go leat dakkár dáhpáhusat main lea</p>
    <p>sierramielalašvuohta  das,  dahje  eahpečielggas,  dahketgo  plánat  ja  doaibmabijut  sámi</p>
    <p>kulturdoaibmama  veadjemeahttumin  guovllus,  dahje  čielggas  ahte  sámi  kultuvrii  leat</p>
    <p>mearkkašahtti negatiiva váikkuhusat, dalle buhttejeaddji doaibmabijut sáhttet leat eavttut mat</p>
    <p>dahket miehtama plánii vejolažžan.</p>
    <p>Čuokkis 7 čilge dárkileappot makkár buhttejeaddji doaibmabijut sáhttet biddjojuvvot eaktun.</p>
    <p>Listudeapmi ii lea dievas.</p>
    <p>Čuoggái 8 Gaskavuohta Sámedikki njuolggadusaide mat gieđahallet sámi</p>
    <p>deasttaid árvvoštallama meahccegeavaheami nuppástuhttima oktavuođas</p>
    <p>Finnmárkkus, gč. Finnmárkkulága § 4</p>
    <p>Gaskavuohta Sámedikki njuolggadusaide mat gieđahallet sámi deasttaid árvvoštallama meahccegeavaheami nuppástuhttima oktavuođas Finnmárkkus, gč. Finnmárkkulága § 4</p>
    <p>Stáhtalaš,  guvllolaš  ja  gielddalaš  eiseválddit  Finnmárkkus  fertejit  bidjat  Sámedikki</p>
    <p>njuolggadusaid Finnmárkkulága § 4 mielde vuođđun iežaset árvvoštallamiidda areálaplánemis.</p>
    <p>Dannego sisdoalu dáfus leat oktii heivehuvvon njuolggadusat Finnmárkkulága § 4 mielde ja</p>
    <p>Sámedikki plánaveahkki, de plánaeiseváldi sáhttá válljet geavahit Sámedikki plánaveahki lassin</p>
    <p>Sámedikki njuolggadusaide mat leat Finnmárkkulága § 4 mielde.</p>
    <p>Láiddanjuolggadusat  mat  Finnmárkkus  gieđahallet  meahccegeavaheami  nuppástuhttima</p>
    <p>Finnmárkkulága § 4 mielde, eai sáhte lágalaččat boittohallet dán plánaveahki ektui. Finn</p>
    <p>márkkulága § 4 njuolggadusaid doaibmaviidodat lea gáržžit go plánaveahkki das mii guoská</p>
    <p>plánahámiide,  go  dat  eai  govčča  guvllolaš  plánaid  ja  gielddaplána  servodatoasi.  Daid  ge</p>
    <p>njuolggadusaid geográfalaš doaibmaviidodat, mat gieđahallet meahccegeavaheami nuppás</p>
    <p>tuhttima, lea maid gáržžit, go dat leat ráddjejuvvon Finnmárkui. Mearrádusat gokčet viidábut.</p>
    <p>Dás lea sáhka buot mearrádusain mat buktet áigái meahccegeavaheami nuppástuhttima,</p>
    <p>maiddái  dain  e  mearrádusain  mat  eai  njulgestaga  dárbbaš  guoskat  plánabargui.</p>
    <p>Njuolggadusain meahccegeavaheami nuppástuhttima birra ja Sámedikki plánaveahkis ii leat</p>
    <p>aiddo  seamma  vuolggasadji,  eaige  dat  čalmmustahte  seamma  áššiid.  Dan  botta  go</p>
    <p>meahccegeavaheami nuppástuhttima gieđahalli njuolggadusat čalmmustahttet maid ja mo</p>
    <p>árvvoštallat  čuohcimiid  sámi  kultuvrii,  de  plánaveahkki  čalmmustahttá  mo  sámi</p>
    <p>luondduvuođđu  duohtadilis  sihkkarastojuvvo  plánemis.  Dat  mielddis  buktá  ahte</p>
    <p>njuolggadusaid ja plánaveahki hámit ja ovdanbidjanvuogit leat guovtteláganat.</p>
    <p>Deaddu lea das, ahte plánaveahkki sisdoalu dáfus galgá heivet oktii meahccegeavaheami</p>
    <p>nuppástuhttima  láiddanjuolggadusaiguin,  namalassii  gokko  sáhka  lea  vuođđojurdagiin</p>
    <p>plánaveahkis, deasttain mat galget adnojuvvot sámi kultuvrras, servodateallimis ja ealáhus</p>
    <p>doaibmamis, ja buhttejeaddji doaibmabijuin.</p>
    <p>Plánaveahkki ii geatnegahte juridihkalaččat sámi deasttaid dáfus, mat dat leat ja mo dat galget</p>
    <p>árvvoštallojuvvot, go nu lea odne meahccegeavaheami nuppástuhttima njuolggadus Finn</p>
    <p>márkkulága § 4 mielde. Plánaveahkki nanne dattetge čielgasat vuođu Sámedikki geatnegas</p>
    <p>vuhtii searvat plánabargui.</p>
  </body>
</document>
