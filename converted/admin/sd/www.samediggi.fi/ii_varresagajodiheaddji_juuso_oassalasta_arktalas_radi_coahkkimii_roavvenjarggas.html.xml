<document xml:lang="sme" id="no_id"><header><title>II várreságajođiheaddji Juuso oassálastá Árktalaš ráđi čoahkkimii Roavvenjárggas - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>204</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/05/07/ii-varresagajodiheaddji-juuso-oassalasta-arktalas-radi-coahkkimii-roavvenjarggas/?lang=dav</origFileName><parallel_text xml:lang="eng" location="ii_vice_president_juuso_attends_the_arctic_council_meeting_in_rovaniemi.html"/><parallel_text xml:lang="fin" location="ii_varapuheenjohtaja_juuso_osallistuu_arktisen_neuvoston_kokoukseen_rovaniemella.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">II várreságajođiheaddji Juuso oassálastá Árktalaš ráđi čoahkkimii Roavvenjárggas</p>
<p>Sámedikki II várreságajođiheaddji Tuomas Aslak Juuso oassálastá Árktalaš ráđi čoahkkimii Roavvenjárggas miessemánu 6.-7. beaivve 2019. Suoma guovtte jagi ságajođihanbadji Árktalaš ráđis nohká Roavvenjárggas lágiduvvon olgoriikaministariid čoahkkimii miessemánu 7. beaivve.</p>
<p>Čoahkkimii oassálastet árktalaš riikkaid lassin Árktalaš ráđi bissovaš oassálastit. Ráđi guhtta eamiálbmogiid ovddasteaddji lahtu leat Aleuttiid riikkaidgaskasaš organisašuvdna, Árktalaš Athabaskani ráđđi, Gwich’iniid riikkaidgaskasaš ráđđi, Inuihtaid poláraguovlokonfereansa, Sámiráđđi ja Ruošša davvi eamiálbmogiid organisašuvdna.</p>
<p><span type="quote">”Árktalaš ráđđi lea buorre ovdamearka das, man láhkai guvllolaš sihke rájáid rasttildeaddji oktasašbarggu sáhttá bargat ovttas guovllu olbmuiguin”</span>, gávnnaha Sámedikki II várreságajođiheaddji Tuomas Aslak Juuso.</p>
<p>”Háliidan sávvat lihku Árktalaš ráđđái, mii lea Suoma ságajođihanáigodaga áigge bargan buori oktasašbarggu eamiálbmogiiguin, vuhtiiváldimiin dálkkádatnuppástusa ja meteorologalaš oktasašbarggu, ja fuopmášemiin árbevirolaš dieđu. Sávan, ahte Árktalaš ráđđi lea ain boahttevuođas okta dain dálkkádatnuppástusa njunušdoibmejeaddjiin. Mii eamiálbmogat, geat eallit dálkkádatnuppástusa váikkuhusaid ovdalinjjás, oaidnit dan, man dehálaš lea deattuhit dálkkádatnuppástusa goahcama.”</p>
<p>Suoma guovtte jagi ságajođihanáigodaga prográmmas vuddjojuvvui dálkkádatnuppástusa goahcamii ja ON:id suvdilis ovdáneami ulbmiliid ollašuhttimii árktalaš guovlluin. Suoma deaddočuoggát leamaš meteorologalaš oktasašbarggu nannen, birasgáhtten, nu ahte mielde čáhppes čina eastadeapmi, čehppodat ja skuvlejupmi sihke guvllolaš oktasašbargu. Loga lasi olgoriikkaministeriija dieđáhusas: <em type="italic">Suoma árktalaš ságajođihanáigodat nohká allagit Roavvenjárggas </em>. </p>
<p type="title">Lassidieđut:</p>
<p>Sámedikki II várreságajođiheaddji Tuomas Aslak Juuso tel. 040 187 1331, tuomas.juuso(at)samediggi.fi</p>
<p><em type="italic">Govva: Ville-Riiko Fofonoff </em></p>
</body></document>
