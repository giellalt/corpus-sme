<document xml:lang="sme" id="no_id">
  <header>
    <title>Samediggi - Saamelaiskäräjät - Sámi giellará&amp;#273;&amp;#273;i</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>262</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="albbas@gmail.com"/>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=52&amp;lang=davvi.html</origFileName>
    <parallel_text xml:lang="eng" location="index2.php_option=com_content_task=view_id=52_lang=english.html"/>
    <parallel_text xml:lang="fin" location="index2.php_option=com_content_task=view_id=52_lang=finnish.html"/>
    <parallel_text xml:lang="smn" location="index2.php_option=com_content_task=view_id=52_lang=anaras.html"/>
    <parallel_text xml:lang="sms" location="index2.php_option=com_content_task=view_id=52_lang=nuortta.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámi giellaráđđi</p>
    <p>Sámi giellaráđis leat ovddastuvvon buot golbma Suomas hállojuvvon sámegiela: davvisámegiella, anárašgiella ja nuortalašgiella.</p>
    <p>Giellaráđi bargguide gullá ee. bajásdoallat ja ovddidit Suomas hállojuvvon sámegielaid, addit rávvagiid ja ávžžuhusaid giella- ja nammafuolahusas ja terminologiijaáššiin, ovddidit giela dutkama, juohkit dieđuid sámegielas ja oassálastit davviriikkalaš giellaovttasbargui. Lassin sámi giellaráđđi addá ovttas sámegiela doaimmahagain válgabajiid mielde sámediggái muitalusa sámegiela guoskevaš láhkaásaheami heiveheamis ja lassin sámiid gielalaš vuoigatvuođaid ollašuvvamis ja gielladiliid ovdáneamis.</p>
    <p>Sámi giellaráđđái gullet jagiin 2012-2015 čuovvovaš lahtut ja várrelahtut:</p>
    <p>
      <em type="italic">Lahtut: </em>
    </p>
    <p>Morottaja Anna, ságajođiheaddji</p>
    <p>Magga Ulla, várreságajođiheaddji</p>
    <p xml:lang="fin">Morottaja Petter</p>
    <p xml:lang="sms">Lumisalmi Erkki</p>
    <p xml:lang="sms">Fofonoff Merja</p>
    <p xml:lang="smn">Vuolab-Lohi Kaarina</p>
    <p xml:lang="fin">Valle Ailu</p>
    <p>
      <em type="italic">Várrelahtut: </em>
    </p>
    <p xml:lang="smn">Kuuva Petra</p>
    <p xml:lang="smn">Pautamo Ellen</p>
    <p xml:lang="fin">Marja-Liisa Olthuis</p>
    <p xml:lang="vep">Feodoroff Vladimir</p>
    <p xml:lang="smn">Sanila-Aikio Tiina</p>
    <p>Magga Bigga-Helena</p>
    <p xml:lang="fin">Anna-Liisa Väyrynen</p>
    <p>Giellaráđis oktan sámedikki čállingottis doaibmi sámegiela doaimmahagain lea dehálaš politihkálaš rollá sámegiellagiid rivttiid goziheaddjin ja sámegielaid ovddideaddjin.</p>
    <p>Dehálaš oassi giellaráđi barggus lea ovttabargu davviriikkalaš sámi giellalávdegottiin ja eará sáme- ja vehádatgielain ja gieladutkamiin bargi orgánain, ee. Kotus (ruovtturiikka gielaid guovddáš). Giellaráđis lea maiddái iežas ovddasteaddji Eurohpa vehádatgielaid doaimmahaga Suoma juhkosa, FiBLUL:la stivrras.</p>
    <p>
      <em type="italic">Sámi giellalávdegoddi (sgl) </em>
    </p>
    <p>Sámi parlamentáralaš ráđi vuollásažžan doaibmi sámi giellalávdegotti bargu ođasmahtto davviriikkaid oktasaš Interreg-ruhtadan fidnuin.</p>
    <p>Sámi parlamentáralaš ráđđi (Suoma, Norgga ja Ruoŧa sámedikkiid ovttasbargoorgána) lea álggahan 1.1.2013 davviriikkaid sámegiela ámmát- ja resursaguovddáža vuođđudanfidnu, mii nohká 30.6.2014. Sámi Giellagáldu – Davviriikkalaš sámegiela fága- ja resursaguovddáža ásahanprošeakta</p>
    <p>Davviriikkalaš sámi giellaovttasbargu lea gullan jagiin 1971-1996 Sámiráđi ásahan sámegiela lávdegoddái, mas ledje ovddastuvvon buot Davviriikkaid ja Ruošša sámegiela hámit. Giellalávdegoddi heaittihuvvui jagi 1996 ja Suoma, Ruoŧa ja Norgga sámedikkit sohpe giellaovttasbarggu ođđasit ordnemis daid vuollásažžan jagi 1997. Soahpamuš davviriikkalaš giellaovttasbarggus vuollái čállui sámi álbmotbeaivve 6.2.1997 Roanddimis, gos dahkkui maiddái soahpamuš sámi parlamentáralaš ráđi vuođđudeamis.</p>
  </body>
</document>
