<document xml:lang="sme" id="no_id"><header><title>Sámegielaid gáiddusoahpahusfidnui almmuheddjiid mearis olahus – badjelaš 160 oahppi ja studeantta - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>281</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/04/08/samegielaid-gaiddusoahpahusfidnui-almmuheddjiid-mearis-olahus-badjelas-160-oahppi-ja-studeantta/?lang=dav</origFileName><parallel_text xml:lang="fin" location="saamen_kielten_etaopetushankkeeseen_ennatysmaara_ilmoittautuneita_-_yli_160_oppilasta_ja_opiskelijaa.html"/><parallel_text xml:lang="smn" location="samikiela_kaidusmattaattashaahan_ulattasmeeri_almottatmeh_-_paijeel_160_uapped.html"/><parallel_text xml:lang="sms" location="saa_mkioli_ougglosmatt_tosha_ngkko_sse_jonnmie_rr_i_lmmtoottam_-_pa_jjel_160_skooulnee_kk_da_matt_toodi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámegielaid gáiddusoahpahusfidnui almmuheddjiid mearis olahus – badjelaš 160 oahppi ja studeantta</p>
<p>Oahpahussii almmuheddjiid mearis šattai ođđa olahus, go badjelaš 160 oahppi ja studeantta almmuhuvvojedje Ohcejoga gieldda ja Sámedikki oktasaš Sámegielaid gáiddusoahpahusfitnu lohkanjagi 2022–2023 oahpahussii. </p>
<p>Anáraš-, nuortalaš- ja davvisámegiela oahpahussii almmuhedje oktiibuot 19 ovdaskuvlla oahppi ja 131 vuođđooahpahusa oahppi. Logahatskuvlejupmái bohte oktiibuot 11 almmuheami. Almmuheami bohte anárašgiela oahpahussii oktiibuot 38, nuortalašgiela oahpahussii 20 ja davvisámegiela oahpahussii 103.</p>
<p>– Fitnu álggedettiin jagi 2018 oahpahusas álggahedje sullii 50 oahppi, nu ahte dál min ohppiid mearri lea golmma geardde eanet min vuosttaš fidnojagi ektui, illuda fidnohoavda <em type="italic">Anni-Sofia Niittyvuopio </em>Ohcejoga gielddas. – Ohppiid meari stuorra lassáneapmi muitala das, ahte dárbu stáđásman sámegielaid gáiddusoahpahussii riikkaviidosaččat lassána, muitala Niittyvuopio. </p>
<p type="title">Almmuhemiid váldit vel vuostá</p>
<p>Oahpahussii almmuheapmi nogai 31.3. Almmuhemiid váldit liikká vel vuostá. Almmuheapmi oahpahussii dahkkojuvvo Hellewi-vuogádagas .</p>
<p>Gáiddusoahpahusfidnu fállá ovda- ja vuođđooahpahusa ohppiide ja logahatskuvlejumi studeanttaide guokte vahkkodiimmu dievasmahtti sámegiela (anáraš-, nuortalaš- ja davvisámegiela( oahpahusa gáiddusin sámiid ruovttuguovllu olggobealde sámeohppiide, geaid bearraša dahje soga giella lea okta dáin Suomas hubmojuvvon sámegielain. Sámegiela ii dárbbaš máhttit, vai sáhttá oassálastit oahpahussii. Fidnu ii fála oahpahusa rávesolbmuide.</p>
<p>Almmuheami maŋŋel fidnu ráđđádallá vuos oahpahusa ordnejeddjiin oahpahusa fállamis. Oahppit juhkkojuvvojit sámegiela, agi ja gielalaš dási mielde oahpahusjoavkkuide ja nu, ahte dat váldet ohppiid lohkanortnegiid vuhtii nu bures go vejolaš. Oahpahus lágiduvvo gielain ja joavkkuin, main leat unnimustá guokte oahppi dahje studeantta.</p>
<p type="title">Lassedieđut:</p>
<p>Anni-Sofia Niittyvuopio, fidnohoavda Ohcejoga gielda anni-sofia.niittyvuopio@edu.utsjoki.fi 040 701 2094</p>
<p>Arla Magga, fidnokoordináhtor Sámediggi arla.magga@samediggi.fi 040 687 5989</p>
<p>www.saamenetaopetus.com</p>
<p type="title">Lassedieđut Sámegielaid gáiddusoahpahusfitnu birra:</p>
<p>Sámegielaid gáiddusoahpahusa pilohttafitnu jođiha Ohcejoga gielda ja koordinere Sámediggi. Fidnu joatkašuvvá gitta jagi 2023 giđđalohkanbaji lohppii, ja dan ruhtada oahpahus- ja kulturministeriija. Fitnu mihttomearrin lea fállat sámegielaid gáiddusoahpahusa vuođđoskuvlla ohppiide ja nuppi dási studeanttaide sámeguovllu gielddaid olggobeallái guokte vahkkodiimmu.</p>
</body></document>
