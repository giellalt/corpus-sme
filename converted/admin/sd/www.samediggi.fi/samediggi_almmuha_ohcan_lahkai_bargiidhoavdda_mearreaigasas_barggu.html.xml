<document xml:lang="sme" id="no_id"><header><title>Sámediggi almmuha ohcan láhkai bargiidhoavdda mearreáigásaš barggu - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>262</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/09/07/samediggi-almmuha-ohcan-lahkai-bargiidhoavdda-mearreaigasas-barggu/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_henkilostopaallikon_maaraaikaisen_tehtavan.html"/><parallel_text xml:lang="smn" location="samitigge_almoot_uuccamnaal_pargoviehahoovda_meriaigasii_pargo.html"/><parallel_text xml:lang="sms" location="saa_mte_gg_i_lmmat_ooccamnalla_tuajjlazka_ddjaa_dteei_mie_rraiggsaz_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai bargiidhoavdda mearreáigásaš barggu</p>
<p>Bargu álggášii 3.10.2022 ja bisttášii 31.3.2023 rádjai. Sámediggi boahtá almmuhit dán mearreáigásaš virgegaskavuođa áigge bargiidhoavdda fásta virggi ohcan láhkai njukčamánus 2023, nu ahte barggus beroštuvvan olbmui mearreáigásašvuohta livččii buorre vejolašvuohta ohcat fásta virgái.</p>
<p>Sámediggi lea sullii 75 bargi organisašuvdna, man bargit doibmet máŋggabealagit iešguđetlágan doaimmain ja sierra vástusurggiin. Sámediggi lea sámeguovllus okta mearkkašahtti bargoaddi. Sámedikki bargiid váldodoaibmabáikin lea Sámekulturguovddáš Sajos, Anáris, muhto bargit barget viidát birra Suoma ja sámeguovllu.</p>
<p>Bargiidhoavdda bargun lea vástidit Sámedikkis buot bargogaskavuođa áigásaš bargoveahkahálddahusa proseassain rekryteremis álot bargogaskavuođa nohkama rádjai. Bargiidhoavda doarju olles bargoveaga buot áššiin, mat laktásit bargogaskavuhtii ja barggus veadjimii, fuolaha bargoveahkastrategiija ja – rávvagiid ja maiddái mearrádusaid dahkamis ja ollašuhttimis. Bargiidhoavda doaibmá doaimmahathoavddaid bargopárran, erenomážit vástida áššiin, mat laktásit bargoveahkahálddahussii, barggus veadjimii ja bargoaddipolitihkkii. Lassin bargiidhoavda doaibmá bálkáhálddahusa ja bargodearvvasvuođafuolahusa oktavuođaolmmožin. Bargiidhoavda doaibmá almmolaš doaimmahagas hálddahushoavdda vuollásažžan.</p>
<p>Gelbbolašvuođagáibádussan leat barggu eaktudan heivvolaš bajit allaskuvladutkkus ja sámegiela dáidu (ásahus 1727/95). Barggu ceavzilis dikšuma veahkehit sámekultuvrra viiddes dovdamuš, bargohárjánupmi bargoveahkahálddahusa ja barggus veadjima ovddideamis, diehtu geavada bargogaskavuođaáššiin, erenomážit virgeolmmošlága ja stáhta virgeeaktosoahpamuša heiveheamis ja maiddái buorit ráđđádallan-, ovttasbargan- ja gulahallandáiddut. Lassin ovdun gehččojuvvojit, ahte ovddida ovttasbargama ja máhttá ohcat čovdosiid ja bastá gieđahallat máŋggaid iešguđetlágan bargguid vásttolaččat garrage streassa vuolde.</p>
<p>Bargiidhoavdda bálká mearrašuvvá Sámedikki bálkávuogádaga gáibádusdási IV/I mielde (vuođđobálká 2885,14 €). Vuođđobálkká lassin barggus máksojuvvojit 24 %:a sámeguovllu lassi, go bargá sámeguovllus, ja bargohárjánumi mielde ahkelasit. Barggus čuvvojuvvo golmma mánotbaji geahččalanáigi.</p>
<p>Ohcamušaid mildosiiguin galgá doaimmahit Sámedikki čállingoddái 28.9.2022 rádjai čujuhussii https://www.sympahr.net/public/pq.aspx?ec6badc1</p>
<p>Lassidieđuid barggus addá hálddahushoavda Pia Ruotsala-Kangasniemi tel. 040-7262688 dahje pia.ruotsala@samediggi.fi</p>
<p>Sámedikki doaimmaide sáhttá oahpásmit neahttačujuhusas www.samediggi.fi.</p>
<p>Anáris 7.9.2022 Sámediggi</p>
</body></document>
