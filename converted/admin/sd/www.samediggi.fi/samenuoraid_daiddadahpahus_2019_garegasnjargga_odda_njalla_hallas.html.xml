<document xml:lang="sme" id="no_id"><header><title>Sámenuoraid dáiddadáhpáhus 2019 Gáregasnjárgga ođđa Njálla hállas - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>240</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/05/samenuoraid-daiddadahpahus-2019-garegasnjargga-odda-njalla-hallas/?lang=dav</origFileName><parallel_text xml:lang="fin" location="saamelaisnuorten_taidetapahtuma_2019_karigasniemen_uudessa_njalla-hallissa.html"/><parallel_text xml:lang="smn" location="saminuorai_taaidatabahtus_lii_2019_karigasnjaarga_udda_njaala-haalist.html"/><parallel_text xml:lang="sms" location="saa_mnuori_cea_ppvuodpei_vv_2019_karigasnjaarg_odd_njalla_haallast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámenuoraid dáiddadáhpáhus 2019 Gáregasnjárgga ođđa Njálla hállas</p>
<p>Sámenuoraid dáiddadáhpáhus 2019 ordnejuvvo Gáregasnjárgga ođđa Njálla máŋggadoaimmathállas ja skuvlla birrasis cuoŋománu 10.-11. beaivve. Riikaviidosaš temán dáhpáhusas lea teáhter ja sápmelaš temán <span type="quote">”Muitaleami máŋggat hámit / Kertomisen monet muodot”</span>. Dáhpáhusa oktavuođas ordnejuvvo maiddái lagašoahpahusbeaivi oahppiide, geat lohket sámegielaid ruovttuguovllu olggobealde.</p>
<p>Riikaviidosaš temá rávvagat leat https://nuorikulttuuri.fi/ – siidduin. Sápmelaš temá sáhttá leat ovdamearkka dihte juoigan, livđe, leʹudd, máinnasteapmi dahje eará lávddi alde ovdanbuktojuvvon sátnedáidda. Dárkilut oassálastinrávvagat almmustahttojuvvojit álgogiđas, muhto ráhkkaneami gánneha álggahit jo dál! Čuovo Sámedikki neahttasiidduid www.samediggi.fi !</p>
<p>Lagašoahpahusbeaivi 10.4.ordnejuvvo oahppiide, geat lohket sámegielaid gáiddusoahpahusfidnu bokte sámeguovllu olggobealde ja dán beaivvi birra dieđiha fidnu koordináhtor. Čuovo maiddái fidnu neahttasiidduid, mat rahpasit lagašáiggiid!</p>
<p>Sámedikki skuvlen- ja oahppamateriáladoaimmahat lea dáhpáhusa váldoordnejeaddji. Dáhpáhusa ordnemis leat mielde maiddái Lappi girjerájuid Johtti girjerádju-fidnu, Sámedikki Mánáidkulturguovddáš Mánnu, Sámemusihkkaguovddáš ja Nuoraidráđđi.</p>
<p type="title">Dáhpáhusa áigetávval:</p>
<list><p type="listitem">dáhpáhusa surggiin, almmuheamis, sáhtuin ja idjademiin dieđihuvvo dárkilut guovva-njukčamánus;</p>
<p type="listitem">almmuheapmi gilvvu oasseváldiide ja eará oassálastiide rahpasa neahtas 5.3. ja nohká 22.3.;</p>
<p type="listitem">dáiddadáhpáhusa buvttadeaddji álggaha barggus Sámedikki skuvlen- ja oahppamateriála doaimmahagas sullii guovtti mánotbaji ovdal dáhpáhusa;</p>
<p type="listitem">sámenuoraid dáiddadáhpáhus Gáregasnjárggas 10.-11.4.2019 ja</p>
<p type="listitem">riikaviidosaš TEATRIS-dáhpáhus Jyväskyläs 24.-26.5.2019.</p>
</list><p type="title">Lassedieđut:</p>
<list><p type="listitem">Skuvlen- ja oahppamateriáladoaimmahat: anni.nakkalajarvi(at)samediggi.fi, 040 511 1821; ulla.aikio-puoskari(at)samediggi.fi, 040 767 3101;</p>
<p type="listitem">Sámegielaid gáiddusoahpahusa pilohttafidnu: arla.magga(at)samediggi.fi, 040 198 5033;</p>
<p type="listitem">Johtti girjerádju -fidnu: minna.nakkalajarvi(at)rovaniemi.fi, 016 322 21 77;</p>
<p type="listitem">Sámi mánáidkulturguovddáš Mánnu: petra.magga(at)samediggi.fi, 040 732 5503.</p>
</list><p>Ilolaš mielain giđa guvlui ja Gáregasnjárgii!</p>
<p>Gáregasnjárgga skuvlla oahpaheaddjit Laura Niittyvuopio ja Satu-Marjut Nieminen čájeheaba makkár dáiddárat skuvllas leat leamašan. Fiinna seaidnegova leaba málen Haarla ballerinajumežat Biret ja Katja.</p>
</body></document>
