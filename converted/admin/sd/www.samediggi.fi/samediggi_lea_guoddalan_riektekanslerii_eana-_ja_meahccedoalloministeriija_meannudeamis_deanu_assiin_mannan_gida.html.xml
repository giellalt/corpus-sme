<document xml:lang="sme" id="no_id"><header><title>Sámediggi lea guoddalan riektekanslerii eana- ja meahccedoalloministeriija meannudeamis Deanu áššiin mannan giđa - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>314</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/05/samediggi-lea-guoddalan-riektekanslerii-eana-ja-meahccedoalloministeriija-meannudeamis-deanu-assiin-mannan-gida/?lang=dav</origFileName><parallel_text xml:lang="fin" location="saamelaiskarajat_kanteli_oikeuskanslerille_maa-_ja_metsatalousministerion_menettelysta_tenon_lohenkalastuskiellon_valmistelussa_viime_kevaana.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi lea guoddalan riektekanslerii eana- ja meahccedoalloministeriija meannudeamis Deanu áššiin mannan giđa</p>
<p><em type="italic">Sámediggi lea guoddalan stáhtaráđi riektekanslerii das, ahte eana- ja meahccedoalloministeriija lea mannan giđa ohpit healbadan sámediggelága 9 § geatnegasvuođa ráđđádallat Sámedikkiin dalle go dat válmmaštalai luossabivdogildosa Deanu čázádahkii geassái 2022. Seammás Sámediggi cuiggoda eana- ja meahccedoalloministeriija heajos láhkaválbmemis go dat attii Deanu luossanáliid birra boasttodieđuid ráđđehussii ja riikkabeivviide ja ájahalai dán lága fápmuibidjamis. </em></p>
<p>Eana- ja meahccedoalloministeriija evttohii 1.4.2022 Sámediggái, ahte sámediggelága 9 § ráđđádallan luossabivddu gieldimis livččii 4.4.2022. Evttohus luossabivddu gieldimis lei goit sáddejuvvon gulaskuddamii cealkámušaid addima várás juo 1.4.2022. Nuba ráđđádallan ii livčče lean rivttes-áigásaš danin go Sámedikkis ii lean šat vejolašvuohta váikkuhit evttohusa sisdollui. Sámediggi biehttalii dán sivas ráđđádallamis.</p>
<p>Riektakansler lea cuiggodan ovdal eana- ja meahccedoalloministeriija danin go Deanu bivdosoahpamuša gieđahallan jagis 2016 ii lean vuođđolágas ja hálddahuslágas dorvvastuvvon buori hálddahusa dáfos áššálaš. Dalle riektekansler gávnnahii Sámedikki guoddalusa vuođul, ahte eana- ja meahccedoalloministeriija lei healbadan sámediggelágas ásahuvvon ráđđádallangeatnegasvuođa čuovvuma ja ahte ministeriija meannudeapmi ii dalle čuvvon buori hálddahusvieru.</p>
<p>– Lean oalle beahttašuvvan dasa, ahte eana- ja meahccedoalloministeriija ii leat váldán oahppun riektekanslera ovddit moaitagiin, baicce lea heabadan ođđasit sámediggelága 9 § ráđđádallangeatnegasvođa, gávnnaha Sámedikki ságadoalli Tuomas Aslak Juuso.</p>
<p>Maiddái riikkabeivviid vuođđoláhkaváljagoddi gávnnahii dán láhkaevttohusas addon cealkámušastis, ahte ráđđádallangeatnegasvuohta ii leat devdojuvvon dán áššis áššálaččat.</p>
<p>Dasa lassin eana- ja meahccedoalloministeriija attii ráđđehussii ja riikkabeivviide boasttodieđuid go dat čuoččuhii láhkaevttohusa vuođuštusain, ahte measta buot luossanáliin mearas máhcci luossamearri lei nu unni, ahte dat lei juo duon muttus vuollái suvdilis veajetbuvttadeami govvejeaddji dikšunmihttomeari, iige bivdinláhkái badjelbáza lean ollege. Ministeriija guđii muitalkeahttá, ahte raportta mielde dákkár dilli lei Suoma beale čázádagas dušše váldu Deanus ja Anárjogas. Dan sajis Buolbmátjoga, Veahčajoga ja Ohcejoga čázádagain dilli lei olu buoret.</p>
<p>Sámediggi gidde Riektakanslera fuomášumi maiddái ministeriija doaimmaide lága fápmuiboahtima meroštallamis. Láhka bođii fápmui sullii 10 beaivve maŋŋá luossabivdo��igodaga álgima.</p>
<p><em type="italic">Govva bivddus, govven Hans Pieski. </em></p>
<p>Liŋka Sámedikki guoddalussii .</p>
<p type="title">Lassedieđut:</p>
<p>Tuomas Aslak Juuso Ságadoalli 040 687 3394 tuomas.juuso@samediggi.fi</p>
</body></document>
