<document xml:lang="sme" id="no_id"><header><title>Sámediggi gullá fuolaheaddjiid ja ráđđádallá Roavvenjárgga gávpogiin sámeoahpahusas - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>265</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/23/samediggi-gulla-fuolaheaddjiid-ja-raddadalla-roavvenjargga-gavpogiin-sameoahpahusas/?lang=dav</origFileName><parallel_text xml:lang="fin" location="saamelaiskarajat_kuulee_huoltajia_ja_neuvottelee_rovaniemen_kaupungin_kanssa_saamen_opetuksesta.html"/><parallel_text xml:lang="smn" location="samitigge_kula_huolatteijeid_ja_radadal_ruavinjaarga_kaavpugijn_samikiela_mattaattasast.html"/><parallel_text xml:lang="sms" location="saa_mte_gg_kooll_huoltee_jid_da_sagstaall_rua_vnjaarg_gaardin_saa_mkiol_matt_toozzast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi gullá fuolaheaddjiid ja ráđđádallá Roavvenjárgga gávpogiin sámeoahpahusas</p>
<p>Sámediggi gullá sámegielaid oahppiid fuolaheaddjiid mánnodateahket 23.8. dilálašvuođas, mii lágiduvvo gáiddusoktavuođaid bokte. Virggálaš ráđđádallamat Roavvenjárgga gávpoga čuvgehusdoaimmain álget disttaga. Fuola bohciidahttet erenomážit sámegielaid oahpahusordnedallamat álgán skuvlajagi. Gávpot sirddii eanaš oasi sámegielaid oahpahusas nu ahte dat ollašuhtto gáiddusoktavuođaid bokte oahppiid ruovttuin aitosaš skuvlabeaivve maŋŋá.</p>
<p>– Dilli fuolastuhttá, go oahpahusordnedallamat eai vástit min áddejumi oahpahusa lágalašvuođas, rivttes vástujuogus eaige buorre pedagogalaš ollašuhttimis, dadjá Sámedikki ságajođiheaddji Tuomas Aslak Juuso. –Máŋggat fuolastuvvan fuolaheaddjit leat leamaš midjiide oktavuođas ja leat bivdán Sámedikkis veahki dili divvumii. Dilli orro leamen váttis máŋggaid bearrašiidda ja lea ballu, ahte Roavvenjárggas dáhpáhuvvan sámegielaid oahpahusa miehtemielalaš ovddidanbargu manná duššás.</p>
<p>Sámediggi lea bovden oahppiid fuolaheaddjiid rabas gullandilálašvuhtii, gos dat háliida kártet dili nu máŋgga perspektiivvas go vejolaš. Juuso lea erenomáš ilus sámegielaid oahppiidmeari čielga lassáneamis ja maŋimuš jagiid ovddidanbarggus Roavvenjárggas.</p>
<p>Várreságajođiheaddji Anni Koivisto mielas Roavvenjárgga dilli muitala sámegielaid ja sámegielat oahpahusa láhkaásahuslaš ja ruhtadeami guoski heajos sajádagas ruovttuguovllu gielddaid olggobealde. – Sámediggi lea bargan garrasit dili divvuma várás ja min vuordámušat leat dál allalebbos go ovddit jagiin. Oahpahus- ja kulturministeriija ásahan sámeoahpahusa ovddidanbargojoavku guđii giđđat iežas evttohusa ja njeallje sierračilgehusa oahpahusa ovddideami várás ja ee. dan ordnema várás bissovaš vuođu ala olles riikkas.</p>
<p>Davvisámegiela oahppiidmearri vuođđooahpahusas lea lassánan ovddit skuvlajagis máŋggain logiin, nappo dál lea sulaid 100. Gávpot lea bálkáhan davvisámegiela oahpaheaddji, muhto anáraš- ja nuortalašgiela oahpahusa dat oastá Ohcejoga gieldda ja Sámedikki oktasaš gáiddusoahpahusprošeavttas .</p>
<p type="title">Lassidieđut:</p>
<p>Tuomas Aslak Juuso, Ságajođiheaddji 040 687 3394, tuomas.juuso@samediggi.fi</p>
<p>Anni Koivisto, I várreságajođiheaddji 040 415 5969, anni.koivisto@samediggi.fi</p>
<p>Ulla Aikio-Puoskari, skuvlenčálli 040 767 3101, ulla.aikio-puoskari@samediggi.fi</p>
<p>Skuvlen- ja oahppamateriálaáššit Sámedikkis</p>
<p>Ođas 15.4.2021 OKM:a bargojoavkku barggus</p>
</body></document>
