<document xml:lang="sme" id="no_id"><header><title>Sode- ja eanangoddeođastus sihke kulturbálvalusat ovdan sámeáššiid ráđđádallanbeivviin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>182</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/11/07/sode-ja-eanangoddeodastus-sihke-kulturbalvalusat-ovdan-sameassiid-raddadallanbeivviin/?lang=dav</origFileName><parallel_text xml:lang="fin" location="saamelaisasioiden_neuvottelupaivilla_esilla_mm__kulttuuripalvelut_ja_sote-_ja_maakuntauudistus.html"/><parallel_text xml:lang="smn" location="samiaasij_radadallampeeivijn_savastallamnaal_ee__kulttuurpalvalusah_ja_soti-_ja_eennamkoddeudasmittem.html"/><parallel_text xml:lang="sms" location="saa_maa_ssi_sagstoollampeei_vin_ou_dde_pu_httmest_odm__kulttuurkaazzkoozz_da_sote-_da_maddka_ddoodummus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sode- ja eanangoddeođastus sihke kulturbálvalusat ovdan sámeáššiid ráđđádallanbeivviin</p>
<p><em type="italic">S </em><em type="italic">ámeáššiid ráđđádallanbeaivvit ordnejuvvojit fas 7.-8.11.2019 Helssegis. Jahkásaš ráđđádallanbeivviid ulbmilin lea čađamannat áigeguovdilis sámeáššiid ovttas ministeriija virgeolbmuiguin ja Sámedikki ovddasteddjiiguin. Vuosttas beaivve lea buot ministeriijaide oaivvilduvvon oktasaš oassi ráđđehusprográmma ja dain doaibmabijuid birra. </em></p>
<p>Ráđđádallanbeivviid áigge ságastallojuvvo iešguđege suorggi vástideaddji virgeolbmuiguin áššiid birra, maid Sámediggi lea evttohan. Dán jagi fáttáide leat válljejuvvon kulturbálvalusat, sode- ja eanangoddeođastus ja turisma.</p>
<p>Kulturbálvalusaid bokte váldojuvvojit ovdan guovddážiid doaibma ja ruhtadeapmi sihke Veikkaus -ruhtadeami geahpidanváikkuhusat. Sode-ođastusa olis leat ovdan sámiid gielalaš ja kultuvrralaš vuođđorivttiid ja ovttaveardásašvuođa buoret ollašuhttin ja sámiid váikkuhanvejolašvuođaid ja kulturiešmearrideami buorideapmi. Turismmas leat ovdan fitnodatturisma árktalaš guovllus, dorvvolašvuohta ja resursagažaldagat ja báikkálaš olbmuid gullan ja vuhtiiváldin.</p>
<p>Ráđđádallanbeivviide oasálastet Sámedikkis I várreságadoalli Heikki Paltto, II várreságadoalli Tuomas Aslak Juuso, stivrra lahttu Nilla Tapiola, hálddahushoavda Pia Ruotsala-Kangasniemi, kulturčálli Riitta Orti-Berg, ealáhusčálli Sarita Kämäräinen ja gáiddusoktavuođaid bokte Sámedikki virgeolbmot iešguđege suorggis.</p>
<p>Ráđđádallanbeivviid koordinerejit vuoigatvuođaministeriija ja Sámediggi ja dat ordnejuvvojit dál viđát geardde.</p>
<p type="title">Lassedieđuid</p>
<p>I várreságadoalli Heikki Paltto, tel. 040 756 9075, heikki.paltto(at)samediggi.fi</p>
<p>II várreságadoalli Tuomas Aslak Juuso, tel. 040 187 1331, tuomas.juuso(at)samediggi.fi</p>
<p>Hálddahushoavda Pia Ruotsala-Kangasniemi, tel. 040 726 2688, pia.ruotsala(at)samediggi.fi</p>
</body></document>
