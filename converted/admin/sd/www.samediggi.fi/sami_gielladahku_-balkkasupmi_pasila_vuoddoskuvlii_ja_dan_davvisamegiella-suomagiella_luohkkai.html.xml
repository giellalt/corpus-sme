<document xml:lang="sme" id="no_id"><header><title>Sámi gielladahku -BÁLKKAŠUPMI Pasila vuođđoskuvlii ja dan davvisámegiella-suomagiella luohkkái - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>271</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/17/sami-gielladahku-balkkasupmi-pasila-vuoddoskuvlii-ja-dan-davvisamegiella-suomagiella-luohkkai/?lang=dav</origFileName><parallel_text xml:lang="fin" location="saamen_kieliteko_-palkinto_pasilan_peruskoululle_ja_sen_pohjoissaame-suomi_luokalle.html"/><parallel_text xml:lang="smn" location="saami_kielataho_-palhasume_pasila_vuaduskoovlan_ja_ton_tavesamikiela-suomakiela_luokan.html"/><parallel_text xml:lang="sms" location="saa_m_kiolltuajj_-pa_lkkummus_pasila_vuaddskoou_le_da_ton_ta_vvsaa_m-laa_dd_kla_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi gielladahku -BÁLKKAŠUPMI Pasila vuođđoskuvlii ja dan davvisámegiella-suomagiella luohkkái</p>
<p>Sámedikki sámi giellaráđđi lea mieđihan sámi gielladahku -bálkkašumi Pasila vuođđoskuvlii ja dan guovttegielat davvisámegiella-suomagiella-luohkkái. Sámi gielladahku -bálkkašupmi juhkko viđat geardde.</p>
<p>Sámi gielladahku -bálkkašumiin addojuvvo dovddastus sámegielat bálvalusaid ja sámegiela sajádaga ovddideami buorrin dahkkon ánssolaš barggus Suomas. Sámi gielladahku -bálkkašupmi lea sámi duodji ja diploma. Bálkkašupmi luohpaduvvo Pasila skuvllas Helssegis disttaga 17.12. dmu 10.00.</p>
<p>– Pasila skuvlla davvisámegiella-suomagiella luohkká lea ovdamearka dan dehálaš barggus mii bargo sámekultuvrra ja sámegielaid seailluheami ovdii sámiid ruovttuguovllu olggobealde, muitala sámi giellaráđi ságajođiheaddji <em type="italic">Neeta Jääskö </em>. Sámekultuvrra eallineaktu lea sámegiela seailluheapmi boahttevaš buolvvaide ja giella lea sámekultuvrra deháleamos ja mávssoleamos oassi, man sirdáseapmi gávpotbirrasis sáhttá leat hástaleaddji. Pasila skuvla lea iežas positiivvalaš ovdamearkkain movttiidahttán sámeoahpahusa ovddideapmi maiddái eará gávpogiinge –dás lea ánssuid fidnen erenomážit skuvlla rektor giitala <em type="italic">Jääskö </em>. </p>
<p><em type="italic">Bálkkašupmi lea Ilmari Tapiola duodji </em></p>
<p>Sámi gielladahku -bálkkašupmi lea duodji, man duddjojeaddji lea válljen Sámi Duodji rs. Bálkkašupmi lea muoras ráhkaduvvon gárri, mii lea čiŋahuvvon čoarvemateriálain. Gári lea duddjon duojár <em type="italic">Ilmari Tapiola, </em>Ohcejogas. </p>
<p><em type="italic">Sámedikki vuođustusat </em></p>
<p>Sámedikki giellaráđđi vuođustallá mearrádusa ee. dainna, ahte Pasila vuođđoskuvlla doaibmavuohki addá doaivaga ja láhčá vejolašvuođaid, ahte gávpogis sáhttá geavahit sámegiela, eallit sápmelažžan ja oahppat kultuvrra. Fuopmášan veara lea maiddái, ahte dát Pasila vuođđoskuvlla geahččaleapmi lea movttiidahttán earáge skuvllaid čielggadit vejolašvuođa álggahit guovttegielat luohká dahje vuođđudit dakkára. Giellaráđi mielas Pasila skuvlla ánsun sáhttá maiddái lohkat dan, ahte dat ollašuhttá sámiid gielalaš vuoigatvuođaid viidásabbot go maid láhka eaktuda.</p>
<p>Pasila skuvla lea maiddái bajidan sámiid ja smávva sámeluohká olles skuvlla áššin, ja skuvllas leat máŋgga láhkai ja maiddái dáhpáhusain vuhtii váldon sámekultuvra ja sámegielat.</p>
<p>Sámi gielladahku -bálkkašupmi</p>
<p><em type="italic">Lassidieđut: </em></p>
<p>gielladorvočálli Anne Kirste Aikio. tel. 010 839 3124, anne-kirste.aikio@samediggi.fi</p>
</body></document>
