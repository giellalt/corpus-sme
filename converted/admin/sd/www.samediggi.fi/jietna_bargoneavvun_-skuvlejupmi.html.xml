<document xml:lang="sme" id="no_id"><header><title>Jietna bargoneavvun! -skuvlejupmi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>316</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/17/jietna-bargoneavvun-skuvlejupmi/?lang=dav</origFileName><parallel_text xml:lang="fin" location="aani_tyovalineena_-_valmennus.html"/><parallel_text xml:lang="smn" location="jiena_pargoniavvun_-skovlim.html"/><parallel_text xml:lang="sms" location="jionn_tuajjneavvan_-_ha_rjjtattmos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Jietna bargoneavvun! -skuvlejupmi</p>
<p><em type="italic">Jietnaneavttár Susa Saukko skuvle jienageavaheami vejolašvuođaide kulturguovddáš Sajosis 8.-10. golggotmánu. </em></p>
<p>Vahkuloahpa guhkkosaš skuvlejupmi lea jurddašuvvon jienageavaheamis ja iežas jiena vejolašvuođain beroštuvvan olbmuide. Skuvlejupmi álgá bearjadaga oktasaš hárjehusain ja joatkašuvvá lávvardaga ja sotnabeaivve uhcit bargojoavkkuin. Juohkehažžii lea várrejuvvon iežas bagadallanáigi studios.</p>
<p type="title">Susa lea oahpis Mumeniin</p>
<p>Jietnaneavttár ja mentor Susa Saukko lea doaibman badjel guoktelot jagi jietnaneavttárin ja jietnabargguid bagadallin. Son lea bagadallan sámegielat Mumeniid golmma sámegillii. Son veahkeha oassálastiid movttáskit jienageavaheame vejolašvuođain bargoneavvun.</p>
<p>– Oahpa dovdat iežat persovnnalaš ja karismáhtalaš vuogi ovdanbuktit iežat jienainat! Jietna, mii min goruda siste čuodjá, ráfáidahttá miela buot buoremusat ja jietnabargui ferte vuodjut maiddái guhkit áigái. Jietnaneavttára bargu lea fiinna ámmát, lohká Susa.</p>
<p type="title">Válbmen lea geaidnu jietnabargguide!</p>
<p>Sámedikki skuvlen- ja oahppamateriáladoaimmahat dárbbaša oahppamateriálabargui eará ahkásaš lohkkiid ja jietnaneavttáriid. Skuvlejumi oassálastit sáhttet almmuhit iežaset lohkkin/neavttárin sámegielat oahppamateriálaprošeavttaide.</p>
<p type="title">Áigetávval</p>
<p>Bearjadaga dii. 16-20 oktasaš skuvlejupmi kulturguovddáš Sajos Dolla auditorias.</p>
<p>– dárbbašat vuogas biktasiid ja giehtaspeadjala</p>
<p>Lávvardaga ja sotnabeaivve studiobarggut smávvajoavkkuin dii. 10-14 ja 15-19.</p>
<p>Skuvlejupmái váldojuvvojit 15 oassálasti. Juohkehaš oassálastá bearjadaga buohkaide oktasaš skuvlejupmái ja ovtta smávvajoavkku bargui vahkuloahpa áigge. Smávvajoavkkut juhkkojuvvojit bearjadaga deaivvadeami oktavuođas. Báikki alde lea fállun juhkamuš ja gaskabiebmu. Koronadorvvolašvuohta vuhtiiváldojuvvo. Válbmen lea suomagillii.</p>
<p type="title">Almmuheapmi elektrovnnalaččat</p>
<p>Almmut skuvlejupmái maŋimustá 30.9. dán liŋkka bokte: https://link.webropolsurveys.com/S/34A088B721D5D1AC</p>
<p>Tiervâpuáttim! Pueʹtted tiõrvân! Bures boahtin! Tervetuloa!</p>
<p>Skuvlejumi ordnejit ovttasbarggus Sámedikki skuvlen- ja oahppamateriáladoaimmahat ja Sámi oahpahusguovddáš Árktalaš pedagogihkka II, sámeoahpahusa digifierpmádat -fidnu (ESF).</p>
<p type="title">Lassedieđut:</p>
<p>Petra Kuuva Oahppamateriálačálli 040 677 2275 petra.kuuva@samediggi.fi</p>
<p>Marita Aikio Oahppamateriálaplánejeaddji 040 662 9018 marita.aikio@samediggi.fi</p>
<p>Árktalaš pedagogihkka II, sámeoahpahusa digifierpmádat -fidnu (ESF) Sámi oahpahusguovddáš Unni Länsman 050 502 1357 unni.lansman@sogsakk.fi</p>
<p>Árktalaš pedagogihkka II, sámeoahpahusa digifierpmádat -fidnu ruhtada Eurohpá sosiálaruhtarádju ja Sámi oahpahusguovddáš koordinere dan. Lappi universitehta lea mielde oasseollašuhttin. Ruhtadeaddjin leat maiddái Sámediggi ja Eanodaga, Anára, Soađegili ja Ohcejoga gielddat. Fidnu ollašuhttináigodat lea 1.1.2019-31.10.2021. Fidnu ulbmilin lea lasihit ulbmiljoavkkuid teknologiijai ja ođđa doaibmakultuvrii laktáseaddji máhtu. Ja maiddái ovddidit ulbmiljoavkkuid fierpmáiduvvama nu, ahte ávkkástallojuvvo digitálalašvuohta. Fidnus gávnnat lassedieđuid Sámi oahpahusguovddáža neahttasiiddus www.sogsakk.fi/arktistapedagogiikkaa2 .</p>
</body></document>
