<document xml:lang="sme" id="no_id"><header><title>Mijá tekno giellateknologiijaseminára Lulejus - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>215</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/04/04/mija-tekno-giellateknologiijaseminara-lulejus/?lang=dav</origFileName><parallel_text xml:lang="fin" location="mija_tekno_-kieliteknologiaseminaari_luulajassa.html"/><parallel_text xml:lang="smn" location="mija_tekno_-kielateknologiaseminaar_luuleest.html"/><parallel_text xml:lang="sms" location="mija_tekno_-kiollteknologiaseminaar_juu_lvest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mijá tekno giellateknologiijaseminára Lulejus</p>
<p><em type="italic">Ruoŧa, Suoma ja Norgga sámedikkit bovdejit giellateknologiijaseminárii Lulejui. </em></p>
<p>Miessemánu 10.-11 beivviid lágidit Ruoŧa, Suoma ja Norgga sámedikkit <em type="italic">Mijá tekno </em>giellateknologiijaseminára Lulejus. Seminára lea oassi sámedikkiid gaskasaš ovttasbarggus eamiálbmotgielaid riikkaidgaskasaš logijagi (IDIL 2022-2032) olis. Seminára mihttun lea gávdnat oktasaš sámi njunušprošeavtta (Flag-ship prošeavtta) giellateknologiijasuorggis, masa sámedikkit ovttas áŋgiruššet ja mii lea ávkin olles sámi servvodahkii. </p>
<p>Giellateknologiija ovdána jođánit miehtá máilmmi. Danin lea sámedikkiid mielas erenoamáš dehálaš ahte mii sámit nagodit čuovvut ovdáneami, ja dainna lágiin sihkkarastit gielaideamet boahtteáiggi. Sámedikkit atnet maid dehálažžan dan, ahte sámi álbmot lea mielde hábmemin boahtteáigásaš čovdosiid maiguin mii loktet ja ovdánahttit gielaideamet – maiddái giellateknologiijamáilmmis.</p>
<p>Seminárii leat bovdejuvvon logaldallit iešguđetge sámi ásahusain, ja ulbmilin lea viidát geahčadit makkár giellateknologalaš dárbbut sámi servvodagas leat. Seminára vuosttaš beaivvi leat logaldallamat ja panelaságastallan. Seminára nubbi beaivi lea várrejuvvon bargobádjái mas mii beassat ovttas čohkket jurdagiid ja ovddidit dárbbuid.</p>
<p>Seminára ii rávdnjejuvvo (streamejuvvo).</p>
<p><em type="italic">Seminára: </em><em type="italic">Mijá tekno – Gåk giellateknologiddja máhttá åvdedit sámegielajt? </em></p>
<p><em type="italic">Goas: </em>Miessemánu 10.–11.b 2022 </p>
<p><em type="italic">Gos: </em>Kulturens hus, Skeppsbrogatan 17, 97231 Luleju </p>
<p><em type="italic">Dieđiheapmi </em>: Áigemearri 08.04.22 https://response.questback.com/sametingetsverige/ld1hlny7hd </p>
<list><p type="listitem">Bovdehus</p>
<p type="listitem">Mijá tekno programma</p>
</list><p type="title">Jus leat gažaldagat, váldde oktavuođa:</p>
<p>Ingegerd Vannar, e-poasta ingegerd.vannar@sametinget.se , tlf. +46 980 780 29</p>
<p>Marko Marjomaa, e-poasta marko.marjomaa@samediggi.fi , tlf. +358 50 438 24 84</p>
<p>Inger Anne Marie Pulk, e-poasta inger.anne.marie.pulk@samediggi.no , tlf +47 78 48 42 07</p>
</body></document>
