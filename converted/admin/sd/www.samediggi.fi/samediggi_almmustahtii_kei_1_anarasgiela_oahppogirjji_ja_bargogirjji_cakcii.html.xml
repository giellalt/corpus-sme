<document xml:lang="sme" id="no_id"><header><title>Sámediggi almmustahtii KEI 1 anárašgiela oahppogirjji ja bargogirjji čakčii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>111</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/12/samediggi-almmustahtii-kei-1-anarasgiela-oahppogirjji-ja-bargogirjji-cakcii/?lang=dav</origFileName><parallel_text xml:lang="fin" location="saamelaiskarajat_julkaisi_kei_1_inarinsaamen_oppikirjan_ja_syksyn_harjoituskirjan.html"/><parallel_text xml:lang="smn" location="samitigge_almostittij_kei_1_anaraskiela_oppakirje_ja_pargokirje_coohcan.html"/><parallel_text xml:lang="sms" location="saa_mte_gg_olmstoo_tti_kei_1_aanroskiol_mattkee_rj_da_cohhcctuejjkee_rj_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmustahtii KEI 1 anárašgiela oahppogirjji ja bargogirjji čakčii</p>
<p>Sámedikki skuvlen- ja oahppamateriáladoaimmahat lea almmustahttán <em type="italic">KEI 1 </em>anárašgiela oahppogirjji ja bargogirjji čakčii. </p>
<p><em type="italic">KEI 1 Kollemecci </em>lea oaivvilduvvon vuođđoskuvlla vuosttaš luohká anárašgiella vierisgiellan oahpahussii. Oahppogirji lea jorgaluvvon ja heivehuvvon anárašgillii jagi 2022 ođasmahtton davvisámegiela GEA 1 Gollemeahcci-girjji vuođul. Bargogirji sisttisdoallá hárjehusaid oahppogirjji čakčaoasi oahpahussisdoaluid hárjehállamii. </p>
<p>Girjjiid teavsttaid lea čállán Oona Länsman ja govaid sárgon Nora Bäck. Anárašgillii girjjiid lea jorgalan ja anáraš kultuvrii heivehan Minna Lampinen. Lay out lea bargan Susanna Kaartinen.</p>
<p>Dál almmustahtton anárašgielat <em type="italic">KEI </em>-girjjit leat oassi Sámedikki iežas buvttadeami, masa gullet álgoálgosaš davvisámegielat GEA-girjeráiđu ja nuortalašgielat ǨIÕČČ-girjeráiđu. </p>
<p type="title">Diŋgojumit Sámedikki neahttagávppis:</p>
<list><p type="listitem">KEI 1 Kollemecci oahppogirjji</p>
<p type="listitem">KEI 1 Kollemecci bargogirjji čakčii</p>
</list></body></document>
