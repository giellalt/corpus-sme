<document xml:lang="sme" id="no_id"><header><title>Sámediggi juohká stipeanddaid guđa allaskuvlastudentii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>163</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/02/samediggi-juohka-stipeanddaid-guda-allaskuvlastudentii/?lang=dav</origFileName><parallel_text xml:lang="fin" location="saamelaiskarajat_antaa_stipendin_kuudelle_korkeakouluopiskelijalle.html"/><parallel_text xml:lang="smn" location="samitigge_miedeet_stipendijd_kuuda_ollaskovlauappei(1).html"/><parallel_text xml:lang="sms" location="saa_mte_gg_oudd_stipee_nd_ku_tte_ollskooulmatt_toottja(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi juohká stipeanddaid guđa allaskuvlastudentii</p>
<p>Sáárá Seipiharju, Janne Hirvasvuopio, Tytti Kyrö, Suvi-Tuuli Veijola, Mira Rauhala ja Máren-Elle Länsman ožžot dán jagi Sámedikki allaskuvlastudeanttaid stipeanddaid. Sámediggi almmuhii guovvamánu 9. beaivve ohcanláhkai oktiibuot guhtta 500 euro stipeandda. Dat leat oaivvilduvvon sámegiela ja/dahje sámekultuvrra oaiveávnnas- ja oalgeávnnasstudeanttaide ja oahppiide geat leat alitdási oahpuin, mat válbmejit sámegielat bargoeallimii.</p>
<p>Stipeandaohcamušat bohte oktiibuot 12. Stipeanddaid ohcanáigi nogai 18. skábmamánu. Skuvlen- ja oahppamateriálalávdegoddi mearridii stipeanddaid juohkimis 25.11. čoahkkimis. Mearrádusa vuođuštussan ledje oahpuin menestuvvan, sápmelaš máhtu viiddideapmi sierra oahppasurggiin ja sámegielaid ovttaveardásašvuohta.</p>
<p>Sáárá Seipiharju lohká Oulu universitehtas anárašgiela oaiveávnnasin, oalgeávnnasin sámiid kultuvrra ja pedagogihka. Janne Hirvasvuopio lohká Helssega universitehtas oaiveávnnasin stáhtaoahpu, oalgeávnnasin davvisámegiela. Tytti Kyrö lohká Lappi universitehtas oaiveávnnasin sosiálabarggu ja lea čađahan Sámi oahpahusguovddážis anárašgiela- ja kultuvralinjjá. Suvi-Tuuli Veijola lohká Oulu universitehtas oaiveávnnasin sámiid kultuvrra. Mira Rauhala lohká Oulu universitehtas buvttadanekonomiija ja davvisámegiela. Máren-Elle Länsman lohká Oulu universitehtas oaiveávnnasin sámiid kultuvrra ja oalgeávnnasin psykologiija ja sosiologiija.</p>
<p><span type="quote">Sámediggi giitá buot stipeandaohcciid ja sávvá juohkehažžii lihku ja menestumi oahpuin ja boahttevaš bargoeallimis.</span></p>
</body></document>
