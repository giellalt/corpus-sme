<document xml:lang="sme" id="no_id"><header><title>Sámediggi ordne gullamiid duohtavuohta- ja soabadankomissáraid válljemiin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>241</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/08/14/samediggi-ordne-gullamiid-duohtavuohta-ja-soabadankomissaraid-valljemiin/?lang=dav</origFileName><parallel_text xml:lang="fin" location="saamelaiskarajat_jarjestaa_kuulemisia_totuus-_ja_sovintokomissaarien_valinnoista.html"/><parallel_text xml:lang="smn" location="samitigge_uarnee_kulamijd_tuotavuota-_ja_sovadattamkomissaarij_valjimijn.html"/><parallel_text xml:lang="sms" location="saa_mte_gg_jaa_rjast_kuullampooddid_tuottvuott-_da_suavadvuottkomissaari_va_lljummsin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi ordne gullamiid duohtavuohta- ja soabadankomissáraid válljemiin</p>
<p><em type="italic">Sámediggi ordne gullamiid duohtavuohta- ja soabadankomissáraid válljemiin čavčča 2020 áigge. Gullandilálašvuođat ordnejuvvojit sámiid ruovttuguovllu juohke gielddas. Dan lassin ordnejuvvo fierbmegullan ja vejolašvuohta buktit ovdan iežas oainnu poastta dahje šleađgapoastta bokte. </em></p>
<p><em type="italic">– </em>Gullandilálašvuođain lea vejolašvuohta buktit ovdan iežas oainnu komissárain gáibiduvvon iešvuođain ja máhttimis sihke buktit ovdan iežas doarjaga evttohusa vuloš olbmuide. Komissáraevttohasat eai ieža leat báikki alde dilálašvuođain, muhto buot evttohasaid bivdit govvet videomuitalusa, mas sii vástidit ovddalgihtii meroštallojuvvon gažaldagaide duohtavuohta- ja soabadanproseassas, muitala ságadoalli Tuomas Aslak Juuso gullandilálašvuođaid luonddu birra. </p>
<p>Sámedikki stivra meroštalai gullandilálašvuođaid geavatlaš ordnedemiid dan láhkai, ahte ordnedemiin váldojit vuhtii ee. dilálašvuođaid gudnejahtti vuoigŋa ja koronadorvvolašvuohta. Dilálašvuođaide ordnejuvvo dasa lassin tulkon.</p>
<p>– Sámediggi dahká mearrádusa evttohuvvon komissárain jagi 2020 áigge, áiggi mearramis váldojuvvo vuhtii koronadilli. Duohtavuohta- ja soabadanproseassa lea Sámediggái deaŧalaš ja háliidat beassat áššis ovddos guvlui, muhto dikšut dáid šihttojuvvon ordnedemiid fuolalaččat, joatká II várreságadoalli Leo Aikio.</p>
<p>Fysalaš gullamiid lassin ordnejuvvo fierbmegullan eandalii sámeguovllu olggobealde ássi olbmuide. Nuoraid gullan ordnejuvvo ovttas nuoraidráđiin ja dasa lassin juohkehaččas lea vejolašvuohta buktit ovdan iežas oainnu poastta- dahje šleađgapoastta bokte.</p>
<p>Gullandilálašvuođaid geahččalit ordnet čavčča 2020 áigge. Dárkilut áiggit mearrašuvvet koronadili ja sápmelaš jahkediimmu mielde. Sámediggi almmustuhttá iežas siidduid duohtavuohta- ja soabadanproseassas. Siidduin almmuhuvvo čoahkkáigeassu evttohuvvon olbmuin oktan duogášdieđuiguin ja vuođustallamiiguin sihke dieđihuvvo prosessii guoski áigeguovdilis áššiin.</p>
<p type="title">Lassedieđut</p>
<p>ságadoalli Tuomas Aslak Juuso tel. 040 687 3394, tuomas.juuso(at)samediggi.fi</p>
<p>II várreságadoalli Leo Aikio tel. 040 621 6505, leo.aikio(at)samediggi.fi</p>
<p>ságadoalli veahkki Laura Olsén-Ljetoff tel. 040 617 5113, laura.olsen-ljetoff(at)samediggi.fi</p>
</body></document>
