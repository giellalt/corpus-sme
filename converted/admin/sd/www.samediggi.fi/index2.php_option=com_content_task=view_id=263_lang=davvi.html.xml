<document xml:lang="sme" id="no_id"><header><title>Samediggi - Saamelaiskäräjät - Lean Satu Aikio (2008)</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>313</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual/><origFileName>http://www.samediggi.fi/index2.php?option=com_content&amp;task=view&amp;id=263&amp;lang=davvi.html</origFileName><parallel_text xml:lang="fin" location="index2.php_option=com_content_task=view_id=263_lang=finnish.html"/><parallel_text xml:lang="smn" location="index2.php_option=com_content_task=view_id=263_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Lean Satu Aikio (2008)</p>
<p>ja riegádan sullii 25 jagi dás ovdal váhkarin anáraš bearrašii, masa iežan lassin gullet áhčči, eadni sihke stuorraoabbá ja -viellja. Mánnávuođa ja nuorravuođa lean eallán Čeavetjárgeaidnoguoras smávva gilážis Fávllis, gos mu váhnemat ain ássaba. Eallin lea dolvon mu ássat Avvilii, gos maiddái guktot mu oappážagat ássaba.</p>
<p>Vuođđoskuvlla lean vázzán Gápmasis (1-3lk) ja Anáris (4-9lk) sihke logahaga Avvilis. Go ožžon vilges gahpira jagis 2003, eallin doalvvui mu muhtin dihto bargosajiid maŋŋá stuđeret bearašbeaivedivššárin sámi oahpahusguovddážii Avvilii, gos válmmaštuvven máinnašuvvon ámmáhii čakčat 2008. Dál barggan Anáris anárašgiela giellabeasis dahjege beaiveruovttus, gos mánáide hállojuvvo dušše beare anárašgiella.</p>
<p>Anárašgiella lea oidnon eallimisttán álo nu giela geažil go áiggeáji ja barggu bokte. Mánnávuođaruovttustan Fávllis gullen beaivválaččat anárašgiela, man badjealmmái-guolásteaddjiáhččán hálai das bálddas ássan ádjáinan ja áhkuinan, geat leaba juo jápmán, ja maiddái fulkkiidanguin. Ruovttus gullan ja oahppan giela stuđerejin lasi skuvllas ja stuđeren lea joatkašuvvan gitta dán beaivái, dasgo ođđa anárašgielat sániid hutket oppa áigge lasi.</p>
<p>Okta mu áiggeájiin lea lávlun, masa gullá maiddái dat ahte duollet dálle lávllun anárašgillii iešguđetlágan dilálašvuođain nu okto go ovttas oappáinan.</p>
<p>Anárašgiella lea vehádatgiella, mii lei guhká áittatvuloš danin go giela hállit ledje nu uhcán. Dál oainnán anárašgiela boahttevuođa čuovgadin jagis 1997 vuođđuduvvon anárašgiela giellabeasi geažil sihke maid danin go giela oahpahit maiddái rávesolbmuide, geat vealttakeahttá eai leat anáraččat. Anáris sámemusea Siida, gos lean máŋggaid gesiid bargan, juohká oasiltis dieđu anársápmelašvuođas ja gielas. Jáhkán ja sávan, ahte anárašgiela árvu lea lassánan ja ahte eatnašat maid dihtet dál ahte Suomas hállojuvvojit golbma sierra sámegiela, main okta lea anárašgiella.</p>
<p>Anársápmelašvuohta mearkkaša munnje giela hállama lassin dan, ahte sáhtán geavahit anárašgávtti, man geavahan máŋggain sierra dilálašvuođain ja maiddái dalle go lávllun olbmuide. Go máŋgasat duskidit, mo gárvodit dilálašvuođaide, mun in leat olus dárbbašan váivvidit iežan dáinna áššiin, dasgo sáhtán geavahit sámegávtti máŋggain sierra dilálašvuođain.</p>
<p>Dál lean ilolaš das go sáhtán iežan oasil ovddidit anárašgiela sajádaga dálá barggu sihke maiddái musihka bokte.</p>
</body></document>
