<document xml:lang="sme" id="no_id"><header><title>Sámediggi joatká ohcanáiggi vástideaddji árrabajásgeassinjođiheaddji mearreáigásaš bargui - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>262</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/30/samediggi-joatka-ohcanaiggi-vastideaddji-arrabajasgeassinjodiheaddji-mearreaigasas-bargui/?lang=dav</origFileName><parallel_text xml:lang="fin" location="saamelaiskarajat_jatkaa_hakuaikaa_vastaavan_varhaiskasvatusohjaajan_maaraaikaiseen_tehtavaan.html"/><parallel_text xml:lang="smn" location="samitigge_juatka_uuccamaaigi_vastideijee_arasoddademstivrejeijee_meriaigasii_paargon.html"/><parallel_text xml:lang="sms" location="saa_mte_gg_jua_tkk_ooccamaai_j_va_stteei_ouddpeammohjjeei_mie_rraiggsaz_tuojju.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi joatká ohcanáiggi vástideaddji árrabajásgeassinjođiheaddji mearreáigásaš bargui</p>
<p>Sámediggi almmuha ohcan láhkai</p>
<p>V <em type="italic">ástideaddji árrabajásgeassinjođiheaddji mearreáigásaš barggu </em></p>
<p>Bargu álgá soahpamuša mielde ja bistá 31.12.2019 rádjai. Barggu álgima eaktun lea, ahte ruhtadeapmi sihkkarasto, ja Sámedikki ja Anarâškielâ servi ry:a gaskasaš oktasašbargosoahpamuš lea fámus. Vástideaddji árrabajásgeassinjođiheaddji vástida Anarâškielâ servi ry:a doallan golmma giellabeasi – Anára Piervâl ja Piäju sihke Avvilis doaibmi Kuáti – árrabajásgeassima stivremis, ovddideamis ja bargoveahkahálddahusas. Searvvis leat oktiibuot gávcci giellabeassebargi ja okta hálddahushoavda. Giellabesiin leat oktiibuot 28 máná. Vástideaddji árrabajásgeassinjođiheaddji doaibmá Sámedikki bargin, muhto lávga oktasašbarggus Anarâškielâ servi njunnošiin ja bargiiguin.</p>
<p>Gelbbolašvuođagáibádussan lea barggu eaktudan heivvolaš skuvlejupmi, nugo pedagogihka kandidáhta dutkkus dahje sosiála- ja dearvvasvuođasuorggi ámmátallaskuvladutkkus, masa gullet árrabajásgeassima oahput. Lassin gáibiduvvo sámegiela dáidu (ásahus sámedikkis 1727/95). Barggu ceavzilis dikšuma veahkehit bargohárjánupmi árrabajásgeassima ja hálddahusa suorggis ja bargiid hovdemis. Barggus galgá dovdat sámi árrabajásgeassima vuolggasajiid, dárbbuid ja ulbmiliid. Barggus dárbbašuvvojit buorit gulahallandáiddut sihke dáidu bargat oktasašbarggu bearrašiin, giellabesiid eará bargiiguin ja eará oktasašbargoguimmiiguin. Vástideaddji árrabajásgeassinjođiheaddji bargá sámegiela doaimmahagas, man hoavdan doaibmá gielladorvočálli. Barggus čuvvojuvvo guovtte mánotbaji geahččalanáigi. Válljejuvvon bargi galgá ovdanbuktit dohkálaš váldosa rihkusregistaris (L 504/2002).</p>
<p>Jođiheaddji bálká mearrašuvvá Sámedikki bálkávuogádaga gáibádusdási IV ja I ceahki mielde (vuođđobálká 2713,63 euro/mb). Vuođđobálkká lassin máksojuvvojit sámeguovllu lassi 24 % ja bargohárjánumi mielde ahkelasit. Vástideaddji jođiheaddji doaibmabáiki lea sámekulturguovddáš Sajosis, ja bargu dáhpáhuvvá muhtin muddui maiddái anárašgiela giellabesiin Anáris ja Avvilis. Iežas biila lea barggus vealtameahttun. Friijahápmásaš bargoohcamušaid mildosiiguin galgá doaimmahit Sámedikki čállingoddái 22.2.2019 dmu 16.00 rádjai čujuhusain info(at)samediggi.fi . Lassidieđuid addá gielladorvočálli Anne Kirste Aikio, anne-kirste.aikio(at)samediggi.fi / tel. 010 839 3124. Sámedikki doibmii sáhttá oahpásmit čujuhusas www.samediggi.fi .</p>
<p>Anáris 17.1.2019 Sámediggi (almmuhus beaividuvvon 30.1.2019)</p>
</body></document>
