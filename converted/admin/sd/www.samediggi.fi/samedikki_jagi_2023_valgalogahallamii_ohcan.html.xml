<document xml:lang="sme" id="no_id"><header><title>Sámedikki jagi 2023 válgalogahallamii ohcan - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>138</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/19/samedikki-jagi-2023-valgalogahallamii-ohcan/?lang=dav</origFileName><parallel_text xml:lang="fin" location="saamelaiskarajien_vuoden_2023_vaaliluetteloon_hakeutuminen.html"/><parallel_text xml:lang="smn" location="samitige_ive_2023_valjaluvattalman_ucalum.html"/><parallel_text xml:lang="sms" location="saa_mtee_gg_ee_jj_2023_vaal-logsto_kke_oozzoottmos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki jagi 2023 válgalogahallamii ohcan</p>
<p>Sámedikki čuovvovaš válggat doaimmahuvvojit čakčamánus 2023. Jietnavuoigadahtton olbmot válggain leat buot dat sápmelaččat, geat leat merkejuvvon sámedikki válgalogahallamii. Válgalávdegoddi merke jagi 2023 válgalogahallamii daid sápmelaččaid, geat ledje jietnavuoigadahtton sámedikki válggain 2019. Buot earát galget ohcat válgalogahallamii maŋimustá dán jagi loahpa rádjai. Válgalogahallamii sáhttá ohcat sámediggelága 3 § 1 momeantta 1, 2 ja 3 ja 21 § vuođul (giela vuođul, áhči dahje eatni vuoigatvuođa vuođul, lappalačča maŋisboahttin ja sápmelažžan, guhte olgoriikka álbmotlahttun ássá Suomas).</p>
<p>Bivdaga válgalogahallamii merkemis dahje das eret sihkkumis galgá bargat <em type="italic">čálalaččat maŋimustá 31.12.2022 ovdal dmu 16.00 </em>válgalávdegotti nannen skoviin. Ohcanskovi sáhttá sáddet elektrovnnalaččat dahje printet <em type="italic">https://www.samediggi.fi/valggat-2023 </em>. Lassidieđuid ja báberskovi fidne válgalávdegotti doaimmahagas čuj. Sámedikki válgalávdegoddi, Kulturguovddaš Sajos, Menesjärventie 2 A, 99870 Anár, tel. 010 839 3155, šleađgapoasta: vaalit@samediggi.fi . Válgalávdegoddái sáhttá sáddet suddjejuvvon šleađgapoastta čujuhusas: https://secmail.com/send/m7jcWH7B . </p>
<p>Anáris 12.10.2022 Válgalávdegoddi</p>
</body></document>
