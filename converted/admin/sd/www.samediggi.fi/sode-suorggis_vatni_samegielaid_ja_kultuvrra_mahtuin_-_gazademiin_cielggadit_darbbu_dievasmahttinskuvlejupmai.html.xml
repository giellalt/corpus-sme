<document xml:lang="sme" id="no_id"><header><title>Sode-suorggis vátni sámegielaid ja kultuvrra máhtuin – gažademiin čielggadit dárbbu dievasmahttinskuvlejupmái - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>241</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/09/03/sode-suorggis-vatni-samegielaid-ja-kultuvrra-mahtuin-gazademiin-cielggadit-darbbu-dievasmahttinskuvlejupmai/?lang=dav</origFileName><parallel_text xml:lang="fin" location="saamen_kielten_ja_kulttuurin_osaamisesta_pulaa_sote-alalla_-_kyselylla_selvitetaan_taydennyskoulutuksen_tarvetta.html"/><parallel_text xml:lang="smn" location="koijadallam_sosiaal-_ja_tiervasvuodasyergi_aammatulmui_samikielan_ja_-kulttuuran_lohtaseijee_mattimtaarbuin_-_vastidemaigi_22_9_2020_rai.html"/><parallel_text xml:lang="sms" location="koojjos_sosiaal-_da_tiorvasvuottsue_rj_ammatnii_kki_saa_mkiolid_da_kulttuu_re_ohttneei_siltteemtaarbin_-_va_stteemai_gg_22_9_2020_rajja_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sode-suorggis vátni sámegielaid ja kultuvrra máhtuin – gažademiin čielggadit dárbbu dievasmahttinskuvlejupmái</p>
<p>Davvi-Suoma sosiálasuorggi máhttinguovddáš (Poske) čielggada gažademiin, makkár sámegielaide ja sámekultuvrii laktáseaddji máhttindárbbut sosiála- ja dearvvašvuođasuorggi ámmátlaččain leat. Bohtosiid vuođul ollašuhtto sosiála- ja dearvvašvuođasuorgái heivehuvvon ámmátlaš dievasmahttinskuvlejupmi. Gažadeapmi lea oassi Lappi universitehta, Lappi ámmátallaskuvlla ja Poske ollašuhttán Máŋggasuorggat ja -dieđalaš máhttu sosiála- ja dearvvašvuođafuolahusa ámmátolbmuide (MoniSoTe)-fitnus (ESR-ruhtadan). Dan ulbmilin lea oažžut dieđu Lappi guovllu sosiála- ja dearvvašvuođafuolahusa ámmátlaččaid máŋggasuorggat máhttindárbbuin.</p>
<p>Bargoeallima áigeguovdilis máhttindárbbuide geahččalit vástidit máŋggasuorggat ja -dieđalaš ámmátlaš dievasmahttinskuvlejumiin. Dainna nannejit maid sámegielaide ja kultuvrii laktáseaddji máhtuid sosiála- ja dearvvašvuođafuolahusas.</p>
<p><span type="quote">”Mii sávvat, ahte go čielggadit máhttindárbbuid ja ordnet lasseskuvlejumi, sáhtášeimmet doarjut diekkár bálvalusaid ollašuhttima, mainna váldit sámi áššehasaid ja pasieanttaid dárbbuid buorebut vuhtii go ovdal. Mii leat beroštuvvan sámegielat sosiála- ja dearvvašvuođasuorggi ámmátlaččaid máhtuin oalle viidát: sihke giellamáhtus ja ámmátlaš máhtuin”</span>, muitala Poske sámeossodaga plánejeaddji Lydia Heikkilä.</p>
<p>Lydia Heikkilä lea fuolas dála dilis, go sámegielat sosiála- ja dearvvašvuođasuorggi bargiid máhtuin eai leat dárkilis dieđut. <span type="quote">”Mis lea vátni sámegielat sosiála- ja dearvvašvuođasuorggi bargiin, muhto seammá áigge sáhttá geavvat nu, ahte mii eat máhte ávkkástallat buot sámegielat ámmátlaččat máhtuid olles viidodagas”</span>, son suokkarda.</p>
<p>Heikkilä oaidná sámegielat sosiála- ja dearvvašvuođasuorggi máhttindárbbuid čielggadeami dehálažžan erenomážit sode-ođastusa dihte. <span type="quote">”Sode-ođastus rievdá vugiid ordnet buot sosiála- ja dearvvašvuođabálvalusaid. Sámegielat ámmátlaččaid máhttindárbbuid čielggadeami veahkeha min plánet boahttevuhtii diekkár sámegielat bálvalusaid, mat vástidit buorebut sámeservoša dárbbuide”</span>.</p>
<p>Gažadeapmái sáhttá vástidit čujuhusas https://link.webropolsurveys.com/S/7D42DA9A2AC28BD4</p>
<p>Vástidanáigi lea 22.9.2020 rádjái.</p>
<p type="title">Lassedieđut</p>
<p>Lydia Heikkilä Plánejeaddji Davvi Suoma sosiálasuorggi máhttinguovddáš, sámeossodat lydia.heikkila(at)samediggi.fi tel. 040 592 5531</p>
</body></document>
