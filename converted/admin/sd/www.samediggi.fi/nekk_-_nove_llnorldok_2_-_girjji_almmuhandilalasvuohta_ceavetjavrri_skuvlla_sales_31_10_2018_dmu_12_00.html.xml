<document xml:lang="sme" id="no_id"><header><title>NEKK – Noveʹllnorldõk 2 - girjji almmuhandilálašvuohta Čeavetjávrri skuvlla sáles 31.10.2018 dmu 12.00 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>298</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/10/29/nekk-novellnorldok-2-girjji-almmuhandilalasvuohta-ceavetjavrri-skuvlla-sales-31-10-2018-dmu-12-00/?lang=dav</origFileName><parallel_text xml:lang="fin" location="nekk_-_nove_llnorldok_2_-_kirjan_julkistamistilaisuus_sevettijarven_koulun_juhlasalissa_31_10_2018_klo_12_00.html"/><parallel_text xml:lang="smn" location="nekk_-_nove_llnorldok_2_-_kirje_almostittemtilalasvuota_cevetjaavri_skoovla_juhlesalist_31_10_2018_tjme_12_00.html"/><parallel_text xml:lang="sms" location="nekk_-_nove_llnorldok_2_-_kee_rj_olmmeempodd_ce_vetjaau_r_skooul_juhll-loonjast_31_10_2018_ciass_12_00.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">NEKK – Noveʹllnorldõk 2 – girjji almmuhandilálašvuohta Čeavetjávrri skuvlla sáles 31.10.2018 dmu 12.00</p>
<p>Sámediggi lea buvttadan Niilo Aikio čállin ja Marketta Nilsen govven noveallačoakkaldaga nuppi oasi davvi-, nuorta- ja anársámegillii. Davvi- ja anársámegielat girjjit almmustuvve giđđat. Ávvudit dál nuortasámegielat girjji <em type="italic">almmustuvvama Čeavetjávrri skuvlla sáles gaskavahkut 31.10.2018 dmu 12.00. </em>Buohkat leat buresboahtán dilálašvuhtii. </p>
<p>Girjeráiddu nuppi oasi noveallain joatkašuvvet nuorra gándda fearánat Buolbmátjávrri gilis. Girječálli <em type="italic">Niilo Aikio </em>lea ieš Nigá láhkái vásihan mánná- ja nuorravuođaset Buolbmátjávrris, nuba girjji máidnasiin lohkki oažžu duohta gova vássán áigái ja diliide. Ivdnás, rikkis gielainis Aikio lokte lohkki čalmmiid ovdii jáhkkemeahttun ja gelddolaš dáhpáhusaid. Bivdui ja šibitdollui gullevaš doaimmaid Aikio govvida dárkilvuođain ja áššedovdámušain. </p>
<p>Govvadáiddár <em type="italic">Marketta Nilsena </em>lea álo geasuhan sápmelačča máhttu heivehit iežas eallima ja birgejumi lundui almma dálá olbmo mihtilmas bákku dušše geavahit buot alcces buorrin. Beaivválaš doaimmaid ja eallima eavttuid leat mearridan beaivváža ja mánu čuovgga meari molsašuddan. Nilsena govat mieđuštit máidnasiid miehtá jagi skábmaseavdnjadasas gitta gaskageasi ijahis idjii. </p>
<p>Oahpahusbarggustis Nilsen muitala máŋgii ohcan duššáš gáldomateriálaid, mat movttiidahttet Davvi-Suoma nuoraid, geat leat easkka oahpan lohkat. Eandalii gánddat leat dávjá duššástuvvan lohkamii, go eai gávdno girjjit mat muitalit sin iežaset máilmmis. ”Mun dihten, ahte máŋgasat sis beare vurde, ahte skuvlabeaivi nohká ja sii besset guollebivdui dahje meahccái ja duoddarii. Niilo Aikio Nigá-bánne bargguin ja buđaldusain muitaleaddji noveallat leat boahtán dego diŋgojuvvon deavdit dán guoros saji!” Marketta Nilsen dadjá.</p>
<p>Sámi kulturárbbi sirdin buolvvas nubbái lea dán girjji guovddáš ulbmil, man leat geahččalan ollašuhttit maid govaiguin. Niilo Aikio noveallain muitaluvvo Deanuleagi ja Buolbmátjávrri báikkálašhistorjái ja árbedihtui gullevaš áššiin ja bargovugiin, maid boares olbmot dušše muitet. Danin lea dehálaš, ahte áššit ja detáljat leat muitaluvvon riekta. Dát mihttomearri lea gáibidan čállis ja govvideaddjis čavga ovttasbarggu.</p>
<p>Nuortasámegillii girjji lea jorgalan Raija Lehtola, anársámegillii Raija Lehtola, davvisámegielat veršuvnna lea čállán girjji čálli Niilo Aikio.</p>
<p type="title">Lassedieđut:</p>
<p>Skuvlen- ja oahppamateriáladoaimmahat</p>
</body></document>
