<document xml:lang="sme" id="no_id"><header><title>Sámedikki válgabaji ávvudeami doallat geassemánus 2022  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>182</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/24/samedikki-valgabaji-avvudeami-doallat-geassemanus-2022/?lang=dav</origFileName><parallel_text xml:lang="fin" location="saamelaiskarajien_vaalikauden_juhlaa_vietetaan_kesakuussa_2022_.html"/><parallel_text xml:lang="smn" location="samitige_valjapaje_juhle_annoo_kesimaanust_2022_.html"/><parallel_text xml:lang="sms" location="saa_mtee_gg_vaalpoodd_juu_hl_vie_ttjet_kie_ssmannust_2022_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki válgabaji ávvudeami doallat geassemánus 2022</p>
<p><em type="italic">Sámedikki válgabaji 2020-2023 ávvudeami doallat Sámekulturguovddáš Sajosis 17. geassemánu 2022 dii. 11 rájes. Buohkat leat bovdejuvvon čuovvut ávvudeami njuolggosáddaga bokte. </em></p>
<p>– Vuorddán iluin, ahte beassat viimmat čoahkkanit oktii ja ávvudit dálá válgabaji. Dál mii leat válgabaji beallemuttus ja lea buorre áigi bisánit ávvudeami mearkkain, dadjá Sámedikki ságadoalli Tuomas Aslak Juuso.</p>
<p>Ávvudeami áigge beassat návddašit čeahpes sámedáiddáriid ovdanbuktimiin birra sámeguovllu. Ávvudeamis ovdanbuktet ee. Ingá-Máret Gaup-Juuso, Anna Morottaja, Nils-Heikki Paltto ja Anna Lumikivi. Lassin ávvudeamis beassat čuovvut Auri Ahola dánsačájáhusa ja Niillas Holmberga ja Ima Aikio diktačájáhusa.</p>
<p>Beaiveprográmma loahpaha Sámedikki ságadolliid dialoga. Sámedikki ovddit ságadoallit Klemetti Näkkäläjärvi ja Tiina Sanila-Aikio sihke dáláš ságadoalli Tuomas Aslak Juuso ságastallet bottuin mat leat buoremusat báhcán millii iežaset baji áigge.</p>
<p>Maŋŋelabbo prográmmas lea Tundra Electro ávvudankonsearta. Ávvudeami prográmma olggosaddojuvvo ollislaččat Sámedikki neahttasiidduin www.samediggi.fi/valgabaji-avvudeapmi .</p>
<p>Válgabaji ávvudeapmái báikki ala lea bovdejuvvon sámeservoša lahtut, sámeservodaga váikkuheaddjit, Suoma stáhta sihke sierranas ovttasbargoguimmiid ovddasteaddjit. Ávvudandilálašvuhtii iežaset dearvvahusa buktet oaiveministtar Sanna Marin sihke Norgga ja Ruoŧa Sámedikkiid ovddasteaddjit.</p>
<p>Ávvudeami beassá čuovvut njuolggosáttagin čujuhusas www.sajos.fi/live .</p>
<p type="title">Lassedieđut:</p>
<p>Tuomas Aslak Juuso Ságadoalli 040 687 3394 tuomas.juuso@samediggi.fi</p>
<p><em type="italic">Govva: Ellen-Maarit Juuso </em></p>
</body></document>
