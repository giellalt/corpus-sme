<document xml:lang="sme" id="no_id"><header><title>Katja Gauriloff, Sáárá Seipiharju ja Sunna Nousuniemi dáiddadáhpáhusa duopmárin – dáhpáhusa prográmma almmustahtton - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>202</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/05/14/katja-gauriloff-saara-seipiharju-ja-sunna-nousuniemi-daiddadahpahusa-duopmarin-dahpahusa-programma-almmustahtton/?lang=dav</origFileName><parallel_text xml:lang="fin" location="katja_gauriloff_saara_seipiharju_ja_sunna_nousuniemi_taidetapahtuman_tuomareiksi_-_tapahtuman_ohjelma_julkaistu.html"/><parallel_text xml:lang="smn" location="katja_gauriloff_saara_seipiharju_ja_sunna_nousuniemi_taaidatabahtus_tuamarin_-_tabahtus_ohjelm_almostittum.html"/><parallel_text xml:lang="sms" location="katja_gauriloff_saara_seipiharju_da_sunna_nousuniemi_cea_ppvuodpeei_v_su_vddjen_-_soddmoozz_programm_olmstottum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Katja Gauriloff, Sáárá Seipiharju ja Sunna Nousuniemi dáiddadáhpáhusa duopmárin – dáhpáhusa prográmma almmustahtton</p>
<p>Filbmabagadalli Katja Gauriloff, freelancer-doaimmaheaddji Sáárá Seipiharju ja filbmadahkki Sunna Nousuniemi leat duopmárin Sámenuoraid dáiddadáhpáhusas, mii lágiduvvo boahtte maŋŋebárgga/disttaga 18.5.2021.</p>
<p>Sámenuoraid dáiddadáhpáhus lágiduvvo gáiddusoktavuohtan diibmu 10.00 rájes. Dáhpáhusa rahpá <em type="italic">Erke Eriksen musihkkaovdanbuktimiin. </em>Dáhpáhusas loaiddastalli <em type="italic">Ravggon čuojaha iežas ođđa musihka </em>ja maiddái Talent Suomas lean <em type="italic">ráppejeaddji Mihkku Laiti guossástallá sáddagis! </em>Prográmma oainnát dárkileappot vuolábealde. </p>
<p>Ravggon-joavku lea dahkan ođđa skearru ovttas buvttadeaddji Duomis Heandaragain. Skearru lea loahppagieđahallanmuttus. Joavku čoaggana seammá čoakkádusain go ovdal, muhto musihkka lea rievdan akusttalut folk-pop –musihkas vehá groavvásut ja juoba geahččaladdan guvlui. Komposišuvnnat leat ožžon inspirašuvnna geađi čađa muittašemiin, persovnnalaš bánccardemiin ja fuopmášumiin sihke balus, mii dáhpáhuvvá lundui, go miige ii leat šat doarvái. Dán ovdanbuktima Ravggon čuojaha unnit čoakkádusain ja ovdanbuktá maiddái ođđa bihtáid, mat eai leat ovdal ovdabukton.</p>
<p>Sámenuoraid dáiddadáhpáhussii vuordit badjel 300 máná ja nuora miehtá riikka ja dáhpáhusas oaidnit 38 video. Dasa lassin dáiddadáhpáhussii vuordit čuovvuid almmolaš Youtube-streamii, man liŋka juhkkojuvvo dáiddadáhpáhusa sosiála medias.</p>
<p>Dáhpáhus jođihuvvo golmma sámegillii. Dáhpáhusa jođihit nuortalašgillii <em type="italic">Anna Lumikivi </em>, anárašgillii <em type="italic">Satu Aikio </em>ja davvisámegillii <em type="italic">Teija Kaartokallio. </em></p>
<p><em type="italic">Ohjelma tiistaina 18.5. </em></p>
<p>Ohjelmaan voi tulla vielä muutoksia. Nähdään pian!</p>
<p><em type="italic">Lassedieđut: </em>Anni-Sofia Niittyvuopio anni-sofia.niittyvuopio(at)samediggi.fi +358 40 620 1917 / +358 10 839 3132 </p>
</body></document>
