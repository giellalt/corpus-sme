<document xml:lang="sme" id="no_id"><header><title>Ijahis idja-festivála lágiduvvo boahtte vahkuloahpas Anáris - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>160</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/12/ijahis-idja-festivala-lagiduvvo-boahtte-vahkuloahpas-anaris/?lang=dav</origFileName><parallel_text xml:lang="fin" location="ijahis_idja_-festivaali_jarjestetaan_tulevana_viikonloppuna_inarissa.html"/><parallel_text xml:lang="smn" location="ijattes_ijja_-festivaal_uarnejuvvoo_puattee_oholoopa_anarist.html"/><parallel_text xml:lang="sms" location="ijahis_idja_-_festivaal_ja_rjste_puo_tti_nea_ttel-_looppast_aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ijahis idja-festivála lágiduvvo boahtte vahkuloahpas Anáris</p>
<p>Ijahis idja-festivála lágiduvvo Anáris boahtte lávvardaga 14.8.2021. Festivála ordnejuvvo dán jagi ovttabeaivásažžan.</p>
<p>Festivála áigge lávddi ala gorgŋejit ee. Jon Henrik Fjällgren, Ulla Pirttijärvi &amp; Ulda ja Ailu x Amoc. Juo árbevierrun šaddan njoarostangilvu lea prográmmas maiddái dán jagi. Lassin lobis leat nuoraidkonsearta, pop-up – bargobájit ja festivála oktavuođas lágiduvvon duodjemárkanat.</p>
<p>Festivála lágiduvvo koronadorvvolašvuođaávžžuhusaid mielde. Festiválabáiki lea viiddis ja dorvogaskkaid doallan lea vejolaš. Maiddái wc-kapasitehta lea lasihuvvon dán jahkái. Festivála lágideaddjit bivdet, ahte olbmot bohtet dearvvasin dáhpáhussii ja čuvvot koronadorvvolašvuođarávvagiid gaskkaid doallamis ja hygieniijas. Maiddái sávaldahkan lea, ahte olbmot geavahivčče millosabbot báŋkogoartamáksima go válmmaš ruđa festiválabáikkis.</p>
<p>Festivála striimejuvvo máilmmiviidosaččat nuba dáhpáhusa dovdamušaide beassá fárrui maiddái ruovttustis. Livestream gávdno čujuhusas www.sajos.fi/live .</p>
<p>Festivála prográmma ja lassidieđut čujuhusas www.ijahisidja.fi .</p>
<p>Bileahtaid vuovdin čujuhusas www.lippu.fi .</p>
<p>Ijahis ija lágidit ovttas Anára Sámisearvi ry, Sámediggi, Sámekulturguovddáš Sajos, Kafea Čaiju, Sámi oahpahusguovddáš ja Anára gielda.</p>
<p><em type="italic">Lassidieđut: </em></p>
<p>Buvttadeaddji Oula Guttorm oula.guttorm(at)samediggi.fi +358 40 667 4545</p>
<p>Govva: Ijahis Idja 2019, Ville Fofonoff</p>
</body></document>
