<document xml:lang="sme" id="no_id"><header><title>Oahpahus- ja kulturministeriija ja Sámediggi bovdejit sámeoahpahusa davviriikkalaš forumii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>201</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/16/oahpahus-ja-kulturministeriija-ja-samediggi-bovdejit-sameoahpahusa-davviriikkalas-forumii/?lang=dav</origFileName><parallel_text xml:lang="fin" location="opetus-_ja_kulttuuriministerio_ja_saamelaiskarajat_kutsuvat_saamelaisopetuksen_pohjoismaiseen_foorumiin.html"/><parallel_text xml:lang="smn" location="mattaattas-_ja_kulttuurministerio_ja_samitigge_puavdejeh_samimattaattas_tave-eennamlii_fooruman.html"/><parallel_text xml:lang="sms" location="matt_tos-_da_kulttuurministeria_da_saa_mte_gg_kacca_saa_m-matt_toozz_ta_vvjannmallas_fooruu_me.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oahpahus- ja kulturministeriija ja Sámediggi bovdejit sámeoahpahusa davviriikkalaš forumii</p>
<p>Suoma oahpahus- ja kulturministeriija ja Sámediggi bovdejit sámeoahpahusa davviriikkalaš forumii Sámekulturguovddáš Sajosii Anárii <em type="italic">1.-2.12.2021 </em>. Sámeoahpahusa davviriikkalaš ovttasbarggu ovddideapmi lea okta dain ulbmiliin, maid Suopma lea ásahan iežas Davviriikkaid ministtarráđi ságajođiheaddjebadjái. Forum lea okta Suoma ságajođiheaddjebaji dáhpáhusain. </p>
<p type="title">Foruma ulbmilat leat</p>
<list><p type="listitem">ollislaš gova hábmen sámeoahpahusa diliin Suomas, Ruoŧas ja Norggas,</p>
<p type="listitem">sámeoahpahusa rájáid rasttilteaddji ovttasbarggu nannen,</p>
<p type="listitem">ođđa ovttasbargovugiid gávdnan ja</p>
<p type="listitem">bissovaš ságastallanoktavuođa huksen riikkaid oahpahuseiseválddiid, skuvlejumi ordnejeaddjiid ja sámeservodaga gaskii.</p>
</list><p type="title">Foruma temán leat</p>
<list><p type="listitem">oahpahus sámegiela eatnigiela/ vuosttaš giela ovdáneami dorvvasteaddjin Ruoŧas, Norggas ja Suomas,</p>
<p type="listitem">sámegielaid revitaliserema reaiddut oahpahusas, buorit doaibmamállet iešguđet riikkas,</p>
<p type="listitem">oahpahusa heajos ja nana mállet sámegielaid boahttevuođa geahččanguovllus,</p>
<p type="listitem">sámegielaid gáiddusoahpahus iešguđet riikkas,</p>
<p type="listitem">sámegielat oahpaheaddjiid skuvlen ja gelbbolašvuođa eavttut,</p>
<p type="listitem">sámegielat oahppamateriálaovttasbarggu vejolašvuođat ja</p>
<p type="listitem">sámedieđu oahpaheapmi skuvllas buohkaide.</p>
</list><p type="title">Čuozáhatjoavku Suoma, Ruoŧa ja Norgga</p>
<list><p type="listitem">oahpahusministeriijat, sámedikkit ja oahpahuseiseválddit,</p>
<p type="listitem">oahpahusa ja skuvlejumi ordnejeaddjit,</p>
<p type="listitem">skuvlenpolitihkalaš mearrideaddjit,</p>
<p type="listitem">sámeoahpahusa ja -skuvlejumi dutkit, sihke</p>
<p type="listitem">eará berošteaddjit.</p>
</list><p>Lassedieđut golggotmánu áigge – čuovo Sámedikki fierbmesiidduid www.samediggi.fi ja oahpahus- ja kulturministeriija dáhpáhuskaleanddara https://minedu.fi/tapahtumat . Konferánssa fierbmesiiddut rahppojuvvojit golggotmánus.</p>
<p type="listitem">Gränslös samisk utbildning – nordiskt forum i Enare, Finland den 1 – 2 december 2021</p>
<p type="title">Lassedieđut:</p>
<p>Oahpahusráđđeolmmoš Anna Mikander, anna.mikander(at)gov.fi , +358 (0) 40 866 8585</p>
<p>Skuvlenčálli Ulla Aikio-Puoskari, ulla.aikio-puoskari(at)samediggi.fi , +358 (0)10 8393 112</p>
</body></document>
