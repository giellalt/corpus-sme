<document xml:lang="sme" id="no_id"><header><title>Sámeparlamentarihkkárat čoahkkanedje ságastallat ruoná nuppástusa váikkuhusain sámeealáhusaide  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>228</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/06/08/sameparlamentarihkkarat-coahkkanedje-sagastallat-ruona-nuppastusa-vaikkuhusain-sameealahusaide/?lang=dav</origFileName><parallel_text xml:lang="fin" location="saamelaisparlamentaarikot_kokoontuivat_keskustelemaan_vihrean_siirtyman_vaikutuksista_saamelaiselinkeinoihin.html"/><parallel_text xml:lang="smn" location="samiparlamentarijkkareh_cokkanii_savastallad_ruanaa_nubastus_vaikuttasain_sami-ialattassaid_.html"/><parallel_text xml:lang="sms" location="saa_mparlame_nttnee_kk_nooro_tte_sagstoolllad_ruann_se_rddem_vaaiktoozzin_saa_mjie_llemvuo_jjid_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámeparlamentarihkkárat čoahkkanedje ságastallat ruoná nuppástusa váikkuhusain sámeealáhusaide</p>
<p><em type="italic">Čihččet sámeparlamentarihkkáriid konferánsa lágiduvvui Ruoŧa Árviesjávrries 30. – 31.5.2023. Konferensii oassálaste sámeparlamentarihkkárat Norggas, Ruoŧas ja Suomas. Dán jagi temán ledje ruoná nuppástus ja biebmosorjjasmeahttunvuohta. Konferánssas gullojedje ee. áššedovdilogaldallamat bieggafámu, meahcceindustriija ja ruvkedoaimma váikkuhusain </em>. </p>
<p>Sámedikki ságajođiheaddji Tuomas Aslak Juuso lea duđavaš, ahte sámeparlamentarihkkárat besse fas čoahkkanit ja ságastallat oktasaš áššiin ja hástalusain, mat laktásit ruoná nuppástussii, dasgo dat áššit eai leat čuolmmaheamit sámeguovllu luondduriggodagaid geavaheami geahččanguovllus.</p>
<p>– Ruoná nuppástusa ja dasa gullevaš doaimmaid galgá válmmaštallat vuorrováikkuhusas Sámedikkiin, vai vahátlaš váikkuhusaid sámeservodahkii sáhttit vuhtiiváldit ja eastadit. Sámiin galgá eamiálbmogin leat duođalaš vejolašvuohta váikkuhit mearrádusaid dahkamii, dadjá Juuso.</p>
<p>Lassin Árviesjávrrie konferánsa dohkkehii julggaštusa, mii gieđahallá sámiid árbevirolaš ássanguovlluid luondduriggodagaid ávkkástallama ja biebmosorjjasmeahttunvuođa. Dan mielde sámeguovllu luondduriggodagaid ii oaččo atnit ávkin sámiid áššáigullevaš miehtama haga. Julggaštusas gáibiduvvo buot sámeguovllus doaibmi oassebeliid ráhkadit olmmošvuoigatvuođastandárddaid ja –politihka, vai sámiid eamiálbmotvuoigatvuođat suodjaluvvojit ja gudnejahttojuvvojit. Lassin julggaštus gáibida, ahte Davviriikkat ráhkadit lágalaš ja čađahuvvon riektelaš suoji sámiid sosiála buresbirgemii.</p>
<p>Sámi parlamentáralaš ráđi doaibmaplána mielde sámeparlamentarihkkáriid konferánsa lágiduvvo juohke goalmmát jagi, ja dasa oassálastet Suoma, Norgga ja Ruoŧa Sámedikkiid lahtut ja Ruošša bealde sámiid ovddasteaddji. Jagi 2020 konferánsa dollojuvvui Anáris pandemiija dihte easkka jagi 2022. Čuovvovaš konferánssa leat plánen lágidit jagi 2026. Sámi parlamentáralaš ráđđi vástida sámeparlamentarihkkáriid konferánssa geavada ordnemiin.</p>
<p type="title">Lassidieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
<p>Inka Saara Arttijeff Riikkaidgaskasaš áššiid čálli 050 574 7629 inka-saara.arttijeff@samediggi.fi</p>
</body></document>
