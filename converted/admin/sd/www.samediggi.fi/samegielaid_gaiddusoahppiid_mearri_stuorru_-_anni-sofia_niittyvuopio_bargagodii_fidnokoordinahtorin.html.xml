<document xml:lang="sme" id="no_id"><header><title>Sámegielaid gáiddusoahppiid mearri stuorru – Anni-Sofia Niittyvuopio bargagođii fidnokoordináhtorin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>274</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/13/samegielaid-gaiddusoahppiid-mearri-stuorru-anni-sofia-niittyvuopio-bargagodii-fidnokoordinahtorin/?lang=dav</origFileName><parallel_text xml:lang="fin" location="saamen_kielten_etaoppilaiden_maara_kasvaa_-_anni-sofia_niittyvuopio_aloitti_hankekoordinaattorina.html"/><parallel_text xml:lang="smn" location="samikielai_kaidusuappei_meeri_lassaan_-_anni-sofia_niittyvuopio_algattij_hahakoordinaattorin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámegielaid gáiddusoahppiid mearri stuorru – Anni-Sofia Niittyvuopio bargagođii fidnokoordináhtorin</p>
<p>Sámegielaid gáiddusoktavuođaid geavaheaddji oahpahuspilohta njealját lohkanjahki álgá vuossárgga 16.8. Lohkanjagi 2021–2022 áigge fitnus leat oktiibuot 104 oahppi 30 gielddas iešguđet guovlluin Suomas. Anárašgiela oahppit leat oktiibuot 34, nuortalašgiela 19 ja davvisámegiela 52. Anni-Sofia Niittyvuopio lea bargagoahtán Sámedikkis fidnokoordináhtorin. Son fuolaha oktavuođain skuvllaide.</p>
<p>Sámegielaid gáiddusoktavuođaid geavaheaddji oahpahuspilohta njealját lohkanjahki álgá vuossárgga 16.8. Lohkanjagi 2021–2022 áigge fitnus leat oktiibuot 104 oahppi 30 gielddas iešguđet guovlluin Suomas. Anárašgiela oahppit leat oktiibuot 34, nuortalašgiela 19 ja davvisámegiela 52. Anni-Sofia Niittyvuopio lea bargagoahtán Sámedikkis fidnokoordináhtorin. Son fuolaha oktavuođain skuvllaide.</p>
<p>Fitnu oahpaheaddjin barget Sirkka Sanila (nuortalašgiella), Henna Aikio (anárašgiella), Joni Saijets (davvisámegiella eatnigiellan) ja Satu Pieski (davvisámegiella nubbin giellan). Satu Pieski sirdása čakčamánu álggus njealji mánotbadjái prošeaktahoavdan dan boddii go Hanna Helander lea virgefriijas.</p>
<p>– Dán fitnus lea vuogas bargat daningo dat lea šaddan buorre bargosearvvuš beroškeahttá das, ahte mii orrut guhkkin eret nuppiideamet, dadjet oahpaheaddjit. – Oahpahus ordnejuvvo Teams-vuogádagas, gos mis lea vejolašvuohta juogadit sihke fuolaid ja máhtuid min virtuála oahpaheailanjas.</p>
<p>Sirkka Sanila oahpaha Stockholmmas, Joni Saijets johttisápmelačča láhkai juogo ruovttus dahje doppe, gosa lea johtán, Henna Aikio ja Satu Pieski Oulus. Oahpaheaddjiid ja prošeaktabargiid ođđa lohkanjahki álggahuvvui oktasaš plánenbeivviiguin Oulus borgemánu álggus.</p>
<p>Ovttasbarggus Lappi universitehta ADVOST -prošeavttain barggu vuolde lea gáiddusoahpahusa giehtagirji. Deanuleagis sámástit -fitnuin válmmaštallojuvvojit oahpahusvideot guollebivddus ja fitnu bokte ožžot maid gielalaš rávvema sihke mánáid fuolaheaddjiide ja virgeolbmuide.</p>
<p>Oahpaheaddjit vurdet juo deaivat oahppiid. – Oahppiid motivašuvdna ja mokta leat vuohttimis maiddái šearpma bokte. Lea duođai fiinnis oaidnit man láhkai oahppit skuvllain miehtá Suoma ovttasbarget iežaset gáiddusjoavkkuin ja leat čatnasan giela oahppamii, dadjá oahpaheaddji Henna Aikio.</p>
<p><em type="italic">Lassedieđut: </em></p>
<p>Hanna Helander, hanna.helander@edu.utsjoki.fi</p>
<p>Anni-Sofia Niittyvuopio, anni-sofia.niittyvuopio@samediggi.fi</p>
<p>Satu Pieski, satu.pieski@edu.utsjoki.fi</p>
<p>https://www.saamenetaopetus.com/</p>
<p>https://www.samediggi.fi/doaibma/skuvlen-ja-oahppamateriala/?lang=dav</p>
</body></document>
