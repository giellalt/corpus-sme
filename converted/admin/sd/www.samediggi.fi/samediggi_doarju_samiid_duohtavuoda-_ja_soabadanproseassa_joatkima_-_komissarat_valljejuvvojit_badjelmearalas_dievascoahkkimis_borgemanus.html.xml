<document xml:lang="sme" id="no_id"><header><title>Sámediggi doarju sámiid duohtavuođa- ja soabadanproseassa joatkima – komissárat válljejuvvojit badjelmearálaš dievasčoahkkimis borgemánus - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>170</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/23/samediggi-doarju-samiid-duohtavuoda-ja-soabadanproseassa-joatkima-komissarat-valljejuvvojit-badjelmearalas-dievascoahkkimis-borgemanus/?lang=dav</origFileName><parallel_text xml:lang="fin" location="saamelaiskarajat_tukee_saamelaisten_totuus-_ja_sovintokomission_jatkamista_-_komissaarit_valitaan_ylimaaraisessa_tayskokouksessa_elokuussa_.html"/><parallel_text xml:lang="smn" location="samitigge_tuarju_sammilij_tuotavuota-_ja_sovadattamkomissio_juatkim_-_valjee_komissaarijd_paijeelmiaralii_tievascuakkimist_porgemaanust.html"/><parallel_text xml:lang="sms" location="saa_mte_gg_tuarjjad_sa_mmlai_tuottvuott-_da_suavadvuottkomissio_juatkkmoozz_-_komissaarid_va_lljeet_pa_jjelmearrsaz_tiuddsabbrest_pa_rggmannust.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi doarju sámiid duohtavuođa- ja soabadanproseassa joatkima – komissárat válljejuvvojit badjelmearálaš dievasčoahkkimis borgemánus</p>
<p><em type="italic">Sámedikki čoahkkin mearridii 23.6.2022 doarjut sámiid duohtavuođa- ja soabadankommišuvnna joatkima, muhto vállje guokte komissára badjelmearálaš dievasčoahkkimis, mii lágiduvvo borgemánus. Badjelmearálaš čoahkkin ordnejuvvo gáiddusoktavuođaid bokte. </em></p>
<p>Sámedikki čoahkkin gulai ovdal mearrádusbargama áššedovdin Sámiid psykososiálalaš doarjaga ovttadaga hoavdda Heidi Eriksen, vihtta sámiid duohtavuođa- ja soabadankommišuvdnii álgoálggus nammaduvvon lahtu sihke ovtta kommišuvnna čállingotti plánejeaddji.</p>
<p>– Ságastalaimet Sámedikki čoahkkimis vuđolaččat duohtavuođa- ja soabadankommišuvnna barggu joatkagis, ja lahtuid gaskavuođas ledje maiddái earálágan oainnut kommišuvnna barggu joatkaga birra. Boahtit joatkit ášši gieđahallama borgemánus, muitala Sámedikki ságajođiheaddji Tuomas Aslak Juuso.</p>
<p>Sámiid duohtavuođa- ja soabadankommišuvdna ásahuvvui stáhtaráđi doaimmas golggotmánu 28 beaivve 2021. Ásaheami maŋŋá kommišuvdna lea doaibman iešráđálaččat ja sorjjasmeahttumit. Miessemánus 2022 guktot Sámedikki evttohan komissárat Miina Seurujärvi sekä Heikki J. Hyvärinen bivddiiga earu komissára barggus stáhtaráđis. Stáhtaráđđi mieđihii earu Seurujärvii ja Hyvärisii komissára barggus 25.5.2022 rájes.</p>
<p>Sámedikki dieđáhus 13.6.2022: Sámediggi guorahallá duohtavuođa- ja soabadankommišuvnna dili ja doaibmaneavttuid fuolalaččat</p>
<p type="title">Lassidieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
<p>Anni Koivisto I várreságajođiheaddji 040 415 5969 anni.koivisto@samediggi.fi</p>
</body></document>
