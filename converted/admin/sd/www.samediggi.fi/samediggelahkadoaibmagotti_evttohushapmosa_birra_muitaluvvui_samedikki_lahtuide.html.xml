<document xml:lang="sme" id="no_id"><header><title>Sámediggeláhkadoaibmagotti evttohushápmosa birra muitaluvvui Sámedikki lahtuide - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>215</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/19/samediggelahkadoaibmagotti-evttohushapmosa-birra-muitaluvvui-samedikki-lahtuide/?lang=dav</origFileName><parallel_text xml:lang="fin" location="saamelaiskarajalakitoimikunnan_esitysluonnos_esiteltiin_saamelaiskarajien_jasenille.html"/><parallel_text xml:lang="smn" location="samitiggelaavatoimakode_hammiittasiavtuttas_oovdanpuohtui_samitige_jesanaid.html"/><parallel_text xml:lang="sms" location="saa_mte_gglaa_kktuaimmkaa_dd_e_tkkoshammaz_pirr_teadte_saa_mtee_gg_vuazzlaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggeláhkadoaibmagotti evttohushápmosa birra muitaluvvui Sámedikki lahtuide</p>
<p>Sámediggeláhkadoaibmagotti hámus sámediggelága nuppástussan ovdanbuktui Sámedikki lahtuide ja bargiide dieđihandilálašvuođas, mii dollui ovdal Sámedikki dievasčoahkkima. Evttohushámus sáddejuvvo odne gulaskuddamii dahjege cealkámušaid addima várás. Ulbmilin lea, ahte Sámediggi gieđahallá nuppástusevttohusa borgemánu áigge čoahkkimis.</p>
<p>– Duogábealde leat lávga ráđđádallamat ja doaibmagottis lea juksojuvvon maksima. Dál Sámediggi galgá árvvoštallat ovttas sámeservošiin, sáhttágo evttohusa dohkkehit, deahtista Sámedikki ságajođiheaddji Tiina Sanila-Aikio.</p>
<p>Gulaskuddamiid maŋŋá gevvojit sámediggelága 9 §:a mielde ráđđádallamat ja maiddái Sámedikki siskkáldas gieđahallan. Sámediggi galgá dohkkehit evttohusa, vuoi dat ovdánivčče riikkabeivviid gieđahallamii.</p>
<p>– Badjel jahkebeali garra bargu lea dál duogábealde ja leat juksan ovtta mihttomeari. Čuovvovaš lávkkit leat evttohushápmosa gulaskuddamat ja Sámedikki gieđahallan. Sávan dál sápmelaččaid aktiivvalašvuođa áššis, joatká Sámedikki II ságajođiheaddji Tuomas Aslak Juuso.</p>
<p>– Evttohushápmosa guorahaladettiin lea buorre muitit, ahte hámus lea dáid ráđđádallamiid boađus ja vástida dan linjjá, maidda ráđđádallamiin lea bessojuvvon, dárkkálmahttá Sámedikki má. láhkačálli Kalle Varis.</p>
<p>Vuoigatvuođaministeriija diimmá skábmamánus ásahan doaibmagotti bargu lea vuođđuduvvan vuođđovuoigatvuođaide, vuođđolága ásahan eará geatnegasvuođaide ja Suoma riikkaidgaskasaš olmmošvuoigatvuođageatnegasvuođaide sihke ON:id eamiálbmogiid vuoigatvuođaid julggaštussii.</p>
<p><em type="italic">Lassidieđut evttohushápmosa guovddáš evttohusain: </em></p>
<list><p type="listitem">Vuoigatvuođaministeriija dieđáhus 19.6.2018: Sámediggeláhkadoaibmagotti evttohushámus gulaskuddamii</p>
<p type="listitem">Cealkámušbivdda ja hámus ráđđáhusa evttohussan lausuntopalvelu.fi</p>
</list><list><p type="listitem">Dieđut prošeavttas http://oikeusministerio.fi/hanke?tunnus=OM077:00/2017</p>
</list><p><em type="italic">Lassidieđut: </em></p>
<p>Sámedikki ságajođiheaddji Tiina Sanila-Aikio tel. 050 300 1780, tiina.sanila-aikio(at)samediggi.fi</p>
<p>Sámedikki II várreságajođiheaddji Tuomas Aslak Juuso tel. +358 40 187 1331, tuomas.juuso(at)samediggi.fi</p>
<p>Sámedikki vs. láhkačálli Kalle Varis, 010 839 3187, kalle.varis(at)samediggi.fi</p>
</body></document>
