<document xml:lang="sme" id="no_id"><header><title>Árrabajásgeassima oahpaheaddjiide ja sierraoahpaheaddjiide stuorra dárbu sámi árrabajásgeassimis – Oulu universitehta álggaha skuvlemiid Anáris - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>273</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/23/arrabajasgeassima-oahpaheaddjiide-ja-sierraoahpaheaddjiide-stuorra-darbu-sami-arrabajasgeassimis-oulu-universitehta-alggaha-skuvlemiid-anaris/?lang=dav</origFileName><parallel_text xml:lang="fin" location="varhaiskasvatuksen_opettajille_ja_erityisopettajille_suuri_tarve_saamelaisessa_varhaiskasvatuksessa_-_oulun_yliopisto_aloittaa_koulutukset_inarissa.html"/><parallel_text xml:lang="smn" location="arasoddadem_mattaatteijeid_ja_sieranasmattaatteijeid_stuorra_tarbu_sammilii_arasoddadmist_-_oulu_ollaopattah_aalgat_skovliimijd_anarist.html"/><parallel_text xml:lang="sms" location="ouddpeamm_u_ctee_lid_da_spesiaalu_ctee_lid_surr_tarbb_saa_m_ouddpeammast_-_oulu_universite_tt_alttad_skooultoozzid_aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Árrabajásgeassima oahpaheaddjiide ja sierraoahpaheaddjiide stuorra dárbu sámi árrabajásgeassimis – Oulu universitehta álggaha skuvlemiid Anáris</p>
<p>Okta sámi árrabajásgeassima stuorámus hástalusain lea allaskuvlla čađahan sámegielat bargoveaga váilun. Sullii 40 proseantta sámegielat árrabajásgeassima bargiin lea almmá gelbbolašvuođa haga. Erenomáš váttis lea sámegielat árrabajásgeassima sierraoahpaheaddjiid dilli, dasgo sii eai leat bargosuorggis olláge.</p>
<p>Dilli buoriduvvo nu, ahte lasihuvvo árrabajásgeassima skuvlen. Oulu universitehta álggaha Anáris boahtte juovlamánus pedagogihka kandidáhtaskuvlema, mii addá árrabajásgeassima oahpaheaddji gelbbolašvuođa, ja pedagogihka magisttarskuvlejumi, mii addá árrabajásgeassima sierraoahpaheaddji gelbbolašvuođa. Skuvlejumiin giddejuvvo erenomáš fuopmášupmi sámi bajásgeassima ja árbevirolaš dieđu sihke giela oahppama pedagogalaš geavadagaide ja vugiide. Maiddái oassi oahpahusas lea sámegillii.</p>
<p>Sámegiela ja kultuvrra sierradárbbuid vuhtii váldi skuvlemiid mihttomearrin lea nannet pedagogalaš čehppodaga ja áššedovdamuša sámi árrabajásgeassimis ja vástidit suorggi oahpaheaddjiid stuorra dárbui.</p>
<p>Árrabajásgeassima sierraoahpaheaddjiskuvlen lágiduvvo Anáris dál vuosttas háve.</p>
<p>Skuvlemiid lágida Oulu universitehta pedagogihka dieđagoddi, ja dat ollašuhttojit máŋggahápmeskuvlemin nu, ahte ávkin geavahuvvojit eahkedat, vahkuloahpat ja geasselohkanbadji. Stuorámus oassi oahpahusas dáhpáhuvvá fierpmádagas, muhto lassin lagašoahpahusbajit dollojit Anáris ja muhtin oassái Oulus.</p>
<p>Skuvlemiin bargo oktasašbargu Sámedikkiin, Sámi Oahpahusguovddážiin ja Oulu universitehta Giellagas-instituhtain. Lassin oktasašbargu dahkkojuvvo maiddái sámi pedagogihka, máŋggagielatvuođa ja gielaealáskahttima dutkiiguin ja áššedovdiiguin. Skuvlemiid ruhtada oahpahus- ja kulturministeriija.</p>
<p>Ohcanáigi lea 31.8.–14.9.2022. Ohcamušaid vuođul bovdejuvvon ohcciide dollojuvvo heivvolašvuođaiskkus 10.-11.11.2022 Anáris.</p>
<p>Infodilálašvuođat skuvlemiin Teamsis maŋ 7.6.2022. Árrabajásgeassima oahpaheaddjiidskuvlen dmu 16.00 – 17.00 ja árrabajásgeassima sierraoahpaheaddjiidskuvlen dmu 17.00 – 18.00.</p>
<p type="title">Lassidieđut skuvlemiin Oahppobálgás:</p>
<p>Árrabajásgeassima oahpaheaddji, sámegiela ja kultuvrra sierradárbbuid vuhtii váldi skuvlen | Oulu universitehta</p>
<p>Árrabajásgeassima sierraoahpaheaddji, sámegiela ja kultuvrra sierradárbbuid vuhtii váldi skuvlen | Oulu universitehta</p>
<p type="title">Lassidieđut:</p>
<p>Anne-Mari Sironen, prošeaktaplánejeaddji, SaVOpe ja SaVEO – prošeakta, t. 050 4127944, etunimi.sukunimi@oulu.fi</p>
<p>Niina Aikio-Siltala, má. giellabeassejođiheaddji, Sámediggi, t. +358 (0)10 839 3115 / +358 (0)40 487 5414, niina.aikio-siltala@samediggi.fi</p>
<p><em type="italic">Govva: Kevin Francett </em></p>
</body></document>
