<document xml:lang="sme" id="no_id"><header><title>Sámediggi almmuha ohcan láhkai giellaáššiidčálli virggi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>161</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/04/01/samediggi-almmuha-ohcan-lahkai-giellaassiidcalli-virggi/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_kieliasiainsihteerin_viran.html"/><parallel_text xml:lang="smn" location="samitigge_almoot_uuccamnaal_kielaasijcallee_virge.html"/><parallel_text xml:lang="sms" location="saa_mte_gg_i_lmmat_ooccamnalla_kiollaa_ssipiisar_vee_rj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai giellaáššiidčálli virggi</p>
<p>Giellaáššiidčálli barggut leat meroštallon Sámedikki bargoortnega 35 §:s. Giellaáššiidčálli bargun lea ee. dikšut sámi giellaoktasašbargui guoskevaš bargguid, doaibmat sámi giellaráđi áššemeannudeaddjin ja čállin bargguidasas gullevaš áššiin, doalahit ja ovddidit Suomas geavahuvvon sámegielaid, ovddidit sámegielaid ealáskahttindoaimmaid ja gielaid guoski dutkandoaimma, juohkit dieđuid sámegielas ja bargat oktasašbarggu sámegiela dutkama ja fuolahusa suorggis doaibmi sisriikkalaš ja riikkaidgaskasaš organisašuvnnaiguin ja doaibmaorgánaiguin.</p>
<p>Seađusvuđot gelbbolašvuođagáibádussan lea virggi eaktudan skuvlejupmi ja lassin gáibiduvvo sámegiela dáidu (ásahus 1727/95). Virggi ceavzilis dikšun eaktuda heivvolaš allaskuvladutkosa, sámegielaide laktáseaddji áššedovdamuša sihke hálddahuslaš bargguid dovddiidusa ja buriid ovttasbargan- ja gulahallandáidduid. Bargohárjánupmi vástideaddji bargguin gehččo ovdun.</p>
<p>Bálká mearrašuvvá Sámedikki bálkávuogádaga gáibádusdási IV/II mielde (vuođđobálká 2706,50 euro/mb). Vuođđobálkká lassin máksojuvvojit bargohárjánumi mielde ahkelasit ja 24 % sámeguovllu lassi. Virgi devdojuvvo 1.7.2022 rájes ja virggi deavdimis čuvvojuvvo guđa mánotbaji geahččalanáigi.</p>
<p>Ohcamušaid mildosiiguin galgá doaimmahit Sámedikki čállingoddái 30.4.2022 rádjai čujuhussii: https://www.sympahr.net/public/pq.aspx?626f57f1</p>
<p>Lassidieđuid barggus addá gielladorvočálli Anne Kirste Aikio tel. 010 839 3124. Sámedikki doaibmamii sáhttá oahpásmit neahttačujuhusas www.samediggi.fi</p>
<p>Anáris 1.4.2022 Sámediggi</p>
</body></document>
