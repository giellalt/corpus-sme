<document xml:lang="sme" id="no_id"><header><title>Sámedikki válggat ordnejuvvojit áigetávvala mielde - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>312</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/27/samedikki-valggat-ordnejuvvojit-aigetavvala-mielde/?lang=dav</origFileName><parallel_text xml:lang="fin" location="saamelaiskarajien_vaalit_jarjestetaan_ajallaan_.html"/><parallel_text xml:lang="smn" location="samitige_vaaljah_uarnejuvvojeh_aigitaavlu_mield.html"/><parallel_text xml:lang="sms" location="saa_mtee_gg_vaal_tuaimtet_ai_jstes_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki válggat ordnejuvvojit áigetávvala mielde</p>
<p>Ráđđehusa láhkaevttohus riikkabeivviide sámedikkis addojuvvon lága rievdadeamis ii ovdánan ovdal riikkabeivviid geassebottu álgima . Sámedikki válggat doaimmahuvvojit dasto áigetávvala mielde 2.9.-30.9.2019. <span type="quote">”Dili livčče sáhttán rievdadit válggaid maŋidemiin, muhto dál mii bidjat deattu válggaide ja bargat dain sápmelaččaid iežaset válggaid”</span>, kommentere I várreságajođiheaddji Heikki Paltto dili.</p>
<p><span type="quote">“Stáhtas livččii lean vejolašvuohta doalvut ášši ovddos miessemánu rájes, go čađahii ráđđádallamiid Un olmmošvuoigatvuođakommitea čovdosiid geažil Sámedikkiin”</span>, joatká Paltto.</p>
<p>Sámedikki čoahkkin mearridii 18.6.2019 evttohit stáhtaráđđái , ahte stáhtaráđđi ovddidivčče Suoma riikkabeivviide láhkaevttohusa hohpolaš gieđahallama várás, mainna sámedikki válggaid guoski njuolggadusat rievdaduvvošedje. Evttohusa mielde boahtte sámedikki válggat livčče maŋiduvvon sámediggelága 3 §:a rievdadeami várás dasa dárbbašuvvon áigge veardde.</p>
<p><span type="quote">”Sápmelaččat vurde, ahte ráđđehusprográmma linnjemat riikkaidgaskasaš olmmošriektesoahpamušaid čuovvumis sihke sámiid vuoigatvuođaid gudnejahttimis livčče dolvon geavada doaimmaide”</span>, lohká II várreságajođiheaddji Tuomas Aslak Juuso. Rinne ráđđehusprográmma mielde stáhta lea čatnasan gudnejahttit ja ovddidit eamiálbmoga sámiid gielalaš ja kultuvrralaš vuoigatvuođaid. Lassin ráđđehusprográmmas máinnašuvvui, ahte ráđđehus čielggada hohpolaš áigetávvaliin sámedikki válggaid áigetávvalii guoski gažaldaga.</p>
<p>Sámediggi lea ohcan burgima alimus hálddahusrievtti mearrádusaide (AHR) guoskkadin jagiid 2011 ja 2015 sámedikki válgalogahallama. <span type="quote">”Sáhttá dušše sávvat, ahte maiddái AHR ipmirda ja dohkkeha burginohcamuša ON:id olmmošriektekomitea addin mearrádusaid maŋŋá”</span>, joatká II várreságajođiheaddji Tuomas Aslak Juuso.</p>
<p>Duogážin lea ON:id olmmošriektekomitea guovvamánus 2019 addin guokte čovdosa , maid mielde Suopma galgá árvvoštallat ođđasit sápmelašmeroštallama dan sihkkarastima várás, ahte eavttut jienastanvuoigatvuhtii sámedikki válggain meroštallojit ja dat heivehuvvojit nu, ahte gudnejahtto sámiid vuoigatvuohta geavahit siskkáldas iešmearridanrievtti siviila- ja politihkalaš vuoigatvuođaid guoski oktasašsoahpamuša mielde.</p>
<p type="title">Sámedikki válggat 2019</p>
<p>Sámedikki válggat doaimmahuvvojit 2.9.-30.9.2019. Evttohasa ásaheami galgá bargat válgalávdegoddái maŋimustá borgemánu 2. beaivve. Evttohasa sámedikki válggain sáhttet ásahit uhcimustá golbma olbmo, geat leat merkejuvvon jietnavuoigadahtton olmmožin sámedikki válgalogahallamii. Evttohasásaheami várás devdojuvvo válljensearvvi vuođđudanáššebábir ja evttohasa miehtanskovvi, maid galgá máhcahit, nu ahte leat vuollái čállon, válgalávdegoddái maŋimustá borgemánu 2. beaivve 2019 ovdal dmu 16.00.</p>
<p>www.samediggi.fi/valggat-2019/?lang=dav</p>
<p type="title">Lassidieđut:</p>
<p>I várreságajođiheaddji Heikki Paltto, 040 756 9075, heikki.paltto(at)samediggi.fi</p>
<p>II várreságajođiheaddji Tuomas Aslak Juuso, 040 187 1331, tuomas.juuso(at)samediggi.fi</p>
</body></document>
