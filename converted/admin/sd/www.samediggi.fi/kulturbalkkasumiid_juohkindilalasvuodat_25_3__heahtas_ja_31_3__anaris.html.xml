<document xml:lang="sme" id="no_id"><header><title>Kulturbálkkašumiid juohkindilálašvuođat 25.3. Heahtás ja 31.3. Anáris - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>258</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/16/kulturbalkkasumiid-juohkindilalasvuodat-25-3-heahtas-ja-31-3-anaris/?lang=dav</origFileName><parallel_text xml:lang="fin" location="kulttuuripalkintojen_jakotilaisuudet_25_3__hetassa_ja_31_3__inarissa.html"/><parallel_text xml:lang="smn" location="kulttuurpalhasuumij_jyehimtilalasvuodah_25_3__hettaast_ja_31_3__anarist.html"/><parallel_text xml:lang="sms" location="kulttuurciisti_jue_kkempoodd_25_3__hettast_da_31_3__aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kulturbálkkašumiid juohkindilálašvuođat 25.3. Heahtás ja 31.3. Anáris</p>
<p>Sámedikki kulturlávdegoddi jugii jagi 2023 kulturbálkkašumi Anja Kaarretii, Marja-Liisa Laitii ja Marja Näkkäläi. Kulturbálkkašupmi mieđihuvvo almmá ohcama haga ja dan dárkkuhussan lea bálkkašit kulturbargi dahje dáiddára dovddastussan mearkkašahtti barggus sámi kultureallima buorrin.</p>
<p><em type="italic">Marja Näkkälä </em><em type="italic">kulturbálkkašumi juohkindilálašvuohta lágiduvvo lávvardaga njukčamánu 25 beaivve 2023 dmu 13-15 Duottar-Lappi luondduguovddážis Heahtas. </em></p>
<p><em type="italic">Marja Näkkälä </em>(1952) lea eret johtti boazodoallobearrašis Neakkela gilis, Eanodagas. Dál son lea ealáhagas. Duodji lea Marja eallinvuohki, mii oidno su árvvuin ja eallindábis. Son gieđahallá bohccos ožžojuvvon materiálaid dujiin. Eanaš Marja geavaha dipma materiálaid. Marja goarru sihke dievdduid ja nissonolbmuid gávttiid ja son lea maiddái hui čeahpes gođđi. Su ivdnás sámi ulloliinnit leat čábbát ja čehpet gođđojuvvon. Son lea maiddái čeahppi čuoldit vuoddagiid. </p>
<p><em type="italic">Anja Kaarret ja Marja-Liisa Laiti kulturbálkkašumi juohkindilálašvuohta ordnejuvvo bearjadaga njukčamánu 31 beaivve 2023 dmu 17-19 Sámekulturguovddáš Sajosis, Anáris. </em></p>
<p><em type="italic">Anja Kaarret </em>(1960) lea eret Anára Bárttehis ja lea bargan eallinbarggu anárašgielat doaimmaheaddjin. Son lea bargan doaimmaheaddjin Yle sámegielat doaimmahusas jagi 1985 rájes, nappo badjel 35 jagi. Anja lea doaimmahan earret eará Anarâš saavah -beaivválaš prográmma ja maiddái anárašgielat mánáidprográmmaid, tv-ođđasiid, neahttaođđasiid ja sosiálalaš media materiálaid. Son lea doaimmaheaddji, gii ovddida jotkkolaččat iežas buvttadusaid sisdoaluid, iige goassige biehttal ođđa ideain. </p>
<p><em type="italic">Marja-Liisa </em><em type="italic">Laiti </em>(1952) lea eret duodjebearrašis Anárjoga Mihku báikkis, Ohcejoga gielddas. Son bázii ealáhahkii Sámi oahpahusguovddážis ja lea bargan eallinbarggu duddjoma olis elege duodje- oahpaheaddjin. Marja-Liisa oahpai jo mánnán vánhemiid ja fulkkiid oahpus duddjot máŋggabealagit iešguđetlágan materiálain. Son maiddái guolásta viššalit Anárjogas dahjege iešalddes, dallego vel oaččui guolástit doppe. </p>
<p>Prográmmas ee. musihkka, friija sisabeassan.</p>
<p type="title">Lassidieđut:</p>
<p>Riitta Orti-Berg kulturčálli tel. 010-839 3103 riitta.orti-berg(at)samediggi.fi</p>
</body></document>
