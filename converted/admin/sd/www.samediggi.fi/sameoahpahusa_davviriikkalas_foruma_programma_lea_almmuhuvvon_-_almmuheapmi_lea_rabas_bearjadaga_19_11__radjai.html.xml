<document xml:lang="sme" id="no_id"><header><title>Sámeoahpahusa davviriikkalaš foruma prográmma lea almmuhuvvon - almmuheapmi lea rabas bearjadaga 19.11. rádjái - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>179</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/11/17/sameoahpahusa-davviriikkalas-foruma-programma-lea-almmuhuvvon-almmuheapmi-lea-rabas-bearjadaga-19-11-radjai/?lang=dav</origFileName><parallel_text xml:lang="fin" location="saamelaisopetuksen_pohjoismaisen_foorumin_ohjelma_julkaistu_-_ilmoittautua_voi_perjantaihin_19_11__asti.html"/><parallel_text xml:lang="smn" location="samimattaattas_tave-eennamlii_foorum_ohjelm_almostittum_-_almottattad_puahta_vastuppeeivi_19_11__rai.html"/><parallel_text xml:lang="sms" location="saa_m-matt_toozz_ta_vvjannmallaz_fooruum_programm_olmstottum_-_i_lmmttoottad_vuaitt_piatnac_19_11__rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámeoahpahusa davviriikkalaš foruma prográmma lea almmuhuvvon – almmuheapmi lea rabas bearjadaga 19.11. rádjái</p>
<p>Sámeoahpahusa davviriikkalaš forum figgá hábmet ollislaš gova sámeoahpahusas Suomas, Ruoŧas ja Norggas. Foruma ulbmilin lea ovddidit oahpahusa rájáidrasttilteaddji ovttasbarggu ja dan skuvlenpolitihkalaš sajádaga ruovtturiikkainis. Forumii leat almmuhan iežaset olu virgeeiseválddit, skuvlenpolitihkalaš vaikkuheaddjit, sámeoahpahusa dutkit ja oahpaheaddjit.</p>
<p>– Davviriikkalaš sámeoahpahusa forum lea earenoamáš buorre dilálašvuohta riikarájáid rasttilteaddji skuvlenpolitihkalaš ságastallamii. Mis leat olu oktasaš hástalusat, maid čoavdimii dárbbašit mearrediđolaš ja joatkkašuvvi politihká, dadjá Sámedikki vuosttaš várreságadoalli Koivu-Jusse Ánne, Anni Koivisto.</p>
<p>– Sávaldahkan lea, ahte forum sáhtášii iežas oasis nannet skuvlenpolitihká sajádaga dakkár ovttasbargovuogádagain, mat mis juo leat nugo Sámi parlamentáralaš ráđis. Dasa lassin dan ulbmilin lea álggahit ođđa áigodaga Davviriikkaid oahpahusministeriijaid, Sámedikkiid ja Sámi allaskuvlla gaskasaš skuvlenpolitihkálaš ovttasbarggus, dadjá Koivisto.</p>
<p>Forumii lea vejolaš almmuhit iežas bearjadaga 19.11. rádjái fierbmesiidduin www.rajahissameoahpahus.com , gos maiddái foruma prográmma lea oaidnimis.</p>
<p type="title">Lassedieđut:</p>
<p>Ságajođiheaddji Tuomas Aslak Juuso tuomas.juuso(at)samediggi.fi tel. 040 687 3394 / 010 839 3101</p>
<p>I várreságajođiheaddji Anni Koivisto anni.koivisto(at)samediggi.fi tel. 040 415 5969</p>
<p>Skuvlenčálli Ulla Aikio-Puoskari Sámediggi tel. 010 839 3112 ulla.aikio-puoskari(at)samediggi.fi</p>
<p>Gielladorvočálli Anne Kirste Aikio Sámediggi 010 839 3124 anne-kirste.aikio(at)samediggi.fi</p>
</body></document>
