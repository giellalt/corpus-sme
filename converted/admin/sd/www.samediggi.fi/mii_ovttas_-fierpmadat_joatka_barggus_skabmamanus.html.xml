<document xml:lang="sme" id="no_id"><header><title>Mii ovttas -fierpmádat joatká barggus skábmamánus - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>207</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/11/10/mii-ovttas-fierpmadat-joatka-barggus-skabmamanus/?lang=dav</origFileName><parallel_text xml:lang="fin" location="mii_ovttas_-verkosto_jatkaa_tyotaan_marraskuussa.html"/><parallel_text xml:lang="smn" location="mij_oovtast_-viarmadah_juatka_pargos_skammamaanust.html"/><parallel_text xml:lang="sms" location="mii_ovttas_saaimas_juatkk_tuajas_skamm-mannust.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mii ovttas -fierpmádat joatká barggus skábmamánus</p>
<p>Sámedikki ja Kela ovttasbarggus ásahan eahpeválddiid ovttasbargofierpmádat <em type="italic">Mii ovttas – Mij oovtâst – Mij õõutâst – Me yhdessä </em>, joatká ovddidanbarggu sámegielat bálvalusaid buorideapmái. Fierpmádaga čuovvovaš deaivvadeapmi ordnejuvvo neahta bokte Teams-oktavuođaiguin 30.11.2022 dmu 12–14.00. </p>
<p>Fierpmádat lea rabas buot eiseválddiide, geat barget sámegielat bálvalusaiguin. Ovddit deaivvademiide leat searvan oassálastit badjel 20 iešguđetge organisašuvnnas mielde. Eiseválddiid sámegielat bálvalusaid ovddideapmi orruge leamen miehtebiekkas dál, dadjá gielladorvočálli Anne Kirste Aikio, guhte čuovvu barggus bokte sámi giellalága ollašuvvama:</p>
<p>– Lea vel ollu bargu ovddabealde sámegielat bálvalusaid ovddideapmái ja dasa ahte mis livččii juogalágan bálvalusat sámegillii fidnemis, muhto lean liikka ilus ahte guottut sámegielat bálvalusaid ordnema ektui leat nuppástuvvame ja máŋggain eiseválddiin orru hállu ovddidit sámegielat bálvalusaid.</p>
<p>Fierpmádaga ulbmilin lea juohkit buriid geavadagaid, addit veardásašdoarjaga ja movttiidahttit guhkesáigásaš sámegielat bálvalusaid ovddidanbargui. Skábmamánu deaivvadeamis gullat Mii ovttas-fierpmádaga oktavuhtii ásahuvvon johtilis áššedovdijoavkku barggu bohtosiid ja vásáhusaid ođđa bargovuogis. Joavku lea čielggadan sámegielat neahttabálvalusaid hástalusaid ja fállá čovdošin <span type="quote">”málestanrávagirjji”</span> neahttabálvalusaid ovddideapmái. Dan lassin beassat gullat Kela kirnu-barggus, man ulbmilin lea ee. nannet ipmárdusa sápmelaččaid bálvalandárbbuin.</p>
<p>Čuovvovaš fierpmádaga deaivvadeapmái sáhttá almmuhit <em type="italic">dáppe </em>. Sámediggi sávvá buot áššis beroštuvvan eiseválddiid mielde bargui. </p>
<p>Lassidieđut fierpmádaga birra Sámedikki <em type="italic">neahttasiidduin </em>(suomagillii). </p>
<p>Sámiid gielalaš vuoigatvuođaid birra.</p>
<p type="title">Lassidieđut:</p>
<p>Anne Kirste Aikio, gielladorvočálli anne-kirste.aikio@samediggi.fi +358 40 707 5626</p>
</body></document>
