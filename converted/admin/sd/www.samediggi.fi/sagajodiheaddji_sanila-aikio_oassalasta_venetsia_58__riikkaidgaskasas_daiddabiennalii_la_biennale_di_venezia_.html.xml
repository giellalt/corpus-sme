<document xml:lang="sme" id="no_id"><header><title>Ságajođiheaddji Sanila-Aikio oassálastá Venetsia 58. riikkaidgaskasaš dáiddabiennálii (La Biennale di Venezia) - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>243</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/05/06/sagajodiheaddji-sanila-aikio-oassalasta-venetsia-58-riikkaidgaskasas-daiddabiennalii-la-biennale-di-venezia/?lang=dav</origFileName><parallel_text xml:lang="fin" location="puheenjohtaja_sanila-aikio_osallistuu_venetsian_58__kansainvaliseen_taidebiennaalliin_la_biennale_di_venezia_.html"/><parallel_text xml:lang="smn" location="saavajodetteijee_sanila-aikio_uasalist_venetsia_58__aalmugijkoskasii_taaidabiennaalan_la_biennale_di_venezia_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ságajođiheaddji Sanila-Aikio oassálastá Venetsia 58. riikkaidgaskasaš dáiddabiennálii (La Biennale di Venezia)</p>
<p><em type="italic">Suoma Sámedikki ságajođiheaddji Tiina Sanila-Aikio oassálastá Venetsia 58. riikkaidgaskasaš dáiddabiennálii (La Biennale di Venezia) miessemánu 7.-9. beaivve 2019. Ságajođiheaddji oassálastá dáhpáhussii ovttas Norgga ja Ruoŧa Sámedikkiid ságajođiheaddjiiguin Aili Keskitaloin ja Per-Olof Nuttiin sihke Norgga Sámedikki stivrra lahtuin </em><em type="italic">Henrik Olseniin. </em></p>
<p>Ságajođiheaddji Sanila-Aikio oassálastá ee. Modearnadáidaga musea Kiasma buvttadan Davviriikkalaš paviljonga čájáhusa sihke Suoma Alvar Aalto -paviljongas čájehuvvon <em type="italic">A Greater Miracle of Perception </em>-čájáhusa rahpamiidda. </p>
<p>– Vuorddán buorre mielain go beasan oaidnit sámedáiddáriid bargguid dáiddabiennála oassin. Sámedáidaga máŋggabealatvuohta ja -dássásašvuohta geasuhit riikkaidgaskasaččat, ja lea duođaige fiinna ášši, ahte Pieski ja West oassálastiba biennálii, illuda ságajođiheaddji Sanila-Aikio.</p>
<p>Miracle Workers -kollektiivva vuosttas oktasaščájáhusas <em type="italic">A Greater Miracle of Perception </em>, mii lea oaidnin láhkai Suoma Alvar Aalto –paviljoŋgas, leat mielde dáiddár <em type="italic">Outi Pieski </em>sihke muitaleaddji ja filbmadahkki <em type="italic">Suvi West </em>. Outi Pieski báikái čadnon bargu <em type="italic">Ovdavázzit – Forewalkers </em>(2019) bajida ovdan riikkaid rájáid badjel ollašuvvan sámiid dáistaleami iešmearridanvuoigatvuođas ássanguovlluset eatnamiidda ja čáziide. Dagus deattuha, ahte eallin ja johtaleapmi galget vuođđuduvvat suvdilis rattát eallimii guovllu luonddudárbbuiguin. </p>
<p>Lassin čájáhusas lea ovdan viđa oanehisfilmmas čohkkejuvvon dagus <em type="italic">The Killing of Čáhcerávga </em>(2019), mas Miracle Workers kollektiivva lahtut dutket jeagatmeahttunvuođa potentiála boares jurddašanmálliin. Filmmas ovdanbuktojit bođu, searvvušlaš muitalusat. Loga lasi čájáhusas Frame Finland -siidduin . </p>
<p>Venetsia dáiddabiennáli lea juohke nuppi jagi lágiduvvon modearnadáidaga riikkaidgaskasaš stuorračájáhus. Biennáli čohkiida eanaš čájáhusain paviljoŋgain, maid stáhtat leat jagiid mielde lágidan. Vuosttas Venetsia dáiddabiennáli ordnejuvvui jagi 1895.</p>
<p type="title">Lassidieđut:</p>
<p>Sámedikki ságajođiheaddji Tiina Sanila-Aikio tel. 050 300 1780, tiina.sanila-aikio(at)samediggi.fi</p>
</body></document>
