<document xml:lang="sme" id="no_id"><header><title>Samediggi - Saamelaiskäräjät - Petteri Laiti ávvu&amp;#269;ájáhus rahpá Sajosa &amp;#269;ájáhuslanjaid sápmelaš dáiddáriidda</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>367</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1051&amp;lang=davvi</origFileName><parallel_text xml:lang="eng" location="index2.php_option=com_content_task=view_id=1051_lang=english.html"/><parallel_text xml:lang="fin" location="index2.php_option=com_content_task=view_id=1051_lang=finnish.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Petteri Laiti ávvučájáhus rahpá Sajosa čájáhuslanjaid sápmelaš dáiddáriidda</p>
<p>Anára kirkosiiddas, sámekulturguovddáš Sajosis rahppojuvvojit čájáhuslanjat sápmelaš dáiddáriidda. Vuosttas čájáhusa rahpamat dollojit duorastaga 25.6.2015, goas Petteri Laiti ávvučájáhus rahppojuvvo olbmuide. Čájáhus lea ovdan Sajosis 30.9.2015 rádjai.</p>
<p><em type="italic">Sápmelaš silbarávdi ja dáiddaduojár Ásllat-Mihku Biehtár |Petteri Laiti </em> </p>
<p>Duojár Petteri Laiti lea riegádan 1950 Ohcejoga Guolnnás, Detnui luoiti Anárjohgáttis ja gullá sámeduoji álggaheaddjiide. Laiti lea ožžon duddjondáidduid sogas árbin. <span type="quote">”Áhčči lei duojár ja duddjui atnudiŋggaid, nugo gerresiid, reagaid ja bohcco leaŋggaid badjealbmáide diŋgojumiid mielde ja eadni lea máhttán tekstiilabargguid earret eará silkkiid, boahkániid ja gahpiriid”</span>, Laiti muitala.</p>
<p>Petteri Laiti muitala leat bajásšaddan gilvvu vuolahasaiguin juo ruovttustis áhči duddjodettiin. ”Ovdal eai lean sierra verstát, muhto duddjojuvvui stobus ja šiljus.” Laiti lea válmmaštuvvan silbarávdin 1984 ja gárvánettiin son vuođđudii Anárii Átelje Samek. Dál meaštára bázedettiin ealáhahkii, su barggu joatká Sami Laiti. Bárdni lea áhčis oahpahusas gárvánan oahppanduojárin dahjege kisällin ja studeren suorggi maiddái Sámi oahpahusguovddážis (SOG).</p>
<p>Laiti lea okta dain buoremusat dovdojuvvon Suoma beale sámeduojáriin ja son máhttá máŋggabealagit, juoba ođđasisgeavahemiin, árbevirolaš duddjondáidduid. Laiti lea erenomážit beaggán báhkke- ja čoarvedujiiguin ja maiddái buvkkuiguin, muhto maiddái gárvvistan bohccos ožžojuvvon materiálaid duodjeatnui. Su silbaduojit leat dovddusat erenomážit das, ahte son lea ovttastahttán kreatiivvalaččat silbii árbevirolaš duoji materiálaid ja hámiid. Laiti báhkkeduojit ja sámesilbbat leamašan ovdan máŋggain čájáhusain Suomas ja olgoriikkain.</p>
<p>Petteri Laiti: ”Lea dehalaš áddet ja diehtit dujiid sisdoalu, mearkkašumi ja geavahandárkkuhusa. Árbevirolaš dujiid hámit ja čiŋaheamit leat ovddiduvvon sierra materiálaid iešvuođaid ávkingeavahemiin alladássásaš ja ealli álbmotdáidagin. Dán álbmotdáidaga galgá addit eallit ja bálvalit servodaga.”</p>
<p><em type="italic">Ávvučájáhus Sajosis </em> </p>
<p>Anára álbmotskuvllas Petteri Laiti oaččui duođaštusa 50 jagi dassái jagi 1965. Skuvlavisti lea Sajosa buohta, Njelješgeainnu nuppe bealde ja otná beaivve seammá Anára boares skuvlavisttis leat Laiti bargolanjat. Čájáhusa lea nappo lunddolaš ordnet Sajosa lanjaide, gos dat sáhttá joatkit mátkki viidásabbot.</p>
<p>Čájáhus ii leat vuovdinčájáhus, muhto Laiti váldá iežas sániidis mielde diŋgojumiid vuostá. Diŋgojuvvon dujiid duddjo jogo Petteri ieš dahje Sami. <em type="italic">Sajosa geasi rabasáiggit: </em> </p>
<p xml:lang="sms">Sajos info: vu-be dmu 9-17 Restauráŋŋa Lyeme: vu-be dmu 10–16</p>
<p>Duodji shop: vu-be dmu 10-17 Sámegirjerádju: vu-di dmu 13–19, ga-du dmu 10–17, be 10–16 <em type="italic">Sajosa sámedujiid bargobájit ollašuhttojit áiggis 1.7. - 14.8.2015, árgan dmu 11–17. Petteri Laiti ávvučájáhus Sajosis 26.6.–30.9.2015, Sajosa rabasáigge. </em><em type="italic">Lassidieđut: </em> </p>
<p xml:lang="sms">Riitta Orti-Berg, vs. kulturčálli, Sámediggi, www.samediggi.fi Johanna Alatorvinen, má. márkanastinhoavda, Sámekulturguovddáš Sajos, www.sajos.fi</p>
</body></document>