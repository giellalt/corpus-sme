<document xml:lang="sme" id="no_id"><header><title>Nuoraidráđđi ordne seminára sámediggelága ođasmahttimis 11.10.2022  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>241</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/04/nuoraidraddi-ordne-seminara-samediggelaga-odasmahttimis-11-10-2022/?lang=dav</origFileName><parallel_text xml:lang="fin" location="nuorisoneuvosto_jarjestaa_seminaarin_saamelaiskarajalain_uudistamisesta_11_10_2022_.html"/><parallel_text xml:lang="smn" location="nuorairaadi_uarnee_seminaar_samitiggelaava_udasmitmist_11_10_2022_.html"/><parallel_text xml:lang="sms" location="nuorisuavtos_jaa_rjast_seminaar_saa_mte_gglaa_jj_oodummsest_11_10_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nuoraidráđđi ordne seminára sámediggelága ođasmahttimis 11.10.2022</p>
<p>Nuoraidráđđi ordne seminára sámediggelága ođasmahttimis Helssegis. Seminára temán lea <em type="italic">Sámenuoraid boahttevuođa huksemin </em>. Dilálašvuohta ordnejuvvo <em type="italic">Pikkuparlamentta </em><em type="italic">Álbmotinfos </em><em type="italic">maŋŋebárgga 11. golggotmánus diibmu 8.05–10.00 </em>. </p>
<p>– Nuoraidráđđi háliida loktet ovdan sámediggelága mearkkašumi sámenuoraide ja fállat arena ságastallamii lága ođasmahttimis mearrideaddjiiguin, muitala nuoraidráđi ságadoalli Anni-Sofia Niittyvuopio.</p>
<p>– Dilálašvuođas hállet máŋggat olmmošvuoigatvuođaid áššedovdit, geaiguin leage mávssolaš beassat ságastallat sámenuoraid olmmošvuoigatvuođaid ja boahttevuođa geahččanguovllus, joatká nuoraidráđi várreságadoalli Maria Mäkinen.</p>
<p>Dilálašvuođas ovdanbukto doaibmagotti evttohusas evttohuvvon ođasmahttimat, gullat áššedovdisáhkavuoruid ja ságastallat lága ođasmahttimis erenoamážit sámenuoraid geahččanguovllus. Dilálašvuođas lea gáffe- ja iđitbiebmoguossoheapmi.</p>
<p>Dilálašvuohta lea rabas ja dan sáhttá maid čuovvut gáiddusin. Dilálašvuohta báddejuvvo. Báikki alde oassálastin lea čujuhuvvon vuosttažettiin riikkabeailahtuide, riikkabeivviid bargiide ja mediai. Dilálašvuohta ordnejuvvo ovttasbarggus Olmmošvuoigatvuođaguovddážiin. Álbmotinfo uvssat rahpasit diibmu 8.00 ja uvssa luhtte lea dorvodárkkistus sidjiide geat bohtet riikkabeivviid olggobealde.</p>
<p>Guossohemiid várás mii bivdit dieđihit oassálastimis 9.10.2022 rádjai dás . Dilálašvuođa sáhttá čuovvut gáiddusin Sajosa <em type="italic">Youtube-kanálas </em>. </p>
<p type="title">Seminára prográmma:</p>
<p>8.05 Gáffe ja iđitbiebmoguossoheapmi</p>
<p>8.15 Seminára rahpan, Olmmošvuoigatvuođaguovddáš, Susan Villa, áššedovdi</p>
<p>8.20 Nuoraidráđi sáhkavuorru, Anni-Sofia Niittyvuopio, nuoraidráđi ságadoalli</p>
<p>8.30 Ođasmahttima válmmaštallanproseassa, Yrsa Nyman, vuoigatvuođaministeriija ráđđádalli virgeolmmoš</p>
<p>8.40 Láhkaevttohusa sisdoallu, Pirita Näkkäläjärvi, láhkanuppástusa válmmaštallan doaibmagotti lahttu</p>
<p>8.50 Ovttaveardásašvuođasáttaolbmo sáhkavuorru, Kristiina Stenman</p>
<p>9.00 Amnesty sáhkavuorru, Niina Laajapuro, olmmošvuoigatvuođabarggu hoavda</p>
<p>9.05 Olmmošvuoigatvuođalihtu sáhkavuorru, Kaari Mattila, váldočálli</p>
<p>9.10 Oktiigeassu, Tuomas Aslak Juuso, Sámedikki ságajođiheaddji</p>
<p>9.20 Ságastallan</p>
<p>9.55 Dilálašvuođa loahpaheapmi </p>
<p>Oahpásnuva nuoraidráđi cealkámuššii sámediggelága nuppástusa válmmaštallan doaibmagotti smiehttamušas <em type="italic">dás </em>. </p>
<p type="title">Lassedieđut:</p>
<p>Anni-Sofia Niittyvuopio nuoraidráđi ságadoalli anni-sofia.niittyvuopio(a)samediggi.fi 040 610 7905</p>
<p>Elli-Marja Hetta nuoraidčálli elli-marja.hetta(a)samediggi.fi 050 382 5179</p>
</body></document>
