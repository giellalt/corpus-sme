<document xml:lang="sme" id="no_id"><header><title>Nuorat besset ieža plánet sámegielat astoáiggedoaimmaid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>214</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/10/25/nuorat-besset-ieza-planet-samegielat-astoaiggedoaimmaid/?lang=dav</origFileName><parallel_text xml:lang="fin" location="nuoret_paasevat_itse_suunnittelemaan_saamenkielista_vapaa-ajan_toimintaa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nuorat besset ieža plánet sámegielat astoáiggedoaimmaid</p>
<p><em type="italic">Sámedikki nuoraidráđi De!-prošeakta čielggada dál jearahallamiin nuorain, ahte makkár sámegielat astoáiggedoaimmaide sii háliidivčče oassálastit. Jearahallamii sáhttet Sámedikki neahttasiidduin ja nuoraidráđđi sosiála media kanálain vástidit buot 13-29-jahkásaš nuorat, geat háliidivččet oassálastit sámegielat nuoraiddoaimmaide man nu sámegielain. </em></p>
<p>– Sámegielat nuoraiddoaimmat leamaš dán rádjái dušše unnán. De!-prošeavtta ulbmilin lea fidnet nuoraid ieža mielde plánet, makkár sámegielat doaimmaide sii háliidit oassálastit. Dál lea buorre muddu muitalit, jos lea ieš dahje ovttas skihpáriiguin niegadan man nu astoáiggedoaimmas, mii ii leat leamaš iežas ruoktoguovllus. Prošeavtta ulbmilin lea ollašuhttit justa diekkár ideaid, tipse De!-prošeavtta prošeaktabargi Tuuli Miettunen.</p>
<p>De!-prošeavtta áigge ollašuhttit nuoraid ieža plánen sámegielat astoáiggedoaimmaid pilohtaid. Ulbmilin lea nannet sámegielat nuoraidkultuvrra ja movttiidahttit nuoraid geavahit sámegielaid maid astoáiggis.</p>
<p>Sámegielat nuoraiddoaimmaid ordnema lea ovdal hehtten dat, ahte gielddain eai leamaš sámegielat nuoraidbargit. Bargiid váilun lea ain čuolbma, mieđiha Miettunen.</p>
<p>– Go gielddain eai leat sámegielat nuoraidbargit, mii fertet gávdnat nuoraiddoaimmaid bagadalliid eará sajis. Danin mii seammá áigge čielggadit maid, makkár sámegielat olbmot gielddain ja sámeguovllu servviin leat ja sáhtášeimmetgo ávkkástallat sin máhtuid nuoraid plánen doaimmain, muitala Miettunen.</p>
<p>Jearahallamiidda beasat vástidit čujuhusas: https://www.samediggi.fi/de/</p>
<p>De!-prošeavtta sáhttá čuovvut Nuoraidráđi sosiála media kanálain, Instagramas ja Facebookas. Prošeavtta ollašuhttit áiggis 1.10.2018-30.8.2019 ja dan ruhtada Leader Pohjoisin Lappi.</p>
<p><em type="italic">Lassedieđut: </em>Prošeaktabargi Tuuli Miettunen, tuuli.miettunen(at)samediggi.fi , tel. 010 839 3133 / 040 650 7505 </p>
</body></document>
