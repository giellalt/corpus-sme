<document xml:lang="sme" id="no_id"><header><title>Sámediggi bovde oahpásmuvvat doaibmasis sámiid álbmotbeaivve - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>213</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/14/samediggi-bovde-oahpasmuvvat-doaibmasis-samiid-albmotbeaivve/?lang=dav</origFileName><parallel_text xml:lang="fin" location="saamelaiskarajat_kutsuu_tutustumaan_toimintaansa_saamelaisten_kansallispaivana.html"/><parallel_text xml:lang="smn" location="samitigge_puavdee_uapasmud_toimasis_sammilij_aalmugpeeivi.html"/><parallel_text xml:lang="sms" location="saa_mte_gg_kacc_tobdstoottad_tuaimmses_saa_mi_meersazpei_vven.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi bovde oahpásmuvvat doaibmasis sámiid álbmotbeaivve</p>
<p><em type="italic">Sámediggi ordne rabas uvssaid beaivve Anára Sajosis sámiid álbmotbeaivve 6.2.2019 dmu 10-15. Beaivvi dárkkuhussan lea dahkat Sámedikki doaimma oahpisin. Buohkat leat bures boahtin oassálastit beaivái! </em></p>
<p>Sámiid álbmotbeaivi dollojuvvo jahkásaččat guovvamánu 6. beaivve. Ávvodoalut lágiduvvojit dalle árbevirolaččat Sámeguovllu sierra guovlluin ja dán áigge maiddái Sámeguovllu olggobealde. – Dán jagi háliidit erenomážit dahkat Sámedikki doaimma oahpisin ja bovdetge buohkaid áššis beroštuvvan olbmuid boahtit rabas uvssaid beaivái Anára Sajosii, illuda ságajođiheaddji Tiina Sanila-Aikio.</p>
<p>– Beaivvi áigge oahpásmuvvat Sámedikki doaibmajagi áigeguovdilis temáide, nugo riikkaidgaskasaš eamiálbmogiid gielaid temájahkái. Suomas hállon buot sámegielaid dilli lea fuolastuhtti ja sámegielaid buorrin bargojuvvon bargu lea erenomáš dehálaš, joatká Sanila-Aikio.</p>
<p>Rabas uvssaid beaivve prográmmas lea oahpásmuvvan Sámedikki doaimmahagaide sihke politihkalaš váikkuheami vejolašvuođaide. Sámediggi fállá buot gussiide káfiid ja Sajosa restoráŋŋa Čaijus sáhttá oastit álbmotbeaivve lunšša. Beaivái oassálastiid gaskkas vuorbáduvvojit fanimateriála ja bileahtta jagi 2019 Ijahis Idja -festiválii.</p>
<p>Prográmma »</p>
<p>Sámiid álbmotbeaivi lea okta sámiid leavgabeivviin. Ávvobeaivin álbmotbeaivi lea vel nuorra, dasgo suopmelaš albmenáhkkái dat merkejuvvui easkka jagi 2004. Álbmotbeaivvis mearriduvvui goittotge juo jagi 1992, ja ávvobeaivve ruohttasat ollet badjel čuohte jagi duohkái, jahkái 1917. Dalle Norgga Troanddimis ordnejuvvui vuosttas davviriikkalaš sámečoahkkin, man dárkkuhussan lei guorahallat sámiid eallinvejolašvuođaid ja váldit beali sámiid guoski gažaldagaide.</p>
<p>Sámiid guoski dieđut oahpahusa ja eará berošteaddjiid várás: www.oktavuohta.com . Siiddut leat doisttažii suomagillii.</p>
</body></document>
