<document xml:lang="sme" id="no_id"><header><title>Sámenuoraid dáiddadáhpáhus lea maiddái dán jagi ahkeráddjemeahttun - Sámedikki stivra mieđihii lasseruhtadeami - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>321</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/23/samenuoraid-daiddadahpahus-lea-maiddai-dan-jagi-ahkeraddjemeahttun-samedikki-stivra-miedihii-lasseruhtadeami/?lang=dav</origFileName><parallel_text xml:lang="fin" location="saamelaisnuorten_taidetapahtumasta_myos_tana_vuonna_ikarajaton.html"/><parallel_text xml:lang="smn" location="saminuorai_taaidatabahtusast_meid_taan_ive_aherajittem.html"/><parallel_text xml:lang="sms" location="saa_mnuori_cea_ppvuottpeei_vest_se_tan_ee_jj_aa_kkraajtem.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámenuoraid dáiddadáhpáhus lea maiddái dán jagi ahkeráddjemeahttun – Sámedikki stivra mieđihii lasseruhtadeami</p>
<p><em type="italic">Sámedikki stivra mearridii čoahkkimis 10.2.2023, ahte dat várre geardelunddot 15 000 euro lasáhusa jagi 2023 Sámenuoraid dáiddadáhpáhusa lágideapmái. Stivra rávve, ahte dáiddadáhpáhus lágiduvvošii dán jagi maid ahkeráji haga dego ovddit jagiin. Skuvlen- ja oahppomateriáladoaimmahat gieđahallá ášši čuovvovaš čoahkkimis 17.3.2023. </em></p>
<p>Dáhpáhusa lágidemiid lea dahkan váddásabbon dat, ahte ii oahpahus- ja kulturministeriija mieđihan sierradoarjja, eaige dáhpáhussii várrejuvvon sajit leat šat reahkkán erenoamáš lágidemiid haga. Ovdal almmuhuvvui plánaid birra loktet dáiddadáhpáhusa ahkeráji 9–20-jahkásaš nuoraide.</p>
<p>– Mii áddet bures loktaneaddji goluid ja lassáneaddji gallejeaddjimeriid mielde boahtti hástalusaid dáhpáhusa lágideapmái. Mii háliideimmet goittotge vel gieđahallat ášši stivrras ja ohcat ovttas eará čovdosiid, vai buot sámemánát beasašedje oassálastit. Dán jagi ášši čovdojuvvo lasseruhtadeami dorvvuin, muhto boahttevuođa várás ferte čielggadit, mii lea buoremus vuohki doaibmat, dadjá Sámedikki ságajođiheaddji Tuomas Aslak Juuso.</p>
<p>Ságajođiheaddji Juuso illuda, ahte dáhpáhus beroštahttá buot ahkásaš sámemánáid jagis nubbái. – Dáhpáhusa dehálašvuođas muitala maiddái dat, ahte oaččuimet máŋggaid oktavuođaváldimiid main olbmot ledje fuolas ahkerájiin, Juuso joatká.</p>
<p type="title">Sámenuoraid dáiddadáhpáhusa ođasmahttimii doaivut Sámeálbmoga oainnuid</p>
<p>Sámediggi áigu čielggadit, makkár sávaldagat sámiin leat iežaset dáiddadáhpáhusa boahttevuođa ektui. Ulbmilin lea jurddahallat, mo dáhpáhusa sáhttit dan dáláš resurssaiguin ollašuhttit maiddái boahttevuođas nu, ahte nu ollugat go vejolaš jokset dan.</p>
<p>– Lean duđavaš, ahte mii sáhttit dán jagi maid lágidit dáiddadáhpáhusa ahkerájiid haga. Čuovvovaččat mii fertet čielggadit, makkár sávaldagat Sámeálbmogis leat dán árbevirolaš dáiddadáhpáhusa boahttevuhtii. Mii áigut gullat viidát sápmelaš mánáid, nuoraid, oahpaheaddjiid ja vánhemiid, muitala vs. skuvlenčálli Bigga-Helena Magga.</p>
<p>Sámenuoraid dáiddadáhpáhus gullá riikaviidosaš Nuori Kulttuuri (Nuorra Kultuvra) -fierpmádahkii , man doaibmamálle lea nuppástuvvan jagi 2021. Fierpmádaga máŋggadáiddalaš dáhpáhusat leat oaivvilduvvon 13–29-jahkásaš nuoraide, mii spiehkkasa sámenuoraid dáiddadáhpáhusas ja dat lágiduvvojit juohke nuppi jagi neahtas ja juohke nuppi jagi fas oktasaš dáhpáhusas. Dán jagi festiválii, mii lágiduvvo Kuopios 25.–27.5. sáddejuvvojit ovddasteaddjit maiddái sámenuoraid cuoŋománu dáhpáhusas.</p>
<p>Sámenuoraid dáiddadáhpáhus lágiduvvo Anáris 26.-27.4.2023.</p>
<p type="title">Lassedieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
<p>Bigga-Helena Magga Vs. skuvlenčálli 010 839 3121 / 040 570 2786 bigga-helena.magga@samediggi.fi</p>
</body></document>
