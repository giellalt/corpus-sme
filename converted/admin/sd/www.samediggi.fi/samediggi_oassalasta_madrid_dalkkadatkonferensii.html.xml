<document xml:lang="sme" id="no_id"><header><title>Sámediggi oassálastá Madrid dálkkádatkonferensii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>202</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/09/samediggi-oassalasta-madrid-dalkkadatkonferensii/?lang=dav</origFileName><parallel_text xml:lang="fin" location="saamelaiskarajat_osallistuu_madridin_ilmastokonferenssiin.html"/><parallel_text xml:lang="smn" location="samitigge_uasalist_madrid_songngadahkonferensan.html"/><parallel_text xml:lang="sms" location="saa_mte_gg_vuassaatt_madrid_aimmoskonfere_nsse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi oassálastá Madrid dálkkádatkonferensii</p>
<p>Sámediggi oassálastá Madridas 2. – 13.12 dollon ON:id dálkkádatčoahkkimii. Gažaldagas lea ON:id vuollásaš dálkkádatrápmasoahpamuša 25. oassebeallečoahkkin ja maŋimuš čoahkkin ovdal Pariissa soahpamuša áigodaga álgima. Konfereanssas lea ulbmilin oažžut lohppii Pariissa soahpamuša njuolggadusgirjji guoski ráđđádallamiid ja soahpat erenomážit márkanmekanismmaid guoski njuolggadusain.</p>
<p>Eamiálbmogiid guoski áššit čoahkkimis leat soahpamuša vuollásaš eamiálbmogiid dálkkádatforuma deaivvadeapmi sihke dan vuollásaš dáhpáhusat čoahkkima áigge sihke eamiálbmogiid dálkkádatforuma bargoprográmma dohkkeheapmi. Lassin Pariissa soahpamuša njuolggadusaid guoski ráđđádallamat, mat laktásit eamiálbmogiid olmmošvuoigatvuođaide, leat dehálaččat Sámediggái. Eamiálbmotpanela bargoprográmma birra sohppui konfereanssa vuosttas vahkus, nu ahte Pariissa dálkkádatráđđádallamiin 2015 álgán proseassa foruma vuođđudeamis lea nappo ožžojuvvon lohppii ja foruma sáhttá álggahit aitosaš doaimma. Prográmma lea čuovvovaš guovtte jahkái ja dat sisttis doallá oktiibuot 12 aktivitehta, mat laktásit eamiálbmogiid árbevirolaš dihtui sihke oassálastinvejolašvuođaide, sisttis doallamiin ovdamearkan guvllolaš bargobáji lágideami.</p>
<p><span type="quote">”Dálkkádatnuppástus guoská min buohkaid, ja das lea stuorra váikkuhus árktalaš guovlluid eamiálbmogiid eallimii. Eamiálbmogiid oassálastin sihke olmmošvuoigatvuođaid gudnejahttima vuhtiiváldin áššáigullevaččat lea dehálaš riikkaidgaskasaš dálkkádatráđđádallamiin”</span>, muitala II várreságajođiheaddji Juuso vuordámušain dálkkádatčoahkkima bohtosiid ektui.</p>
<p>II várreságajođiheaddji Juuso oassálasttii maiddái ságastallin konfereanssa mielddusdáhpáhusaide sihke doalai eamiálbmotpanela vuollásaš dáhpáhusas oktasašsáhkavuoru EU:in.</p>
<p>Sámedikki čoahkkimis ovddasteaba II várreságajođiheaddji Tuomas Aslak Juuso ja riikkaidgaskasaš áššiid čálli Inka Saara Arttijeff.</p>
<p><em type="italic">Lassidieđut </em></p>
<p>Tuomas Aslak Juuso, II várreságajođiheaddji tuomas.juuso@samediggi.fi tel. 040 187 1331</p>
</body></document>
