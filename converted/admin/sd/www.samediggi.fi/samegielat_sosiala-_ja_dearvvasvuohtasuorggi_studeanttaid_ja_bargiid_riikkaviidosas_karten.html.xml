<document xml:lang="sme" id="no_id"><header><title>Sámegielat sosiála- ja dearvvašvuohtasuorggi studeanttaid ja bargiid riikkaviidosaš kárten - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>227</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/27/samegielat-sosiala-ja-dearvvasvuohtasuorggi-studeanttaid-ja-bargiid-riikkaviidosas-karten/?lang=dav</origFileName><parallel_text xml:lang="fin" location="saamenkielisten_sosiaali-_ja_terveysalan_opiskelijoiden_seka_sivi-sote-ammattilaisten_valtakunnallinen_kartoitus.html"/><parallel_text xml:lang="smn" location="samikielalij_sosiaal-_ja_tiervasvuotasyergi_uappei_ja_pargei_valdikodalas_karttim.html"/><parallel_text xml:lang="sms" location="saa_mkiollsaz_sosiaal-_da_tiorvasvuottsue_rj_matt_toottji_da_tuejjlai_va_lddkaaddlaz_kaart_tos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámegielat sosiála- ja dearvvašvuohtasuorggi studeanttaid ja bargiid riikkaviidosaš kárten</p>
<p>Poske (Davvi-Suoma sosiálasuorggi máhttinguovddáš) sámeovttadat ollašuhttá gažadeami ovttasbarggus Perhekeskustoimintamalli Lappiin – integroidut monitoimijaiset palvelut perheille (Bearašguovddášdoaibmanmálle Lappii – integrerejuvvon máŋggadoaibmi bálvalusat bearrašiidda) –fidnuin (2017–2018). Boahttevaš eanangodde- ja sode-ođastusa mielde lea dehálaš čielggadit gokčevaččat sámegielat sode-suorggi ámmátolbmuid ámmát- ja gielladáiddu ja sajáiduvvama riikkaviidosaččat. Eanangoddeođastusa mielde sámegielat bálvalusaid buoret koordineren ja ámmátolbmuid kárten lea okta guovddáš gažaldat sámegielat bálvalusaid dorvvasteami dáfus.</p>
<p>Gažadeapmi guoská vuosttaš sajis sámegielat čuvgehus ja sosiála- ja dearvvašvuohtasuorggi ámmátolbmuid gielddain, servviin, searvegottiin ja boahtteáiggi sode-ámmátolbmuid oahppolágádusain. Gažadeapmái sáhttet almmatge oassálastit buohkat, geat háliidit ovdanbuktit iežaset máhtu sámegielaid dáfus. Čielggadeami bohtosat adnojuvvojit eanangodde- ja sode-válmmaštallamis čuozihit sámegielat ámmátolbmuid čuoziheami. Gažadeapmi ollašuhttojuvvo Webprobol-gažadeapmin ja vástideapmi bistá sullii 10-15 minuhta. Muitalit bohtosiid birra jagi 2019 áigge.</p>
<p>Gažadeapmái vástideapmi ii geatnegahte vástideaddji masage ja gažadeapmái sáhttá vástidit iežas namain dahje anonyman. Persovdnadieđuid gieđahallamis čuovvut EU diehtosuodjenjuolggadusaid. Vástádusaid gieđahallet Lape-fidnu prošeaktabargi, Sámedikki sode-čálli, Poske sámeovttadaga plánejeaddji ja Lappi eanangotti sámebálvalusaid plánejeaddji. Vástádusat ja oktavuođadieđut geavahuvvojit dušše sámegielat sosiála- ja dearvvašvuohtabálvalusaid ja čuvgehusbálvalusaid plánemii ja ovddideapmái. Vástádusat seailluhuvvojit fuolalaččat suollemassániin suddjejuvvon muitosákkis. Vástideaddji sáhttá eastit iežas vástádusaid geavaheami maŋálgihtii, nu ahte váldá oktavuođa Poske sámeovttadaga plánejeaddjái.</p>
<list><p type="listitem">Sámegielat sosiála- ja dearvvašvuohtasuorggi studeanttaid riikkaviidosaš studeantakárten.</p>
<p type="listitem">Sámegielat sosiála- ja dearvvašvuohtasuorggi bargiid riikkaviidosaš kárten.</p>
</list><p>Giitit váimmolaččat juo ovddalgihtii du vástádusas. Bivdit vástádusaid gažadeapmái 14.12.2018 rádjai.</p>
<p type="title">Oktavuođaolmmoš addá lassedieđuid čielggadusas:</p>
<p>Riitta Lehtola, riitta.lehtola@poskelappi.fi p. 040 16 26 424</p>
</body></document>
