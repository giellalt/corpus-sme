<document xml:lang="sme" id="no_id"><header><title>Sámediggi almmuha ohcan láhkai vástideaddji árrabajásgeassinjođiheaddji mearreáigásaš barggu - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>243</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/17/samediggi-almmuha-ohcan-lahkai-vastideaddji-arrabajasgeassinjodiheaddji-mearreaigasas-barggu/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_vastaavan_varhaiskasvatusohjaajan_maaraaikaisen_tehtavan.html"/><parallel_text xml:lang="smn" location="samitigge_almoot_uuccamnaal_vastideijee_arasoddademstivrejeijee_meriaigasii_pargo.html"/><parallel_text xml:lang="sms" location="saa_mte_gg_i_lmmat_ooccamnalla_va_stteei_ouddpeammo_hjjeei_mie_rraiggsaz_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai vástideaddji árrabajásgeassinjođiheaddji mearreáigásaš barggu</p>
<p>Sámediggi almmuha ohcan láhkai</p>
<p><em type="italic">Vástideaddji árrabajásgeassinjođiheaddji </em><em type="italic">mearreáigásaš barggu </em></p>
<p>Bargu álgá, das maŋŋá go ruhtadeapmi lea sihkkaraston, soahpamuša mielde ja bistá 31.12.2019 rádjai. Vástideaddji árrabajásgeassinjođiheaddji vástida Anarâškielâ servi ry:a doallan golmma giellabeasi – Anára Piervâl ja Piäju sihke Avvilis doaibmi Kuáti – árrabajásgeassima stivremis, ovddideamis ja bargoveahkahálddahusas. Searvvis leat oktiibuot 10 giellabeassebargi ja okta hálddahushoavda. Vástideaddji árrabajásgeassinjođiheaddji doaibmá Sámedikki bargin, muhto lávga oktasašbarggus Anarâškielâ servi njunnošiin ja bargiiguin.</p>
<p>Gelbbolašvuođagáibádussan lea barggu eaktudan heivvolaš skuvlejupmi, nugo pedagogihka kandidáhta dutkkus dahje sosiála- ja dearvvasvuođasuorggi ámmátallaskuvladutkkus, masa gullet árrabajásgeassima oahput. Lassin gáibiduvvo sámegiela dáidu (ásahus sámedikkis 1727/95). Barggu ceavzilis dikšuma veahkehit bargohárjánupmi árrabajásgeassima ja hálddahusa suorggis ja bargiid hovdemis. Barggus galgá dovdat sámi árrabajásgeassima vuolggasajiid, dárbbuid ja ulbmiliid. Barggus dárbbašuvvojit buorit gulahallandáiddut sihke dáidu bargat oktasašbarggu bearrašiin, giellabesiid eará bargiiguin ja eará oktasašbargoguimmiiguin. Vástideaddji árrabajásgeassinjođiheaddji bargá sámegiela doaimmahagas, man hoavdan doaibmá gielladorvočálli. Barggus čuvvojuvvo guovtte mánotbaji geahččalanáigi. Válljejuvvon bargi galgá ovdanbuktit dohkálaš váldosa rihkusregistaris (L 504/2002).</p>
<p>Jođiheaddji bálká mearrašuvvá Sámedikki bálkávuogádaga gáibádusdási IV ja I ceahki mielde (vuođđobálká 2713,63 euro/mb). Vuođđobálkká lassin máksojuvvojit sámeguovllu lassi 24 % ja bargohárjánumi mielde ahkelasit. Vástideaddji jođiheaddji doaibmabáiki lea sámekulturguovddáš Sajosis, ja bargu dáhpáhuvvá muhtin muddui maiddái anárašgiela giellabesiin Anáris ja Avvilis. Iežas biila lea barggus vealtameahttun. Friijahápmásaš bargoohcamušaid mildosiiguin galgá doaimmahit Sámedikki čállingoddái 1.2.2019 dmu 16.00 rádjai čujuhusain info(at)samediggi.fi . Lassidieđuid addá gielladorvočálli Anne Kirste Aikio, anne-kirste.aikio@samediggi.fi / tel. 010 839 3124. Sámedikki doibmii sáhttá oahpásmit čujuhusas www.samediggi.fi .</p>
<p>Anáris 15.1.2019 Sámediggi</p>
</body></document>
