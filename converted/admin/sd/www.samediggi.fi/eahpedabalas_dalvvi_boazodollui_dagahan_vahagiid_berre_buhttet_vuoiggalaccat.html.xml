<document xml:lang="sme" id="no_id"><header><title>Eahpedábálaš dálvvi boazodollui dagahan vahágiid berre buhttet vuoiggalaččat - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>323</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/04/07/spiekastahlii-taalvi-puasuitualun-tovattem-vahagijd-kalga-sajanmaksid-vuoigalavt/?lang=dav</origFileName><parallel_text xml:lang="fin" location="poikkeuksellisen_talven_poronhoidolle_aiheuttamat_vahingot_korvattava_oikeudenmukaisesti.html"/><parallel_text xml:lang="smn" location="spiekastahlii_taalvi_puasuitualun_tovattem_vahagijd_kalga_sajanmaksid_vuoigalavt.html"/><parallel_text xml:lang="sms" location="lo_sses_taa_lv_puazzhoiddu_sooddtem_skaadaid_algg_ko_rvveed_vuoiggvuodmealdlanji.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Eahpedábálaš dálvvi boazodollui dagahan vahágiid berre buhttet vuoiggalaččat</p>
<p><em type="italic">Sámediggi doarjala riikkabeaibellodagaide čavčča 2019 ja dálvvi 2019-2020 eahpedábálaš dálke-, muohta- ja luonddudiliid dagahan boazojámuid vuoiggalaš buhttema dihte ja boazoealáhusa jotkkolašvuođa dorvvasteami dihte. </em></p>
<p>Čavčča 2019 ja dálvvi 2019-2020 dálke- ja muohtadilit ledje Luondduriggodatguovddáža čilgehusa mielde duođaid eahpedábálaččat ja boazodollui erenomáš váddásat . Bálgosiid ovttastusa dahkan árvvoštallama mielde boazodollui šaddan táhpat leat 23 miljovnna euro ja vahágiid váikkuhus juohkása sullii njealji jagi áigodahkii.</p>
<p>– Ášši gieđahallan lea bistán stáhta dásis govttohis guhká ja badjeolbmot vurdet ain dieđu vahátbuhtadusaid mearis ja das, ahte buhttejuvvojitgo šaddan vahágat oppanassiige, dadjá Sámedikki II várreságadoalli Leo Aikio.</p>
<p>Lea čielggas, ahte boazodollui lea šaddan boazovahátlágas oaivvilduvvon vahát ja dan sáhttá luohtehahtti láhkai duođaštit Luondduriggodatguovddáža čilgehusas, bálgosiid rehketdoalus sihke jápmán bohccuid mearis. Lea maid čielggas, ahte boazodollui bohtet ain lasi vahágat dán jagi lassin ainjuo guovtti čuovvovaš jagi áigge, go miesse- ja njuovvanbuvttadeapmi boahtá gahččat.</p>
<p>– Mun lean hui fuolas vejolaš buhtadusaide čujuhanláhkai ruhtamearis sihke buhtadusaide laktáseaddji iešvástidanosiin. Boazodollui šaddan vahágiid buhttema galgá čujuhit vuoiggalaččat buot boazoeaiggádiidda, geat leat gillán boazovahátlága meroštallan vahága, joatká Aikio.</p>
<p>Sámedikki mielde boazodollui šaddan vahágiidda galggašii heivvolaš osiin heivehit almmolaš vahátbuhttenvuoigatvuođalaš prinsihpaid, maidda gullá earet eará dat, ahte šaddan vahát buhttejuvvo olles meari mielde. Sámediggi lea evttohan eana- ja vuovdedoalloministeriijai, ahte vahágiid buhttema várás geahččaluvvošii sihke dán boazodoallojahkái 2020-2021 ja čuovvovaš boazodoallojahkái 2021-2022 sihkkarastot EU mieđihan badjerájá mielde 10 miljovnna euro (okt. 20 milj. €).</p>
<p>Boazovahátlága 1 § mielde lága ulbmilin lea veahkehit boazodoalu doaibmiid ceavzit viiddes ja vuorddekeahtes vahágiin, mat čuhcet boazodollui. Boazovahátlága ovdabargguid mielde lágain lea oaivil dahkat vejolažžan meannudeami, mainna sáhtášii jođánit vejolaš katastrofa maŋŋá váldit atnui buhttenortnega, mainna dorvvastuvvo ealáhusa joatkašuvvan.</p>
<p>Sámediggi ja eana- ja vuovdedoalloministeriija čađahedje 30.3.2021 sámediggelága 9 §:s meroštallon ráđđádallamiid boazodollui šaddan vahágiin ja daid buhttemis.</p>
<list><p type="listitem">Sámedikki ávžžuhus lága boazodoalu deaividan vahágiid buhttemis (987/2011) suomagillii</p>
<p type="listitem">Sámedikki evttohus boazovahágiid vuoiggalaš buhttema várás suomagillii</p>
</list><p type="title">Lassediehtu:</p>
<p>II várreságadoalli Leo Aikio tel. 040 621 6505, leo.aikio(at)samediggi.fi</p>
<p>Má. láhkačálli Sarita Kämäräinen tel. 040 186 7258, sarita.kamarainen(at)samediggi.fi</p>
</body></document>
