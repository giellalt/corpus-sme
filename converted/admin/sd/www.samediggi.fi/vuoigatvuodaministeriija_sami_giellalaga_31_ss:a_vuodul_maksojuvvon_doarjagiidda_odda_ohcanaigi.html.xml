<document xml:lang="sme" id="no_id"><header><title>Vuoigatvuođaministeriija sámi giellalága 31 §:a vuođul máksojuvvon doarjagiidda ođđa ohcanáigi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>204</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/21/vuoigatvuodaministeriija-sami-giellalaga-31-%C2%A7a-vuodul-maksojuvvon-doarjagiidda-odda-ohcanaigi/?lang=dav</origFileName><parallel_text xml:lang="fin" location="oikeusministerion_saamen_kielilain_31_ss_nojalla_maksettaviin_avustuksiin_taydentava_haku.html"/><parallel_text xml:lang="smn" location="riehtiministerio_saami_kielalaava_31_ss_vuaduld_maksimnaal_torjui_tievasmittee_uuccam.html"/><parallel_text xml:lang="sms" location="tiuddeei_ooccmos_vuoiggadvuottministeria_saa_m_kioll-laa_jj_31_ss_nuajja_mahssum_vea_kktoozzid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vuoigatvuođaministeriija sámi giellalága 31 §:a vuođul máksojuvvon doarjagiidda ođđa ohcanáigi</p>
<p>Vuoigatvuođaministeriija lea almmuhan ohcanláhkái sámi giellalága (1086/2003) 31 §:s oaivvilduvvon doarjagiid. Doarjagiid várás lea dán jagi ruhta oktiibuot 120 000 euro. Vuoigatvuođaministeriija lea mieđihan 16.3.2018 nohkan ohcama vuođul doarjagiid 70 000 euroin. Dán dievasmahtti ohcamis sáhttá mieđihit doarjagiid 50 000 euroin.</p>
<p>Doarjaga sáhttá mieđihit sámiid ruovttuguovllu gielddaide, searvegottiide ja bálgosiidda ja maiddái lága 18 §:s dárkkuhuvvon priváhta oassebeliide sierra lassigoluid máksima várás, mat šaddet máinnašuvvon lága heiveheamis. Dál ohcanláhkái lean doarjagat leat oaivvilduvvon 1.1.2018 maŋŋá boahtán dahje boahttevaš lassigoluide. Sámedikki gielladorvočálli Anne Kirste Aikio ávžžuha ohcat doarjagiid.</p>
<p>– Dál dán ođđa ohcamis eareanoamážit hástalan ohcat daid gielddaid, searvegottiid, bálgosiid ja earáid, mat eai leat doarjaga vel ohcán dán jahkái.</p>
<p>Doarjagiin sáhttá gokčat sámi giellalága ollašuhttimis boahtán goluid.</p>
<p>– Doarjagiin sáhttá ovdamearkka dihte máksit almmuhusain, skoviin dahje eará dieđiheamis šaddan jorgalangoluid. Doarjaga leat maid mieđihan earret eará dulkongoluide dahje gieldda bargiid sámegiela skuvlejumis šaddan sadjásašgoluide.</p>
<p>Friddjahápmásaš ohcamušaid galgá doaimmahit vuoigatvuođaministeriijai maŋimustá <em type="italic">31.8.2018 dmu 16:15 </em>elektrovnnalaččat čujuhussii oikeusministerio@om.fi. Ohcamuša sáhttá doaimmahit maiddái poastačujuhussii Oikeusministeriö, Demokratia-, kieli- ja perusoikeusasioiden yksikkö, PL 25, 00023 Valtioneuvosto. Ohcamušas galgá čielggadit daid sierra lassigoluid, maid gokčamii doarjja ohccojuvvo. </p>
<p>Lassidieđut vuoigatvuođaministeriija doarjagis.</p>
<p><em type="italic">Lassidieđut: </em></p>
<p>Sámi gielladorvočálli Anne Kirste Aikio, 010 839 3124, anne-kirste.aikio(at)samediggi.fi</p>
</body></document>
