<document xml:lang="sme" id="no_id"><header><title>Sámi parlamentáralaš ráđđi doarjala oaiveministtar Marinii sámiid iešmearridanvuoigatvuođa beales - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>178</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/23/sami-parlamentaralas-raddi-doarjala-oaiveministtar-marinii-samiid-iesmearridanvuoigatvuoda-beales/?lang=dav</origFileName><parallel_text xml:lang="eng" location="the_sami_parliamentary_council_appeals_to_prime_minister_marin_to_ensure_the_right_of_the_sami_to_self-determination.html"/><parallel_text xml:lang="fin" location="saamelaisten_parlamentaarinen_neuvosto_vetoaa_paaministeri_mariniin_saamelaisten_itsemaaraamisoikeuden_puolesta.html"/><parallel_text xml:lang="smn" location="saami_parlamentaarlas_raadi_oovdanpuahta_aannum_uaiviminister_marinan_sammilij_jiesmeridemvuoigadvuoda_peeleest.html"/><parallel_text xml:lang="sms" location="saa_m_parlamentaarlaz_suavtos_nuajjaatt_va_lddminister_marin_pealla_sa_mmlai_jioccmie_rreemvuoiggadvuod_pea_lest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi parlamentáralaš ráđđi doarjala oaiveministtar Marinii sámiid iešmearridanvuoigatvuođa beales</p>
<p>Sámi parlamentáralaš ráđđi (SPR) doarjala, ahte oaiveministtar Sanna Marin ovddidivčče sámiid iešmearridanvuoigatvuođa ollašuvvama ja eamiálbmotrivttiid guoski áddejumi ovttas Suoma, Ruoŧa ja Norgga stáhtanjunnošiiguin. Ávžžuhus luohpaduvvui Marinii duorastatiđida Brysselis su galledeami áigge Barents guovllu eamiálbmogiid allačoahkkimis . SPR bivdá maiddái muitit Ruošša sápmelaččaid soađi joatkašuvadettiin.</p>
<p>Ráđđi bajida ovdan maŋimuš áiggiid ovdamearkkaid hástalusain, mat gusket sámiid iešmearridanvuoigatvuođa ollašuvvama sierra riikkain, ovdamearkan Suomas sámediggelága ođastusa oktavuođas. Ráđđi bivdá, ahte stáhtat sihkkarasttášedje áddejumi, mii guoská sápmelaččaide dáhkiduvvon eamiálbmotrivttiid buot mearrádusbargama dásiin: báikkálaččat, sisriikkalaččat ja Eurohpa uniovnnas. Ráđđi maiddái ovdanbuktá iežas fuola Ruošša sápmelaččaid váttes dilis Ruošša fallehansoađi joatkašuvadettiin ja bivdá, ahte sin áŧestus ii vajáldahttošii.</p>
<p>Ávžžuhusa leat vuolláičállán sámedikki ságajođiheaddjit Tuomas Aslak Juuso, Silje Karine Muotka ja Håkan Jonsson, gii doaibmá maiddái SPR:a ságajođiheaddjin. Ságajođiheaddjit Jonsson ja Muotka luohpadeigga ávžžuhusa Marinii ovttas Suoma Sámedikki I várreságajođiheaddji Anni Koivistoin.</p>
<p>Loga Sámi parlamentáralaš ráđi ávžžuhusa eaŋgalsgilli dákko .</p>
<p><em type="italic">Lassidieđut: </em>Tuomas Aslak Juuso Ságajođiheaddji 040 687 3394 tuomas.juuso(at)samediggi.fi </p>
<p>Anni Koivisto I várreságajođiheaddji 040 415 5969 anni.koivisto(at)samediggi.fi</p>
<p>Inka Saara Arttijeff Riikkaidgaskasaš áššiid čálli 050 574 7629 inka-saara.arttijeff(at)samediggi.fi</p>
</body></document>
