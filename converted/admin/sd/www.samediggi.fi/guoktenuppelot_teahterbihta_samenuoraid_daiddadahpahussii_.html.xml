<document xml:lang="sme" id="no_id"><header><title>Guoktenuppelot teáhterbihtá Sámenuoraid dáiddadáhpáhussii! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>181</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/03/19/guoktenuppelot-teahterbihta-samenuoraid-daiddadahpahussii/?lang=dav</origFileName><parallel_text xml:lang="fin" location="tusina_teatteriesityksia_saamelaisnuorten_taidetapahtumaan_.html"/><parallel_text xml:lang="smn" location="kyehtnubaloh_teattercaitalmid_saminuorai_taaidatabahtusan_.html"/><parallel_text xml:lang="sms" location="tuu_zzen_cuajtaalm_saa_mnuori_cea_ppvuodpeei_vid_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Guoktenuppelot teáhterbihtá Sámenuoraid dáiddadáhpáhussii!</p>
<p><em type="italic">Sámenuoraid dáiddadáhpáhussii almmuheapmi nogai 15.3., ja dáhpáhussii almmuhuvvojedje olu čájálmasat! Dáhpáhusa váldobeaivve, duorastaga 11.4., oaidnit 12 sámegielat čájálmasa, main leat fárus oktiibuot badjel čuođi máná ja nuora. Dáhpáhusa ordnejeaddjit illudit sakka ná valjis oassálastiid mearis. </em></p>
<p>Lassedieđut dáhpáhusa áigetávvaliin almmuhuvvojit maŋimustá bearjadaga 29.3. Dál lea goit juo sihkar, ahte <em type="italic">duorastaga prográmma álggahuvvo árabut go ovdal lea almmuhuvvon, namalassii juo dmu 9.00 </em>, vai buot ovdanbuktimiidda lea doarvái áigi ja guhkesmátkkálaččat besset ruovttumátkái áiggil. </p>
<p>Prográmma bottuin lea vejolaš oahpásnuvvat sámegielat mánáidgirjjálašvuhtii, mas bohtet muitalit <em type="italic">Dávvi Girji, Kolttakulttuurisäätiö, Anarâškielâ servi ja Kieletär </em>. Dasa lassin sáhttá čákŋat <span type="quote">“máinnaslávvui”</span> guldalit máidnasiid dahje guovlalit bargobájiin ja duddjot alcces vaikko dáiddadáhpáhuspinssa dahje iežas girjji! Dáiddadáhpáhussii boahtá maid <span type="quote">“iežárseaidni”</span> ja oahpisteapmi dasa, mot luđet sámegielaid bustávaid iežas telefovdnii dahje tablehttii. Bargobájiide ii dárbbaš almmuhit ovddalgihtii. </p>
<p>Dáiddadáhpáhusa rahpandoalut leat gaskavahku 10.4. dmu 18 Sadjosa stuorra auditorias. Dáhpáhussii leat almmuhuvvon joavkkut Helssegis gitta Ohcejohkii, nu ahte vuordimis lea vuot ivdnái ja ilolaš sámegielat ávvubeaivi! Buresboahtin! Oaidnalit Sadjosis!</p>
<p><em type="italic">Lassedieđut: </em></p>
<p>Anna Lumikivi 010 839 3174, 040 684 1957 anna.lumikivi(at)samediggi.fi Facebook: @saamelaisnuortentaidetapahtuma Instagram: @samenuoraid_daiddadahpahus Dáhpáhusa hashtagit: #sndd2019 / #sntt2019</p>
</body></document>
