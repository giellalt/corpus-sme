<document xml:lang="sme" id="no_id"><header><title>Petra Kuuva Sámedikki oahppamateriálačállin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>196</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/14/petra-kuuva-samedikki-oahppamaterialacallin/?lang=dav</origFileName><parallel_text xml:lang="fin" location="petra_kuuva_saamelaiskarajien_oppimateriaalisihteeriksi.html"/><parallel_text xml:lang="smn" location="petra_kuuva_samitige_oppamateriaalcallen.html"/><parallel_text xml:lang="sms" location="petra_kuuva_saa_mtee_gg_mattmateriaalpiisren.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Petra Kuuva Sámedikki oahppamateriálačállin</p>
<p>Sámedikki stivra nammadii čoahkkimisttis 10.12.2020 bajásgeassindiehtagiid magisttar Petra Kuuva oahppamateriálačálli virgái. Mearreáiggi siste virgái bohte golbma ohcamuša. Kuuva álggaha barggus jagi 2021 álggus, go guhkesáigásaš oahppamateriálačálli Hannu Kangasniemi báhcá ealáhahkii.</p>
<p>Kuuva lea ovdal bargan guhká anárašgielat oahpahusa ja anárašgiela oahpaheaddjin sierra luohkkádásiin ovdaoahpahusas gitta nuppi dási skuvlejupmái, ja maŋimuš Sámedikkis giellabeassejođiheaddjin, ja ovdal dan son barggai sámegielat mánáidmateriálafitnu plánejeaddjin.</p>
<p>Kuuva lea ilus, go oažžu bargagoahtit sámegielat oahppamateriálaiguin. – Lea buorre dovdu, go beassá bargat oahppamateriálabarggu oassin viiddes fierpmádagas ja čeahpes doaimmahagas. Hannu guhkesáigásaš bargu lea buorre vuođđu joatkit mávssolaš ja dehálaš barggu. Liekkus váimmuin válddán dán movttiidahtti barggu vuostá, dadjá Kuuva.</p>
<p>Oahppamateriálačálli bargun lea válmmaštallat sámegielat oahppamateriála buvttadeapmái guoski áššiid, doaibmat skuvlen- ja oahppamateriálalávdegotti ja sámiid skuvlenáššiid ovttasbargoorgána áššemeannudeaddjin, čállin ja válmmaštallin oahppamateriálaáššiin ja ollašuhttit lávdegotti, ovttasbargoorgána, Sámedikki stivrra ja Sámedikki dievasčoahkkima iežas doaibmasuorggi mearrádusaid.</p>
<p>Oahppamateriálačálli čuovvu ja hálddaša oahppamateriálamearreruđa geavaheami ja materiálafitnuid, goziha mearreáigásaš oahppamateriálabargiid barggu, fuolaha oahppamateriálafitnuid doaimmahusbarggus, veahkeha Sámedikki sátnejođiheaddji doaibmasuorgásis gullevaš bargguin ja doallá oktavuođa rastá rájiid eará sámeorganisašuvnnaide ja iešguđet virgeoapmahaččaide.</p>
<p>Skuvlen ja oahppamateriála</p>
<p type="title">Lassedieđut</p>
<p>Hálddahushoavda Pia Ruotsala-Kangasniemi, 010 839 3106 / 040 726 2688, pia.ruotsala(at)samediggi</p>
<p>Skuvlenčálli Ulla Aikio-Puoskari, 010 839 3112 / 040 767 3101, ulla-aikio-puoskari(at)samediggi.fi</p>
</body></document>
