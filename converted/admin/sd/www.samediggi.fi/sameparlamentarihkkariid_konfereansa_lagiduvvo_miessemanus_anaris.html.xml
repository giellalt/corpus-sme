<document xml:lang="sme" id="no_id"><header><title>Sámeparlamentarihkkariid konfereansa lágiduvvo miessemánus Anáris - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>139</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/10/sameparlamentarihkkariid-konfereansa-lagiduvvo-miessemanus-anaris/?lang=dav</origFileName><parallel_text xml:lang="eng" location="the_conference_of_sami_parliamentarians_will_be_held_in_inari_in_may.html"/><parallel_text xml:lang="fin" location="saamelaisparlamentaarikkojen_konferenssi_jarjestetaan_toukokuussa_inarissa.html"/><parallel_text xml:lang="smn" location="samiparlamianttarij_konferens_uarnejuvvoo_vyesimaanust_anarist.html"/><parallel_text xml:lang="sms" location="saa_mparlamentnii_kki_konfere_nss_ja_rjstet_vue_ssmannust_aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámeparlamentarihkkariid konfereansa lágiduvvo miessemánus Anáris</p>
<p>Guđát sámeparlamentarihkkariid konfereansa lágiduvvo Anáris 19.05.2022. Konfereanssa lei dárkkuhus doallat jagi 2020, muhto dat šluhttejuvvui koronapandemiija dihtii. Ovttabeaivásaš konferensii oassálastet sámeparlamentarihkkarat Suomas, Ruoŧas ja Norggas. Baikki alde leat maiddái Ruoššabeale sámeorganisašuvnnaid ovddasteaddjit, geat oassálastet konferensii dárkojeaddjin.</p>
<p>– Buorre, ahte sámeparlamentarihkkarat besset dál čoahkkanit Anárii ja ságastallat oktasaš áššiin sihke hástalusain mat laktásit dálkkádatnuppástussii, árbevirolaš dihtui sihke sámiid vuoigatvuođaid maŋimuš áiggiid ovdáneapmái, muitala Sámedikki ságajođiheaddji Tuomas Aslak Juuso.</p>
<p>Konfereanssa fáddán dán jagi leat earret eará dálkkádatnuppástus, árbevirolaš diehtu ja sámiid vuoigatvuođaid maŋimuš áiggiid ovdáneapmi. Konfereanssas gullat áššedovdiid sierra surggiin, geat juogadit ođđaseamos dieđuid parlamentarihkkariidda.</p>
<p>Sámeparlamentarihkkariid konfereansa lágiduvvo juohke goalmmát jagi. Sámi Parlamentáralaš Ráđđi vástida sámeparlamentarihkkariid konfereanssa geavada ordnemis, ja jagi 2022 konfereanssa praktihkalaš lágidanvástu gullá Suoma beale Sámediggái.</p>
<p type="title">Lassidieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
<p>Saara-Maria Salonen Plánejeaddji +44(0) 7305 965 167 saara-maria.salonen@samediggi.fi</p>
</body></document>
