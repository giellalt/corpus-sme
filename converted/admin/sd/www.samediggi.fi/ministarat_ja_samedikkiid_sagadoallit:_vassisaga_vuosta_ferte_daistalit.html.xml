<document xml:lang="sme" id="no_id"><header><title>Ministarat ja Sámedikkiid ságadoallit: vaššisága vuostá ferte dáistalit - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>170</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/05/ministarat-ja-samedikkiid-sagadoallit-vassisaga-vuosta-ferte-daistalit/?lang=dav</origFileName><parallel_text xml:lang="fin" location="ministerit_ja_saamelaiskarajien_puheenjohtajat:_vihapuhetta_vastaan_on_kamppailtava.html"/><parallel_text xml:lang="smn" location="ministereh_ja_samitige_saavajodetteijeeh:_vajesaava_vuasta_kalga_kamppadallad.html"/><parallel_text xml:lang="sms" location="ministee_r_da_saa_mtee_gg_saaggjaa_dteei:_vaa_jjsaaggid_algg_vuasttla_stted.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ministarat ja Sámedikkiid ságadoallit: vaššisága vuostá ferte dáistalit</p>
<p>Norgga, Ruoŧa ja Suoma sámi áššiin ovddasvástideaddji ministarat ja Sámedikkiid ságadoallit deattuhit oktasaš almmolaš cealkámušasteaset, ahte lea dehálaš dáistalit uhkádallama ja vaši vuostá, mii čuohcá sápmelaččaide.</p>
<p>Maŋŋel Ruoŧa alimus rievtti 23.1.2020 julggaštan duomu, mii guoskkai Girjás čearu, oba Sámis lea dihtton uhkádallan, vašši ja juobe veahkaváldi. Davvi-Norggas leat leamaš máŋga dáhpáhusa, main lea duođalaččat giktaluvvon sápmelaččaid vuostá. Suomas vaššisáhka sápmelaččaid vuostá dihtto earenoamážit sosiála medias.</p>
<p>– Demokráhtalaš servodagaineamet ferte leat sadji ságastallamii ja iešguđetlágán oaiviliidda. Sátnefriddjavuohta lea demokráhtalaš riektestáhta geađgejuolgi. Muhto sátnefriddjavuohta ii oaivvil friddjavuođa bargat vaššisága iige friddjavuođa giktalit sierra álbmotjoavkkuid vuostá, almmolaš cealkámušas celkojuvvo.</p>
<p>Almmolaš cealkámuša leat ráhkadan guovlo- ja digitálaministtar <em type="italic">Linda Hofstad Helleland </em>Norggas, kultur- ja demokratiijaministtar <em type="italic">Amanda Lind </em>Ruoŧas, riekteministtar <em type="italic">Anna-Maja Henriksson </em>Suomas, Norgga Sámedikki ságadoalli <em type="italic">Aili Keskitalo </em>, Ruoŧa Sámedikki ságadoalli <em type="italic">Per-Olof Nutti </em>ja Suoma Sámedikki ságadoalli <em type="italic">Tuomas Aslak Juuso </em>. </p>
<p>Cealkámuš PDF</p>
<p><em type="italic">Lassidieđut: </em></p>
<p>Sámedikki ságadoalli Tuomas Aslak Juuso, t. 040 687 3394 / 010 839 3101, tuomas.juuso(at)samediggi.fi</p>
<p>ministtar Henrikssona sierraveahkki Niklas Mannfolk, t. 050 306 3990</p>
</body></document>
