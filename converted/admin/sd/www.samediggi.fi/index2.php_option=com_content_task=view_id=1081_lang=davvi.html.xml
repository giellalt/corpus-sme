<document xml:lang="sme" id="no_id"><header><title>Samediggi - Saamelaiskäräjät - Petteri Laiti ávvu&amp;#269;ájáhusa rahpamiid sáhtostii konsearta Sajosis</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>221</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1081&amp;lang=davvi</origFileName><parallel_text xml:lang="fin" location="index2.php_option=com_content_task=view_id=1081_lang=finnish.html"/><parallel_text xml:lang="smn" location="index2.php_option=com_content_task=view_id=1081_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Petteri Laiti ávvučájáhusa rahpamiid sáhtostii konsearta Sajosis</p>
<p>Sámekulturguovddáš Sajosis rahppojedje čájáhuslanjat sápmelaš dáiddáriidda ja vuosttas čájáhusa rahpamat dollojedje duorastaga 25.6.2015, go Petteri Laiti ávvučájáhus rahppui álbmogii.</p>
<p>Rahpanbeaivi álggii bovdejuvvon gussiide dárkkuhuvvon dilálašvuođain. Dilálašvuođa rahpanságas Sámedikki ságajođiheaddji Tiina Sanila-Aikio muitalii sápmelaš duojáriid ja dáiddáriid evttohan čájáhusvejolašvuođa oažžuma Sajosii, leahan Sajos klássaráigi maiddái ávnnaslaš sámekultuvrai: ”Mii jáhkkit, ahte čájáhusdoaibma lea buorre ja heivvolaš lassi Sajosa doaimmaide ja dat fállá fiinna birrasa sámedáiddáriidda ja duojáriidda oažžut bargguid oidnosii.”</p>
<p>Ságajođiheaddji Sanila-Aikio illudii, ahte čájáhusdoaimma rahpá justa Petteri Laiti 40-jagi ávvučájáhus: ”Juohke sápmelaš dovdá Petteri Laiti nama. Namma bohciidahttá nana miellagovaid duojáris, dáiddáris, meaštáris, oahpaheaddjis, giela ja kultuvrra sirdis.” Norgga Sámedikki dearvvahusa dilálašvuhtii buvttiiga Silje Karina Muotka ja Henrik Olsen, geaid maŋŋá sápmelaš duoji searvvis, Sámi Duodji rs:s Petra Magga-Vars ja Aune Musta sávaigga lihku Laitii sáhkavuoruin.</p>
<p>Rahpandilálašvuođa maŋŋá eahket joatkašuvai konsearttain Sajosa auditorios. Niillas Holmberg &amp; Roope Mäenpää álggaheigga konseartta árktalaš folkmusihkain. Dasto lávddi ala bođiiga juoigit Norgga bealde; Johan Anders Baer ja Iŋgor Ántte Áilu Gaup (Áilloš). Eahkeda heahkas dáhpáhusa vásiheimmet, go Áilloš loaiddastii Petteri Laiti luođi, mii lei dahkkon dán dilálašvuođa várás. Álbmot čuožžilii rámidit luođi. Dáhpáhus geasuhii Sajosii vádjit 200 oassálasti.</p>
<p>Petteri Laiti ávvučájáhus lea ovdan Sajosa máŋggadoaimmasáles 30.9.2015 rádjai. Buresboahtin oahpásmuvvat čájáhussii!</p>
<p>Geahča buot govaid dáppe</p>
<p>Sámedikki ságadoalli Tiina Sanila-Aikio ja Petteri Laiti.</p>
<p xml:lang="smn">Niillas Holmberg &amp; Roope Mäenpää</p>
<p xml:lang="nob">Johan Anders Baer</p>
</body></document>
