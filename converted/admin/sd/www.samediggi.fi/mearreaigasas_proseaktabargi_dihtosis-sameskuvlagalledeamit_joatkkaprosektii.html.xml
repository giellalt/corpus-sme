<document xml:lang="sme" id="no_id"><header><title>Mearreáigásaš prošeaktabargi Dihtosis-sámeskuvlagalledeamit joatkkaprošektii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>136</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/13/mearreaigasas-proseaktabargi-dihtosis-sameskuvlagalledeamit-joatkkaprosektii/?lang=dav</origFileName><parallel_text xml:lang="fin" location="maaraaikainen_projektityontekija_dihtosis_-saamelaiskouluvierailut_jatkohankkeelle.html"/><parallel_text xml:lang="smn" location="meriaigasas_proojeektpargee_dihtosis_-samiskovlakolliistalmeh_jotkahaahan.html"/><parallel_text xml:lang="sms" location="mie_rraiggsaz_proje_ktt-tuajjlaz_dihtosis_-saa_mskooulko_ll_jummuz_juatkkha_ngkko_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mearreáigásaš prošeaktabargi Dihtosis-sámeskuvlagalledeamit joatkkaprošektii</p>
<p>Bargu álgá 5.8.2019 ja bistá 15.3.2020 rádjai.</p>
<p>Dihtosis-prošeavttas dahkkojuvvo sápmelašvuohta ja sámekultuvrra oahpisin skuvllain. Prošeavttas beaiváduvvo jo gárvves materiála skuvlagalledemiid várás, dahkkojuvvojit skuvlagalledeamit sihke ráhkaduvvo sámefáttáin mobiilaspeallu, mii almmustahttojuvvo sámi álbmotbeaivve riikkaviidosaččat Suoma skuvllain.</p>
<p>Prošeaktabargi bargun lea Dihtosis-sámeskuvlagalledeamit prošeavtta ollašuhttin ja hálddašeapmi prošeaktaplána mielde ovttasbarggus stivrenjoavkkuin, nuoraidčálliin ja Nuoraid Akademiijain.</p>
<p>Barggu ceavzilis dikšuma veahkehit heivvolaš skuvlejupmi, sámekultuvrra dovdan, hárjánupmi viiddes materiálaid hálddašeamis sihke máhttu bargat iehčanassii ja ovttas eará doibmiiguin. Prošeaktabargis eaktuduvvo sámegiela dáidu.</p>
<p>Prošeaktabargi bálkkámáksin mearrašuvvá Sámedikki bálkávuogádaga gáibádusdási V/II mielde (vuođđobálká 2 180,06 euro/mb). Vuođđobálkká lassin máksojuvvojit sámeguovllus barggadettiin 24 % sámeguovllu lassi ja bargohárjánumi mielde ahkelasit.</p>
<p>Ohcamušaid duođaštusaiguin galgá doaimmahit sámedikki čállingoddái 1.7.2019 dmu 16.00 rádjai čujuhusain https://www.sympahr.net/public/pq.aspx?3daeb547</p>
<p>Lassidieđuid barggus addá vs. nuoraidčálli Elli-Marja Hetta, elli-marja.hetta(at)samediggi.fi, tel. 010 839 3134. Sámedikki doibmii sáhttá oahpásmuvvat čujuhusas www.samediggi.fi.</p>
<p>Anáris 13.6.2019 Sámediggi</p>
</body></document>
