<document xml:lang="sme" id="no_id"><header><title>Ságajođiheaddji Juuso: ”Norgga stáhta galgá gudnejahttit eamiálbmotvuoigatvuođaid” - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>189</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/02/sagajodiheaddji-juuso-norgga-stahta-galga-gudnejahttit-eamialbmotvuoigatvuodaid/?lang=dav</origFileName><parallel_text xml:lang="eng" location="president_juuso:_the_state_of_norway_must_respect_the_rights_of_indigenous_people_.html"/><parallel_text xml:lang="fin" location="puheenjohtaja_juuso:_norjan_valtion_kunnioitettava_alkuperaiskansaoikeuksia_.html"/><parallel_text xml:lang="smn" location="saavajodetteijee_juuso:_taaza_staata_kalga_kunnijattid_algaaalmugvuoigadvuodaid_.html"/><parallel_text xml:lang="sms" location="saaggjaa_dtee_jj_juuso:_taarr_riikk_algg_ci_sttjed_alggmeervuoiggadvuodid_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ságajođiheaddji Juuso: <span type="quote">”Norgga stáhta galgá gudnejahttit eamiálbmotvuoigatvuođaid”</span></p>
<p><em type="italic">Sámenuorat leat čájehan mielaset Oslos Norgga oljo- ja energiijadepartemeanttas Fovsena bieggamillopárkkaid vuostá. Miellačájáhus álggii duorastaga guovvamánu 23. beaivve 500 beaivve dan maŋŋá, go alimus riekti gávnnahii duomus, ahte Fovsena bieggamillut leat huksejuvvon gustojeaddji doaibmalobi haga ja dat rihkkot sámiid rievtti hárjehit iežaset kultuvrra. Miellačájeheaddjit gáibidit alimus rievtti duomu ollašuhttima ja 150 lobihis bieggamillu burgima guovllusteaset. Juuso searvá Norgga guovllu sámiid gáibádusaide duomu ollašuhttimis. </em></p>
<p>Sámedikki ságajođiheaddji Tuomas Aslak Juuso ádde bures sámiid duššástuvvama áššis mii laktása bieggamillopárkii. – Doarjjun Norgga beale sámiid sin gáibádusain. Sámiide eamiálbmogin gullevaš rivttiid galgá gudnejahttit ja ollašuhttit eakti vuogi mielde. Fovsena dáhpáhusas Norgga stáhta galgá farggamusat ollašuhttit alimus rievtti čovdosa, dadjá Juuso.</p>
<p>Miellačájáhus álggahuvvui go duomu addimis lei gollan 500 beaivvi makkárge doaibmabijuid haga. Ságajođiheaddji Juuso imaštalláge, manin Norgga stáhta ii leat ollašuhttán iežas riekteásahusa čovdosiid. – Mu mielas dat lea áddemeahttun ášši, iige čájet, ahte Norgga stáhta gudnejahttá eamiálbmotvuoigatvuođaid, Juuso gávnnaha.</p>
<p>Norgga alimus riekti gávnnahii duomus ahte Norgga stáhta rihkku eamiálbmoga kultuvrra suddjejeaddji ON:id álbmot- ja politihkalaš rivttiid guoski oktasašsoahpamuša 27 artihkkala. Soahpamušas lea maiddái Suomas lága fápmu.</p>
<p type="title">Lassedieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso(at)samediggi.fi</p>
</body></document>
