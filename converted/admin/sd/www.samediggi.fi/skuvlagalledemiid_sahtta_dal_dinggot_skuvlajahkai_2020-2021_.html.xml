<document xml:lang="sme" id="no_id"><header><title>Skuvlagalledemiid sáhttá dál diŋgot skuvlajahkái 2020–2021  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>207</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/11/09/skuvlagalledemiid-sahtta-dal-dingot-skuvlajahkai-2020-2021/?lang=dav</origFileName><parallel_text xml:lang="fin" location="kouluvierailut_ovat_nyt_tilattavissa_lukuvuodelle_2020-2021.html"/><parallel_text xml:lang="smn" location="skovlakolliistalmijd_puahta_taal_tiilad_luuhamihan_2020-2021_.html"/><parallel_text xml:lang="sms" location="skooulko_ll_jummuz_lie_aa_n_ti_ll_jemnalla_lookkampaajas_2020-2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Skuvlagalledemiid sáhttá dál diŋgot skuvlajahkái 2020–2021</p>
<p>Sámedikki nuoraidráđi ja Nuoraid Akatemia oktasašprošeakta Dihtosis lea skuvlen oktiibuot čieža skuvlagalledeaddji, geaid sáhttá diŋgot skuvllaide muitalit áššáigullevaš dieđuid sápmelašvuođa birra. <em type="italic">Galledemiid sáhttá diŋgot 20.10.2020-31.05.2021 gaskasaš áigái </em>. </p>
<p>Galledemiid sáhttá diŋgot juohke beallai Suoma, dasgo skuvlagalledeamit ollašuhttojit dán skuvlajagi maiddái gáiddusoktavuođaid bokte. Dan lassin oaivegávpotguvlui, Turkui, Jyväskyläi, Oului ja Roavvenjárgii ja maiddái daid lagašguovlluide sáhttá diŋgot skuvlagalledeaddji fitnat skuvllas. Galledeami bistu mearrašuvvá oahppolágádusa oahppadiimmuid guhkkodaga mielde. Oahppadiibmu čohkiida oanehis info – oasis ja hárjehusain doaimma bokte. Diimmuid áigge oahppit besset vuodjut temái ovttas bargamiin, ságastallamiin ja guorahallamiin. Galledeapmi lea oahppolágádussii nuvttá.</p>
<p>Fállat oahpahusa doarjjan maiddái <em type="italic">Sukellus saamelaisuuteen </em>– mobiilaspealu ja maiddái sámefáttat metodapáhka. Speallu sisttis doallá vuođđodieđuid sámiin ja maiddái heiveheaddji ja čiekŋudeaddji hárjehusaid. Páhkas lea info – oassi fáttá birra ja 18 hárjehusa doaimma bokte, maid vehkiin fáddái lea álki vuodjut. Mobiilaspealu dahje metodapáhka sáhttá oahppolágádusain ovdamearkan geavahit veahkkin sámiid álbmotbeaivve (6.2.) doallamis. Speallu ja páhkka leat nuvttá. </p>
<p>Dihtosis-prošeakta lea Sámedikki nuoraidráđi ja Nuoraid Akademia oktasašprošeakta, man ulbmilin lea lasihit váldoálbmogii gullevaš mánáid ja nuoraid diđolašvuođa sámiid ja sámekultuvrra birra. Prošeavtta ruhtada Oahpahus- ja kulturministeriija.</p>
<p>Diŋgo skuvlagalledeami dahje materiála oahppolágádussii: www.nuortenakatemia.fi/kouluvierailulomakkeet/</p>
<p type="title">Lassidieđut:</p>
<p>Prošeaktahoavda, Nuoraid Akatemia, Ulla Saalasti 040 567 4203, ulla.saalasti(at)nuortenakatemia.fi</p>
<p>Prošeaktakoordináhtor, Nuoraid Akatemia, Maria Aikio 040 8470 862, maria.aikio(at)nuortenakatemia.fi</p>
</body></document>
