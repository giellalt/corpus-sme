<document xml:lang="sme" id="no_id"><header><title>Sámedikkiid giellaseminára prográmma almmustuvvan ja almmuheapmi lea rahppon - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>291</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/11/samedikkiid-giellaseminara-programma-almmustuvvan-ja-almmuheapmi-lea-rahppon/?lang=dav</origFileName><parallel_text xml:lang="fin" location="saamelaiskarajien_yhteisen_kielikonferenssin_ohjelma_julkaistu_ja_ilmoittautuminen_on_avattu.html"/><parallel_text xml:lang="smn" location="samitigij_ohtsii_kielakonferens_ohjelm_lii_almostittum_ja_almottattam_lii_lekkum.html"/><parallel_text xml:lang="sms" location="saa_mtii_ggi_ohttsaz_kiollkonferee_ns_programm_olmstottum_da_i_lmmtoottmos_lij_aavuum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikkiid giellaseminára prográmma almmustuvvan ja almmuheapmi lea rahppon</p>
<p>Sámedikkit lágidit ovttas 9.-10.10.2019 giellaseminára Anáris earenomážit daidda, geat barget sámegielaiguin: jorgaleaddjin, dulkan dahje eará giellabargin. Seminára lágiduvvo Norgga, Ruoŧa ja Suoma sámedikkiid ja Sámi Giellagáldu ovttasbargun ja lea oassin sámedikkiid ON:a eamiálbmotgielaid jagi čalmmustahttimis.</p>
<p>Semináraprográmma lea gárváneamen ja semináras bohtet leat logaldallamat ja ságastallamat viidát dulkkaid, jorgaleddjiid ja eará giellabargiid fágasuorggis. Seminára váldologaldallin lea Oulu universitehta sámegiela professor <em type="italic">Jussi Ylikoski </em>, bajilčállagiin <em type="italic">Sámegiela eallin, dat lea biekka ja cizáža: eará gielaid váikkuhus sámegielaide. </em>Fáddá lea áigeguovli earenomážit sámiid giellaovttasbarggu, jorgalan- ja eará giellabarggu dáfus. </p>
<p>Semináras lea maid vejolašvuohta oahpásnuvvat teknihkalaš čovdosiidda, mat leat huksejuvvon sámegielaide doarjjan. Romssa universitehta <em type="italic">Giellatekno </em>boahtá muitalit makkár jorgalanreaidduid ja eará teknologalaš reaidduid sáhttá geavahit ávkin giellabarggus. Reaidduid geavaheamis praktihkas ja jorgaleamis boahtá muitalit jorgaleaddji <em type="italic">Anne-Márjá Guttorm Graven, </em>guhte geavaha ee. jorgalanmuittu. Semináras beassat maid oahpásnuvvat earret eará giellabargiid árgabeaivái: nuortalaš gielat jorgaleaddji <em type="italic">Merja Fofonoff </em>muitala, movt lea bargat giellabargin earenoamáš áittavuloš nuortalaš gielain bajilčállagiin ” <em type="italic">Go sánit eai leat doarvái </em>”. Ráp-artista <em type="italic">Ailu Valle </em>čilge movt riegádit sámegielat ráp-teavsttat ja doaimmaheaddji-neavttár <em type="italic">Heli Huovinen </em>dan, movt lihkostuvvat giellaealáskahttimiin. Jus leat ges eambbo beroštuvvan giellagáhttemis, de seminára áigge gullat maid Oulu universitehta sámegiela oahpaheaddji <em type="italic">Kaarina Vuolab-Lohi </em>logaldallama <em type="italic">: </em><em type="italic">Muhtin áššit davvisámegiela kásusiid geavaheamis </em>. </p>
<p>Dá dušše oasáš das maid Sámedikkit fállet prográmmas ja bovdetge iluin buot giellaberošteddjiid giellaseminárii 9.-10.10.2019 Anárii!</p>
<p><span type="quote">Seminára ollislaš prográmma gávnnat dáppe.</span></p>
<p>Semináras lea dulkon davvi-, anáraš-, nuortalaš-, julev-, máttasámegielaide.</p>
<p>Jus leat oassálastime Ruoŧa bealde, de váldde oktavuođa miliana.baer(at)sametinget.se . Sámediggi lea ordneme oktasaš sáhtu Anárii.</p>
<p><span type="quote">Seminárii almmuheapmi gávdno dáppe.Praktihkalaš dieđut seminára birra dáppe.</span></p>
<p type="title">Lassidieđut:</p>
<p><em type="italic">Anne Kirste Aikio, </em><em type="italic">anne-kirste.aikio(at)samediggi.fi </em><em type="italic">, </em><em type="italic">mátketelefuvdna </em><em type="italic">. +358 40 7075626 </em></p>
<p><em type="italic">Marie Louise Allas, </em><em type="italic">marielouise.allas(at)sametinget.se </em><em type="italic">, m </em><em type="italic">átketelefuvdna +46 70-367 46 82 </em></p>
<p><em type="italic">Mikkel Rasmus Logje, </em><em type="italic">mikkel.rasmus.logje(at)samediggi.no </em><em type="italic">, mátketelefuvdna: +47 412 65 375 </em></p>
</body></document>
