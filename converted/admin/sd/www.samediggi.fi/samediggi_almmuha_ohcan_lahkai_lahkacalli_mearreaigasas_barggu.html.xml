<document xml:lang="sme" id="no_id"><header><title>Sámediggi almmuha ohcan láhkai láhkačálli mearreáigásaš barggu - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>204</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/31/samediggi-almmuha-ohcan-lahkai-lahkacalli-mearreaigasas-barggu/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_lakimiessihteerin_maaraaikaisen_tehtavan.html"/><parallel_text xml:lang="smn" location="samitigge_almoot_uuccamnaal_lahacallee_meriaigasii_pargo.html"/><parallel_text xml:lang="sms" location="saa_mte_gg_i_lmmat_ooccamnalla_laa_kkpiisar_mie_rraiggsaz_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai láhkačálli mearreáigásaš barggu</p>
<p>Bargu álgá soahpámuša mielde ja bistá 31.12.2021 radjái. Láhkačálli bargun lea ee.</p>
<list><p type="listitem">válmmaštallat sámiid vuoigatvuođaide, ealáhusaide ja sámiid ruovttuguovllus ja váikkuhusaiguin dohko ollán eanangeavaheapmái guoskevaš juridihkalaš áššiid,</p>
<p type="listitem">doaibmat ealáhus- ja vuoigatvuođalávdegotti áššemeannudeaddjin ja čállin ja dan iešvuođas válmmaštallat lávdegotti čoahkkináššiid ja doaibmáibidjat dan mearrádusaid,</p>
<p type="listitem">čuovvut sápmelaččaid vuoigatvuođaide, ealáhusaide, ja sámiid ruovttuguovllu eanangeahaheapmái guoskevaš láhkaásahanprošeavttaid ovdáneami,</p>
<p type="listitem">veahkehit doaibmasuorggistis dikki ságajođiheaddji riikka dási ja riikkaidgaskasaš bargguin,</p>
<p type="listitem">doaibmáibidjat su doaibmasuorgái gullevaš dikki ja stivrra čoahkkima mearrádusaid ja veahkehit dikki eará bargiid vuoigatvuođalaš gažaldagaid válmmaštallamis,</p>
<p type="listitem">dikšut eará iežas doaibmasuorgái gullevaš sihke ealáhus- ja vuoigatvuođalávdegotti ja hálddahushoavdda sutnje sierra mearridan bargguid.</p>
</list><p>Bargogovva dárkkálmáhttojuvvo dárbbu mielde jagi áigge. Geahččalit fidnet barggu fasta virgin jagi 2021 áigge.</p>
<p>Sámediggeásahusa (1727/95) mieldásaš gelbbolašvuođagáibádussan lea vuoigatvuođadiehtaga kandidáhta dutkkus (bajit allaskuvladutkkus) ja sámiid guoski vuoigatvuođalaš áššiid dovdamuš sihke sámegiela dáidu. Virggi ceavzilis dikšuma veahkehit lassin sámekultuvrra ja hálddahuslaš bargguid buorre dovdamuš sihke buorre ruoŧa/dárogiela ja eaŋgalsgiela dáidu. Virggideavdimis čuvvojuvvo guovtti mánotbaji geahččalanáigi. Bálká mearrašuvvá Sámedikki bálkávuogádaga gáibádusdási III/I mielde (vuođđobálká 3132,72 euro/mb). Vuođđobálkká lassin barggus máksojuvvojit ahkelasit ja sámeguovllus barggadettiin 24 %:a lassi.</p>
<p>Ohcamušaid mildosiiguin galgá doaimmahit čállingoddái maŋimustá 15.1.2021 čujuhusain https://www.sympahr.net/public/pq.aspx?e6fbccf1</p>
<p>Lassidieđuid addá hálddahushoavda Pia Ruotsala-Kangasniemi tel. 040-7262688 Sámedikki doibmii sáhttá oahpásmit neahttačujuhusas www.samediggi.fi.</p>
<p>Anáris 31.12.2020 Sámediggi</p>
</body></document>
