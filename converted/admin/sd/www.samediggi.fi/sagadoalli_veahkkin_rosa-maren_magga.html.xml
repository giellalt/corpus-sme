<document xml:lang="sme" id="no_id"><header><title>Ságadoalli veahkkin Rosa-Máren Magga - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>212</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/04/24/sagadoalli-veahkkin-rosa-maren-magga/?lang=dav</origFileName><parallel_text xml:lang="fin" location="puheenjohtajan_avustajaksi_rosa-maren_magga.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ságadoalli veahkkin Rosa-Máren Magga</p>
<p><em type="italic">Eanodatlaš Rosa-Máren Magga lea nammaduvvon Sámedikki ságadoalli Tuomas Aslak Juuso veahkkin. </em></p>
<p>Govva: Johanna Labba</p>
<p>Eanodatlaš Heaikka Jovsseba Juha Rosa-Máren, Rosa-Máren Magga lea nammaduvvon Sámedikki ságadoalli veahkkin. Son bargá veahkkin dán válgabaji 2020-2023. Magga álggahii barggustis vuossárga 20.4.2020 ja son boahtá bargat Eanodagas.</p>
<p>Magga boahtá Jávrrešduoddaris boazodoallobearrašis. Ovdalgo álggii bargat Sámedikkis, son barggai Norggas, Guovdageainnus Riikkaidgaskasaš boazodoalloguovddážis (ICR) prošeaktakordináhtorin. Son lea árabut bargan maid Yle Sámis ja Oulu universitehtas, ja leamaš hárjehallin Barents riikkaidgaskasaš čálligottis. Magga gearggai oahppuiguin ja válmmaštuvai filosofiija magisttarin Oulu universitehtas jagis 2017. Son lea árabut leamaš maid aktiiva stivralahttu Suoma Sámi Nuorat searvvis jagiin 2012-2017.</p>
<p>– Moai letne Duomis Ásllagiin bargan ovdalge ovttas, juo Suoma Sámi Nuorat searvvi (SSN) áiggiin, go leimme goappášagat stivrra lahttun. Jahkan, ahte Sámedikki ságadoalli veahki barggus beasan bargat hui viidát ja máŋggabealágit iešguđet lágan bargguid. Dán barggus šaddá sihkkarit hui miellagiddevaš dat, ahte beasan oaidnit hui lahka dan beaivválaš barggu sámepolitihka guovddážis. Lean guhká čuvvon ja leamaš beroštuvvan sámepolitihkas ja riikkaidgaskasaš eamiálbmotpolitihkas.</p>
<p>Veahki doaibmagovvii gullet veahkehit ságadoalli su bargguiguin. Veahkki válmmaštalla ja buktá ovdan dárbbu mielde stivrra, Sámedikki ja lávdegottiid čoahkkimiin daid áššiid, mat gusket su doaibmasuorgái. Sámedikki bargo-ordnega čuoggá 7 b § mielde hálddahushoavda nammada doaibmabaji ságadoallái veahki ságadaolli evttohusa mielde.</p>
<p><em type="italic">Oktavuohtadieđut:    </em>Rosa-Máren Magga   rosa-maren.magga(at)samediggi.fi   tel. 040 617 5113   </p>
</body></document>
