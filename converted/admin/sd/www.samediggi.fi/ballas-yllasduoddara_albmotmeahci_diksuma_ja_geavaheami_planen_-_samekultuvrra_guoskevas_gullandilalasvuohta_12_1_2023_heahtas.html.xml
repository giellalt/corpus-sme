<document xml:lang="sme" id="no_id"><header><title>Bállás-Ylläsduoddara álbmotmeahci dikšuma ja geavaheami plánen – sámekultuvrra guoskevaš gullandilálašvuohta 12.1.2023 Heahtás - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>251</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/01/03/ballas-yllasduoddara-albmotmeahci-diksuma-ja-geavaheami-planen-samekultuvrra-guoskevas-gullandilalasvuohta-12-1-2023-heahtas/?lang=dav</origFileName><parallel_text xml:lang="fin" location="pallas-yllastunturin_kansallispuiston_hoidon_ja_kayton_suunnittelu_-_saamelaiskulttuuria_koskeva_kuulemistilaisuus_12_1_2023_hetassa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bállás-Ylläsduoddara álbmotmeahci dikšuma ja geavaheami plánen – sámekultuvrra guoskevaš gullandilálašvuohta 12.1.2023 Heahtás</p>
<p><em type="italic">Meahciráđđehus ja Sámediggi ordnejit sámekultuvrra guoskevaš gullandilálašvuođa duorastaga 12. ođđajagimánu 2023. Dilálašvuođa mihttomearrin lea doarjut sámekultuvrra ja sámiid rivttiid vuhtii váldima Bállás-Ylläsduoddara álbmotmeahci dikšun- ja geavahanplána beaivvádahttinbarggus. Dilálašvuohta álgá dmu 14 Duottar-Sámi luondduguovddážis Heahtás (Peuratie 15). Gullamii lea ordnejuvvon simultánatulkon. Bures boahtin! </em></p>
<p>Meahciráđđehusa Lappi Luonddubálvalusat lea álggahan jagi 2004 vuođđuduvvon Bállás-Ylläsduoddara dikšun- ja geavahanplána beaivádeami. Dikšun- ja geavahanplánain heivehat oktii luonddu ja kulturárbbi suodjaleami, áhpásmuhttinávkkástallama ja luondduturismma sihke boazodoalu ja sámekultuvrra dárbbuid čuovvovaš 10-15 jagi áigodagas.</p>
<p>Dikšun- ja geavahanplánemii gullá viiddis sierra beliid oasálašvuođa fállán. Sámediggi ja Meahciráđđehus sohpe Akwé: Kon -doaibmamálle čuvvon ovdaráđđádallamis vuosttas sámekultuvrra guoskevaš temájoavkku hápmásaš gullandilálašvuođa ordnemis 12.1.2023.</p>
<p>– Lea dehálaš gullat guovllu sápmelaččaid Bállás-Ylläsduoddara álbmotmeahci dikšun- ja geavahanplána beaivvádahttinbarggus ja oažžut sin jiena gullosii, dadjá sámedikki sátnejođiheaddji Tuomas Aslak Juuso.</p>
<p>– Dikšun- ja geavahanplánema vugiiguin dáhpáhuvvan oktiiheiveheapmi lea okta vuohki ollašuhttit Meahciráđđehusa geatnegasvuođa dorvvastit sámekultuvrra hárjeheami eavttuid, muitala álbmotmeahccehoavda Pekka Sulkava.</p>
<p>Sámekultuvrii gullet earret eará sámiid árbevirolaš ealáhusat, dego boazodoallu, guollebivdu, čoaggin ja meahccebivdu. ON:id siviilarivttiid ja politihkalaš rivttiid guoskevaš oppalašsoahpamuša 27. artihkal dorvvasta unnitlohkui gullan olbmui rievtti ovttas joavkkus eará lahtuiguin návddašit iežas kultuvrrastis. Sámekultuvrra dorvvasteapmi gáibida virgeoapmahaččaid atnit fuola mearrádusdahkamis das, ahte eará ávkkástallanvuogit ja ávkkástallit eai áktánasat heajut kultuvrra hárjeheami eavttuid ja kultuvrra hárjeheami ekonomalaš gánnáhahttivuođa.</p>
<list><p type="listitem">Bállás–Ylläsduoddara álbmotmeahci dikšuma ja geavaheami plánen | Meahciráđđehus (metsa.fi)</p>
<p type="listitem">Bállás-Ylläsduoddara álbmotmeahci dálá dikšun- ja geavahanplána (julkaisut.metsa.fi)</p>
</list><p><em type="italic">Govva: Maarit Kyöstilä </em></p>
<p type="title">Lassedieđut:</p>
<p>Tuomas Aslak Juuso Sátnejođiheaddji 040 687 3394 tuomas.juuso@samediggi.fi</p>
<p>Pekka Sulkava Álbmotmeahccehoavda 020 639 7955 Pekka.sulkava@metsa.fi</p>
</body></document>
