<document xml:lang="sme" id="no_id"><header><title>Ođđa oahppamateriála anárašgielat oahpahussii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>431</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/09/02/odda-oahppamateriala-anarasgielat-oahpahussii/?lang=dav</origFileName><parallel_text xml:lang="fin" location="uutta_oppimateriaalia_inarinsaamenkieliseen_opetukseen.html"/><parallel_text xml:lang="smn" location="udda_oppamaterial_anaraskielan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ođđa oahppamateriála anárašgielat oahpahussii</p>
<p>Anárašgielat vuođđooahpahussii lea almmustahtton ođđa oahppamateriála. Ođđa materiála lea almmustahtton sihke eatnigiela ja vieris giela oahpahussii. Materiála leaba ráhkadan oahppamateriála geassebargi Anne Seipiharju ja plánejeaddji Miina Seurujärvi.</p>
<p>Eatnigiela Virkkuuvääri-ráidu lea dievasmahtton nuppi luohká guldalanbihtáiguin, njealját luohká oahppi teakstagirjjiin ja viđát luohká digihárjehusaiguin. Vieris gielat Hitruu-ráidui lea boahtán lassemateriála: Hitruus sánádâh digihárjuttâsah (sátneráju digihárjehusat), Hitruus kielâoppâ já sánádâh pdf-siijđoh printtim várás (giellaoahppa- ja sátnerádjohárjehusat, maid sáhttá printet) ja Hitruu 1, 2, 3 ja 4 digimateriála sátneráju hárjehallamii.</p>
<p type="title">Virkkuuvääri 2 guldalanbihtát čakča ja giđđa</p>
<p>Guldalanbihtát leat oassi Virkkuuvääri 2 -girjji máidnasiid. Sihke digimateriála ja aitosaš girjjis leat govat ja sisdoallogažaldagat, mat laktásit guldalanbihtáide. Čakčagirjji teavsttaid leat lohkan Heli Huovinen, Ritva Kangasniemi ja Hannu Kangasniemi. Giđđagirjji lohkkit leat Martta Alajärvi ja Jussa Seurujärvi. Máidnasiid lea čállán Petter Morottaja.</p>
<p type="title">Virkkuuvääri 4 eatnigiella ja girjjálašvuohta -girji</p>
<p>Njealját luohká eatnigiela ja girjjálašvuođa oahpahussii oaivvilduvvon girjji vuođđun lea Otava Kipinä 4 materiála. Virkkuuvääri-girjji joatkkamáidnasiid lea čállán Petter Morottaja. Eará dahkkit leat Miina Seurujärvi ja Mika Kolehmainen (govven ja doadjin).</p>
<p type="title">Virkkuuvääri 5 digihárjehusat</p>
<p>Viđát luohká materiálas vuosttažin válmmaštuvvet digihárjehusat . Materiálas leat oanehis oahpahusbihtát ja daidda gullevaš hárjehusat ja oasit girjjálašvuođas. Hárjehusaid vuođđun leat Otava Kipinä 5 hárjehusat, daid lea heivehan anárašgillii ja kultuvrii Henna Aikio. Digihárjehusaid lea ráhkadan Miina Seurujärvi.</p>
<p type="title">Hitruus sátneráju digihárjehusat</p>
<p>Hitruus sánádâh digihárjuttâsah -materiála nubbi oassi lea Hitruus giellaoahppahárjehusat, Hitruus kielâoppâ digihárjuttâsah . Digihárjehusaiguin sáhttá oahpahallat maiddái sániid jietnadeami, lohkama ja čállima lassin. Seamma materiála sáhttá geavahit báberveršuvdnan go printe Hitruus kielâoppâ já sánádâh pdf-siijđoh printtim várás -materiála. Digimateriálain lea lassemateriála (muitokoarttat ja bingovuođut prentema várás ja liŋkkat quizlet-hárjehusaide), mat eai leat bábirveršuvdnan ja prentenládje.</p>
<p type="title">Hitruus kielâoppâ já sánádâh pdf-siijđoh printtim várás</p>
<p>Hitruus giellaoahppa ja sátnerádju -materiála dievasmáhttá Hitruu-ráiddu sierra giellaoahppa- ja sátnerádjohárjehusaiguin. Materiála lea oaivvilduvvon vuođđoskuvlla 3-6 luohkáin. Materiála sáhttá geavahit báberveršuvdnan ( pdf-siiddut, maid sáhttá printet ) dahje digitála hámis ( Hitruus kielâoppâ digihárjehusat ja Hitruus sánádâh digihárjehusat ). Materiála dahkkit leat Miina Seurujärvi ja Petter Morottaja, govat Riitta Ahonen.</p>
<p type="title">Hitruu 1 ja 2 digimateriálat</p>
<p>Hitruu 1 ja 2 digimateriálain sáhttá lohkat ja guldalit Hitruu 1 ja 2 girjjiid teavsttaid ja hárjehallat govaid sátneráju. Hitruu-ráiddu lea čállán Teija Linnanmäki ja govaid sárgon Riitta Ahonen. Digimateriála lea ollašuhttán Anne Seipiharju ja son maiddái lohká govaid sániid materiálas.</p>
<p type="title">Hitruu 3 ja 4 digimateriálat</p>
<p>Hitruu 3 ja 4 digimateriálain sáhttá lohkat ja guldalit Hitruu 3 ja 4 girjjiid teavsttaid ja hárjehallat govaid sátneráju. Hitruu-ráiddu lea čállán Teija Linnanmäki ja govaid sárgon Riitta Ahonen. Digimateriála lea ollašuhttán Anne Seipiharju ja son maiddái lohká govaid sániid materiálas.</p>
<p type="title">Lassedieđut</p>
<p>oahppamateriálačálli Hannu Kangasniemi, hannu.kangasniemi(at)samediggi.fi, 050-364 1385</p>
<p>anárašgielat oahppamateriála plánejeaddji Miina Seurujärvi, miina.seurujarvi(at)samediggi.fi, 050-344 0504</p>
<p>Sámedikki oahppamateriálat</p>
</body></document>
