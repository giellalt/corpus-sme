<document xml:lang="sme" id="no_id"><header><title>Sámedikkit háliidit nannet rájiid rasttildeaddji skuvlaovttasbarggu sámeguovlluin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>193</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/05/samedikkit-haliidit-nannet-rajiid-rasttildeaddji-skuvlaovttasbarggu-sameguovlluin/?lang=dav</origFileName><parallel_text xml:lang="fin" location="saamelaiskarajat_haluavat_vahvistaa_rajat_ylittavaa_kouluyhteistyota_saamelaisalueilla.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikkit háliidit nannet rájiid rasttildeaddji skuvlaovttasbarggu sámeguovlluin</p>
<p>Norgga, Ruoŧa ja Suoma Sámedikkit leahkastit ođđa siiddu rájiid rasttildeaddji sámi skuvlaovttasbarggu nannema dáfus. Sirpmás ja Ohcejogas lea leamašan juo guhká skuvlaovttasbargu, mii doarju sámegiela. Dán háliidit dorvvastit. Seammás čielggadit eará rádjeguovlluid skuvllaid, mat addet sámeoahpahusa, ovttasbarggu dili ja vejolašvuođaid.</p>
<p>Sápmelaš skuvlaovttasbarggu ovddideapmi lea oassin Sámi Parlamentáralaš Ráđi mihttomeriid. Norgga Sámediggi jođiha davviriikkalaš bargojoavkku, mas leat mielde Suoma, Ruoŧa ja Norgga Sámedikkiid lassin ovddasteaddjit Ohcejoga ja Deanu gielddain ja lassin Ohcejoga ja Sirpmá skuvllain ja skuvllaid vánhemiid gaskkas.</p>
<p>Bargojoavkku bargu lei bisánan jahkái, daningo prošektii eai gávdnan bargi. Bargojoavku čoahkkanii jagi bottu maŋŋel disdaga 4. juovlamánu Kárášjogas. Norgga sámediggeráđđi Mikkel Eskil Mikkelsen bovdii bargojoavkku čoahkkái ja buohkat illudedje prošeavtta joatkašuvvamis. Norgga Sámediggi ruhtada ja jođiha barggu.</p>
<p>Jagi álggus bargojoavkku čállin álggaha FM Arla Magga Anáris. Magga bargá Suoma Sámedikki skuvlen- ja oahppomateriáladoaimmahagas oasseáigásažžan jagi 2019. Suoma Sámedikki ovddasteaddjin bargaba Eila Tapiola Ohcejogas ja Ulla Aikio-Puoskari hálddahusas.</p>
<p>Govas: Bargojoavkku jođiheaddji Inger Anne Klemetsen, Arla Magga, Jon Christer Mudenia, Ol-Johan Sikku, Lars Miguel Utsi, Leif Erik Varsi, Mikkel Eskil Mikkelsen, Eila Tapiola, Aura Pieski, Ulla Aikio-Puoskari ja Brita Oskal Eira.</p>
<p type="title">Lassedieđut:</p>
<p>Skuvlen- ja oahppamateriáladoaimmahat: ulla.aikio-puoskari(at)samediggi.fi, 040 767 3101;</p>
</body></document>
