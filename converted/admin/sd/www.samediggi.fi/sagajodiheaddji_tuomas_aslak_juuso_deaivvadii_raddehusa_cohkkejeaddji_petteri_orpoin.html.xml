<document xml:lang="sme" id="no_id"><header><title>Ságajođiheaddji Tuomas Aslak Juuso deaivvadii ráđđehusa čohkkejeaddji Petteri Orpoin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>224</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/25/sagajodiheaddji-tuomas-aslak-juuso-deaivvadii-raddehusa-cohkkejeaddji-petteri-orpoin/?lang=dav</origFileName><parallel_text xml:lang="fin" location="puheenjohtaja_tuomas_aslak_juuso_tapasi_hallituksen_muodostaja_petteri_orpon.html"/><parallel_text xml:lang="smn" location="saavajodetteijee_tuomas_aslak_juuso_teeivai_haldattas_cuakkejeijee_petteri_orpo.html"/><parallel_text xml:lang="sms" location="saaggjaa_dteei_tuomas_aslak_juuso_kaaunoodi_halltoozz_aalgteei_petteri_orpoin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ságajođiheaddji Tuomas Aslak Juuso deaivvadii ráđđehusa čohkkejeaddji Petteri Orpoin</p>
<p><em type="italic">Sámedikki ságajođiheaddji Tuomas Aslak Juuso galledii 23.5.2023 ráđđehusráđđádallamiin Helssegis ja deaivvadii ráđđehusa čohkkejeaddjin doaibmi ságadoalli Petteri Orpo (olgešb.). Sámediggi lei bovdejuvvon áššedovdiguossin riektepolitihkka ja dásseárvojuhkosii, muhto go ráđđehusráđđádallit gaskkalduhtte stuorámus oasi ráđđádallanbevddiid doaimmain ii galledeapmige ollašuvvan. </em></p>
<p>Olgešbellodat, vuođđosuopmelaččat, ruoŧŧelaš álbmotbellodat ja kristtalaš demokráhtat leat ráđđádallan Orpo jođihan ráđđehusráđđádallamiin miessemánu áigge boahttevaš ráđđehusprográmmas.</p>
<p>-Lei fiinna ášši, ahte ságadoalli Orpo ordnii áiggi deaivvadeapmái vaikko áigeplána lei hohpolaš. Beasaime geavvat eakti ságastallama munno áššiin, iige mátkkošteapmi guhkás mannan duššái dan dihte ahte nubbi deaivvadeapmi ii ollašuvvan, gávnnaha Sámedikki ságajođiheaddji Tuomas Aslak Juuso.</p>
<p>Sámediggi lea doaimmahan ráđđádalliid geavahussii iežas mihttomeriid ráđđehusprográmma girjemiidda sámiid vuoigatvuođaid dorvvasteamis ja ovddideamis, ja daid birra ságastallui lunddolaččat maiddái deaivvadeamis Orpoin.</p>
<p>-Ságastalaime ulbmiliid lassin buori vuoiŋŋas maiddái erenomážit sámediggelága ođastusas ja sámeáššiid koordineremis stáhtahálddahusas, ja doaivvu mielde mii beassat joatkit ságastallama maŋŋelabbo plána mielde maiddái riektepolitihka ráđđehusráđđádalliiguin, Juuso muitala.</p>
<p type="title">Sámedikki mihttomearit ráđđehusprográmmii</p>
<p>Sámediggi viggá oažžut čuovvovaš ráđđehusprográmmii 2023–2027 doaibmabijuid sámiid vuoigatvuođaid ovddideami várás. Sámedikki vuođđotemát leat: 1) giella buktá eallinfámu – oahpahus buktá boahttevuođa 2) parlamentáralaš doaibmagoddi ovddidit sámi ealáhusaid, ja 3) prográmma ON:id eamiálbmogiid vuoigatvuođaid julggaštusa ollašuhttima várás.</p>
<p>Lassin Sámediggi lea lokten áigeguovdilis áššin sámediggelága ođastusa, sámiid duohtavuođa- ja soabadanproseassa, sámiid vuhtiiváldima sosiáladorvoođastusas, davviriikkalaš sámesoahpamuša ja sámiid vuoigatvuođaid dorvvasteami luonddu geavaheamis.</p>
<p>Loga: Sámedikki mihttomearit ráđđehusprográmmii</p>
<p type="title">Lassedieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
</body></document>
