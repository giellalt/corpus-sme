<document xml:lang="sme" id="no_id">
  <header>
    <title>Samediggi - Saamelaiskäräjät - Aimo Guttorm válljejuvvui Sámedikki láhka&amp;#269;álli virgái</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>111</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=144&amp;lang=davvi.html</origFileName>
    <parallel_text xml:lang="eng" location="index2.php_option=com_content_task=view_id=144_lang=english.html"/>
    <parallel_text xml:lang="fin" location="index2.php_option=com_content_task=view_id=144_lang=finnish.html"/>
    <parallel_text xml:lang="smn" location="index2.php_option=com_content_task=view_id=144_lang=anaras.html"/>
    <parallel_text xml:lang="sms" location="index2.php_option=com_content_task=view_id=144_lang=nuortta.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Aimo Guttorm válljejuvvui Sámedikki láhkačálli virgái</p>
    <p>Ohcejohkalaš vuoigatvuohtadiehtaga kandidáhtta/ várreduopmár Aimo Guttorm válljejuvvui Sámedikki láhkačálli fásta virgái.</p>
    <p>Guttorm lea dikšon virggi dan maŋŋá go ovddeš láhkačálli Heikki J. Hyvärinen sirdášii ealáhahkii mannan čavčča. Guttorm vuittii jienasteamis vuoigatvuohtadiehtaga kandidáhtta Siiri Jomppanen jienaiguin 11-9. Virggi ohce oktiibuot njealjis, geain okta geassádii ovdal válljema.</p>
    <p>Sámedikki láhkačálli lea juridihkálaš-hálddahuslaš virgeolmmoš, gean bargui gullá ee. válmmaštallat sámiid vuoigatvuohtadiliide guoski áššiid nugo cealkámušaid, evttohusaid, beali váldimiid, muittuhančállagiid ja muhtumin juoba láhkaevttohusaid. Dasa lassin láhkačálli bargá Sámedikki ealáhus- ja vuoigatvuohtalávdegotti áššemeannudeaddjin ja čállin.</p>
    <p>Sámedikki čoahkkin bisttii vuossárgga gitta gaskaija rádjái. Láhkačálli válgga lassin čoahkkin mearridii dán válgabaji doaibmanprográmmas, ekonomiijaplánain ja dohkkehii diimmá rehketdoalu. Eará áššit sirdojuvvojedje boahttevaš čoahkkimiidda.</p>
  </body>
</document>
