<document xml:lang="sme" id="no_id"><header><title>Samediggi - Saamelaiskäräjät - Binna Bánna mánáid radio</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>122</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual/><origFileName>http://www.samediggi.fi/index2.php?option=com_content&amp;task=view&amp;id=254&amp;lang=davvi.html</origFileName><parallel_text xml:lang="fin" location="index2.php_option=com_content_task=view_id=254_lang=finnish.html"/><parallel_text xml:lang="smn" location="index2.php_option=com_content_task=view_id=254_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="smn">Binna Bánna mánáid radio</p>
<p>Binna Bánna - mánáid radioprográmma gulaimet vuosttas geardde miessemánu 8. beaivve 2002. Sáddaga guhkkodat lea 30 minuhta ja Binna Bánna doaimmahuvvo golmma sámegillii. Das leat davvisáme-, anáraš - ja nuortalašgielat oasit, maid doaimmaheamis mánát leat aktiivvalaččat mielde. Prográmmas čuojahuvvo ollu sámegielat mánáid musihkka.</p>
<p>YLE Sámi radios leamašan mánáid prográmmat juo ovdal 2000-logu. 1980-logus sáddejuvvui skuvlaradio ja lávvardatiđidiid sáddejuvvon prográmmain ledje maid mánáide doaimmahuvvon oasit. Ovdal YLE Sámi radio buvttadan Binna Bánna -prográmmaid Norgga riikkaradio NRK buvttadan sámegielat mánáidprográmmat gullojedje maid Suomas.</p>
<p>Binna Bánna -prográmma gulat Yle Sápmi kanálas juohke vuossárgga dmu 14.35 ja nuppádassii gaskavahko dmu 10.00. Jos it sáhte guldalit Sámi radio sáddagiid, prográmmat leat gullamis vahku áigge interneahtta-čujuhusas: http://yle.fi/sapmi/</p>
<p>Govas Binna Bánna doaimmaheaddji Irene Länsman barggustis.</p>
</body></document>