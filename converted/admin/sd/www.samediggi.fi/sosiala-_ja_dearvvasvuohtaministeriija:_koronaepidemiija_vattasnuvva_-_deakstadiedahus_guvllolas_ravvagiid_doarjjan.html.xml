<document xml:lang="sme" id="no_id"><header><title>Sosiála- ja dearvvašvuohtaministeriija: Koronaepidemiija váttásnuvvá – deakstadieđáhus guvllolaš rávvagiid doarjjan - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>196</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/03/koronaepidemiija-vattasnuvva-deakstadiedahus-guvllolas-ravvagiid-doarjjan/?lang=dav</origFileName><parallel_text xml:lang="fin" location="stm:_koronaepidemia_vaikeutuu_-_tekstiviesti_alueellisten_ohjeiden_tueksi.html"/><parallel_text xml:lang="smn" location="sosiaal-_ja_tiervasvuodaministerio:_koronaepidemia_huannan_-_tekstaviesta_kuavlulij_ravvui_toorjan.html"/><parallel_text xml:lang="sms" location="sosiaal-_da_tiorvasvuottministeria:_koronaepidemia_vaigsmaavv_-_te_ksttsaakk_vooudlaz_vuappoozzi_tuarjjan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sosiála- ja dearvvašvuohtaministeriija: Koronaepidemiija váttásnuvvá – deakstadieđáhus guvllolaš rávvagiid doarjjan</p>
<p>Koronavirusdilli lea hedjonan measta juohke sajes Suomas maŋemus vahkuid áigge. Daningo dilli lea hedjonan measta juohke guovllus Suomas maŋemus vahkuid áigge. Daningo dilli lea sierra guovlluin sierralágán, de maid ávžžuhusat ja ráddjehusat sáhttet molsašuddat.</p>
<p>Ávžžuhusaid ja ráddjehusaid ulbmilin lea caggat koronavirusa viidáneami, dorvvastit dearvvašvuohtafuolahusa suvdinnávcca ja suodjalit earenoamážit olbmuid, geat gullet riskajoavkkuide.</p>
<p>Sosiála- ja dearvvašvuohtaministeriija lea soahpan suopmelaš telefonoperáhtoriiguin ja heahteguovddášlágádusaiguin, ahte Suomas doaibmi operáhtoriid geavahanlavttaide sáddejuvvo deakstadieđáhus, mii guoská koronavirusa.</p>
<p>Deakstadieđáhusas ávžžuhuvvo doahttalit addojuvvon ávžžuhusaid ja ráddjehusaid, vai dávdda leavvan ožžojuvvo bisánit. Dieđáhusa sisdoallu lea: ” <em type="italic">SDM Koronadieđáhus: Epidemiijadilli Suomas váttásmuvvá. Suddje iežat ja earáid. Čuovo guovllut ávžžuhusaid ja ráddjehusaid. Lassedieđut thl.fi/alueet” </em></p>
<p>Guvllolaš ráddjehusat ja ávžžuhusat leat čohkkejuvvon buohccedikšunbiirriid fierbmesiidduin, maid čujuhusaid Dearvvašvuođa ja buresbirgejumi lágádus lea čohkken ovtta siidui:</p>
<list><p type="listitem">Koronaepidemiija: guovlluid dilli, ávžžuhusat ja ráddjehusat</p>
</list><p>Deakstadieđáhus lea okta dain doaibmabijuin, maiguin gaskkustuvvo diehtu koronaepidemiijadili váttásnuvvamis. Dieđáhus sáddejuvvo suoma-, ruoŧa- ja davvisámegillii.</p>
<p>Dieđáhusat álgojuvvojit sáddet gaskavahkko juovlamánu 2. beaivve. Bargogohčus operáhtoriidda vuolgá ovdal gaskabeaivvi ja bálvalus boahtá johtui fargga dan maŋŋel. Dieđáhusaid doaimmahus dáhpáhuvvá muttuid mielde, nu ahte dieđáhusat sáhttet boahtit olbmuide sierra áiggiid.</p>
<p type="title">Lassidieđut</p>
<p>válmmavuođa hoavda Pekka Tulokas, STM, t. 0295 163 202, ovdanamma.goargu@stm.fi</p>
</body></document>
