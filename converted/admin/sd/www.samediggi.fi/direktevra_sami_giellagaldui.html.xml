<document xml:lang="sme" id="no_id"><header><title>Direktevra Sámi giellagáldui - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>418</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/10/06/direktevra-sami-giellagaldui/?lang=dav</origFileName><parallel_text xml:lang="fin" location="johtaja_sami_giellagalduun.html"/><parallel_text xml:lang="smn" location="hovda_saami_kielakaldei.html"/><parallel_text xml:lang="sms" location="jaa_dteei_saa_m_kiollka_lddja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Direktevra Sámi giellagáldui</p>
<p type="title">Sámi Giellagáldu</p>
<p>Sámi Giellagáldu lea Suoma, Norgga ja Ruoŧa beale sámedikkiid oktasaš davviriikalaš fágaorgána sámi giellaáššiin. Sámi Giellagáldu ulbmilin lea suodjalit, gáhttet ja ovddidit kulturárbbi nugo sámi čállingielaid ja hállangielaid. Formálalaččat lea Sámi Gielddagáldus oktavuohta Sámediggái Norgga bealde, ja dan jođiha stivra mas golmma sámedikkis lea ovtta mađe ovddastus.</p>
<p type="title">Rabas virgi</p>
<p>Sámi Giellagáldu lea doaibman Sámi Parlamentaralaš Ráđi vuollásažžan 2013 rájes ja dál ohcat direktevrra ásahit, jođihit, nannet ja viidáset ovddidit Sámi Giellagáldu.</p>
<p><span type="quote">Searvvatgo don dása?</span></p>
<p>Bargui álgin maŋimuštá 31.12.2020.</p>
<p type="title">Barggut</p>
<p>Sámi Giellagáldus lea ovddasvástádus sámegielain. Sámi Giellagáldu galgá doaibmat oktasaš áššedovdi fágaorgánan áššiin mat gusket sámi čállingielaid normeremii. Dát guoská terminologiija ja čállinnjuolggadusaid normeremii. Sámi Giellagáldu galgá riggudahttit sámi gielaid ja dieinna lágiin váikkuhit sámegielaid sihkkarastima boahtteáigái.</p>
<p>Sámi Giellagáldus galget leat gitta 12 bargi, iešguđege golmma riikii lokaliserejuvvon, ja leat seamma hálddahuslaš jođiheaddji vuollásaččat. Direktevra lea Sámi Giellagáldu bajimuš hálddahuslaš jođiheaddji ja sus lea ovddasvástádus doaimma hálddahuslaš ja fágalaš jođiheames. Direktevra galgá ráhkkanit ja rávvet áššiid mat ovddiduvvojit stivrii, ja sus lea ovddasvástádus stivramearrádusaid johtui bidjamis. Direktevrras lea ovddasvástádus das ahte ekonomalaš doaibma dáhpáhuvvá gustovaš njuolggadusaide dávistettiin.</p>
<p type="title">Gelbbolašvuohta</p>
<p>Mii ohcat čohkkejeaddji, boađusáŋgiris ja dynamalaš jođiheaddji gii sáhttá jođihit Sámi Giellagáldu bissovaš doibmii. Mii háliidat ahte dus lea masteroahppu, formálalaš gelbbolašvuohta sámegielas. Dus galget leat buorit jođihangálggat ja áinnas vásihusat jođiheames ja davviriikkalaš ovttasbarggus. Buorit gulahallandáiddut, ja dáidu juksat bohtosiid ovttasbargguin earáiguin. Son guhte virgáduvvo ferte máhttit čálalaččat ja njálmmálaččat sihke:</p>
<list><p type="listitem">Sámegiela</p>
<p type="listitem">Dárogiela, ruoŧagiela dahje suomagiela</p>
<p type="listitem">Eaŋgalasgiela.</p>
</list><p type="title">Bálká- ja bargoeavttut</p>
<p>Virggi bálká lea Stáhta regulatiivva mielde virgekoda 1062 Direktevra.</p>
<p>Sámi Giellagáldu bargiin lea formálalaš oktavuohta Sámediggái Norgga bealde isitásahussan ja dat bargoeavttut čuvvot mat gusket Sámedikki bargiide Norggas, jos eará ii leš mearriduvvon.</p>
<p>Kánturbáiki lea vuolggasajis okta sámedikkiid kánturbáikkiin Anár, Ohcejohka, Heahttá, Vuotnabahta, Kárášjohka, Guovdageaidnu, Olmmáivággi, Romsa, Skánit, Ájluokta, Aarborte, Snåase, Giron, Jåhkåmåhkke, Dearna dahje Staare, jos leš guoros kántursadji. Eará čovdosa sáhttá leat vejolaš šiehtadit.</p>
<p>Sámi Giellagáldu háliida speadjalastit álbmoga girjáivuođa ja váldit ávkki ovttaskas olbmo ollislaš gelbbolašvuođas. Mii ávžžuhat dohkálaš kandidáhtaid ohcat, beroškeahttá doaibmanávccain, agis, sohkabealis, etnisitehtas, oskkus ja seksuála sojus. Sámi Giellagáldu deattuha bargodiliid láhčima olbmuide geain lea hedjonan doaibmanákca.</p>
<p>Muđui virgáduvvojit bargit gustovaš lágaid, njuolggadusaid ja soahpamušaid mielde, guoská maiddái bálkái ja ealáhahkii, ja guđa mánu geahččalanáigái.</p>
<p type="title">Gulahallan</p>
<p>Lagat dieđuid virggi birra sáhttá oažžut go váldá oktavuođa:</p>
<p>Sámediggái Suoma bealde, Pia Ruotsala-Kangasniemi, +358 40 726 2688 dahje e-poasta pia.ruotsala(at)samediggi.fi</p>
<p>Sámediggi Norgga bealde, Inger Marit Eira-Åhrén, +47 971 29 744 dahje e-poasta inger.marit.eira.ahren(at)samediggi.no</p>
<p>Sámediggi Ruoŧa bealde, Anita Kitok, +46(0)73-049 41 04 dahje e-poasta anita.kitok(at)sametinget.se</p>
<p>Ohcanáigemearri lea 01.11.2020</p>
<p>Ohcan sáddejuvvo jobbnorge bokte .</p>
</body></document>
