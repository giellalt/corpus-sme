<document xml:lang="sme" id="no_id"><header><title>Sámiid gielalaš vuoigatvuođat -siiddut almmustahttojuvvojit eiseválddiid barggu doarjjan - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>237</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/10/21/samiid-gielalas-vuoigatvuodat-siiddut-almmustahttojuvvojit-eisevalddiid-barggu-doarjjan/?lang=dav</origFileName><parallel_text xml:lang="fin" location="saamelaisten_kielelliset_oikeudet_-sivusto_julkaistaan_viranomaisten_tyon_tueksi.html"/><parallel_text xml:lang="smn" location="sammilij_kielaliih_vuoigadvuodah_-siijdoh_almostittojeh_virgeomahai_pargo_toorjan.html"/><parallel_text xml:lang="sms" location="sa_mmlai_kiol_laz_vuoiggadvuod_-seiddoozz_olmstaa_ttet_ve_rggnii_kki_tuaj_tuarjjan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámiid gielalaš vuoigatvuođat -siiddut almmustahttojuvvojit eiseválddiid barggu doarjjan</p>
<p>Sámediggi almmustahttá sámegielaid vahkus dieđihansiidduid, gosa leat čohkkejuvvon eiseválddiide rávvagat mot heivehit sámi giellalága. Siidduid almmustahttindilálašvuohta lea bearjadaga 23.10.2020 diibmu 10.00-11.00. Ovdanbuktindilálašvuođas Sámedikki gielladorvočálli Anne Kirste Aikio ovdanbuktá siidduid sisdoalu ja geavahanvejolašvuođaid. Sámediggi háliida bovdet iešguđet eiseválddiid oahpásmuvvat siidduide.</p>
<p>– Dálášdieđuid mielde sámiid gielalaš vuoigatvuođat ollašuvvet hejot. Okta sivva dása lea earret eará eiseválddiid diehtemeahttunvuohta dahje beroškeahtes doaladupmi sámi giellalága guovdu. Dáid ođđa siidduid ulbmil lea addit eiseválddiide áigeguovdilis dieđuid sámiid gielalaš vuoigatvuođain, ja doarjut sin gielalaš vuoigatvuođaid vuhtiiváldimis praktihka barggus rávvagiid ja tipsaid bokte. Siiddut heivejit bures ovdamearkka dihte ođđa bargiid oahpisteapmái dahje skuvlenbeivviide, muitala gielladorvočálli Anne Kirste Aikio.</p>
<p>Siidduin leat dieđut sámiid gielalaš vuoigatvuođain ja rávvagat mot heivehit sámi giellalága. Siiddut leat 23.10.2020 rájes čujuhusas: https://www.samediggi.fi/saamelaisten-kielelliset-oikeudet/</p>
<p>Siidduin leat dieđut sámiid gielalaš vuoigatvuođain ja rávvagat mot heivehit sámi giellalága. Siiddut leat oaivvilduvvon doarjut buohkaid, geat barget sámegielat bálvalusaid olis. Mihttomearri lea, ahte juohke eiseváldi, geasa sámi giellaláhka guoská, dovdá ja ipmirda sámiid gielalaš vuoigatvuođaid.</p>
<p>Siidduid teavsttaid lea leamaš buvttadeame fidnobargi Tuuli Miettunen. Siidduid lea govuhan <em type="italic">Erja Wiltse. </em>Siiddut almmustahttojuvvojit dušše suomagillii. Sámediggi lea maiddái válmmaštallame sámeálbmogii dieđihanmateriála gielalaš vuoigatvuođaid birra siidduid oktavuhtii sámegillii. </p>
<p>Siiddut leat 23.10.2020 rájes čujuhusas: https://www.samediggi.fi/saamelaisten-kielelliset-oikeudet/</p>
<p>Ovdanbuktindilálašvuohta lea Teams-oktavuođa bokte, nappo oassálastiid bivdet almmuhit iežaset maŋemustá duorastaga 22.10.2020 čujuhussii anne-kirste.aikio(at)samediggi.fi</p>
<p><span type="quote">Sámegielaid vahku ávvudit 19.-25.10.2020 ja Sámediggi lea bovden buohkaid oassálastit temávahkkui ovdamearkka dihte lágidemiin dáhpáhusaid ja čalmmustahttimiin sámegielaid.</span></p>
<p><em type="italic">www.giellavahkku.no </em></p>
<p type="title">Lassedieđut:</p>
<p>Anne Kirste Aikio, gielladorvočálli anne-kirste.aikio(at)samediggi.fi</p>
</body></document>
