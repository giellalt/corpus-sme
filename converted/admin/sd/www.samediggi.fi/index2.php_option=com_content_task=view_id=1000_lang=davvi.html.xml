<document xml:lang="sme" id="no_id"><header><title>Samediggi - Saamelaiskäräjät - Sajosa auditorio dievai álbmotbeaivve ávvudeaddjiin</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>228</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1000&amp;lang=davvi</origFileName><parallel_text xml:lang="fin" location="index2.php_option=com_content_task=view_id=1000_lang=finnish.html"/><parallel_text xml:lang="smn" location="index2.php_option=com_content_task=view_id=1000_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sajosa auditorio dievai álbmotbeaivve ávvudeaddjiin</p>
<p>Sámiid álbmotbeaivve Anáris lei fállun máŋggalágan prográmma buot ahkásaččaide ja beaivvi bajálašte Sámedikki lágidan eahketdoalut Sámekulturguovddáš Sajosa auditorios. Ávvudeapmi devddii Sajosa auditorio gussiin, ávvudeami ledje boahtán čuovvut miehtá sámeguovllu s. 350 olbmo. Ávvudeami sáhtii čuovvut maiddái live stream-vuolggahusa bokte, mii čohkkii ruvtto lusa badjel čuohte geahčči.</p>
<p>Ávvudeami rahpanságas Sámedikki ságajođiheaddji Klemetti Näkkäläjärvi bajidii ovdan ovddit buolvvaid garra barggu sihke servviid dehálaš rolla kultuvrra seailluheamis. Son maiddái deattuhii nuorra dáiddáriid mearkkašumi, geat barget servodatlaš ja searvvušlaš dáidaga modearnna teknologiija vehkiin, juhket dieđuid sápmelaččain áibbas ođđa vugiin ja bastet burgit váldokultuvrra ráhkadan stereotypiaid sámiin.</p>
<p>Sámedikki ságajođiheaddji Klemetti Näkkäläjärvi oaidná sápmelaččaid boahttevuođa čuovgadin: ”Sámeálbmoga boahttevuohta ii leat eahpesihkkar nu guhká, go seailluhit kultuvrra árvvuid, árbevieruid ja searvvušlašvuođa. Boahttevuohta lea čuovgat. Sámi identitehta lea nanus. Mii diehtit, geat mii leat, gos boahtit ja gosa leat mannamin.”</p>
<p>Álbmotbeaivve ávvudemiin loaiddastedje njunuš sámeartisttat miehtá sámeguovllu. Ávvudeamis juige Suoma Big Brother gilvvus birgen Andte Gaup-Juuso ja guovdageaidnolaš Inger Marie Nilut. Nuortalašgielat artistan gulaimet Jaakko Gauriloff sihke Anna Lumisalmi ja Tauno Ljetoff. Ávvudeamis loaiddastedje maiddái Aila duo, Ánnámáret Ensemble ja Hildá Länsman ovttas Erkki Feodoroffiin, Nicholas ja Kevin Francettiin. Rauna Paadar-Leivo muitalii ávvudeamis mánnávuođa ja nuorravuođa muittuin, lassin ávvudeamis čájehuvvojedje Ima Aikio-Arianaick musihkkavideot Unna guoláš čierru, Buoidda jorrá borrá, Stálu čiegát.</p>
<p><em type="italic">Andte Gaup-Juuso </em></p>
<p xml:lang="nob"><em type="italic">Inger Marie Nilut </em></p>
<p xml:lang="fin"><em type="italic">Jaakko Gauriloff </em></p>
<p xml:lang="smj"><em type="italic">Aila duo </em></p>
<p xml:lang="fin"><em type="italic">Rauna Paadar-Leivo </em></p>
<p xml:lang="fin"><em type="italic">Anna Lumisalmi ja Tauno Ljetoff </em></p>
<p xml:lang="rmy-rka"><em type="italic">Hildá Länsman </em></p>
<p xml:lang="smn"><em type="italic">Ánnámáret Ensemble </em></p>
</body></document>
