<document xml:lang="sme" id="no_id"><header><title>Sámegielaid gáiddusoahpahusfidnu evttohuvvo oažžut Cygnaeus-bálkkašumi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>286</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/10/16/samegielaid-gaiddusoahpahusfidnu-evttohuvvo-oazzut-cygnaeus-balkkasumi/?lang=dav</origFileName><parallel_text xml:lang="fin" location="saamen_kielten_etaopetushanke_ehdolla_cygnaeus-palkinnon_saajaksi.html"/><parallel_text xml:lang="smn" location="samikielai_kaidusmattaattashaaha_lii_iavtukkassan_cygnaeus-palhasume_uazzon.html"/><parallel_text xml:lang="sms" location="saa_mkioli_ougglosmatt_tosha_ngkkos_e_tkkuum_cygnaeus-pa_lkkoozz_vuazhzhjen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámegielaid gáiddusoahpahusfidnu evttohuvvo oažžut Cygnaeus-bálkkašumi</p>
<p>Oahpahusráđđehus lea nammadan sámegielaid gáiddusoahpahusa pilohttafitnu oktan Cygnaeus-bálkkašumi finalistan. Fidnu lea ordnen čavčča 2018 rájes anáraš-, nuortalaš- ja davvisámegiela oahpahusa sámiid ruovttuguovllu olggobeallái. Dán lohkanjagi fidnu ordne oahpahusa sullii 92 oahppái oktiibuot 65 skuvllas miehtá riikka. Ovttasbarggus leat mielde 35 oahpahusa ordnejeaddji.</p>
<p>– Dát lea hui fiinna ođas, muitala fitnu jođiheaddji Hanna Helander Ohcejoga gielddas. – Fidnu lea olles fárttas ja ohppiidlohku lea lassánan measta guovttegeardásažžan čavčča 2018 rájes. Juo evttohassan nammadeapmi lea dehálaš midjiide fidnobargiide, muitala Helander. – Dát movttiidahttá sihkkarit min min oahpaheddjiid, geat juo muđuidnai hui viššalit ovddidit min oahpahusa.</p>
<p>Fitnu oahpaheaddjin dán lohkanjagi barget Henna Aikio, Satu-Marjut Nieminen, Joni Saijets, Sirkka Sanila ja Sonja Moshnikoff. Davvisámegiela oahppit leat oktiibuot 44, anárašgiela 28 ja nuortalašgiela 20. – Fidnu ordne oahpahusa pedagogalaččat sihke giella- ja ahkedási mielde nu vuogas oahpahusjoavkkuin go vejolaš. Vásáhusat leat buorit, muitala Helander.</p>
<p>Fitnu koordináhtorin bargá Sámedikkis Arla Magga, ja son atná evttohasvuođa mearkkašahttin fitnu barggu ja doaimmaid oidnoma dáfus. – Oalle máŋgii mii leat gullan kommeanttaid, maid duogážis lea dan imaštallan, ahte guoskágo sámegiela oahpahus oahpahusa ordnejeddjiid Lulli-Suomas. Sámemánáin ja -nuorain goittotge juo 2/3 ássá ja vázzá skuvlla sámiid ruovttuguovllu olggobealde, dadjá Magga.</p>
<p>Sámedikki skuvlenčálli Ulla Aikio-Puoskari muitala, ahte gáiddusoahpahusfidnu lea vuosttaš lávki sámegielaid gáiddusoahpahusa stáđásmahttimii ruovttuguovllu olggobealde. – Sámegielaid ja sámegielat oahpahusa ovddidanbargojoavku, man Oahpahus- ja kulturministeriija lea ásahan, bargá dáinna áššiin dál. Bargojoavku almmustahttá evttohusaidis dán ja máŋga eará áššis boahtte jagi álggus.</p>
<p>Cygnaeus-bálkkašumi 2020 oažžu almmustahtto 23.11.2020 bálkkašumi juohkindilálašvuođas, mii lágiduvvo neahttadilálašvuohtan. Bálkkašumi juohká Oahpahusráđđehusa hoavda <em type="italic">Olli-Pekka Heinonen </em><em type="italic">. </em></p>
<p>Dieđut Cygnaeus-bálkkašumis ja eará finalisttain Oahpahusráđđehusa dieđáhusas, lea lohkan ládje dáppe (suomagillii).</p>
<p>https://www.saamenetaopetus.com/</p>
<p>Saamen kielikylpyä kaikille – avoimet oppitunnit saamen kielten viikolla</p>
<p type="title">Lassedieđut:</p>
<p>Hanna Helander, hanna.helander@edu.utsjoki.fi</p>
<p>Arla Magga, arla.magga@samediggi.fi</p>
<p>Ulla Aikio-Puoskari, ulla.aikio-puoskari@samediggi.fi</p>
</body></document>
