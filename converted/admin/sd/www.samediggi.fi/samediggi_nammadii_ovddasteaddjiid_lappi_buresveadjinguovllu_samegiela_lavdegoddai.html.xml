<document xml:lang="sme" id="no_id"><header><title>Sámediggi nammadii ovddasteaddjiid Lappi buresveadjinguovllu sámegiela lávdegoddái - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>255</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/06/saamelaiskarajat-nimesi-edustajat-lapin-hyvinvointialueen-saamen-kielen-lautakuntaan/?lang=dav</origFileName><parallel_text xml:lang="fin" location="saamelaiskarajat_nimesi_edustajat_lapin_hyvinvointialueen_saamen_kielen_lautakuntaan.html"/><parallel_text xml:lang="smn" location="samitigge_nomattij_jesanijd_laapi_pyereestvaijeemkuavlu_samikiela_lavdikoodan.html"/><parallel_text xml:lang="sms" location="saa_mte_gg_noomii_ee_ttkee_jid_lappi_pue_rrvaajjamvuu_d_saa_mkiol_lu_vddkadda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi nammadii ovddasteaddjiid Lappi buresveadjinguovllu sámegiela lávdegoddái</p>
<p><em type="italic">Sámediggi nammadii čoahkkimisttis 13.4.2022 Lappi buresveadjinguovllu sámegiela lávdegoddái vihtta lahtu ja vihtta várrelahtu. Sámediggi deattuhii válljemis erenoamážit guovlluguovdasaš ja sierra giellajoavkkuid ovddasteami ja válddii vuhtii Lappi buresveadjinguovllu guovlostivrra juo dahkan mearrádusaid. </em></p>
<p>Sámedikki nammadan lahttut ja várrelahtut:</p>
<p>Sámegielaid lávdegotti bargun lea váldit beali, mo guovlostivrra mearrádusat čuhcet gielalaš vuoigatvuođaid ollašuvvamii. Lávdegoddi maiddái árvvoštallá sámegielat bálvalusaid dárbbu, fálu ja kvaliteahta. Čielggademiid vuođul lávdegoddi bargá guovlostivrii evttohusaid sámegielat bálvalusaid ja bálvalusbálgáid sihke bargiid gielladáidogáibádusaid ja gielladáiddu ovddideapmin.</p>
<p>Sámedikki čoahkkin mearridii maiddái reivve doaimmaheamis Lappi buresveadjinguvlui sámegielaid lávdegotti ásaheami guoskevaš áššis. Reivves Sámediggi muittuha, ahte maiddái Lappi buresveadjinguovlu galgá oasiltis guoddit ovddasvástádusa buot Suoma sámiid giellajoavkkuid ja sierra guovlluid ovddasteamis. Sámediggi muittuha maid, ahte buresveadjinguovllu lávdegoddi galgá lávdegotti lahtuid válljemis vuhtiiváldit lága gáibádusaid mat gusket ee. lávdegotti lahtuid sámegielatvuođa.</p>
<p>Lága mielde lávdegotti lahttun sáhttit válljet dušše sámegielat persovnnaid ja lahtuin unnimustá 40 proseanta galget leat Sámedikki ja nuortalaččaid siidačoahkkima válljen nu, ahte siidačoahkkin sáhttá válljet unnimustá ovtta persovnna.</p>
<p>Sámediggi sávvá, ahte buot lávdegotti lahtuid nammadeaddji oassebealit váldojuvvojit boahttevuođas mielde buot ságastallamiidda ja ráđđádallamiidda, mat gusket lávdegotti čoahkkáibiju.</p>
<p>Sámediggi háliida ovddidit Lappi buresveadjinguovllu bálvalusaid ovttasbarggus nu, ahte sámiid dárbbut earuhuvvojit ja vuhtiiváldojuvvojit bálvalusaid ordnemis. Sode-ođastusa oaiveulbmilin lea bálvalusaid ovttaveardásaš ollašuvvan. Sámiid oasil ulbmila joksan gáibida, ahte sámit ožžot bálvalusaid iežaset gielain ja sápmelaš kulturduogáš váldojuvvo vuhtii. Eamiálbmot sámiid dearvvašvuohta ja buresveadjin lea olles Lappi buresveadjinguovllu oktasaš ášši.</p>
<p>Sámedikki reivve Lappi buresveadjinguvlui sámegielaid lávdegotti guoskevaš áššis (suomagillii)</p>
<p type="title">Lassidieđut:</p>
<p>Tuomas Aslak Juuso Ságadoalli 040 687 3394 tuomas.juuso@samediggi.fi</p>
<p>Anni Koivisto I várreságadoalli 040 415 5969 anni.koivisto@samediggi.fi</p>
</body></document>
