<document xml:lang="sme" id="no_id"><header><title>Samediggi - Saamelaiskäräjät - Lappi guovlluhálddahusdoaimmahat</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>121</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual/><origFileName>http://www.samediggi.fi/index2.php?option=com_content&amp;task=view&amp;id=400&amp;lang=davvi.html</origFileName><parallel_text xml:lang="eng" location="index2.php_option=com_content_task=view_id=400_lang=english.html"/><parallel_text xml:lang="fin" location="index2.php_option=com_content_task=view_id=400_lang=finnish.html"/><parallel_text xml:lang="smn" location="index2.php_option=com_content_task=view_id=400_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Lappi guovlluhálddahusdoaimmahat</p>
<p>Sámekulturguovddáš Sajosis leat Lappi guovlluhálddahusdoaimmahaga AVI čuvgehusdoaimma allagohcci doaibmasajit. Čuvgehusdoaimma allagohcci bargguide Lappi guovlluhálddahusdoaimmahaga suorggis gullet ee. sámegielat oahpahus ja sámeguovllu vuođđoskuvlla ja logahaga oahppiid vuoigatvuođadorvoáššit.</p>
<p>Oahpahusdoaimma allagohcci bargun lea: - Sámegiela ja sámegielat oahpahusa ovddideapmi - Sámeguovllu gielddaid skuvlema ovddideapmi, stivren, čuovvun ja árvvoštallan - Oahppiid lágalaš vuoigatvuođat</p>
<p>- Oahpaheaddjiid lasseskuvlejupmi - Riikkaidgaskasaš ovttasbargu</p>
<p>- Sámegielat oahpahusa stáhtaossodagat</p>
<p>Sámeguovllus sámegiella sáhttá leat oahpahusgiellan dahje dušše oahppoávnnasin. Sámegiela sáhttá lohkat maid eaktodáhtolaš oahppoávnnasin, goas oahppi vahkkosaš oahppomearri lassána. Logahagas sámegiela sáhttá lohkat eatnigiellan ja/dahje válljenávnnasin. Vuođđoskuvllas ja logahagas oahppi giellaprográmma boahtá gieldda nannen giellaprográmma mielde. (Gáldu: Lapin Avi)</p>
<p>Lappi guovlluhálddahusdoaimmahagas sámegielat ja sámegiela oahpahusa guoski áššiid dikšu oahpahusdoaimma allagohcci Kari Torikka, tel. 0400-188 472.</p>
<p>Loga lasi Lappi guovlluhálddahusdoaimmahaga birra.</p>
</body></document>