<document xml:lang="sme" id="no_id"><header><title>Sámediggi oassálastá ON:id eamiálbmogiid bissovaš forumii (UNPFII) New Yorkas - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>214</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/25/samediggi-oassalasta-onid-eamialbmogiid-bissovas-forumii-unpfii-new-yorkas/?lang=dav</origFileName><parallel_text xml:lang="fin" location="saamelaiskarajat_osallistuu_yk:n_alkuperaiskansojen_pysyvaan_foorumiin_unpfii_new_yorkissa.html"/><parallel_text xml:lang="smn" location="samitigge_uasalist_oa_algaaalmugij_pisovaa_fooruman_unpfii_new_yorkist.html"/><parallel_text xml:lang="sms" location="saa_mte_gg_vuassaatt_om:i_alggmeerai_poossi_fooruu_me_unpfii_new_yorkast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi oassálastá ON:id eamiálbmogiid bissovaš forumii (UNPFII) New Yorkas</p>
<p><em type="italic">Sámedikki II várreságadoalli Tuomas Aslak Juuso ja nuoraidráđi ságadoalli Risten Mustonen oassálastiba ON:id eamiálbmogiid bissovaš forumii (UNPFII) 22.4.-3.5.2019. Foruma 18. čoahkkima váldotemán lea árbevirolaš diehtu (Traditional knowledge: Generation, transmission and protection). </em></p>
<p><span type="quote">“Vuorddán dán jagis buriid ságastallamiid erenomážit eamiálbmogiid oassálastinvuoigatvuođas ON:in. Oassálastinvuoigatvuohta lea okta min váldoprioritehtain ON:in aiddo dál”</span>, muitala II várreságadoalli Tuomas Aslak Juuso oassálastima birra forumii.</p>
<p>Forumii oassálastet Norgga ja Ruoŧa Sámedikkit sihke máŋggat sámeorganisašuvnnat Norggas, Ruoŧas, Suomas ja Ruoššas. Eamiálbmogiid ovddasteaddjit lágidit bissovaš foruma áigge árbevirolaččat máŋggaid siidodáhpáhusaid. Dáhpáhusaid ulbmilin lea giddet fuopmášumi ja juohkit dieđu áigeguovdilis temáid birra, mat laktásit eamiálbmogiidda.</p>
<p>ON:id eamiálbmogiid bissovaš forum (The United Nations Permanent Forum on Indigenous Issues, UNPFII) lea jagis 2000 vuođđuduvvon ON:id ekonomiija ja sosiálaráđi (Economic and Social Council, ECOSOC) vuollásaš ráđđeaddi doaibmaorgána, masa gullet 16 iehčanas áššedovdilahtu. Ráđđehusat nammadit gávcci lahtu ja eamiálbmogat gávcci lahtu.</p>
<p>Foruma bargun lea bajidit ságastallamii eamiálbmogiid guoskevaš gažaldagaid erenomážit ekonomiijalaš ja sosiálalaš ovdáneami, kultuvrra, birasgažaldagaid, skuvlejumi, dearvvasvuođa ja olmmošvuoigatvuođaid surggiin. Bissovaš forum addá ávžžuhusaid sihke doaibmá guovddáš forumin stáhtaid, eamiálbmogiid sihke ON:id erenomášorganisašuvnnaid gaskasaš gulahallamis. Dat čoahkkana oktii jagis ON:id váldogoartilis New Yorkas. Sámediggi oassálastá bissovaš foruma čoahkkimiidda juogo oassin Suoma stáhta sáttagotti dahje iehčanassii.</p>
<p>https://www.un.org/development/desa/indigenouspeoples/unpfii-sessions-2/18-2.html</p>
<p><em type="italic">Lassedieđut: </em></p>
<p>Sámedikki II várreságadoalli Tuomas Aslak Juuso, tel. +358 40 187 1331, tuomas.juuso(at)samediggi.fi</p>
</body></document>
