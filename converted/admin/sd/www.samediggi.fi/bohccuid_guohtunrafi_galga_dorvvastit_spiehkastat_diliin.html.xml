<document xml:lang="sme" id="no_id"><header><title>Bohccuid guohtunráfi galgá dorvvastit spiehkastat diliin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>295</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/04/02/bohccuid-guohtunrafi-galga-dorvvastit-spiehkastat-diliin/?lang=dav</origFileName><parallel_text xml:lang="fin" location="porojen_laidunrauha_turvattava_poikkeuksellisissa_olosuhteissa.html"/><parallel_text xml:lang="smn" location="poccui_kuattumraavhu_kalga_turvid_spiekastahlijn_tiilijn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bohccuid guohtunráfi galgá dorvvastit spiehkastat diliin</p>
<p><em type="italic">Bohccuid guohtunráfi ja boazodoalu dábálaš doaibmanvejolašvuođaid galgá dorvvastit spiehkastat diliin. Sámediggi doarjala Meahciráđđehussii, ahte dat biehttalivččii dán giđa ja geassebaji oasil bivdo- ja johtinlobiid mieđiheamis sámiid ruovttuguovllus ja beavttálmahtášii goziheami lobihis lihkadeami eastadeami dihte. </em></p>
<p>Dán dálvve leamašan Davvi-Suomas spiehkastat ollu muohta. Muohtadilli ja jiekŋagearddit muohtagokčasa gasku leat váttásmahttán ja hehtten bohccuid lunddolaš biepmu oažžuma erenoamážit lahppuhis dálveguohtuneatnamiin. Dán dili geažil bohccot vedjet áigemuttu ektui heittodubbot ja dáin diliin bohccot leat maid hui hearkki olggobeale hehttehusaide.</p>
<p><span type="quote">”Dát dálvi lea erenoamáš váttis badjeolbmuide ja buot badjelmearálaš hehttehusas šaddá mearkkašahtti lassebargu. Ovdamearkka dihte meahcásteaddjit dahje mohtorgielkkáin vuodjit sáhttet dagahit boazoealu lávdama ja dárbbašmeahttun lihkadeapmi heajuda jo ovddežis heittot veajuin leahkki bohccuid ja ovddida boazojápmimiid ja lasiha lassebiepmu dárbbu”</span>, dadjá ságadoalli Tuomas Aslak Juuso hástaleaddji dili birra.</p>
<p>Suoma ráđđehus lea ávžžuhan viruspandemiija dihte vealtit buot dárbbašmeahttun lihkadeami virusa leavvama eastadeapmin. Sámediggi doarjalage Meahciráđđehussii, ahte dat heaittášii dán spiehkastatdilis lohpevuovdima olgobáikegotteolbmuide sámiid ruovttuguovllus sihke guorahalašii jo vuvdojuvvon lobiid šluhttema dán giđa ja geasi oasil.</p>
<p>Dan lassin Sámediggi ustitlaččat ávžžuha Meahciráđđehusa beavttálmahttit lobihis ja vahága dagahahtti lihkadeami goziheami ja rávvet báikegotteolbmuid go sii lihkadit meahcis.</p>
<p>”Livččii maid dehalaš, ahte báikegotteolbmot válddášedje vuhtii dili. Meahcis lihkadettiin berrešii giddet fuopmášumi erenoamáš várrugasvuhtii ja fuolalašvuhtii, vai badjelmearálaš vahágiid dagaheamis boazodollui sáhtášii beassat, joatká II várreságadoalli Leo Aikio.</p>
<p>Sámediggi lea fuolas olgobáikegoddelaš meahcásteaddjiid ja lustagielkástalliid dárbbašmeahttun lihkadeamis sámiid ruovttuguovllus maid dán koronavirusdili geažil. Jos koronavirus njomošii ovdamearkka dihte ovttaskas siidda smávva badjeolbmuidservošii, sáhtášii dát leat várálaš oppa guoskevaš siidda boazodollui dálá erenoamášdiliin.</p>
<p>Boazodoallu lea sámekultuvrra dehalaš oassi nu Lappi go sámiid borramušdorvvu, biebmoiešbirgenlági ja nuppe dáfus dehalaš oassi kriisadiliin Suoma riikkasis fuolahansihkkarvuođa.</p>
<p>Sámedikki ávžžuhus Meahciráđđehussii 1.4.2020 (suomagillii)</p>
<p type="title">Lassedieđut:</p>
<p>ságadoalli Tuomas Aslak Juuso tel. 040 687 3394, tuomas.juuso(at)samediggi.fi</p>
<p>II várreságadoalli Leo Aikio tel. 040 621 6505, leo.aikio(at)samediggi.fi</p>
<p><em type="italic">Govva: Tarja Länsman </em></p>
</body></document>
