<document xml:lang="sme" id="no_id"><header><title>Ságajođiheaddji Juuso deaivvadii presideanta Niinistöin Leammis - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>126</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/03/06/sagajodiheaddji-juuso-deaivvadii-presideanta-niinistoin-leammis/?lang=dav</origFileName><parallel_text xml:lang="fin" location="puheenjohtaja_juuso_tapasi_presidentti_niiniston_lemmenjoella.html"/><parallel_text xml:lang="smn" location="saavajodetteijee_juuso_teeivai_president_niinisto_lemmest.html"/><parallel_text xml:lang="sms" location="saaggjaa_dteei_juuso_kaaunoodi_preside_ntt_niinistoin_leammist.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ságajođiheaddji Juuso deaivvadii presideanta Niinistöin Leammis</p>
<p>Sámedikki ságajođiheaddji Tuomas Aslak Juuso deaivvadii Suoma dásseválddi presideanta Sauli Niinistöin Leammis odne njukčamánu 6. beaivve. Presideanta oahpásmuvai galledeami áigge sámekultuvrii ja boazodollui Paltto boazodálu oktavuođas ja maiddái meahcis.</p>
<p>Deaivvadeamis ságajođiheaddji Juuso ovdan buvttii áigeguovdilis áššin dálkkádatnuppástusa ja dan mielddisbuktán hástalusaid sámiid árbevirolaš ealáhusaide, sámiid duohtavuođa- ja soabadankommišuvnna barggu, vaššisága, mii čuozihuvvo sámiide, ja riikkaidgaskasaš olmmošriektegeatnegasvuođaid ollašuvvama Suomas.</p>
<p>Paltto bearaš doaivvuhii presidentii bures boahtima Leammái.</p>
<p>Paltto bearaš doaivvuhii presidentii bures boahtima Leammái.</p>
<p>Sámediggi skeŋkii presidentii luhka, masa leat hervejuvvon su nammabustávat.</p>
<p>Presideanta galledii njukčamánu 6. beaivve Leammis Anáris, gos son deaivvadii Sámedikki ovddasteaddjiid lassin nuortalaččaid luohttámušolmmoš Veikko Feodoroffiin ja Anára gieldda gielddahoavda Toni K. Lainein.</p>
<p type="title">Lassidieđut</p>
<p>Sámedikki ságajođiheaddji Tuomas Aslak Juuso tel. 040 187 1331, tuomas.juuso(at)samediggi.fi</p>
<p>Sámedikki muittuhančála presideanta Niinistöi</p>
</body></document>
