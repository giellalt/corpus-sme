<document xml:lang="sme" id="no_id"><header><title>Sámegielaid ovddidanbargui lassiruhta, maiddái Sámi Giellagáldu ruhtadeapmi nannejuvvui jahkái 2019 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>231</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/18/samegielaid-ovddidanbargui-lassiruhta-maiddai-sami-giellagaldu-ruhtadeapmi-nannejuvvui-jahkai-2019/?lang=dav</origFileName><parallel_text xml:lang="fin" location="saamen_kielten_edistamistyolle_lisarahaa_myos_sami_giellagaldun_rahoitus_varmistui_vuodelle_2019.html"/><parallel_text xml:lang="smn" location="samikielai_ovdedempaargon_laseruudah_meid_saami_kielakaldee_ruttadem_visasmui_ihan_2019.html"/><parallel_text xml:lang="sms" location="saa_mkioli_oou_deemtuojju_laa_ssteaggtos_saa_m_kiollka_lddi_teaggtoozz_se_ra_vvje_eeggas_2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámegielaid ovddidanbargui lassiruhta, maiddái Sámi Giellagáldu ruhtadeapmi nannejuvvui jahkái 2019</p>
<p>Riikkabeivviid ruhtaváljagoddi evttoha lassiruhtadeami sámegielaid ovddidanbargui jahkái 2019. Ruhtaváljagotti evttohusa mielde lasi ruhta boađášii sámiid kultur- ja giellabeassedoibmii ja Sámi Giellagáldu birrajahkásaš doaimma sihkkarastima várás. <em type="italic">Sámi Giellagáldu ruhtadeapmi leamašan eahpesihkkar . </em></p>
<p>Sámi Giellagáldu doaibma Suomas sáhttá joatkašuvvat plánaid mielde olles jagi 2019. Riikkabeivviid jagi 2019 stáhta bušeahtas evttohuvvo 184 000 euro giellaovttasbargui. Dán lassin riikkabeivviid ruhtaváljagoddi lea evttohan 186 000 euro stáhta jagi 2019 bušehttii dahkkon lassimearreruđain dahjege nu daddjon juovlaskeaŋkaruđain Sámi Giellagáldu doibmii. Ruhtadeami vehkiin Sámediggi sáhttá bálkáhit Sámi Giellagáldui giellabargiid nuortalaš-, anáraš- ja davvisámegillii olles jahkái, mii dahká vejolažžan giellarávvema joatkašuvvama olles jagi. Maiddái sátnerádjo- ja normerenávžžuhusaid addi nuortalaš-, anáraš- ja davvisámegiela giellajuhkosat sáhttet joatkit bargguset olles jagi. Ruhtadeami vehkiin sáhttá maiddái bálkáhit doaimmahatčálli.</p>
<p>Ruhtaváljagoddi evttoha maiddái ng. juovlaskeaŋkaruđain Sámedikki evttohusa mielde 100 000 euro lasáhusa sámiid kultur- ja giellabeassedoibmii. Lasáhus bajidivčče sámiid kultur-ja giellabeassedoibmii várrejuvvon ruhtadeami jagi 2018 dássái ja lea ođđa evttohusa mielde oktiibuot 1,2 miljovnna euro. Lasáhusain basto sihkkarastot buot dálá kultur- ja giellabesiid doaibma, muhto maiddái ovddidit doaimma.</p>
<p>Ruhtaváljagotti bušeahta lasáhusat gieđahallojit riikkabeivviin jagi 2019 stáhta bušeahta gieđahallama oktavuođas ovdal juovllaid.</p>
<list><p type="listitem">Sámediggi joatká mearreáigásaš nuortalašgiela, anárašgiela ja davvisámegiela giellabargi ohcanáiggi 31.12.2018 rádjai</p>
<p type="listitem">Sámediggi ohcá mearreáigásaš doaimmahatčálli</p>
</list><p type="title">Lassidieđut:</p>
<p>Ságajođiheaddji Tiina Sanila-Aikio tel. 050 300 1780, tiina.sanila-aikio(at)samediggi.fi</p>
<p>Gielladorvočálli Anne Kirste Aikio tel. 010 839 3124, anne-kirste.aikio(at)samediggi.fi</p>
<p>Má. sámi giellaáššiid čálli Marko Marjomaa tel. 010 839 3183, marko.marjomaa(at)samediggi.fi</p>
</body></document>
