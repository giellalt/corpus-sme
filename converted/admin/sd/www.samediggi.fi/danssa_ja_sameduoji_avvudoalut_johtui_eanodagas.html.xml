<document xml:lang="sme" id="no_id"><header><title>Dánssa ja sámeduoji ávvudoalut johtui Eanodagas - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2017</year><wordcount>217</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2017/05/04/danssa-ja-sameduoji-avvudoalut-johtui-eanodagas/?lang=dav</origFileName><parallel_text xml:lang="fin" location="tanssin_ja_saamelaiskasityon_juhla_kaynnistyi_enontekiolla.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dánssa ja sámeduoji ávvudoalut johtui Eanodagas</p>
<p>Ivdnás árbevirolaš sámeduojit, luhkát, ođđa ivnniid ja heivehusaid ožžon Sámi gávttit. Logit ja logit bohtosat luovvi barggus, ođđa sámi design. Bohcco čoarvvit, rissit, duhppejuvvon lottit ja bohccot. Ođđalágan diŋggat muoras, dávttiin ja kággásiin. Sámi musihkka ja dánsunčájalmasat ovdaoahpahusahkásaččaid rájes gitta logahatnuoraide. Dát visot dahket Sámenuoraid dáiddadáhpáhusa odne 4.5. Heahtá skuvlaguovddážis.</p>
<p>Dáhpáhussále dievai maŋimuš nurkki mielde gaskabeai áigge go badjel 400 sámemáná ja -nuora ovttas fuolaheaddjiiguin ja oahpaheaddjiiguin devde aiddo divvojuvvon lihkadansále. Dáhpáhussii bohte linjábiillaiguin maid Sámediggi lei ordnen. Linjábiillat fievrridedje oassálastiit Deanuleagi mielde, duoddariid badjel, dievaid rastá, buot aibmoguovlluin Ohcejoga rájes gitta Roavvenjárgii.</p>
<p>Heahtá skuvlaguovddážis ordnejuvvon Sámenuoraid dáiddadáhpáhusa prográmmas leat dánsunčájáhusat, sámi dujiid čájáhus ja eahketbeaikonsearta. Konsearttas loaiddastit Eanodaga ja Čeavetjávrri skuvlalaččat ja – diehttelas- sámenuoraid sruorra násttit Amoc ja Ailu Valle.</p>
<p>Dáhpáhussii oassálastet oktiibuot 14 dánsunčájalmasa, main leat oktiibuot sullii 80 dánsejeaddji. Nuoraid ráhkadan duojit leat oaidnimis dáhpahusbáikái ceggejuvvon čájáhusas.</p>
<p>Sámenuoraid dáiddadáhpáhusat leat ordnejuvvon 1970-logu rájes. Dáhpáhus lea sámegillii ja dan ordneba ovttasbarggus Heahtá skuvla ja Sámediggi.</p>
<p>Sámenuoraid dáiddadáhpáhusas válljejuvvojit sámenuoraid ovddasteaddjit riikkaviidosaš</p>
<p>MOVES-dáhpáhussii</p>
<p>, mii ordnejuvvo Roavvenjárggas 26.-28.5.2017. Buoremus dánsunprográmmat bálkášuvvojit stipeanddaiguin. Stipeanddat juhkkojuvvojit maiddái čeahpimus sámedujiid duddjon nuoraide.</p>
<p><em type="bold">Dáhpáhusa lea vejolaš čuovvut </em></p>
<p><em type="bold">Instagramis: #sndd17 . </em></p>
<p type="title">Lisätietoja:</p>
<p>Xia Torikka Tuottaja</p>
<p>xia.torikka(at)samediggi.fi</p>
<p>040 641 1533</p>
<p>https://www.facebook.com/daiddadahpahus/</p>
<p>Ulla Aikio-Puoskari</p>
<p>Koulutus- ja oppimateriaalitoimiston päällikkö</p>
<p>ulla.aikio-puoskari(at)samediggi.fi</p>
<p>040 767 3101 tai 010 839 3112</p>
</body></document>
