<document xml:lang="sme" id="no_id"><header><title>Samediggi - Saamelaiskäräjät - O&amp;#273;&amp;#273;a oahppagirjjit almmustuvve</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>195</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=733&amp;lang=davvi.html</origFileName><parallel_text xml:lang="fin" location="index2.php_option=com_content_task=view_id=733_lang=finnish.html"/><parallel_text xml:lang="smn" location="index2.php_option=com_content_task=view_id=733_lang=anaras.html"/><parallel_text xml:lang="sms" location="index2.php_option=com_content_task=view_id=733_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ođđa oahppagirjjit almmustuvve</p>
<p>Vuođđooahpahusa davvisámegielat goalmmátluohkálaččat ožžot geavahussii ođasmahtton eatnigiela oahppagirjji</p>
<p xml:lang="smj"><em type="italic">Gollegiellan 3 </em></p>
<p>ja viđátluohkálaččat oskkoldaga ođđa oahppagirjji</p>
<p xml:lang="smn"><em type="italic">Násti 5 </em></p>
<p>ja dasa gulavaš bargogirjji. Lassin almmustuvve ođđaprentosat anárašgielat duodjegirjjis</p>
<p xml:lang="smn"><em type="italic">Anarâš pivtâstem </em></p>
<p>, davvisámegielat eatnigiela oahppagirjjis</p>
<p xml:lang="smj"><em type="italic">Mu giella 5-6 </em></p>
<p>ja áppesa čakčalohkanbaji bargogirjjis</p>
<p><em type="italic">Áppes, Min meahci máidnasat. </em></p>
<p>Eatnigiela goalmmát luohká oahppagirjji <em type="italic">Gollegiellan 3 </em>lea Kaaren Kitti ráhkadan. Dahkki lea ođasmahttán girjji lagamustá teavsttaid oasil. Girji vuođđuduvvá sámi muitalanárbái ja sámegielat girjjálašvuhtii. </p>
<p>Oskkodaga oahppagirji <em type="italic">Násti 5 </em>ja dasa gulavaš seammanammasaš bargogirji leat jorgalusat Kustannusyhtiö Otava olggosaddán Tähti -nammasaš oahppagirjjis ja bargogirjjis. Sámegielat jorgalusaid lea bargan Anu Katekeetta. Ráiddus lea ovdal almmustahtton guđát luohká oahppagirji ja bargogirji. </p>
<p>Ella Sarre anárašgielat <em type="italic">Anaraš pivtâstem </em>-girjjis almmustahttui nuppi preanttus. Girji sisttisdoallá rávvagiid anárašgárvvuid duddjomii. Vuosttas preanttus, mii almmustahttui jagi 2012, vuvdui jođánit lohppii. </p>
<p>Davvisámegielat áppesa <em type="italic">Min meahci máidnasat </em>dahkkin lea Inga Guttorm/ Oahptii Iŋgá ja govvaráhkadeaddjin lea Salli Parikka. Ráidui gullet áppesa lassin sierra bargogirjjit čakča- ja giđđalohkanbajiid várás. </p>
<p>Toivo West čállin 5-6 luohkáid eatnigiela oahppagirjjis almmustuvai dál nubbi preanttus. Girjái gullet maiddái ovdal almmustuvvan bargogirjjit 5- ja 6 -luohkáide.</p>
<p>Buot girjjit leat oažžumis Sámekulturguovddáš Sajosis sámedikki skuvlen- ja oahppamateriáradoaimmahagas ja Sámi Duodji gávppis. Girjjiid sáhttá diŋgot šleađgapoasttain info(at)samediggi.fi. Lassidieđut dás.</p>
</body></document>
