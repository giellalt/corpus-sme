<document xml:lang="sme" id="no_id"><header><title>Samediggi - Saamelaiskäräjät - Sámi oahpahusguovddáš</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>98</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual/><origFileName>http://www.samediggi.fi/index2.php?option=com_content&amp;task=view&amp;id=396&amp;lang=davvi.html</origFileName><parallel_text xml:lang="eng" location="index2.php_option=com_content_task=view_id=396_lang=english.html"/><parallel_text xml:lang="fin" location="index2.php_option=com_content_task=view_id=396_lang=finnish.html"/><parallel_text xml:lang="smn" location="index2.php_option=com_content_task=view_id=396_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámi oahpahusguovddáš</p>
<p>Sámekulturguovddáža nubbi váldoláigolaš lea Sámi oahpahusguovddáš (SOG). Sámekulturguovddáža vuosttaš geardái bohte skuvlla media- ja gielaoahpahuslanjat, virtuálaskuvla ja musihkka- ja filbmastudio alladási teknihkain.</p>
<p>Sámi oahpahusguovddáš lea nuppi dási skuvla, mii ordne mángga suorggi ámmátoahpahusa suoma- ja sámegillii ja ovddida sámekultuvrra olles sámi guovllus. Skuvlla váldoviessu lea Anáris. Eará doaibmabáikkit leat Avvilis, Gápmasa Doaivonjárggas ja Eanodaga Heahtás. Skuvlen- ja dutkanovttasbargu ollá sámeguovllu riikkaid lassin erenomážit davvi eamiálbmogiid máilbmái.</p>
<p>Sámi oahpahusguovddážis válmmasnuvvet merkonomat, datanomat, restoráŋŋa goahkat, turismabálvalusaid buvttadeaddjit, artisánat, boazodoallit ja lagasdikšut. Dasa lassin oahpahusguovddážis leat dábálaš čuvgejeaddji suorggit ja rávesolbmuid skuvlejupmi.</p>
<p>Sámi oahpahusguovddáža Sajosa vástuolmmoš lea Liisa Holmberg.</p>
</body></document>
