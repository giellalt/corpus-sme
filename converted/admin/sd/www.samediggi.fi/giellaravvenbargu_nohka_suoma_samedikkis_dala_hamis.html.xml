<document xml:lang="sme" id="no_id"><header><title>Giellarávvenbargu nohka Suoma Sámedikkis dalá hámis - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>261</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/15/giellaravvenbargu-nohka-suoma-samedikkis-dala-hamis/?lang=dav</origFileName><parallel_text xml:lang="fin" location="kielineuvonta_paattyy_nykymuodossa_suomen_saamelaiskarajilla.html"/><parallel_text xml:lang="smn" location="kielaravvim_noha_suoma_samitiggeest.html"/><parallel_text xml:lang="sms" location="kiollvuapstummus_poott_laa_dd_saa_mtee_ggest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Giellarávvenbargu nohka Suoma Sámedikkis dalá hámis</p>
<p>Suoma Sámediggi lea jagi 2022 áigge fállan davvisámegiela-, anáraš- ja nuortalašgiela giellarávvenbálvalusa ja dál almmuhit ahte giellarávvenbálvalusat Suoma Sámedikki bokte nohket jagi 2022 loahpa radjái. Giellabargit leat dán jagi dahkan giellarávvenbargguid sámegiela doaimmahagas ja válmmaštallan earret eará tearbmalisttuid ja bargan giellagáhttema. Gaskaboddosaš giellarávvenbargguin Suoma Sámediggi lea hálidan dorvvastit sámegielaid giellabarggu dan botta go Sámi Giellagáldu ásahanproseassa lea leamaš gaskan.</p>
<p>Sámedikki guhkit áiggi ulbmilin lea leamaš oažžut bistevaš Sámi Giellagáldu doaimma johtui ja sirdit dakkár giellabargguid, nu mo giellageavaheaddjiid rávvema Sámi Giellagáldui. Suoma Sámedikki ságadoalli Tuomas Aslak Juuso lea duđavaš ahte guhkes ovttasbargu lea buktán bohtosiid:</p>
<p>– Suoma Sámediggi hálida giitit Norgga ja Ruoŧa Sámedikkiid ovttasbarggus dán radjái ja illuda go ruhtadeapmi ja oktasaš čoavddus lea boahtán dál sadjái ja fásta Sámi Giellagáldu ásahanproseassa lea dál jođus.</p>
<p>Suoma Sámediggi gávnnaha ahte gažaldaga giellabarggu ordnemis leat geahččalan čoavdit guhká ja gielladorvočálli Anne Kirste Aikio muitala ahte proseassa lea leamaš mohkkái:</p>
<p>– Ii leat álki ásahit oktasaš sámi institušuvnna ja mii leat deaividan hui máŋggalágan čuolmmaid barggus. Leat gávnnahan ahte mis leat ollu rádjehehttehusat vel, mat sáhttet caggat dakkár miehtá sámi ásahusa barggu. Leat goittotge dehálaš, ahte riikkaráját eai galgga váikkuhit min sámegielaide ja ahte oktasaš giellabargu sámegielaid buorrin beassá joatkašuvvat.</p>
<p>Boahtteáiggis Norgga, Suoma ja Ruoŧa Sámedikkiid oktasaččat ruhtadan Sámi Giellagáldu vástida giellabarggus. Sámi Giellagáldu lea iehčanas ásahus, mii doaibmá hálddahuslaččat Norgga Sámedikki oktavuođas. Sámi Giellagáldu doaimma jođiha stivra, masa buot golbma Sámedikki leat nammadan lahtuid ja stivrrajođiheaddjin doaibma Suoma Sámedikki nammadan lahttu Tauno Ljetoff.</p>
<p type="title">Lassidieđut:</p>
<p>Anne Kirste Aikio, gielladorvočálli anne-kirste.aikio@samediggi.fi 010 839 3124 / 040 707 5626</p>
</body></document>
