<document xml:lang="sme" id="no_id"><header><title>Sámedikki válggaid doaimmaheapmi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>368</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/valggat-2023/samedikki-valggaid-doaimmaheapmi/?lang=dav</origFileName><parallel_text xml:lang="fin" location="saamelaiskarajien_vaalien_toimittaminen.html"/><parallel_text xml:lang="smn" location="samitige_vaaljai_toimattem.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki válggaid doaimmaheapmi</p>
<p>Sámedikki válggat doaimmahuvvojit 4.9.-2.10.2023. Jietnavuoigadahtton sáhttá jienastit juoga poastta bokte dahje máhcahemiin válgaáššegirjjiid válgalávdegottit doaimmahahkii 18.-29.9.2023. Dasa lassin olbmot, geat leat divššus lágádusas dahje ruovttus sápmelaččaid ruovttuguovllus ja eai muđuid sáhtášii jienastit almmá badjelmeare váttisvuođaid, ožžot jienastit dikšunbáikkistis.</p>
<p>Válgalávdegoddi fuolaha das, ahte válgaáššegirjjit seailluhuvvojit vugiin, mii sihkkarastá válgasuollemasvuođa. Válgalávdegotti bargit vuostáiváldet válgaáššegirjjiid. Máhcahankonfeluhtat seailluhuvvojit rabakeahttá jienaidrehkenastima álggaheami rádjái.</p>
<p type="title">Válgadoaimmahusa álggaheapmi ja válgaáššegirjjit</p>
<p>Válgaáššegirjjit leat sáddejuvvon poastta mielde girjejuvvon reiven juohkehaš jietnavuoigadahtton olbmui vuossárgga 4.9.2023. Girjejuvvon reive lea árvopoasta ja jienasteaddji ferte viežžat dan iežas poastadoaibmabáikkis, go lea ožžon almmuhusa poasttas. Válgaáššegirjjit leat válgalávdegotti steampalastin jienastanlihppo, válgakonfeluhtta, sáttareivve, sáttakonfeluhtta, evttohaslistu ja jienastanráva.</p>
<p type="title">Jienasteapmi poastta bokte</p>
<p>Jietnavuoigadahtton olmmoš sáhttá geavahit iežas jietnavuoigatvuođa, go lea ožžon válgaáššegirjjiid. Jienasteapmi lea čađahuvvon, go jietnavuoigadahtton olmmoš lea guođđán jienastanlihpo sisttisdoalli válgakonfeluhta ja su vuolláičállin ja sáttakonfeluhttii biddjon sáttareivve postii jođihanláhkái girjejuvvon sáttan nu, ahte válgaáššegirjjit ollejit Sámedikki válgalávdegoddái maŋimuštá 2.10.2023 dmu. 18.00.</p>
<p>Geahča rávvaga!</p>
<p type="title">Jienasteapmi máhcahemiin válgaáššegirjjiid válgalávdegotti doaimmahahkii</p>
<p>Jietnavuoigadahtton olmmoš sáhttá máhcahit válgaáššegirjjiid persovnnalaččat maiddái válgalávdegotti doaimmahahkii 18.–29.9.2023. Jienasteapmi lea čađahuvvon, go jietnavuoigadahtton olmmoš lea ožžon kuitte válgaáššegirjjiid guođđimis.</p>
<p type="title">Jienasteapmi dikšunlágádusas ja ruovttus</p>
<p>Sápmelaččaid ruovttuguovllus leahkki lágádusain divššuvuloš olbmot ja maiddái dat ruovttus leahkki divššuvuloš olbmot, geat eai muđui sáhtášii jienastit almmá badjelmeare váttisvuođaid, ožžot jienastit dikšunbáikkistis.</p>
<p>Dikšunbáikkis jienasteami várás válgalávdegotti mearrida iežas lahtu ja várrelahtu, geat ovddastit válgalávdegottis gažaldatvuloš gieldda, doaibmat válgaáššeolbmon ja su várreáššeolbmon.</p>
<p>Dikšunbáikkis jienastettiin jienasteamis ferte jienasteaddji ja válgaáššeolbmo lassin leat mielde jienasteaddji válljen dahje dohkkehan sámedikki válgalogahallamii merkejuvvon jietnavuoigadahtton olmmoš.</p>
<p>Áššis ferte váldit oktavuođa válgalávdegotti doaimmahahkii juoga telefovnnain dahje šleađgapoasttain.</p>
<p>Sámedikki válgalávdegoddi +358 40 530 9513 / +358 10 839 3155 +358 40 530 5686 / +358 10 839 3138 vaalit(at)samediggi.fi</p>
<p>Válgalávdegoddái sáhttá sáddet suddjejuvvon šleađgapoastta čujuhusas: https://secmail.com/send/vMJaNprX .</p>
<p type="title">Jienasteapmi duopmostuolu mearrádusa vuođul</p>
<p>Olbmui, guhte ovdal jienaidrehkenastima álggaheami čájeha válgalávdegoddái alimus hálddahusrievtti mearrádusa iežas jietnavuoigatvuođas, várrejuvvo dilálašvuohta oažžut válgaáššegirjjiid ja jienastit. Válgalávdegoddi álggaha jienaidrehkenastima vuossárgga 2.10.2023 dmu. 18 Sajosis Anáris.</p>
<p>Olmmoš lea geatnegahtton luohpadit mearrádusa dahje dan vuoiggalažžan duođaštuvvon kopiija válgalávdegoddái dahje válgadoaibmagoddái, vai dat sáhttá dahkat áššis merkejumi válgalogahallamii.</p>
<p><em type="italic">Váldde oktavuođa válgalávdegotti doaimmahahkii! </em></p>
<p>Sámedikki válgalávdegoddi Sámekulturguovddáš Sajos Menesjärventie 2A 99870 Anár</p>
<p>+358 40 530 9513 / +358 10 839 3155 +358 40 530 5686 / +358 10 839 3138 vaalit(at)samediggi.fi</p>
<p><em type="italic">Gáldu: </em><em type="italic">Láhka sámedikkis 17.7.1995/974 </em></p>
</body></document>
