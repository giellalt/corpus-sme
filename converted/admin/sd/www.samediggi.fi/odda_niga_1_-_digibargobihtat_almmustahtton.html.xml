<document xml:lang="sme" id="no_id"><header><title>Ođđa Nigá 1 – DigiBargobihtát almmustahtton - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>170</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/04/20/odda-niga-1-digibargobihtat-almmustahtton/?lang=dav</origFileName><parallel_text xml:lang="fin" location="uusi_niga_1_-_digibargobihtat_julkaistu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ođđa Nigá 1 – DigiBargobihtát almmustahtton</p>
<p>Nigá 1 – DigiBargobihtát lea oahppomateriála, man ulbmilin lea láidet oahppiid lohkama máilbmái iešguđegelágan bargobihtáid bokte. DigiBargobihtát vuođđuduvvet Jávrri-Juhán Niillasa dahjege Niilo Aikio čállin Nigá noveallačoakkáldahkii 1 . Girjji sáhttá maid guldalit jietnagirjin . Guktuid sáhttá oastit Sámedikki fierbmegávppis.</p>
<p>Noveallat muitalit Nigá-nammasaš sámegándda mánná- ja nuorravuođa dáhpáhusaid birra, mat sajáiduvvet 1940–50-loguide. Girjji 25 novealla vuođđun leat sámebearraša duohta eallindáhpáhusat, go bearaš háhká birgenlágiset meahcce- ja guollebivddus smávva duottargilážis.</p>
<p type="title">Oahppomateriála sisttisdoallá</p>
<list><p type="listitem">bargobihtáid, mat heivejit juohke novellii. Oassi sisttisdoallá sárgun- ja buđaldanbargobihtáid, ja heive earenoamážit unnit oahppiide.</p>
<p type="listitem">noveallabargobihtáid <em type="italic">, </em>mat čuvvot vissis noveallaid ja leat hui iešguđegeláganat: oahppi beassá ohcat synonymaid, fuolkenamahusaid ja vearbbaid dahje ráhkadit iežas sohkamuora. </p>
<p type="listitem">bargobihtáid lohkama maŋŋá, main oahppi beassá suokkardallat girjji dáhpáhusaid iežas sániiguin.</p>
<p type="listitem">noveallaanalysa, mii heive erenoamážit badjeskuvlla ja logahaga oahppiide.</p>
</list><p><em type="italic">Bargobihtát: </em>Gabriela Satokangas </p>
<p><em type="italic">Bargojoavku: </em>Arla Magga, Marita Aikio </p>
<p><em type="italic">Digitála čovdosat ja hábmen: </em>Unni Länsman </p>
<p><em type="italic">Liŋka materiálii: </em>https://saamelaiskarajat-frame.cloubi.fi/web/site-2595268/state-jurdmobqgercytzr/front-page </p>
<p>Oahppomateriála buvttadeami lea dorjon Ohcejoga gieldda ja Sámedikki oktasaš Sámegielaid gáiddusoahpahusa pilohttaprošeakta . Oahppomateriála almmustahttojuvvo ja heivehuvvo maŋŋelabbos maid anáraš- ja nuortalašgillii.</p>
</body></document>
