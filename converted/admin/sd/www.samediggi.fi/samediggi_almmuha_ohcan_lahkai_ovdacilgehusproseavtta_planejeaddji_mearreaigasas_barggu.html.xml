<document xml:lang="sme" id="no_id"><header><title>Sámediggi almmuha ohcan láhkai ovdačilgehusprošeavtta plánejeaddji mearreáigásaš barggu - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>156</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/02/01/samediggi-almmuha-ohcan-lahkai-ovdacilgehusproseavtta-planejeaddji-mearreaigasas-barggu/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_esiselvityshankkeen_suunnittelijan_maaraaikaisen_tehtavan.html"/><parallel_text xml:lang="smn" location="samitigge_almoot_uuccamnaal_ovdaselvattemhaava_vuavajeijee_meriaigasii_pargo.html"/><parallel_text xml:lang="sms" location="saa_mte_gg_i_lmmat_ooccamnalla_ouddciolgtosha_ngkkoozz_plaaneei_mie_rraiggsaz_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai  ovdačilgehusprošeavtta plánejeaddji mearreáigásaš barggu</p>
<p>Ovdačilgehusprošeavttas čilgejuvvo, makkár eavttuiguin ja doaibmabijuiguin sámiid kultur- ja giellabeassedoaimma sáhttá sirdit gielddain ja servviin Sámedikki vuollásažžan. Kultur- ja giellabeassedoaibma lea giellalávgunmetodain ollašuhtton sámi árrabajásgeassin. Anáraš-, nuortalaš- dahje davvisámegielat kultur- ja giellabeassejoavkkut doibmet dál oktiibuot 12. Plánejeaddji bargun lea čielggadit ja válmmaštallat doaibmabijuid, maid giellabeassedoaimma hálddahusa sirdin eaktuda. Bargu álgá soahpamuša mielde nu jođánit go vejolaš ja bistá 4 mánotbaji.</p>
<p>Gelbbolašvuođagáibádussan lea barggu eaktudan heivvolaš skuvlejupmi. Barggu ceavzilis dikšun gáibida viiddes árrabajásgeassinsuorggi dovdamuša, návcca iešráđálaš čilgenbargui sihke plánen- ja organiserennávcca. Čilgehusprošeavttas vástida sámegiela doaimmahat ja jođiheaddjin doaibmá gielladorvočálli. Barggus čuvvojuvvo guovtte mánotbaji geahččalanáigi.</p>
<p>Plánejeaddji bálkkámáksin mearrašuvvá Sámedikki bálkávuogádaga gáibádusdási IV/IV mielde (vuođđobálká 2491,54 e). Vuođđobálkká lassin máksojuvvojit sámeguovllu lassi 24 % ja bargohárjánumi mielde ahkelasit. Friijahápmásaš bargoohcamušaid mildosiiguin galgá doaimmahit Sámedikki čállingoddái 15.2.2019 rádjai čujuhussii info(at)samediggi.fi Lassidieđuid addá gielladorvočálli Anne Kirste Aikio, anne-kirste.aikio(at)samediggi.fi / tel. 010 839 3124. Sámedikki doibmii sáhttá oahpásmuvvat čujuhusas www.samediggi.fi .</p>
<p>Anáris 1.2.2019 Sámediggi</p>
</body></document>
