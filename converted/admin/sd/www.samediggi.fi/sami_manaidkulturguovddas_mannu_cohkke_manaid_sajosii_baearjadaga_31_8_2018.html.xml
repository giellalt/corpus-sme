<document xml:lang="sme" id="no_id"><header><title>Sámi mánáidkulturguovddáš Mánnu čohkke mánáid Sajosii baearjadaga 31.8.2018 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>255</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/29/sami-manaidkulturguovddas-mannu-cohkke-manaid-sajosii-baearjadaga-31-8-2018/?lang=dav</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi mánáidkulturguovddáš Mánnu čohkke mánáid Sajosii baearjadaga 31.8.2018</p>
<p><em type="italic">Mánnu </em>ja <em type="italic">Deanu kulturskuvla </em>leat sámi mánáid kultursuorggi doaimmat, mat leat huksen ovttasbarggu mánáid ja nuoraid teáhtervásáhusaid ollašuhtimii. Ollislaččat lea vásáhus nuorra neavttariidda boahtit Anárii Sajosa lávddi ala neaktit, muhto maiddai gehččiin geat leat seamma ahkejovkui gullevaččat. Vásáhus boahtá lagabui gehččiid ja teahter adda eambbo go dat čađahuvvo mánáid eatnigillii ja alladási bagadallama vuođul. Bagadallin mánáid kulturskuvlla teahtersuorggis doaibma Ebba Lovise Joks. </p>
<p>Teahter-čájalmasa namma lea <em type="italic">Vuoi Panama Vuoi </em>, ja dat lea hápmejuvvon Janosch:a muitalusa vuođul ja dan lea sámegillii jorgalan Sverre Porsanger. Musihka komponisttan lea Marianne Halmrast. </p>
<p>Muhtun beaivve boahta kássa golgga johkaráigge, masa lea čállon: Panama. Das lea hirbmat njálgga banána hádja. Guovža ja tiger navdiba ahte Panama lea sutno niehkomáilbmi ja doppe lea sihkkarit buot ollu stuorát ja buoret go dáppe. Nu soai vuolgiba guhkes mátkái…</p>
<p>Suotnjarat leat Deanu kulturskuvlla gaskadási sámegielat teáhteroahppit. Teáhterohpiin lei digaštallan geat galget neaktit Guovžža ja Tigera. Danin lea mearriduvvon ahte buohkat nektet vurrolagaid váldorollaid.</p>
<p>Lávdde alde mii oaidnit čuovvovaš mánáid: Risten Rajala Lautz, Maja Tapio, Ester Marie Muosát, Iver Jernsletten Mathisen, Kristin Svensdatter Trosten, Elle Márjá Karlsen Helander ja Áile Serine Gaup.</p>
<p>Mánnu lea váldán almmuhemiid ovdalgihtii ja daid vuođul leat teáhterii oassalastime oktiibuot 116 máná ja rávesolbmo. Oassalastit bohtet Vuohčus, Avvilis, Anáris, Garegasnjárggas ja Ohcejogas. Teáhterii leat buresboahtin maid earát geain lea beroštupmi vásihit sámegielat teáhterfálaldaga. Eandalii beaivedivššu olggobeal mánát leat váimmolaččat buresboahtin!</p>
<p>Teahter lea nuvttá ja ahkemearri lea 3- jahkasaččain gitta 12-jahkasaččaide.</p>
<p>Plakahtta: Jovnna Levi Joks Vars</p>
<p><em type="italic">Lasi dieđuid adda </em>doaimmajođiheaddji Petra Biret Magga-Vars tel. 040-7325503 </p>
</body></document>
