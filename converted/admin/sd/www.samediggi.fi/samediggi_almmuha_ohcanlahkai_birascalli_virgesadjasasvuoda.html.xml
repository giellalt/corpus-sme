<document xml:lang="sme" id="no_id"><header><title>Sámediggi almmuha ohcanláhkai birasčálli virgesadjásašvuođa - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>113</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/13/samediggi-almmuha-ohcanlahkai-birascalli-virgesadjasasvuoda/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_ymparistosihteerin_viransijaisuuden.html"/><parallel_text xml:lang="smn" location="samitigge_almoot_uuccamnaal_pirascallee_virgesajasasvuoda.html"/><parallel_text xml:lang="sms" location="saa_mte_gg_oudd_teattan_sto_lij_piijjam_ooccamnalla_pue_tti_pirrospiisar_vee_rjsajjosvuod.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcanláhkai birasčálli virgesadjásašvuođa</p>
<p>Sámediggi almmuha ohcanláhkai birasčálli virgesadjásašvuođa áigodahkii 24.9.2018 – 7.6.2019. Birasčálli bargun lea dikšut birasfuolaheapmái ja eanageavaheapmái gulavaš áššiid, erenomážit válmmaštallat ruvkelága ja biodiversitehtasoahpamuša ollašuhttimii gulavaš bargguid.</p>
<p>Seađavuđđosaš gelbbolašvuohtagáibádussan lea barggu eaktudan skuvlejupmi ja lassin gáibiduvvo sámegiela dáidu (ásahus 1727/95). Barggu ceavzilis dikšuma ovddidit heivvolaš allaskuvladutkkus, birasáššiid ja hálddahusbargguid dovdan sihke doarvái buorre eaŋgalsgiela dáidu. Bálká mearrašuvvá sámedikki bálkávuogádaga gáibádusdási IV/IV-II mielde (vuođđobálká almmá lasiid haga 2491,54 – 2596,52 euro/mb).</p>
<p>Barggu deavdimis čuvvojuvvo guovtti mánotbaji geahččalanáigi. Ohcamušaid čuvvosiiguin galgá doaimmahit sámedikki čállingoddái 7.9.2018 dmu 16.00 rádjai čujuhussii Sajos, 99870 Anár. Lassidieđuid barggus addá birasčálli Anni-Helena Ruotsala tel. 010 839 3184. Sámedikki doibmii sáhttá oahpásmuvvat neahttačujuhusas www.samediggi.fi</p>
<p>Anáris 13.8.2018 Sámediggi</p>
</body></document>
