<document xml:lang="sme" id="no_id"><header><title>Vel lea áigi ohcat skuvlagalledeaddjin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>169</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/26/vel-lea-aigi-ohcat-skuvlagalledeaddjin/?lang=dav</origFileName><parallel_text xml:lang="fin" location="viela_on_aikaa_hakea_kouluvierailijaksi.html"/><parallel_text xml:lang="smn" location="vala_lii_asto_uuccad_skovlakyessin.html"/><parallel_text xml:lang="sms" location="vol_lij_ai_gg_ooccad_skooulko_ll_jee_jen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vel lea áigi ohcat skuvlagalledeaddjin</p>
<p>Sámedikki nuoraidráđi ja Nuoraid Akatemiija Dihtosis-prošeavtta olis fállojuvvojit badjeskuvllaide sámetemát skuvlagalledeamit. Ohcatge dál movttegis badjel 18-jahkásaš sámenuoraid miehtá Suoma skuvlagalledeaddjin giđa 2019 áigge ollašuhtton guossástallamiidda. Ohcanáigi lea vel dát vahkku.</p>
<p>Galledeaddjiid bargun lea badjeskuvllain iešráđálaččat lágidit galledeami, gos muitaluvvo sámekultuvrras. Diibmu juohkása info-oassái ja ovttas doaibmamii nuoraiguin. Galledemiid dárkkuhussan lea juohkit dieđuid sápmelaččain ja sámekultuvrras váldoálbmoga nuoraide. Materiálat leat gárvásat nu, ahte galledeaddji bargun báhcá skuvllain fitnan. Galledeaddjiide lágiduvvo skuvlejupmi Helssegis 14.1.2019, gos sii ožžot oahpisteami. Skuvlejupmái oassálastin lea eaktun gallejeaddjin doaibmamii.</p>
<p>Skuvlagalledeamit ollašuhttojit skuvlabeivviid áigge áigodagas 1.2.-31.5.2019. Galledeaddji ii dárbbaš čatnasit fárrui olles giđđii, muhto guossástallamiid mearri lea gitta diŋgojumiin ja galledeaddjiid iežaset áigetávvaliin. Sáhtát bargat galledemiid eará bargguid dahje stuđerema olis. Juohke galledeamis máksojuvvojit 54€ sturrosaš háválisbálká ja maiddái mátkegolut galledanbáikái.</p>
<p>Ohcat galledeaddjiid ee. oaivegávpotguvlui, Jyväskyläi, Tamperei, Oului ja Roavvenjárgii. Maiddái eará báikegottiin beroštuvvan sámenuorat sáhttet ohcat fárrui.</p>
<p>Doaimmat friijahápmásaš ohcamuša 30.11.2018 dmu 16.00 rádjai čujuhussii: minna.lehtola(at)samediggi.fi</p>
<p type="title">Lassidieđut:</p>
<p>Minna Lehtola Prošeaktabargi tel: 010 839 3132 | +358 40 650 3620 minna.lehtola(a)samediggi.fi</p>
<p>https://www.samediggi.fi/dihtosis-proseakta/?lang=dav</p>
</body></document>
