<document xml:lang="sme" id="no_id"><header><title>Sámediggi ja vuoigatvuođaministeriija ráđđádalle sámediggeválggaid áigetávvalis - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>143</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/05/samediggi-ja-vuoigatvuodaministeriija-raddadalle-samediggevalggaid-aigetavvalis/?lang=dav</origFileName><parallel_text xml:lang="fin" location="saamelaiskarajat_ja_oikeusministerio_neuvottelivat_saamelaiskarajien_vaalien_ajankohdasta.html"/><parallel_text xml:lang="smn" location="samitigge_ja_riehtiministerio_radadallii_samitige_vaaljai_aigimuddoost.html"/><parallel_text xml:lang="sms" location="saa_mte_gg_da_vuoiggadvuottministeria_sagsto_lle_saa_mtee_gg_vaali_ai_ggpoodd_pirr.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi ja vuoigatvuođaministeriija ráđđádalle sámediggeválggaid áigetávvalis</p>
<p>Sámediggi ja vuoigatvuođaministeriija ráđđádalle sámediggelága 9 §:a mielde 5.6.2019 sámediggeválggaid áigetávvalis. Vuoigatvuođaministeriija čielggada hohpolaš áššin sámediggeválggaid áigetávvalii laktáseaddji gažaldaga Rinne ráđđehusprográmmagirjema mielde.</p>
<p>Ulbmilin livččii addit ráđđehusa evttohusa, mainna rievdaduvvošii sámediggeláhka. Láhka nuppástuhttošii nu, ahte dálá Sámedikki doaibmabadji jotkojuvvošii ja válggat sirdošedje. Evttohusa duogážin lea ON:id olmmošriektekomitea guovvamánus 2019 addin guokte čovdosa, maid mielde Suopma galgá árvvoštallat ođđasit sámedikkis addojuvvon lága 3 § sihkkarastin dihtii, ahte eavttut jienastanvuoigatvuhtii sámediggeválggain meroštallojit ja dat heivehuvvojit nu, ahte gudnejahtto sámiid vuoigatvuohta geavahit siskkáldas iešmearridanvuoigatvuođa siviila- ja politihkalaš vuoigatvuođaid guoski oktasašsoahpamuša 25 ja 27 artikla mielde.</p>
<p><span type="quote">”Sámediggeválggaid áiggi sirdin lea hui máŋggamohkat ášši. Sámediggi atná dehálažžan, ahte ášši čielggaduvvo nu jođánit go vejolaš”</span>, gávnnaha II várreságajođiheaddji Tuomas Aslak Juuso.</p>
<p>Sámedikki čoahkkin gieđahallá válggaid áigemeari guoski ášši čuovvovaš čoahkkimis 18.6.2019 . </p>
<p type="title">Lassidieđut:</p>
<p>Sámedikki II várreságajođiheaddji Tuomas Aslak Juuso tel. 040 1871 331, tuomas.juuso(at)samediggi.fi</p>
</body></document>
