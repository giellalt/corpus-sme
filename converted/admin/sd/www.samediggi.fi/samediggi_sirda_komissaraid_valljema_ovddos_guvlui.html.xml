<document xml:lang="sme" id="no_id"><header><title>Sámediggi sirdá komissáraid válljema ovddos guvlui - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>331</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/09/samediggi-sirda-komissaraid-valljema-ovddos-guvlui/?lang=dav</origFileName><parallel_text xml:lang="fin" location="saamelaiskarajat_siirtaa_komissaarien_valintaa_eteenpain.html"/><parallel_text xml:lang="smn" location="samitigge_sirda_komissaarij_valjim_ovdaskulij.html"/><parallel_text xml:lang="sms" location="saa_mte_gg_serdd_komissaari_va_lljummuz_ooudarra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi sirdá komissáraid válljema ovddos guvlui</p>
<p><em type="italic">Sámediggi mearridii badjelmearálaš dievasčoahkkimis maŋŋebárgga 9.8.2022 sirdit duohtavuođa- ja soabadankommišuvnna komissáraid válljema ovddos guvlui ja váldit duohtavuođa- ja soabadanproseassa joatkka oasil bottu. Bottu áigge čielggadit ráfis, mainna vugiin proseassa sáhttit joatkit ja joatkit maiddái dan čielggadeami, maid sámi servodat áššis jurddaša. </em></p>
<p>Sámedikki čoahkkin jienastii stivrra evttohusa ja várrelahtu Matti Aikio evttohusa gaskkas. Aikio evttohus komissáraid válljema sirdimis ovddos guvlui vuittii jienain 10-9. Stivra evttohii dievasčoahkkimii, ahte čoahkkin nammada guokte ođđa komissára, geain nubbi ovddasta anárašgiela giellajoavkku ja nubbi davvisámegiela giellajoavkku sihke mearrida eará doaibmabijuin proseassa joatkka jurddašemiin, jos lea dárbu,</p>
<p>Sámediggi mearridii ovddit čoahkkimis geassemánus 2022 doarjut duohtavuođa- ja soabadankommišuvnna joatkima . Čoahkkin gulai ovdal mearrádusbargama áššedovdin Sámiid psykososiálalaš doarjaga ovttadaga hoavdda Heidi Eriksena, vihtta sámiid duohtavuođa- ja soabadankommišuvdnii álgoálggus nammaduvvon lahtu sihke ovtta kommišuvnna čállingotti plánejeaddji.</p>
<p>– Mii fertet dievasčoahkkima linjá mielde vuolgit čielggadit čiekŋalabbot geahččanguovlluid sámi servodagas sihke duohtavuođa- ja soabadanproseassa joatkagis. Lahtuid gaskkas loktanii ovdan fuopmášumit komissáramolssaeavttuid mearis sihke proseassa ovddideami eavttuin, go evttohus sámediggelágas ii leat ovdánan vel riikkabeivviid gieđahallamii, dadjá Sámedikki ságajođiheaddji Tuomas Aslak Juuso.</p>
<p>Sámiid duohtavuođa- ja soabadankommišuvdna ásahuvvui stáhtaráđi doaimmas golggotmánu 28 beaivve 2021. Ásaheami maŋŋá kommišuvdna lea doaibman iešráđálaččat ja sorjjasmeahttumit. Miessemánus 2022 guktot Sámedikki evttohan komissárat Miina Seurujärvi sekä Heikki J. Hyvärinen bivddiiga earu komissára barggus stáhtaráđis. Stáhtaráđđi mieđihii earu Seurujärvii ja Hyvärisii komissára barggus 25.5.2022 rájes.</p>
<p><em type="italic">Sámiid duohtavuođa- ja soabadankommišuvdna </em></p>
<p><em type="italic">Sámiid duohtavuođa- ja soabadanproseassa mihttomearrin lea earuhit ja árvvoštallat historjjálaš ja dálá olggušteami, mielde logadettiin maiddái stáhta suddadanpolitihka, sihke vuoigatvuođaid loavkidemiid, ja čielggadit mo dát váikkuhit sápmelaččaide ja sin servošii dálá dilis ja evttohit mo sáhtášii ovddidit oktavuođa sámiid ja Suoma stáhta gaskkas ja sámiid gaskavuođas. </em></p>
<p><em type="italic">Duohtavuođa- ja soabadankommišuvnna lahtut leat olbmot, geat návddašit viiddis luohttámuša sápmelaš ja suopmelaš servodagas. Lahtut leat sorjjasmeahttumat eaige ovddas dan beali, mii sin lea evttohan dahje válljen. Kommišuvnna nammadeamis váldojit vuhtii sierra sámegielaid joavkkut ovttaveardásaččat. Kommišuvnna nammadeamis figgojuvvo dasa, ahte fuopmášuvvo sohkabeliid ovttaveardásaš ovddasteapmi. </em></p>
<p><em type="italic">Loga duohtavuođa- ja soabadankommišuvnna mandáhta dáppe. </em></p>
<p><em type="italic">Lassidieđut: </em></p>
<p>Ságajođiheaddji Tuomas Aslak Juuso 040 687 3394 tuomas.juuso@samediggi.fi</p>
</body></document>
