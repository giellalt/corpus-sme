<document xml:lang="sme" id="no_id"><header><title>Riikkaviidosaš lohkanlihkadus álggii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>147</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/09/14/riikkaviidosas-lohkanlihkadus-alggii/?lang=dav</origFileName><parallel_text xml:lang="fin" location="kansallinen_lukuliike_kaynnistyi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Riikkaviidosaš lohkanlihkadus álggii</p>
<p>Lohkandáidu lea miela superfápmu, mii doarju olbmo oppa eallinagi, ovddida jurddašeami ja váikkuha njuolga oahppanbohtosiidda, muitala oahpahusministtar Sanni Grahn-Laasonen. – Lohkan eastada eretduvdáseami ja buvttada máŋggalágan ilu ja ávkki. Ministtar hálidivččii loktet Suoma riikan, gos olbmot lohket eanemusat.</p>
<p>Mánáid ja nuoraid movttiidahtti lohkanlihkadus lea álggahuvvon. Lohkandáidu ii mearkkaš dušše fal girjjiid lohkama. Lohkan lea multimodála. Teavsttat leat miehtá min birrasa ja maiddái govva ja jietna laktásit teavsttaide ain eanet. Ovdamearkan geasuheaddji teavsttain leat ee. rap-lyrihkat.</p>
<p>Jagi áigge lágiduvvojit 40 Lohkanlihkadus skuvllas -dilálašvuođa ja 160 bargobáji ja girječálli galledeami. Buot Suoma vuolleskuvlla lea juo ožžon Lukuklaani-girjepáhkaid. Sámeguovllu páhkat sisttisdolle maiddái sámegielat girjjiid . Lukuklaani II čuozáhatjoavkun 2018-2019 leat badjeskuvllat.</p>
<p>Helssega musihkkadálus lágiduvvui bearjadaga 14.9. dilálašvuohta, gos oidnojedje bures maid sápmelaš dovddaldagat. Sámedikki skuvlenčálli Ulla Aikio-Puoskari deaivvai dilálašvuođas maid videobloggara Mansikkka, guhte celkkii dearvvuođaid sámegielaid lohkkiide.</p>
<p>www.lukuliike.fi</p>
<p>#lohkanlihkadus #lukuliike</p>
<p><em type="italic">Lassedieđut: </em></p>
<p>Skuvlenčálli Ulla Aikio-Puoskari, 040-767 3101, ulla.aikio-puoskari(at)samediggi.fi</p>
</body></document>
