<document xml:lang="sme" id="no_id"><header><title>Nohkan prošeavttat - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>415</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/nohkan-proseavttat/?lang=dav</origFileName><parallel_text xml:lang="eng" location="finished_projects.html"/><parallel_text xml:lang="fin" location="paattyneet_hankkeet.html"/><parallel_text xml:lang="smn" location="nuuham_haavah.html"/><parallel_text xml:lang="sms" location="puuttam_ha_ngkkoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><span type="quote">Kultuvrralaččat vásttolaš sámeturisma</span></p>
<p>Turisma lea lassánan sakka nu globála dásis go Suoma Lappi guovllusge. Turismma lassáneapmi lea lasihan hástalusaid kultuvrralaš suvdilisvuhtii, erenomážit sámekultuvrra konteavsttas. Sámediggi lea ožžon <em type="italic">doarjaga oahpahus- ja kulturministeriijas </em>Kultuvrralaččat vásttolaš sámeturisma -fidnu ollašuhttima várás. Fidnus lea oaivilin ee. hábmet sámiid vuolggasajiin etihkalaš rávvagiid vásttolaš, sosiálalaččat, kultuvrralaččat, ekologalaččat ja ekonomalaččat suvdilis sámeturismma hábmemii buvttan ja ovdanbuktimii. Etihkalaš rávvagiid vurdet gárvvásmuvvat jagi 2018 áigge. </p>
<p><em type="italic">Loga lasi… </em></p>
<p><span type="quote">De!-prošeavttas ovddidit sámegielat nuoraiddoaimma</span></p>
<p>Sámedikki nuoraidráđi De!-prošeavttas ovddidit nuoraid astoáiggedoaimmaid buot Suomas hubmojuvvon sámegielain. Prošeavtta ulbmilin lea movttiidahttit sámenuoraid ieža plánet, makkár sámegielat astoáiggedoaimmaide sis livččii miella oassálastit. Prošeavtta ollašuhttit áiggis 1.10.2018-30.8.2019 ja dan ruhtada Leader Pohjoisin Lappi.</p>
<p><em type="italic">Loga lasi… </em></p>
<p><span type="quote">Giellagáldu-prošeakta ja Sámi Giellagáldu</span></p>
<p>Giellagáldu lea Suoma, Ruoŧa ja Norgga Sámedikkiid ovttasbargoprošeakta, mii doaibmá Sámedikkiid parlamentáralaš ovttasbargoorgána, Sámi Parlamentáralaš Ráđi, vuollásažžan. Prošeakta álggahuvvui 1.8.2015 ja nohká 31.5.2018. Giellagáldu-prošeakta ruhtada davviriikkalaš sámegielaid fága- ja resursaguovddáža Sámi giellagáldu doaimma. Prošeavtta guovddášulbmil lea sihkkarastit Sámi Giellagáldu bissovaš doaimma, nu ahte háhkat bisovaš ruhtadeami fága- ja resursaguovddáža doibmii. Giellagáldu-joatkkaprošeavtta ruhtadit EU’ Interreg V Davvi-prográmma Sápmi-oasseguovlu, Lappi lihttu, Romssa fylkkasuohkan ja Norgga, Ruoŧa ja Suoma Sámedikkit. Prošeavtta jođiha Suoma Sámediggi ja prošeavtta ollislaš bušeahtta lea 3 062 052 euro.</p>
<p><em type="italic">Loga lasi… </em></p>
<p><span type="quote">Sakaste</span></p>
<p><em type="italic">SaKaste- Sámi sosiála- ja dearvvasvuođabálvalusaid ovddidanráhkadus-fidnu </em><em type="italic">PaKaste 2 – Davvi guovllu Kaste-fidnu oassefidnu </em><em type="italic">1.10.2011 – 31.10.2013 </em></p>
<p>SaKaste- fidnu áigge buoriduvvui sámegielat ja kultuvrii vuođđuduvvi bálvalusaid kvalitehta, váik-kuheaddjivuohta ja oažžun sihke geahpeduvvojedje guovlluguovdasaš earut láhčimiin sámegielat ja –kultuvrii vuođđuduvvi buriid bargometodaid ja doaibmamálliid. Ovddidanbargoproseassa áigge sápmelaš bargiid iežaset ámmátidentitehta nanosmuvai ja sin gaskasaš áššedovdifierpmádat viiddui.</p>
<p>Ovddidanbargu dahkkojuvvui proseassalundosaččat ja dan vuođđun lei sámekultuvra. Sámi árra-bajásgeassima ja boarrásiidbarggu sámegielat bargoveahka doaimmai bargojoavkobargama áigge ovddidanáššedovdin. Sin ovddit čehppodat sihke kultuvrralaš sámi árbediehtu lei mearkkašahtti oasis ođđa doaibmamálliid ovddideamis. Áššehasaid vuhtiiváldin oidnui dan láhkai ahte bargit dov-de áššehasaid dárbbuid ja bargiid rávvejedje ovddidanbarggu áigge leat diđolaččat áššehasa sáme-gillii ja –kultuvrii vuođđuduvvi bálvalusaid dárbbuin.</p>
<p>Sámedikki lassin ovddidanbarggus ledje mielde sámiid ruovttuguovllu gielddat, SámiSoster ro, Davvi-Suoma sosiálasuorggi máhttinguovddáža sámeovttadat ja Sámi oahpahusguovddáš.</p>
<p><em type="italic">Sámi boarrásiidbargu </em></p>
<p>Ovddidanráhkadusa vehkiin ohccojuvvojedje sámi boarrásiidbargui dakkár bargomállet, mat ovddidit sápmelaš ahkeolbmo gielalaš ja kultuvrralaš vuoi-gatvuođaid ollašuvvama. Sámi boarrásiidbarggu bargoneavvolođá</p>
<p><em type="italic">Sámi árrabajásgeassin </em></p>
<p>Árrabajásgeassinbargui sámiid ruovttuguovllus ja dan olggobealde ohccojuvvojedje ovddidanbarggu vehkiin sámi árrabajásgeassinbargiide dakkár bar-gomállet, mat veahkehit ja dorjot bargiid máhtolaš-vuođa bajásgeassinbarggus nu, ahte sámemánáid gielalaš ja kultuvrralaš vuoigatvuođat ollašuvašedje.</p>
<p><em type="italic">Saamelainen varhaiskasvatussuunnitelma </em>Sámi árrabajásgeassima rávagirji árgabeaivve diliide kuati.fi ovdanbuktinvideo </p>
<p><em type="italic">Máhtolašvuođa nannen ja dieđubuvttadeapmi </em></p>
<p>SaKaste – fidnu áigge nannejuvvui sámiid ruovt-tuguovllu sosiála- ja dearvvasvuođasuorggi bargo-veaga sámegiela ja –kultuvrra máhtolašvuohta sihke lasihuvvui mearrideaddjiid sámegiela ja –kultuvrra vuhtiiváldi doaimma diđolašvuođa mearkkaš-upmi. Loga lasi</p>
<p><em type="italic">SaKaste- fidnu dáhpáhusat </em>Raporttat </p>
</body></document>
