<document xml:lang="sme" id="no_id"><header><title>Bures boahtin digitálalaš muitalanbargobadjái 5.-7.10.2018 Anárii! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>252</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/09/05/bures-boahtin-digitalalas-muitalanbargobadjai-5-7-10-2018-anarii/?lang=dav</origFileName><parallel_text xml:lang="fin" location="tervetuloa_digitaalisen_tarinankerronnan_tyopajaan_5_-7_10_2018_inariin_.html"/><parallel_text xml:lang="smn" location="tiervapuattim_digitaallii_mainastallam_pargopaajan_5_-7_10_2018_anaran_.html"/><parallel_text xml:lang="sms" location="tiorvpue_ttem_digitaal_laz_musttlem_tuajjpajja_5_-7_10_2018_aanra_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bures boahtin digitálalaš muitalanbargobadjái 5.-7.10.2018 Anárii!</p>
<p><em type="italic">Bargobájis oahpásmuvvat nuoraid vásáhusaide ja jurdagiidda iešsoardimiid eastadeamis ja miela buresveadjimis sámenuoraid gaskavuođas. </em></p>
<p>Bargobádji lea dárkkuhuvvon sámenuoraide Suomas, Ruoŧas ja Norggas. Oassálastit leat 16 ‒ 30 -jahkásaččat. Bargobádji lágiduvvo Sajosis, Anáris. Bargan álgá bearjadaga 5.10. eahkedis ja bistá sotnabeai veaigái. Lágideaddjit mákset mátke- ja idjadangoluid sihke borademiid.</p>
<p>Ulbmilin lea juogadit muitaleami vehkiin vásáhusaid ja ideaid iešsoardimiid eastadeamis ja miela buresveadjima doarjumis sámenuoraid gaskavuođas. Oassálastit ohppet, mo muitalusas ráhkaduvvo digitálalaš muitalus nu ahte geavahuvvo ávkin Adobe Final Cut Pro – prográmma. Bargobádji bajálašto dainna, ahte oassálastiin lea vejolašvuohta juohkit iežaset muitalusa jovkui.</p>
<p>Digitálalaš muitalanbargobadjái sáhttet oassálastit 10-15 sámenuora, geat barget ámmátdáiddolaš fasilitáhtorjoavkkuin. Digitálalaš máinnasteami vuohki doarju oassálastiid geavahit teknologiija iežaset muitalusaid ovdanbuktimis. Fasilitáhtorat fállet oassálastiide fáddávuođu, mii veahkeha sin álggahit muitalusa ráhkadeami. Oassálastit sáhttet ráhkadit muitalusa okto dahje smávva joavkkuin. Muitalusat vudjot mielladearvvasvuhtii ja miela buresveadjimii, iešsoardimiid eastadeapmái, psyhkalaš nanusvuhtii ja servoša doaibmamii sámenuoraid perspektiivvas.</p>
<p>Oassálastiide fállojuvvo maiddái vejolašvuohta juohkit muitalusa oassin dutkamuša ja diehtojuohkima árktalaš ráđi mearrideaddjiide. Muitalusaid ráhkadeami lassin oassálastit gullet árktalaš ráđi ja dan suvdilis ovdáneami bargojoavkku barggus, iešsoardimiid eastadeamis ja dutkanetihkas.</p>
<p>Bargobáji ordne Suoma sámedikki nuoraidráđđi oktasašbarggus kanádalaš áššedovdijoavkkuin, sosiála- ja dearvvasvuođaministeriijain ja árktalaš ráđiin. Dat lea oassi árktalaš ráđi prošeavttas Circumpolar Resilience, Engagement and Action Through Story (CREATeS).</p>
<p>Bargobáji bargangiella lea eaŋgalsgiella, muhto tulkon sámegielaide lea fállun.</p>
<p>Bargobádji lea árktalaš guovllu álbmotlaš bargobájiid ráiddu oassi. Sajosis, Anáris, lágiduvvo bargobádji 30.1.-1.2.2019, mii loahpaha ráiddu. Dasa sáhttet oassálastit árktalaš guovllu sierra eamiálbmogiid nuorat.</p>
<p type="title">Lassidieđut ja almmuheamit 30.9.2018 rádjai:</p>
<p>Kaisa Tapiola-Länsman, kaisa.tapiola-lansman@samediggi.fi, 050 382 5179</p>
</body></document>
