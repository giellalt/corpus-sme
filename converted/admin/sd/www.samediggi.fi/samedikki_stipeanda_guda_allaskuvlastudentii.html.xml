<document xml:lang="sme" id="no_id"><header><title>Sámedikki stipeanda guđa allaskuvlastudentii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>157</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/12/17/samedikki-stipeanda-guda-allaskuvlastudentii-2/?lang=dav</origFileName><parallel_text xml:lang="fin" location="saamelaiskarajien_stipendi_kuudelle_korkeakouluopiskelijalle.html"/><parallel_text xml:lang="smn" location="samitigge_miedeet_stipendijd_kuuda_ollaskovlauappei.html"/><parallel_text xml:lang="sms" location="saa_mte_gg_oudd_stipee_nd_ku_tte_ollskooulmatt_toottja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki stipeanda guđa allaskuvlastudentii</p>
<p>Anne-Máret Labba, Mirka Kelahaara, Mari Mäkitalo, Pihla Pulkkinen, Mervi Semenoff ja Henna Tervaniemi ožžot dán jagi Sámedikki allaskuvlastudeanttaid stipeanddaid. Sámediggi almmuhii golggotmánu 11. beaivve ohcanláhkai oktiibuot guhtta 500 euro stipeandda, mat ledje oaivvilduvvon sámegiela ja/dahje sámekultuvrra váldoávnnas- ja oalgeávnnasstudeanttaide ja oahppiide geat leat alitdási oahpuin, mat válbmejit sámegielat bargoeallimii.</p>
<p>Stipeandaohcamušat bohte oktiibuot čieža. Stipeanddaid ohcanáigi nogai golggotmánu 27. beaivve. Skuvlen- ja oahppamateriálalávdegoddi mearridii stipeanddaid juohkimis čoahkkimistis 18.11.</p>
<p>Anne-Máret Labba stuđere sámegiela ja girjjálašvuođa Sámi allaskuvllas. Mirka Kelahaara lea sosiála- ja dearvvášvuođasuorggi ámmátolmmoš, gii čađaha Oulu ámmátlaš oahpaheaiallaskuvllas ámmátoahpaheaddji dutkosa. Mari Mäkitalo stuđere Oulu universitehtas sámi kultuvrra, sámegiela, psykologiija ja dearvvášvuohtadiehtagiid. Pihla Pulkkinen oahpuid váldoávnnasin Oulu universitehtas leat kulturantropologiija ja arkeologiija ja oalgeávnnásin sámi kultuvra ja davvisámegiella. Mervi Semenoff stuđere Oulun universitehtas váldoávnnasin nuortalašgiella ja oalgeávnnasin sámi kultuvra. Henna Tervaniemi stuđere anárašgiela ja sámi kultuvrra Oulu universitehtas.</p>
<p><em type="italic">Sámediggi giitá buot stipeandaohcciid ja sávvá juohkehažžii lihku ja menestumi oahpuin ja boahttevaš bargoeallimis! </em></p>
<p><em type="italic">Govva: Johanna Labba </em></p>
</body></document>
