<document xml:lang="sme" id="no_id"><header><title>Sammallahti sátnegirji lea fidnemis fas - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>131</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/16/sammallahti-satnegirji-lea-fidnemis-fas/?lang=dav</origFileName><parallel_text xml:lang="fin" location="sammallahden_sanakirjaa_on_taas_saatavilla.html"/><parallel_text xml:lang="smn" location="sammallahti_sanikirje_lii_vuod_finnimnaal.html"/><parallel_text xml:lang="sms" location="sammallahti_saa_nnke_rjj_lij_vuazhzhmest_e_pet.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sammallahti sátnegirji lea fidnemis fas</p>
<p>Sámedikki sámegiela doaimmahat lea ođđasit deaddilan Pekka Sammallahti Sámi-suoma-sámi -sátnegirjji. Sammallahti sátnegirji almmustuvai vuohččan jagis 1993 ja dál dat deaddiluvvui 7. háve ođđasit. Dán oktavuođas lea sáhka namalassii ođđasit deaddileamis, iige girjji sisdoallu leat nuppástuvvan.</p>
<p>Sátnegirjji ođđasit deaddileami leat máŋgasat sávvan daningo girji lea leamaš lohppii vuvdon juo muhtun áigge. Sámegiela doaimmahat mearridii loahppajagis deaddilit girjjis ođđa prentosa.</p>
<p>– Earenomážit sámeguovllu gielddaid giellastrategiijabargu lea hástalan deaddilit girjji lasi. Dat lea veahkkin daidda, guđet geavahit sámegiela barggus, muhto dieđusge maid daidda geat leat oahpahallame sámegiela. Sávvamis dát girjemearri bistá muhtun áigge, gávnnaha sámegiela doaimmahagas gielladorvočálli Anne Kirste Aikio.</p>
<p>Sátnegirji lea deaddiluvvon dál 350 stuhka.</p>
<p>Girji lea oastimis Sámedikki neahttagávppis: Sámi-suoma-sámi Sátnegirji – Samediggi</p>
<p type="title">Lassidieđut:</p>
<p>Anne Kirste Aikio, tel. 010 839 3124 / +358 40 707 5626, anne-kirste.aikio(at)samediggi.fi</p>
</body></document>
