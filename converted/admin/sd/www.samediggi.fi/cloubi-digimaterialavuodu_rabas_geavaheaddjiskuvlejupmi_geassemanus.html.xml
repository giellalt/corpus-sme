<document xml:lang="sme" id="no_id"><header><title>Cloubi-digimateriálavuođu rabas geavaheaddjiskuvlejupmi geassemánus - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>262</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/06/03/cloubi-digimaterialavuodu-rabas-geavaheaddjiskuvlejupmi-geassemanus/?lang=dav</origFileName><parallel_text xml:lang="fin" location="cloubi-digimateriaalialustan_avoin_kayttokoulutus_kesakuussa.html"/><parallel_text xml:lang="smn" location="cloubi-digimateriaalvuadu_avus_kevttimskovlim_kesimaanust.html"/><parallel_text xml:lang="sms" location="cloubi-digimateriaalvuad_aa_v_aa_nnemskooultos_kie_ssmannust.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Cloubi-digimateriálavuođu rabas geavaheaddjiskuvlejupmi geassemánus</p>
<p><em type="italic">Sámediggi ja Árktalaš pedagogihkka II -prošeakta ordneba skuvlejumi Cloubi-digimateriálavuođu geavaheapmái geassemánu áigge. Skuvlejupmi lea rabas buohkaide geat leat beroštuvvan digimaterialaid ráhkadeamis ja leat badjel 15 jahkásaččat. </em></p>
<p>Cloubi lea dáláš oahppomateriálavuođđu, man geavahit earet eará oahppomateriálabuvttadeaddjit. Sámegielat oahpahusa várás Cloubii lea buvttaduvvon ovdamearkan historjjá ja servodatmáhttu Forum-materiála ja anárašgielagiid eatnigiela Virkkuvääri-ráidu. Rabas digimateriálaide sáhttá oahpásmuvvat dás Rabas digimateriálat .</p>
<p type="title">Skuvlejumiin geahčastit boahttevuhtii</p>
<p>Skuvlejupmi lea buorre vejolašvuohta oahpásmuvvat digimateriálaid buvttadeapmái ja oažžut vásihusaid digimateriálaid ráhkadeamis.</p>
<p>– Skuvlejupmi addá vejolašvuođa geahččalit mo digimateriálaid ráhkadeapmi orru ja livččego das nuoraide ávki boahttevuođas. Mii háliidit fállat skuvlejumi bokte maiddái miellagiddevaš dahkamuša geassái. Oassálastit sáhttet geahččalit vuođu vejolašvuođaid ja rahkadit iežaset materiálaid vaikko olles geasi, dadjá Sámedikki oahppomateriálačálli Petra Kuuva.</p>
<p type="title">Skuvlejupmi rahpá vejolašvuođaid sámegielat oahppomateriálabargui</p>
<p>Sámedikki skuvlen- ja oahppomateriáladoaimmahat buvttada eanet ja eanet digitála oahppomateriálaid. Sámediggi sávvá, ahte sámegielat oahppomateriálabargui gávdnojit lasi dahkkit. Digitála máhttu lassin oahppomateriálabuvttadeapmi dárbbaša earet eará govuheddjiid ja teakstalohkiid.</p>
<p>Skuvlejupmái oassálastin ja Cloubi geavaheapmi lihkostuvvá dábálaš dihtoriin ja buriin interneahttaoktavuođain. Cloubi-biras doaibmá neahttaloganis nu, ahte dan ii dárbbaš luđet iežas dihtorii. Dábálaš boallobevddiin ja sáhpánin birge bures.</p>
<p>Skuvlejupmi lea suomagillii Google Hangouts-heivehusa bokte:</p>
<list><p type="listitem">Skuvlejupmi 1: 14.6.2021 dmu 14:00-16:00</p>
<p type="listitem">Skuvlejupmi 2: 21.6.2021 dmu 14:00-16:00</p>
<p type="listitem">Skuvlejupmi 3: 28.6.2021 dmu 14:00-16:00</p>
<p type="listitem">Ovdanbuktimat: 9.8.2021 dmu 14:00-16:00</p>
</list><p>Maŋimuš čoahkkaneami maŋŋá materiálat almmuhuvvojit rabas digimateriálan Cloubis materiáladahkki addán lobiin.</p>
<p>Almmut skuvlejupmái 10.6.2021 rádjai Webropol-skoviin: https://link.webropolsurveys.com/S/DDD1F784299E0043</p>
<p type="title">Lassedieđut:</p>
<p>Petra Kuuva Oahppomateriálačálli 040 677 22 75 petra.kuuva@samediggi.fi</p>
<p>Sámediggi Unni Länsman Prošeaktajođiheaddji, Árktalaš pedagogihkka II -prošeakta 050 502 1357 unni.lansman@sogsakk.fi Sámi oahpahusguovddáš</p>
<p><em type="italic">Liŋkkat: </em></p>
<p>www.samediggi.fi</p>
<p>Sámedikki skuvlen- ja oahppomateriáladoaimmahat Skuvlen ja oahppamateriálat – Sámediggi</p>
<p>Árktalaš pedagogihkka II, sámeoahpahusa digifierpmádat -prošeakta www.sogsakk.fi/arktistapedagogiikkaa2</p>
</body></document>
