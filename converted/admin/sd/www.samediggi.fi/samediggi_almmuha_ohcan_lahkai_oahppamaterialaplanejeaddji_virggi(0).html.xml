<document xml:lang="sme" id="no_id"><header><title>Sámediggi almmuha ohcan láhkai oahppamateriálaplánejeaddji virggi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>188</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/06/21/samediggi-almmuha-ohcan-lahkai-oahppamaterialaplanejeaddji-virggi-2/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_oppimateriaalisuunnittelijan_viran(0).html"/><parallel_text xml:lang="smn" location="samitigge_almoot_uuccamnaal_oppamaterialvuavajeijee_virge.html"/><parallel_text xml:lang="sms" location="saa_mte_gg_i_lmmat_ooccamnalla_mattmateriaalplaaneei_vee_rj(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai oahppamateriálaplánejeaddji virggi</p>
<p>Sámediggi almmuha ohcan láhkai oahppamateriálaplánejeaddji virggi. Sámedikkis barget máŋga oahppamateriálaplánejeaddji, geaid barggut leat meroštallojuvvon Sámedikki bargoortnega 41 §:s. Oahppamateriálaplánejeaddjiid bargun leat ee. fuolahit ovttasbarggus oahppamateriálačálliin oahppamateriálaprošeavttaid ollašuhttimis, vástidit anáraš-, nuortalaš- ja davvisámegielat oahppamateriálaid doaimmaheamis (dahkkivuoigatvuođa-, govvaráhkadan- ja eará soahpamušaid válmmaštallan, divvundárkkistusat, prentenáššit nugo fálaldagat ja materiála sádden prentehussii sihke máhccun- ja jorgalanbarggut), fuolahit oahppamateriálaid guoski dieđiheamis, Sámedikki oahppamateriálačájáhusas ja -arkiivvas. Oahppamateriálaplánejeaddji barggus, mii dál ohcan láhkai, eaktuduvvojit erenomážit sámegiela dáidu, oahppamateriálaid gráfalaš hábmema ja maiddái digitálalaš materiálaid plánema ja teknihkalaš ollašuhttima máhttin.</p>
<p>Seađáhusvuđot gelbbolašvuođagáibádussan lea virggi eaktudan skuvlejupmi ja lassin gáibiduvvo sámegiela dáidu (ásahus 1727/95). Virggi ceavzilis dikšun eaktuda heivvolaš allaskuvladutkosa, skuvlenáššiid ja hálddahuslaš bargguid dovdama ja buriid ovttasbargo- ja gulahallandáidduid.</p>
<p>Bálká mearrašuvvá Sámedikki bálkávuogádaga gáibádusdási IV/IV mielde (vuođđobálká almmá lasiid haga 2 597,07 euro/mb). Vuođđobálkká lassin máksojuvvojit bargohárjánumi mielde ahkelasit ja 24 % sámeguovllu lassi. Virgi devdojuvvo 1.9.2021 rájes ja virggi deavdimis čuvvojuvvo guđa mánotbaji geahččalanáigi.</p>
<p>Ohcamušaid oktan mildosiiguin galgá doaimmahit Sámedikki čállingoddái 20.7.2021 rádjái čujuhussii https://www.sympahr.net/public/pq.aspx?002b0256</p>
<p>Lassedieđuid addiba skuvlenčálli Ulla Aikio-Puoskari 010 839 3112 ja oahppamateriálačálli Petra Kuuva 010 839 3115. Sámedikki doaimmaide sáhttá oahpásmuvvat neahttačujuhusas www.samediggi.fi</p>
<p>Anáris 21.6.2021 Sámediggi</p>
</body></document>
