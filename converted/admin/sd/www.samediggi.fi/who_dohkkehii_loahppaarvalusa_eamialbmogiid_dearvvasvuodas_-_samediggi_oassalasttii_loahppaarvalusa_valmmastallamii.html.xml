<document xml:lang="sme" id="no_id"><header><title>WHO dohkkehii loahppaárvalusa eamiálbmogiid dearvvasvuođas – Sámediggi oassálasttii loahppaárvalusa válmmaštallamii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>193</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/30/who-dohkkehii-loahppaarvalusa-eamialbmogiid-dearvvasvuodas-samediggi-oassalasttii-loahppaarvalusa-valmmastallamii/?lang=dav</origFileName><parallel_text xml:lang="eng" location="the_who_has_approved_a_resolution_on_the_health_of_indigenous_peoples_-_the_sami_parliament_participated_in_the_preparation_of_the_resolution.html"/><parallel_text xml:lang="fin" location="who_hyvaksyi_julkilausuman_alkuperaiskansojen_terveydesta_-_saamelaiskarajat_osallistui_julkilausuman_valmisteluun.html"/><parallel_text xml:lang="smn" location="who_tuhhiittij_julgastas_algaaalmugij_tiervasvuodast_-_samitigge_uasalistij_julgastas_valmastalman.html"/><parallel_text xml:lang="sms" location="who_priimi_oolmascealkkmoozz_alggmeerai_tiorvasvuodast_-_saa_mte_gg_vuassoodi_oolmascealkkmoozz_valmstoollmo_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">WHO dohkkehii loahppaárvalusa eamiálbmogiid dearvvasvuođas – Sámediggi oassálasttii loahppaárvalusa válmmaštallamii</p>
<p><em type="italic">Máilmmi dearvvasvuođaorganisašuvdna WHO dohkkehii loahppaárvalusa eamiálbmogiid dearvvasvuođas 76. oktasaščoahkkimis Geneves 30.5.2023. Loahppaárvalus lea WHO:s vuosttas loahppaárvalus, mii lea dohkkehuvvon eamiálbmogiid oasil. Sámediggi oassálastii loahppaárvalusa válmmaštallamii. </em></p>
<p>Dohkkehuvvon loahppaárvalusa vuođul válmmaštallo Globála doaibmaplána (a Global Plan of Action) 79. WHO: a dievasčoahkkimii.</p>
<p>– Dearvvasvuođa ovddideami áššiin galgá guovddážis leat eamiálbmogiid vejolašvuohta oassálastit mearrádusbargamii. Dál álggahuvvon bargu máilmmi dearvvasvuođaorganisašuvnnas addá ođđalágan vejolašvuođa giddet fuopmášumi ON:id eamiálbmotjulggáštusa duohtan dahkamii sosiála- ja dearvvasvuođabálvalusain, lohká Sámedikki ságajođiheaddji Tuomas Aslak Juuso.</p>
<p>Sámedikki sosiála- ja dearvvasvuođačálli oassálastá WHO:a deavasčoahkkimii Geneves 21.-30.5.2023. – Lea dehálaš, ahte Sámedikkis lea vuosttas háve vejolašvuohta oassálastit WHO:a deavasčoahkkimii Suoma delegašuvnna oassin, dadjá Sámedikki sosiála- ja dearvvasvuođačálli Anne Länsman-Magga.</p>
<p type="title">Suoma álbmotlaš sáhkavuorru doarjjui loahppaárvalusa dohkkeheami</p>
<p>Suopma bajidii sáhkavuorus ovdan iežasgielat ja kulturvuđot bálvalusaid ja maiddái erenomážit mielladearvvasvuođabálvalusaid mearkkašumi. Dálkkádatrievdan boahtá maiddái váikkuhit sápmelaččaide máŋgga láhkai.</p>
<p>Suopma maiddái deattuhii sáhkavuorus, ahte eamiálbmogiid galgá váldit mielde mearrádusbargamii ja ságastallamii. Suoma sáhkavuoru mielde maiddái dieđubuvttadeami galggašii bargat ovttas eamiálbmogiiguin.</p>
<p>Loahppaárvalus eamiálbmogiid dearvvasvuođas (evttohus)</p>
<p type="title">Lassidieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
<p>Anne Länsman-Magga Sosiála- ja dearvvasvuođačálli 040 182 9998 anne.lansman-magga@samediggi.fi</p>
<p>Inka-Saara Arttijeff Riikkaidgaskasaš áššiid čálli 050 574 7629 inka.saara.arttijeff@samediggi.fi</p>
</body></document>
