<document xml:lang="sme" id="no_id"><header><title>Evttohus sámiid duohtavuohta- ja soabadankomišuvdnan válmmaš - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>259</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/11/14/evttohus-samiid-duohtavuohta-ja-soabadankomisuvdnan-valmmas/?lang=dav</origFileName><parallel_text xml:lang="fin" location="ehdotus_saamelaisten_totuus-_ja_sovintokomissioksi_valmis.html"/><parallel_text xml:lang="smn" location="iavtuttas_sammilij_tuotavuota-_ja_sovadattamkomission_vaalmas.html"/><parallel_text xml:lang="sms" location="e_tkkos_saa_mi_tuodasvuott-_da_suavadvuottkomission_vaalmas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Evttohus sámiid duohtavuohta- ja soabadankomišuvdnan válmmaš</p>
<p>Sámiid duohtavuohta- ja soabadankomišuvnna ásaheami guoski ráđđádallamat leat ožžojuvvon gárvvisin stáhta, Sámedikki ja Nuortalaččaid siidačoahkkima gaskkas. Stáhtaráđđi lea gieđahallan ja dohkkehan evttohusa sámiid duohtavuohta- ja soabadankomišuvdnan eahketskuvllas 13.11.2019. Evttohus ovdána Sámedikki ja Nuortalaččaid siidačoahkkima gieđahallamii.</p>
<p>Ulbmilin lea ásahit viđa lahttosaš komišuvnna, mii livčče doaimmastis iehčanas ja sorjjasmeahttun. Evttohus sámiid duohtavuohta- ja soabadankomišuvnna ásaheapmin sisttis doallá earret eará komišuvnna bargogohččosa, barggu ulbmiliid ja bargguid, ja dain dieđihuvvo lasi maŋŋá. Sámedikki čoahkkin gieđahallá evttohusa sámiid duohtavuohta- ja soabadankomišuvdnan čoahkkimis 17.-18.12.2019.</p>
<p>- Vuđolaš válmmaštallama ja sihke Sipilä ja Rinne ráđđehusaiguin gevvon ráđđádallamiid maŋŋá leat beassan dan muddui, ahte sáhtán buktit viimmat evttohusa sámiid duohtavuohta- ja soabadankomišuvnna vuođđudeamis Sámedikki stivrra ja čoahkkima gieđahallamii, muitala Sámedikki ságajođiheaddji Tiina Sanila-Aikio.</p>
<p>– Čađahuvvon gullamiin sámeálbmot lea eaktudan stáhtas čatnašumi. Sámit vurdet, ahte boasttuvuođat čielggaduvvojit ja njulgejuvvojit ja ahte boasttuvuođat eai šat goassige dáhpáhuvašii. Válmmaštallama áigge lean ožžon diehtit lossa, ovttaskas sápmelaččaide dáhpáhuvvan tragediijaid. Dáid dáhpáhusain čohkiida sámeálbmoga oktasaš historjá ja ceavzima eallingeardi. Sámediggi ja Nuortalaččaid siidačoahkkin galget guorahallat, háliiduvvogo, ahte dáhpáhuvvan áššit buktojit oidnosii, Sanila-Aikio joatká.</p>
<p>Suoma ráđđehus lea Sámedikki evttohusa mielde álggahan sámeáššiid gieđahalli duohtavuohta- ja soabadanproseassa válmmaštallama golggotmánus 2017. Sámedikki čoahkkin evttohii gevvon sáttaságastallamis 9.2.2018, ahte proseassas lágiduvvošedje sámiid gullamat nu sámiid ruovttuguovllus go dan olggobealdege. Stáhtaráđi kansliija almmustahtii raportta gullamiin 26.11.2018 . Sámediggi mearridii čoahkkimis 18.12.2018 ovdánit duohtavuohta- ja soabadanproseassas ja evttohit Suoma stáhtii duohtavuohta- ja soabadankomišuvnna vuođđudeami sihke mandáhtaráđđádallamiid álggaheami. Sámedikki stivra fápmudahttui ráđđádallat mandáhta birra stáhtain.</p>
<p>Stáhtaráđi dieđáhus 13.11.2019; Sámiid duohtavuohta- ja soabadankomišuvnna ásaheapmi ovdána</p>
<p type="title">Lassidiehtu:</p>
<p>Sámedikki ságajođiheaddji Tiina Sanila-Aikio tel. 050 300 1780, tiina.sanila-aikio(at)samediggi.fi</p>
</body></document>
