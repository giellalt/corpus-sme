<document xml:lang="sme" id="no_id"><header><title>Gollegiella - Davviriikkalaš sámi giellabálkkašupmi geigejuvvo 2022 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>224</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/03/gollegiella-davviriikkalas-sami-giellabalkkasupmi-geigejuvvo-2022/?lang=dav</origFileName><parallel_text xml:lang="fin" location="gollegiella_-_pohjoismainen_saamen_kielen_kielipalkinto_jaetaan_syksylla_2022.html"/><parallel_text xml:lang="smn" location="kollekiela_-_tave-eennamlas_samikiela_kielapalhasume_juahhoo_cohcuv_2022.html"/><parallel_text xml:lang="sms" location="ta_vvjannmallas_saa_mkiol_kiollcistt_jue_jjet_cahcca_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gollegiella – Davviriikkalaš sámi giellabálkkašupmi geigejuvvo 2022</p>
<p>Ovttaskas olmmoš, joavku dahje searvvuš Norggas, Ruoŧas, Suomas ja Ruoššas sáhttá buktit evttohusa jagi 2022 bálkkašumi vuoitin. Evttohus bálkkašumi vuoitin oktan čálalaš ákkastallamiin, man guhkkodat oažžu leat eanemustá 1- 2 siiddu.</p>
<p>GOLLEGIELLA – Davviriikkalaš sámi giellabálkkašupmi geigejuvvo logát geardde čakčat 2022 sámeministariid ja sámediggepresideanttaid deaivvadeamis, man lea áigumuš doallat čakčadálvvi Ruoŧas. Giellabálkkašupmi addojuvvo ovttaskas olbmui dehe organisašuvdnii Norggas, Ruoŧas, Suomas dahje Ruoššas sámegielaid ovddideamis.</p>
<p type="title">Giellabálkkašumi ulbmil</p>
<p>Giellabálkkašumi ulbmilin lea váikkuhit sámegielaid nannemii, ovddideapmái ja seailluheapmái Norggas, Ruoŧas, Suomas ja Ruoššas.</p>
<p>Giellabálkkašupmi juhkkojuvvo ovttaskas olbmuide, joavkkuide dehe servošiidda (omd. searvi, ovttastus, ásahus, instituhtta) mat leat earenoamážit bidjan návccaid sámegielaid nannemii, ovddideapmái dehe seailluheapmái. Giellabálkkašupmi sáhttá addojuvvot ovdamearkka dihte čálalaš, njálmmálaš dehe eará bargguin mat gusket hui viidát sierra servodatsurggiide. Bálkkašumi supmi sáhttá juohkit eanemusat guovtti vuoitái.</p>
<p type="title">Evttot kandidáhta!</p>
<p>Ovttaskas olmmoš, joavku dahje searvvuš Norggas, Ruoŧas, Suomas ja Ruoššas sáhttá buktit evttohusa jagi 2022 bálkkašumi vuoitin. Evttohus bálkkašumi vuoitin oktan čálalaš ákkastallamiin, man guhkkodat oažžu leat eanemustá 1- 2 siiddu, galgá ollet 07.08.2022 beaivvi rádjai dán čujuhussii:</p>
<p>gollegiella@sametinget.se</p>
<p>Gollegiella Sametinget Box 90 SE-981 22 Giron/Kiruna</p>
<p type="title">Lassidieđut:</p>
<p>Anita Kitok, árvvoštallanlávdegotti čálli anita.kitok@sametinget.se +46 (0)980-681 98</p>
<p>Gollegiella- Davviriikkalaš sámi giellabálkkašumi leat ásahan sámeáššiin vásttolaš ministarat Norggas, Ruoŧas ja Suomas ovttas dáid riikkaid sámediggepresideanttaiguin. Bálkkašupmi geigejuvvui vuosttaš geardde jagi 2004, ja dat juhkkojuvvo juohke nuppi jagi. Bálkkašumi sturrodat lea 15 000 euro</p>
</body></document>
