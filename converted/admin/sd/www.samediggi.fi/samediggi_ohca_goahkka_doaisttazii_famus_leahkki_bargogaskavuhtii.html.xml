<document xml:lang="sme" id="no_id"><header><title>Sámediggi ohcá goahkka doaisttážii fámus leahkki bargogaskavuhtii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>191</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/07/samediggi-ohca-goahkka-doaisttazii-famus-leahkki-bargogaskavuhtii/?lang=dav</origFileName><parallel_text xml:lang="fin" location="saamelaiskarajat_hakee_kokkia_toistaiseksi_voimassa_olevaan_tyosuhteeseen.html"/><parallel_text xml:lang="smn" location="samitigge_oca_kokka_tuaistaazan_vyeimist_orroo_pargokoskavuotan.html"/><parallel_text xml:lang="sms" location="saa_mte_gg_aacc_kokk_mie_rte_mes_aai_j_vioggast_aarrai_tuajjkoskkvuo_tte.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi ohcá goahkka doaisttážii fámus leahkki bargogaskavuhtii</p>
<p>Anára girkosiidii Juvdujoga gáddái huksejuvvon sámekulturguovddáš Sajos lea Suoma sápmelaččaid hálddahusa ja kultuvrra guovddáš. Sajos lea máŋggakultuvrralašvuođa gávnnadanbáiki, dáhpáhusdállu, kongreassaguovddáš ja čoahkkinbáiki.</p>
<p>Mii ohcat Sajosa kafea – restoráŋŋa Čaijui bargui fitnodatvuoiŋŋalaš, iešheanalaš, positiivvalaš, njuovžilis ja ámmátdáiddolaš goahka, geas leat buorit gulahallandáiddut ja streassagierdannákca, doaisttážii fámus leahkki bargogaskavuhtii 1.6.2022 rájes.</p>
<p>Máŋggabealálaš bargguide gullet lunšša ja vitriidnabuktagiid ráhkadeapmi, čoahkkinguossoheamit, áššehasbálvaleapmi, grossagávpediŋgomiid dikšun, lihtiid, rusttegiid ja gievkkanlanjaid buhtisin doallan sihke restoráŋŋa eará almmolaš barggut.</p>
<p>Ohcciin mii sávvat bargui heivvolaš skuvlenduogáža, doarvái guhkes bargovásáhusa vástideaddji bargguin sihke hygieniija- ja alkoholapássa. Barggus dárbbaša beaivválaččat sámegiela, suomagiela ja eaŋgalasgiela. Bargoáigi lea dábáláččat árgabeivviin 8–16 (36,15 d/vahkku).</p>
<p>Gelbbolašvuođagáibádussan lea barggu eaktudan heivvolaš skuvlejupmi ja sámegiela dáidu (ásahus 1727/95). Barggu ceavzilis dikšun gáibida sámekultuvrra viiddis dovdamuša.</p>
<p>Mii fállat dutnje iehčanas ja máŋggabealálaš barggu sihke somás mielbargiid joavkku du doarjjan. Restoráŋŋabargi bálká mearrašuvvá Sámedikki bálkávuogádaga gáibádusdási VI/II mielde (1978,34 e /mb). Vuođđobálkká lassin barggus máksojuvvo 24 % sámeguovllu lassi ja bargovásáhusa mielde ahkelasit.</p>
<p>Lassedieđuid barggus addá márkanastinhoavda Katariina Guttorm 010 839 3109. Ohcamušaid čuvvosiiguin galgá sáddet čujuhussii https://www.sympahr.net/public/pq.aspx?86eff48c fi-FI maŋimuštá 7.3.2022.</p>
<p>Lassedieđut Sajosa ja Sámedikki birra neahttasiidduin www.sajos.fi ja www.samediggi.fi</p>
<p>Anáris 7.2.2022 Sámediggi</p>
</body></document>
