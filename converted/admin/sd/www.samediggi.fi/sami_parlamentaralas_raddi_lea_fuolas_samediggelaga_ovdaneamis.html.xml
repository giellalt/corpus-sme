<document xml:lang="sme" id="no_id"><header><title>Sámi parlamentáralaš ráđđi lea fuolas sámediggelága ovdáneamis - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>239</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/11/16/sami-parlamentaralas-raddi-lea-fuolas-samediggelaga-ovdaneamis/?lang=dav</origFileName><parallel_text xml:lang="eng" location="the_sami_parliamentary_council_deeply_concerned_about_the_lack_of_progression_with_the_act_on_the_sami_parliament.html"/><parallel_text xml:lang="fin" location="saamelainen_parlamentaarinen_neuvosto_on_huolissaan_saamelaiskarajalain_etenemisesta.html"/><parallel_text xml:lang="smn" location="saami_parlamentaarlas_raadi_lii_huolastum_samitiggelaava_ovdanmist.html"/><parallel_text xml:lang="sms" location="saa_m_parlamentaarlaz_suavtos_lij_pe_ccloovvam_saa_mte_gglaa_jj_ouddnummsest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi parlamentáralaš ráđđi lea fuolas sámediggelága ovdáneamis</p>
<p><em type="italic">Sámi parlamentáralaš ráđđi (SPR) lea fuolas das, ahte Suoma ráđđehus ii leat vel doaimmahan sámediggelága riikkabeivviide. Ráđđi eaktuda Suoma dálá olmmošriekte-soahpamušrihkkumušaid heaittiheami ja dárbbašlaš doaimmaid sámiid iešmearridanvuoigatvuođa sihkkarastima várás. </em></p>
<p>Norgga, Ruoŧa ja Suoma Sámedikkiid gaskasaš parlamentáralaš oktasašbargoorgána, Sámi parlamentáralaš ráđđi celkkii Suoma ráđđehussii sámediggelága dilis Suomas. Cealkámuša leat vuollái čállán Sámi parlamentáralaš ráđi ja Ruoŧa Sámedikki ságajođiheaddji Håkan Jonsson, Sámi parlamentáralaš ráđi várreságajođiheaddji ja Norgga Sámedikki ságajođiheaddji Silje Karine Muotka sihke Sámi parlamentáralaš ráđi várreságajođiheaddji ja Suoma Sámedikki ságajođiheaddji Tuomas Aslak Juuso.</p>
<p>Sámi parlamentáralaš ráđđi muittuha, ahte ON:id eamiálbmogiid guoski julggaštusa 33 artikla mielde eamiálbmogiin lea vuoigatvuohta mearridit iežas identitehtas dahje lahttovuođas árbevieruid ja tradišuvnnaid mielde sihke vuoigatvuohta mearridit doaibmaorgánaid ráhkadusain ja válljet daid lahtuid iežas meannudemiid čuovvumiin.</p>
<p>Ráđđi maiddái muittuha, ahte ON:id olmmošriektekomitea ja nállevealaheami vuostásaš komitea leat gávnnahan, ahte dálá sámediggeláhka rihkku olmmošriektesoahpamušaid ( CCPR/C/124/D/2668/2015 ja CERD/C/106/D/59/2016 ).</p>
<p type="title">Ráđđi njuolgu boastto dieđuid</p>
<p>Ráđđi lea maiddái gidden fuopmášumi Suomas dihtton boastto informašuvdnii mii guoská válgalogahallankriteraid erohusaid Suoma, Ruoŧa ja Norggas gaskkas. Almmolašvuođas leat leamaš čuoččuhusat, maid mielde ođđa láhkaevttohusa mieldásaš kriterat livčče čavgadut go eará riikkain.</p>
<p>– Duohta ášši lea, ahte láhkaevttohusa mielde divvojuvvon kriterat livčče seammá sullasaččat Norgga kriteraiguin, sihke ollásit davviriikkalaš sámesoahpamuša kriteraid mieldásaččat, ráđi ságajođiheaddjit gávnnahit cealkámušas. Buot soahpamuša oassebealit (Suoma, Ruoŧa ja Norgga stáhtat sihke riikkaid sámedikkit) leat álgomuttosaččat nannen soahpamuša.</p>
<list><p type="listitem">Loga Sámi parlamentáralaš ráđi cealkámuša dáppe eaŋgalsgillii.</p>
</list><p type="title">Lassidieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
</body></document>
