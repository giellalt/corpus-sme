<document xml:lang="sme" id="no_id"><header><title>Samediggi - Saamelaiskäräjät - 2.1.2016: Navajot ja Burma álbmogat Skábmagovaid &amp;#269;uovggas</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>337</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1169&amp;lang=davvi</origFileName><parallel_text xml:lang="fin" location="index2.php_option=com_content_task=view_id=1169_lang=finnish.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>2.1.2016: Navajot ja Burma álbmogat Skábmagovaid čuovggas</p>
<p>USA dinét nappo navajot ja Burma (Myanmari) unna álbmogat muitalit muitalusaideaset Skábmagovat-filbmafestiválas Anáris 21.–24. ođđajagimánus 2016.</p>
<p>Navajot leat dahkan filmmaid jo guhká, muhto Burmas easkka muhtun jagiid maŋŋelgo soahtefámut álget gulul geassádit. Festivála váldoguossin lea guhká filmmain bargan navajo-bagadalli <em type="italic">Blackhorse Lowe </em>, gean filmmaid oaidnit valjis dán jagi prográmmas ja nuorat bagadalliid buktagiid. Festiválii boahtá maid kachin-bagadalli <em type="italic">Seng Mai Kinraw </em>Burmas.  </p>
<p>Skábmagovat fállá maid pionerabargguid, nu movt vuosttaš álgoálbmotgillii dahkkon filmma Bangladeshas ( <em type="italic">Aung Rakhine </em><em type="italic">Sihkkalan </em>) ja vuosttaš ainuid muitalusa vuođul ráhkaduvvon animašuvnna ( <em type="italic">Tune Sugihara </em><em type="italic">Shichigorosawan kettu </em>). Áibbas áidnalunddot lea krimatatáragielat guhkesfilbma, <em type="italic">Ahtem Seytablaevin </em><em type="italic">H </em><em type="italic">aytarma </em>, mii muitala Krima tatáraálbmoga bággosirdmiin Gaska-Ásiai giđđat 1944.  </p>
<p>Kanadas fállet ee. guokte earenoamáš, Lars von Trieris movtta ožžon Embargo-filbmaráiddu. Dain álgoálbmotbagadalliid joavku šattai dahkat filbmaset nuppiid eavttuid mielde. Šáŋŋerat leat komediijas soaiggusfilbmii ja minimusikálii.</p>
<p><em type="italic">Sámefilbma Sundances ja jávohisvuohta </em> </p>
<p><em type="italic">Suvi West </em>ođđa 70-minuhta dokumentárafilbma <em type="italic">Spárrooabbán </em>lea persovnnalaš filbma su oappás, guhte lea válljen geainnu, mii lea konservatiivvalaš sámeservodagas tabu: ráhkisvuohta nuppi nissonii. Vástádusaid ja dohkkeheami ohcalettiin soai deaivvadeaba jávohisvuođa bávttiin.  </p>
<p>Prográmmas lea maid <em type="italic">Amanda Kernell </em>oanehisfilbma <em type="italic">Stoerre vaerie </em>, vuosttaš sámi filbma, mii lea válljejuvvon beakkán Sundance-festivála prográmmii USA:s. Golggotmánus filbma vuittii oanehisfilmmaid gilvvu ImagineNative-festiválas Kanada Torontos.  </p>
<p><em type="italic">Sámi teáhter addá leavttu rahpaneahkedii </em> </p>
<p>Festivála rahpandoalut lea Mánáidfestivála maŋŋel duorastateahkes 21.1. festivála dovddus Guovssahasteáhteris.</p>
<p>Rahpandoaluid maŋŋel Giron Sámi teahter čájeha kulturguovddáš Sajosis ođđa čájálmasas <em type="italic">Reáktor </em>. Dat govvida, movt Suoma čihččet atomfápmorusttet Anáris bávkkeha ja bidjá das ceavzán olbmuid suokkardallat stuorra gažaldagaid. <em type="italic">Kenneth Hætta </em>lea čállán čájálmasa ja dan lea bagadallan <em type="italic">Anita Suikkari </em>ja dat tekstejuvvo suomagillii.  </p>
<p><em type="italic">Olles prográmma ja preassagovat gávdnojit neahttasiiddus skabmagovat.fi </em> </p>
<p>Festivála lágidit:</p>
<p>Sámi Dáidaga doarjjasearvi rs. ovttas Sámemusea ja luondduguovddáš Siiddain, kulturguovddáš Sajosiin, Eamiálbmogiid filbmaguovddáš Skábmain, Sámi oahpahusguovddážiin ja YLE Sámiin.</p>
<p>Ruhtadeaddjin leat Sámeráđđi, Suoma Sámediggi, Lapin rahasto, Anár gielda, Oahpahus- ja kulturministeriija, Suoma kulturruhtarád</p>
<p>Festivála suodjaleaddjin doaibmá rovvá Jenni Haukio <em type="italic">. </em> </p>
<p><em type="italic">Lassidieđut </em> </p>
<p xml:lang="smn">Jorma Lehtola +358 50 414 4349  </p>
<p>Anne Kirste Aikio Festivála jođiheaddji +358 40 768 1689</p>
</body></document>