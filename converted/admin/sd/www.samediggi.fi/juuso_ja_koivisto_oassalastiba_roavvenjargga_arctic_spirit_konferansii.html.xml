<document xml:lang="sme" id="no_id"><header><title>Juuso ja Koivisto oassálastiba Roavvenjárgga Arctic Spirit konferánsii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>147</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/11/17/juuso-ja-koivisto-oassalastiba-roavvenjargga-arctic-spirit-konferansii/?lang=dav</origFileName><parallel_text xml:lang="fin" location="juuso_ja_koivisto_osallistuvat_rovaniemi_arctic_spirit_konferenssiin.html"/><parallel_text xml:lang="smn" location="juuso_ja_koivisto_uasalistev_ruavinjaarga_arctic_spirit_konferensan.html"/><parallel_text xml:lang="sms" location="juuso_da_koivisto_vuassa_tte_rua_vnjargg_arctic_spirit_konferenssa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Juuso ja Koivisto oassálastiba Roavvenjárgga Arctic Spirit konferánsii</p>
<p>Sámedikki ságajođiheaddji Tuomas Aslak Juuso ja I várreságajođiheaddji Anni Koivisto oassálastiba Arctic Spirit konferánsii mii lágiduvvo Roavvenjárggas 16.-17.11.2021. Konferánssa temát laktásit Suoma álgi ságajođiheaddjibadjái Bárentsa euroárktalaš ráđis, regiovnnalaš ovttasbargui, árktalaš dorvvolašvuhtii ja EU ja Suoma ođđa árktalaš linnjemiidda sihke eanangeavaheami, dálkkádatrievdama ja vuoiggalašvuođa gaskavuhtii árktalaš guovllus.</p>
<p>Ságajođiheaddji Juuso buvttii sáhkavuorustis ovdan nuppástuvvi dálkkádaga ja mo dálkki molsašuddivuohta ja dilit, mat rievddadit ravddamus rájes nuppi ravdii, uhkidit ja hástalit juo dál sámiid vejolašvuođaid bargat árbevirolaš ealáhusaiguin, dego guolástemiin ja boazodoaluin. – Dálkkádatkriisa áigge lea erenomáš dehálaš gudnejahttit eamiálbmogiid rivttiid ja hukset ovttas servodaga, mas gávdnojit vuostálastinnávccat nuppástusaid ektui maiguin mii juo dál deaividit, lohká Juuso.</p>
<p>Loga sáhkavuoru dáppe (eaŋgalasgillii)</p>
<p>Konferánssa áigge Juuso ja Koivisto deaivvadeigga olgoriikkaministtar Pekka Haavistoin ja oassálastiba konferánssas lágiduvvon panelaságastallamiidda.</p>
<p type="title">Lassedieđut</p>
<p>Ságajođiheaddji Tuomas Aslak Juuso 040 687 3394 tuomas.juuso(at)samediggi.fi</p>
<p>I várreságajođiheaddji Anni Koivisto 040 415 5969 anni.koivisto(at)samediggi.fi</p>
</body></document>
