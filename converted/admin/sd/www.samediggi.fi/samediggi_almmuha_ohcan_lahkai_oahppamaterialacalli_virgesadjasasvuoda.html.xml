<document xml:lang="sme" id="no_id"><header><title>Sámediggi almmuha ohcan láhkai oahppamateriálačálli virgesadjásašvuođa - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>190</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/14/samediggi-almmuha-ohcan-lahkai-oahppamaterialacalli-virgesadjasasvuoda/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_oppimateriaalisihteerin_viransijaisuuden.html"/><parallel_text xml:lang="smn" location="samitigge_almoot_uuccamnaal_oppamateriaalcallee_virgesajasasvuoda.html"/><parallel_text xml:lang="sms" location="saa_mte_gg_i_lmmat_ooccad_mattmateriaal_piisar_ve_rggsajjsazvuod.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai oahppamateriálačálli virgesadjásašvuođa</p>
<p>Virgesadjásašvuohta álgá soahpamuša mielde nu jođánit go vejolaš ja joatkašuvvá 30.6.2023 rádjai ja vejolaččat dan maŋŋelge. Doaibmabáiki lea Sámekulturguovddáš Sajosis, Anáris. Virgesadjásašvuođa bargoáigi lea soahpamuša mielde 60–100 % ollislaš bargoáiggis.</p>
<p>Oahppamateriálačálli barggut leat meroštallojuvvon Sámedikki bargoortnega 40 §:s. Oahppamateriálačálli bargu lea válmmaštallat sámegielat oahppamateriála buvttadeapmái guoski áššiid, doaibmat skuvlen- ja oahppamateriálalávdegotti ja sámi skuvlenáššiid ovttasbargoorgána áššemeannudeaddjin, čállin ja válmmaštallin oahppamateriálaáššiin ja ollašuhttit lávdegotti, ovttasbargoorgána, Sámedikki stivrra ja Sámedikki čoahkkima bargan doaibmasuorggis mearrádusaid.</p>
<p>Oahppamateriálačálli čuovvu ja hálddaša oahppamateriálamearreruđa geavaheami ja materiálafitnuid, goziha mearreáigásaš oahppamateriálabargiid barggu, fuolaha oahppamateriálafitnuid doaimmahanbarggus, veahkeha Sámedikki sátnejođiheaddji doaibmasuorgásis gullevaš bargguin ja doallá oktavuođa eará sámeorganisašuvnnaide rájiid rastá ja iešguđet eiseválddiide.</p>
<p>Seađáhusvuđot gelbbolašvuođagáibádus lea virggi eaktudan skuvlejupmi ja lassin gáibiduvvo sámegiela dáidu (ásahus 1727/95). Vai virggi sáhttá dikšut ceavzilit, eaktudit heivvolaš allaskuvladutkosa, skuvlenáššiid ja hálddahuslaš bargguid dovdama ja buriid ovttasbargo- ja gulahallandáidduid.</p>
<p>Bálká mearrašuvvá Sámedikki bálkávuogádaga gáibádusdási IV/II mielde (vuođđobálká 2760,63 euro/mb). Vuođđobálkká lassin máksojuvvojit bargohárjánumi mielde ahkelasit ja 24 % sámeguovllu lassi.</p>
<p>Ohcamušaid oktan mildosiiddisguin galgá doaimmahit Sámedikki čállingoddái 28.3.2023 rádjái čujuhussii: https://www.sympahr.net/public/pq.aspx?bf5a767a</p>
<p>Lassedieđuid addá skuvlenčálli Bigga-Helena Magga 010 839 3121. Sámedikki doaimmaide sáhttá oahpásmuvvat neahttačujuhusas www.samediggi.fi .</p>
<p>Anáris 14.3.2023 Sámediggi</p>
</body></document>
