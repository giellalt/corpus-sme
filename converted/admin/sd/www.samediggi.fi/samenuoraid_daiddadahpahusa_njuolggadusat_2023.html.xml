<document xml:lang="sme" id="no_id"><header><title>Sámenuoraid dáiddadáhpáhusa njuolggadusat 2023 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>324</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/24/samenuoraid-daiddadahpahusa-njuolggadusat-2023/?lang=dav</origFileName><parallel_text xml:lang="fin" location="saamelaisnuorten_taidetapahtuman_saannot_2023.html"/><parallel_text xml:lang="smn" location="saminuorai_taaidatabahtus_njuolgadusah_2023.html"/><parallel_text xml:lang="sms" location="saa_mnuori_cea_ppvuottpeei_v_vuakkoozz_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámenuoraid dáiddadáhpáhusa njuolggadusat 2023</p>
<p>Jagi 2023 sámenuoraid dáiddadáhpáhusa njuolggadusat leat dál gárvásat. Álgojagi lei álmmuhuvvon, ahte dáiddadáhpáhusa ahkerádji loktejuvvo. Sámedikki skuvlen- ja oahppamateriálalávdegoddi goittotge mearridii čoahkkimis 17.3.2023 rávvet Sámenuoraid dáiddadáhpáhusa nuppástahttit ahkerájiid nu, ahte dáhpáhusas eai livčče ahkerájit. Dát rávvagat vuođđuduvvet lasseruhtadeapmái, mas sámedikki stivra lea mearridan čoahkkimis 10.2.2023 . Dát ođđa linjen ahkerájiin lea čáhkaduvvon dáhpáhusa njuolggadusaide nu, ahte 6-9-jahkásaččaide lea iežas luohkká. Lassin 13-20-jahkásaččat leat ovttastuvvon iežaset joavkun. Ovddabealde máinnašuvvon nuppástus lea linnjás riikaviidosaš Nuori Kulttuuri-dáhpáhusain, mas dat ahkejoavkkut gullet seamma luohkkáide.</p>
<p><em type="italic">Sámenuoraid dáiddadáhpáhusa 2023 njuolggadusat: </em></p>
<list><p type="listitem">Sámenuoraid dáiddadáhpáhussii sáhttet oassálastit buot mánát ja nuorat, geat leat dahje leat leamaš sámegielat dahje sámegiela oahpahusas dahje leat sámegielagat.</p>
<p type="listitem">Dáiddadáhpáhusa váldotemán lea ovdanbukti dáidagat, mat sáhttet leat ovdamearkka dihte musihkka, teáhter, dánsa, stand up ja lávdedikten.</p>
<p type="listitem">Ovdanbuktimat galget leat sámegillii (anáraš-, nuortalaš- dahje davvisámegiella)</p>
<p type="listitem">Dáhpáhusas sáhttá ovdanbuktit earáid buvttadusaid.</p>
<p type="listitem">Lávdeovdanbuktima guhkkodagat ožžot leat eanemustá <list><p type="listitem">Musihkka, dánsa, lávdedikten stand up ja eará ovdanbuktimat, mat vástidit daid: eanemustá 5 minuhta</p>
<p type="listitem">Teáhter ja eará ovdanbuktimat, main lea juotna: eanemustá 15 min</p>
</list></p>
<p type="listitem">Lávdeovdanbuktimiid árvvoštallat ahkeluohkáin mielde. Ahkeluohkát leat: <list><p type="listitem">6–9-jahkásaččat</p>
<p type="listitem">9–12-jahkásaččat</p>
<p type="listitem">13–20-jahkásaččat</p>
</list></p>
<p type="listitem">Vuollel 13-jahkásaččat sáhttet oassálastit, jos dievas agát olmmoš rávve sin.</p>
<p type="listitem">Lávdeovdanbuktimiid teknihkalaš sávaldagaiguin galgá álmmuhit sámediggái 12.4.2023 rádjai.</p>
<p type="listitem">Dáiddadáhpáhusa nubbin temán lea duodji.</p>
<p type="listitem">Duoji ahkeluohkát leat <list><p type="listitem">6–12-jahkásaččat</p>
<p type="listitem">13–20-jahkásaččat</p>
</list></p>
<p type="listitem">Goappásge duoji luohkás bálkkašuvvo unnimustá okta bargu.</p>
<p type="listitem">Dujiid, mat sáddejuvvojit duodjeluohkkái, galgá doaimmahit sámekulturguovddáš Sajosii maŋimustá 26.4.2023.</p>
<p type="listitem">Duodjeluohkkái boahtán dujiid bidjat oaidnin láhkai dáiddadáhpáhusa áigái sierra čájáhuslatnjii, gos daid sáhttá fitnat geahččamin.</p>
<p type="listitem">Duojis váldo ovddalgihtii 1–2 čuovgagova. Čuovgagova(t) doaimmahuvvojit Sámediggái 19.4.2023 rádjai čujuhussii sntaidetapahtuma(at)samediggi.fi</p>
<p type="listitem">Duojis váldojuvvon čuovgagova oktavuođas galgá leat dahkki namma, ahki, báikegoddi, geavahuvvon materiála ja oanehaččat dan birra, mas duodji lea ožžon inspirašuvnna dahje maid háliida dujiinis čájehit.</p>
</list><p>Almmuheapmi dáiddadáhpáhusa lávdeovdanbuktimiidda, duodjeoassái ja bargobájiide rahpasa vahkus 13. Almmuhanskovvi sáhtuid ja idjademiid várás sáddejuvvo sámeguovllu gielddaid skuvllaide 24.3.2023. Earát sáhttet bivdit skovi čujuhusas sntaidetapahtuma(at)samediggi.fi</p>
</body></document>
