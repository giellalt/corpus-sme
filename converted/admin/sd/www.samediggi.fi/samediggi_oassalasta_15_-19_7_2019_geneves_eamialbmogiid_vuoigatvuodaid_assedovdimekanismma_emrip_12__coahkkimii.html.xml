<document xml:lang="sme" id="no_id"><header><title>Sámediggi oassálastá 15.-19.7.2019 Geneves Eamiálbmogiid vuoigatvuođaid áššedovdimekanismma (EMRIP) 12. čoahkkimii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>234</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/07/16/samediggi-oassalasta-15-19-7-2019-geneves-eamialbmogiid-vuoigatvuodaid-assedovdimekanismma-emrip-12-coahkkimii/?lang=dav</origFileName><parallel_text xml:lang="fin" location="saamelaiskarajat_osallistuu_15_-19_7_2019_genevessa_pidettavaan_alkuperaiskansojen_oikeuksien_asiantuntijamekanismin_emrip_12__istuntoon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi oassálastá 15.-19.7.2019 Geneves Eamiálbmogiid vuoigatvuođaid áššedovdimekanismma (EMRIP) 12. čoahkkimii</p>
<p>Sámediggi, ovddasteaddjinis Sámedikki nubbi várreságadoalli Tuomas Aslak Juuso, oassálastá 15.-19.7.2019 Geneves Šveiccas jahkásaš Eamiálbmogiid vuoigatvuođaid áššedovdimekanismma čoahkkimii. Sámedikkis leat čoahkkimis máŋga sáhkavuoru.</p>
<p>Vuossárgga 15.7. dollojuvvon Sámedikki sihke Sámiráđi oktasaš sáhkavuorus lei váldodeaddu lagamustá riikkarájáid dagahan hástalusain sápmelaččaid eallimis. Sáhkavuorus buktojuvvui maiddái ovdan rájáid rasttildeaddji oktasašbarggu mearkkašupmi. <span type="quote">“Mii sápmelaččat leat okta álbmot, mii eallá njealji riikka siste Suomas, Ruoŧas, Norggas ja Ruoššas”</span>, Juuso cealká sáhkavuorustis.</p>
<p>Sáhkavuorus gávnnahuvvo ahte sihke riikkaráját ja ovdamearkka dihte sápmelaš badjeolbmuid johtima stivrejeaddji soahpamušat ja láhkaásaheapmi leat rievdan juo muhtun geardde daid vuođđudeami maŋŋá. <span type="quote">“Mii leat vuogáiduvvan dáidda nuppástusaide ja ođđa diliide, muhto lunddolaččat dain lea leamaš váikkuhus min kultuvrii ja midjiide oktan álbmogin”</span>, joatká Juuso.</p>
<p>Olahuvvon oktasašbargu sámegielaid suorggis loktejuvvui sáhkavuorus ovdan positiivvalaš ovdamearkan bures lihkostuvvan, rájáid rasttildeaddji oktasašbarggus sámedoaibmiid gaskka. Maiddái Sámi parlamentáralaš ráđđi (SPR) deattuhuvvui dehálaš, oktasašbarggu ovddideaddji doaibmin.</p>
<p>Sámi parlamentáralaš ráđđi ja Sámediggi leat mielde ordnemin panelaságastallama, mii dollojuvvo EMRIP-čoahkkima áigge ja man dat jođihit ovttas golmma eará, sierra guovlluid ovddasteaddji eamiálbmotorganisašuvnnaiguin – The International Indian Treaty Council (IITC), Coordinadora de las Organizaciones Indígenas de la Cuenca Amazónica (COICA) and Asia Indigenous Peoples Pact (AIPP). Panelaságastallan lea siidodáhpáhus, mas ságastallo eamiálbmogiid oassálastinvejolašvuođain Ovttastuvvan Našuvnnaid (ON) doibmii, ja oassálastimis deaividuvvon hástalusain.</p>
<p>Sámediggi lea riikkaidgaskasaš doaibmasis guoski strategiija mielde geahččalan aktiivvalaččat ovddidit ja bajásdoallat ságastallama eamiálbmogiid oassálastinvejolašvuođain ON:s.</p>
<p type="title">Lassediehtu:</p>
<p>Sámedikki II várreságadoalli Tuomas Aslak Juuso tel. 040 1871331, tuomas.juuso(at)samediggi.fi</p>
</body></document>
