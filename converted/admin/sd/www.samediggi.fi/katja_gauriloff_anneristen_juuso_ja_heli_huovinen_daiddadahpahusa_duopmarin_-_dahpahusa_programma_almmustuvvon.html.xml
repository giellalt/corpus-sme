<document xml:lang="sme" id="no_id"><header><title>Katja Gauriloff, Ánneristen Juuso ja Heli Huovinen dáiddadáhpáhusa duopmárin – dáhpáhusa prográmma almmustuvvon - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>263</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/02/katja-gauriloff-anne-risten-juuso-ja-heli-huovinen-daiddadahpahusa-duopmarin-dahpahusa-programma-almmustuvvon/?lang=dav</origFileName><parallel_text xml:lang="fin" location="katja_gauriloff_anni-kristiina_juuso_ja_heli_huovinen_taidetapahtuman_tuomareiksi_-_tapahtuman_ohjelma_julkaistiin.html"/><parallel_text xml:lang="smn" location="katja_gauriloff_anni-kristiina_juuso_ja_heli_huovinen_taaidatabahtus_tuamarin_-_tabahtus_ohjelm_almostui.html"/><parallel_text xml:lang="sms" location="katja_gauriloff_anni-kristiina_juuso_da_heli_huovinen_saa_mnuori_cea_ppvuodpeei_vi_arvstooll_jen_-_cea_ppvuodpeei_vi_programm_olmstottum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Katja Gauriloff, Ánneristen Juuso ja Heli Huovinen dáiddadáhpáhusa duopmárin – dáhpáhusa prográmma almmustuvvon</p>
<p><em type="italic">Filbmabagadeaddji Katja Gauriloff, filbmanásti/neavttár Ánneristen Juuso ja neavttár/sámegielat mánáid TV Unna Junná buvttadeaddji Heli Huovinen barget Sámenuoraid dáiddadáhpáhusa duopmárin 10.-11.4. Anáris Sajosis. Ordnejeaddjit illudit, go dovddus ealligovva- ja tv-násttit leat mielde. – Iežas kultuvrra ovddasteaddji beakkálmasaid oaidnin iežas dáhpáhusas lea hui fiinnis. Sáhttá dušše govahallat, mo orru ovdanbuktit iežas teáhtera stuorra máilmmis bálkkašuvvon dáiddáriid ovddas, Sámedikki sátnejođiheaddji Tiina Sanila-Aikio dadjá. </em></p>
<p>Sámenuoraid dáiddadáhpáhusa rahpanfeasta dollojuvvo gaskavahkkoeahkeda Sajosa stuorra auditorias dmu 18 rájes. Rahpamiin gullat musihka buot golmmá Suomas hupmon sámegillii. Nuortalašmusihka ovdanbuktá <em type="italic">Anna Lumikivi </em>ovttas <em type="italic">Katri Kittiläin. </em><em type="italic">Amoc </em>ja <em type="italic">Ailu Valle </em>räppeba anáraš- ja davvisámegillii. <em type="italic">Sámi musihkkaakademiija </em>prográmmas lea árbevirolaš ja ođđa sámemusihkka. </p>
<p>Dáiddadáhpáhusa rahpá sátnejođiheaddji <em type="italic">Tiina Sanila-Aikio </em>. </p>
<p>Dáhpáhusa váldobeaivve, duorastaga 11.4. oaidnit 12 sámenuoraid iežaset teáhterčájáhusa. Dasa lassin Sajosis leat vejolašvuođat oassálastit máŋggalágan bargobájiide, sámegielat mánáid- ja nuoraid girjjálašvuhtii oahpásnuvvamii dahje vaikkeba sámegielaid foanttaid luđemii iežas telefovdnii ja tablehttii dahje govaid váldimii dáiddadáhpáhusa iežar-seainni ovddas.</p>
<p>Dáhpáhussii vurdojuvvojit lahka 500 oassálasti Helssega ja Ohcejoga gaskkas. Teáhterčájáhusain leat fárus badjel 100 nuora. Dáhpáhusa giellan leat sámegielat.</p>
<p><em type="italic">Duorastaga 11.4. prográmma: </em></p>
<p>Prográmmii sáhttet boahtit rievdadusat!</p>
<p>Dáhpáhusa láidesteapmi lea oahpes vieru mielde golmma gillii: nuortalaš-, anáraš- ja davvisámegillii. Láidesteaddjin barget nuortalašgielat <em type="italic">Teemu Titola, </em>anárašgielat <em type="italic">Satu Aikio </em>ja davvisámegielat <em type="italic">Áslat Ovllá Länsman. </em></p>
<p>Bargobájiid lassin dáhpáhusas sáhttá deaivat sámegielat mánáid- ja nuoraid girjjálašuođa buvttadedjiid. Dáhpáhussii servet <em type="italic">Dávvi Girji , Kolttakulttuurisäätiö , Anarâškielâ servi </em>ja <em type="italic">Kieletär . </em>Maiddái <em type="italic">Sámi giella- ja kulturguovddáš </em>Karášjogas boahtá juohkit <em type="italic">Gába </em>-bláđi. </p>
<p><em type="italic">Lassedieđut </em>: </p>
<p>Anna Lumikivi 010 839 3174, 040 684 1957 anna.lumikivi(at)samediggi.fi Facebook: @saamelaisnuortentaidetapahtuma Instagram: @samenuoraid_daiddadahpahus Dáhpáhusa hashtagit: #sndd2019 / #sntt2019</p>
</body></document>
