<document xml:lang="sme" id="no_id"><header><title>Sámediggi almmuha ohcanláhkai goahka ja restauráŋŋabargi bargguid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>370</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/14/samediggi-almmuha-ohcanlahkai-goahka-ja-restaurannabargi-bargguid/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_kokin_ja_ravintolatyontekijan_tehtavat.html"/><parallel_text xml:lang="smn" location="samitigge_almoot_uuccamnaal_kooka_ja_raavadviasupargee_tooimaid.html"/><parallel_text xml:lang="sms" location="saa_mte_gg_i_lmmat_ooccamnalla_kookk_da_poorrampai_kktuajjla_tuajaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcanláhkai goahka ja restauráŋŋabargi bargguid</p>
<p type="title">Goahkka/restauráŋŋabargi</p>
<p>Anára girkosiidii Juvdujoga gáddái huksejuvvon sámekulturguovddáš Sajos lea Suoma sápmelaččaid hálddahusa ja kultuvrra guovddáš. Sajos lea máŋggakultuvrralašvuođa gávnnadanbáiki, dáhpáhusdállu, kongreassaguovddáš ja čoahkkinbáiki.</p>
<p>Mii ohcat Sajosa restauráŋŋii bargui fitnodatdoallilágan, iešheanalaš, positiivvalaš, njuovžilis ja ámmátdáiddolaš goahka, geas leat buorit vuorrováikkuhandáiddut, mearreáigásaš bargogaskavuhtii 14.1.2019 – 31.12.2019 rádjái.</p>
<p>Máŋggabealálaš bargguide gullet lunšša ja vitriidnabuktagiid ráhkadeapmi, čoahkkinguossoheamit, áššehasbálvaleapmi, grossagávpediŋgomiid dikšun, lihtiid, rusttegiid ja gievkkanlanjaid buhtisin doallan sihke eará restauráŋŋa almmolaš barggut.</p>
<p>Ohccis mii sávvat bargui heivvolaš skuvlenduogáža, doarvái guhkes bargovásáhusa vástideaddji bargguin sihke hygieniija- ja alkoholapássa. Barggus dárbbaša beaivválaččat sámegiela, suomagiela ja eaŋgalasgiela. Bargoáigi lea váldooasis árgabeivviin 9-17. Gelbbolašvuođagáibádussan lea barggu eaktudan heivvolaš skuvlejupmi ja sámegiela dáidu (ásahus 1727/95). Barggu ceavzilis dikšun gáibida viiddis sámekultuvrra dovdamuša.</p>
<p>Mii fállat dutnje iehčanas ja máŋggabealálaš barggu sihke somás mielbargiid joavkku du doarjjan. Restoráŋŋabargi bálká mearrašuvvá Sámedikki bálkávuogádaga gáibádusdási VI/II mielde (1879,22/mb). Vuođđobálkká lassin barggus máksojuvvo 24 % sámeguovllu lassi ja bargovásáhusa mielde vásáhuslasit. Bálká devdojuvvo dalánaga go heivvolaš ohcci gávdno.</p>
<p>Lassedieđuid barggus addá márkanastinhoavda Katariina Guttorm 010 839 3109. Ohcamušaid čuvvosiiguin galgá sáddet čujuhussii info@samediggi.fi maŋimuštá 4.1.2019.</p>
<p>Lassedieđut Sajosis ja Sámedikkis neahttasiidduin <em type="italic">www.sajos.fi </em>ja www.samediggi.fi </p>
<p type="title">Restauráŋŋabargi</p>
<p>Anára girkosiidii Juvdujoga gáddái huksejuvvon sámekulturguovddáš Sajos lea Suoma sápmelaččaid hálddahusa ja kultuvrra guovddáš. Sajos lea máŋggakultuvrralašvuođa gávnnadanbáiki, dáhpáhusdállu, kongreassaguovddáš ja čoahkkinbáiki.</p>
<p>Mii ohcat Sajosii bargui iešheanalaš, positiivvalaš ja njuovžilis restauráŋŋabargi/lágádusdikšu, geas leat buorit vuorrováikkuhandáiddut, mearreáigásaš bargogaskavuhtii 14.1.2019 – 31.12.2019 rádjái.</p>
<p>Máŋggabealálaš bargguide gullet goahka veahkeheapmi lunšša ja vitriidnabuktagiid ráhkadeamis, čoahkkinguossoheamit, áššehasbálvaleapmi, grossagávpediŋgomiid dikšun, lihtiid, rusttegiid ja gievkkanlanjaid buhtisin doallan sihke eará restauráŋŋa almmolaš barggut. Dasa lassin veahkehat lágádusdikšu Sajosa eará doaibmalanjaid buhtisin doallamis.</p>
<p>Ohccis mii sávvat bargui heivvolaš skuvlenduogáža, doarvái guhkes bargovásáhusa vástideaddji bargguin sihke hygieniija- ja alkoholapássa. Barggus dárbbaša beaivválaččat sámegiela, suomagiela ja eaŋgalasgiela. Bargoáigi lea váldooasis árgabeivviin 9-17. Gelbbolašvuođagáibádussan lea barggu eaktudan heivvolaš skuvlejupmi ja sámegiela dáidu (ásahus 1727/95). Barggu ceavzilis dikšun gáibida sámekultuvrra dovdamuša.</p>
<p>Mii fállat dutnje iehčanas ja máŋggabealálaš barggu sihke somás mielbargiid joavkku du doarjjan. Restoráŋŋabargi bálká mearrašuvvá Sámedikki bálkávuogádaga gáibádusdási VI/III mielde (1822,68/mb). Vuođđobálkká lassin barggus máksojuvvo 24 % sámeguovllu lassi ja bargovásáhusa mielde vásáhuslasit. Bálká devdojuvvo dalánaga go heivvolaš ohcci gávdno.</p>
<p>Lassedieđuid barggus addá márkanastinhoavda Katariina Guttorm 010 839 3109. Ohcamušaid čuvvosiiguin galgá sáddet čujuhussii info@samediggi.fi maŋimuštá 4.1.2019.</p>
<p>Lassedieđut Sajosis ja Sámedikkis neahttasiidduin <em type="italic">www.sajos.fi </em>ja www.samediggi.fi </p>
</body></document>
