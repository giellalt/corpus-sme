<document xml:lang="sme" id="no_id"><header><title>Sámeguovllu skuvllaide skeŋkejuvvojit sáme- ja suomagielat lohkangirjjit - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>168</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/15/sameguovllu-skuvllaide-skenkejuvvojit-same-ja-suomagielat-lohkangirjjit/?lang=dav</origFileName><parallel_text xml:lang="fin" location="saamelaisalueen_koulut_saavat_lahjoituksena_saamen-_ja_suomenkielisia_lukukirjoja.html"/><parallel_text xml:lang="smn" location="samikuavlu_skoovlah_finnejeh_skengkkan_sami-_ja_suomakielalijd_luuhamkiirjijd.html"/><parallel_text xml:lang="sms" location="saa_mvuu_d_skooul_vuazhzha_skiangkkan_saa_m_-_laa_ddkiollsaid_lookkamkii_rjid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámeguovllu skuvllaide skeŋkejuvvojit sáme- ja suomagielat lohkangirjjit</p>
<p><em type="italic">Sámiid ruovttuguovllu skuvllat ožžot skuvlajagi álgui stuorra girjepáhka, mas leat sáme- ja suomagielat lohkangirjjit. Páhkka sisttisdoallá logi iešguđet sámegielat girjji ja gávcci iešguđet suomagielat girjji. Juohke páhkas leat oktiibuot 50 girjji, maid ulbmilin lea nannet erenomážit 3.- ja 4.-luohkálaččaid lohkanmovtta ja lohkama astoáiggeájanassan. </em></p>
<p>Girjjiid skeŋkema goasttida Suoma kulturfoandda Lukuklaani-fidnu , mainna Sámedikki skuvlen- ja oahppamateriáladoaimmahat bargá ovttasbarggu. Sámediggi lea skáhppon girjjiid. Girjjit leat anáraš- nuortalaš- ja davvisámegillii ja válljejuvvon skuvllaid oahpahusgielaid ja sávaldagaid mielde. Sámediggi mearrida girjepáhkaid juohkima sámeguovllu skuvllaide.</p>
<p>Lukuklaani skeŋke juohke Suoma vuolle- ja oktasašskuvlii 50 girjji páhka čakčat 2018. Dat lea skáhppon badjelaš 100 000 girjji dán dárkkuhussii. Ruoŧa- ja sámegielat ohppiide leat heivehuvvon erenomáš girjepáhkat.</p>
<p>Suoma Kulturfoanda, mii lágida girjjiid skáhppoma, lea priváhtta vuođđudus. Dan doaibma vuođđuduvvá ruđaide, mat leat testamentejuvvon dahje skeŋkejuvvon. Mánáidgirjjálašvuođa ámmátolbmot leat válljen girjjiid, mat leat oaivvilduvvon erenomážit 3-4. luohkálaččaide, geat leat fitnu okta čuozáhatjoavku.</p>
<p><em type="italic">Lassedieđut: </em></p>
<p>Miina Seurujärvi, miina.seurujarvi(at)samediggi.fi , 010 839 3193.</p>
<p><em type="italic">Govas anárašgielat oahppamateriálabargi Miina Seurujärvi čohkke girjepáhkaid, mat sáddejuvvojit skuvllaide. </em></p>
</body></document>
