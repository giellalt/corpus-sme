<document xml:lang="sme" id="no_id"><header><title>Nuoraidráđđi lágida nuoraidturnea - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>286</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/13/nuoraidraddi-lagida-nuoraidturnea/?lang=dav</origFileName><parallel_text xml:lang="fin" location="nuorisoneuvosto_jarjestaa_nuorisokiertueen.html"/><parallel_text xml:lang="smn" location="nuorairaadi_uarnee_nuoraiturnee.html"/><parallel_text xml:lang="sms" location="nuorisuavtos_jaa_rjast_nuorijoddi_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nuoraidráđđi lágida nuoraidturnea</p>
<p>Nuoraidráđđi lágida čakčat 2022 sámenuoraide dárkkuhuvvon asttuáiggedoaimma turnea. Nuoraidráđi prošeaktabargin lea álggahan Miia Ruokojärvi.</p>
<p>Miia Ruokojärvi álggahii čakčamánu álggus nuoraidráđi prošeaktabargin. Su bargguide gullá earret eará sámegielat ja – kultuvrra mieldásaš asttuáigge doaimma ovddideapmi ovttas nuoraidráđiin ja maiddái sámenuoraide dárkkuhuvvon nuoraid asttuáiggedoaimma turnea plánen ja ollašuhttin. Ulbmilin lea nannet sámegielat nuoraidkultuvrra ja roahkasmahttit nuoraid geavahit sámegiela maiddái asttuáigge.</p>
<p>– Lea somá beassat bargat sámenuoraiguin. Lean ieš smávva báikegottis eret, gos ii leat leamaš sámegielat asttuáigge doaibma. Prošeavttas bargan orru erenomáš dehálaš, muitala nuoraidráđi prošeaktabargi Miia Ruokojärvi.</p>
<p>– Sávan, ahte nu máŋga sámenuora go vejolaš oassálastet min lágidan doibmii. Doaibma plánejuvvo nuoraid sávaldagaid mielde ja sisdoallun leat earret eará sámeduojit, lávdespealut ja ovttas orrun. Mu skuvlejupmin lea bivttastansuorggi artesána, nu ahte giehtaduojit ja duddjon loktanitge lunddolaš temán turnea áigge, Ruokojärvi joatká.</p>
<p>Turnea ollašuhtto čavčča áigge sámeguovllu gielddain ja sámeguovllu olggobealde lea plánejuvvon turnea ollašuhttot álgoplána mielde Oulus, Helssegis, Tamperees ja Jyväskyläs. Turnea johtima sáhttá čuovvut Sámedikki ja nuoraidráđi neahttasiidduin sihke nuoraidráđi Instagramis ja Facebookis. Turnea plánemis geavahuvvojit ávkin Ijahis Idja-festivála áigge čoggon ideat nuoraidráđi doaimma várás.</p>
<p>– Nuoraidráđi mihttomearrin lea leamaš máŋggaid jagiid áigge stáđásmahttit sámegielat ja kulturmieldásaš nuoraidbarggu. Nuoraidturnea áigge beassat mannat nuoraid lusa, muhto maiddái oahpásmit gielddaid nuoraidbargui, ja beassat ovttas čoavdit váilevuođaid, mat leat ovddit čilgehusain albmanan, gávnnaha nuoraidráđi ságajođiheaddji Anni-Sofia Niittyvuopio.</p>
<p>Nuoraidráđi ulbmilin lea turnea vuođul álggahit boahtte jagi prošeavtta, man áigge nannejuvvo sámegielat nuoraidkultuvra, lasihuvvo oktasašbargu gielddaid doaibmiiguin ja čielggaduvvo sámegielat nuoraidkoordináhtora bálkáheapmi Sámediggái. Koordináhtor ovddidivčče sámegielat ja sámekultuvrii vuođđudeaddji nuoraidbarggu oažžuma sámiid ruovttuguovllu gielddain ovdamearkan hábmemiin málle mo fállat ruovttuguovllu gielddaide oastobálvalussan sámegielat nuoraidbarggu.</p>
<p type="title">Lassidieđut:</p>
<p>Anni-Sofia Niittyvuopio nuoraidráđi ságajođiheaddji anni-sofia.niittyvuopio(a)samediggi.fi 040 610 7905</p>
<p>Miia Ruokojärvi nuoraidráđi prošeaktabargi miia.ruokojarvi(a)samediggi.fi 040 537 8481</p>
<p>Elli-Marja Hetta nuoraidčálli elli-marja.hetta(a)samediggi.fi 050 382 5179</p>
</body></document>
