<document xml:lang="sme" id="no_id"><header><title>Njellimis čoahkkanedje sámiid ruovttuguovllu luonddusuodjalanáššiin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>208</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/15/sammlai-dommvuud-luattsuojjlemaassi-diott-noorottes-njeallmest/?lang=dav</origFileName><parallel_text xml:lang="fin" location="saamelaisten_kotiseutualueen_luonnonsuojeluasioissa_kokoonnuttiin_nellimissa_.html"/><parallel_text xml:lang="smn" location="njellimist_cokkanii_sammilij_paikkikuavlu_luandusuojalemaasijn.html"/><parallel_text xml:lang="sms" location="sa_mmlai_dommvuu_d_luattsuojjlemaa_ssi_diott_nooro_ttes_njea_llmest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Njellimis čoahkkanedje sámiid ruovttuguovllu luonddusuodjalanáššiin</p>
<p><em type="italic">Birasministeriija, Lappi EJB-guovddáš, Meahciráđđehus ja Sámediggi čoahkkanedje Luonddusuodjalandiggái Njellimis 10.-11.8.2022. Luonddusuodjalandiggi lea jahkásaččat ordnejuvvon sámiid ruovttuguovllu stáhta eatnamiid luonddusuodjaleamis vástideaddji virgeoapmahaččaid ja Sámedikki ovttasbarggu ovddideaddji deaivvadeapmi. Dán jagi váldotemán lei Anárjávri ja dan guovllu sámekultuvra. </em></p>
<p>Deaivvadeami álggus manne čađa oassálasti beliid áigeguovdilisgeahčastagaid, man maŋŋá čikŋo dán jagi temá gieđahallamii. Oassálastit vudjo eret eará anáraškultuvrii, Anárjávrri čázádaga dillái ja dan ovdáneapmái sihke Anárjávrri čázi muddemii. Lassin Luonddusuodjalandiggi oahpásnuvai ON:id borramušgálvo- ja eanadoalloorganisašuvnna (FAO) borramušdorvoraportii , mas ovtta oassin gieđahallojuvvui Njellimis orru anáraččaid borramušvuogádat.</p>
<p>Luonddusuodjalandiggi finai maiddái Anára Kaarehjuuhâs ja oahpásnuvai johkaguovllu ovddešteapmái sihke dápmoha gođđanguovllu divvumii, mat leat dál jođus.</p>
<p>– Oassálasten vuosttas háve luonddusuodjalandiggái ja lean ilolaš dán mávssolaš ovttasbargodeaivvadeamis. Munnje lea dehálaš, ahte mii beassat ságastallat áigeguovdilis áššiin, molsut dieđuid ja seammás oahpásnuvvat sámiid ruovttuguovllu sierraiešvuođaide, dadjá Sámedikki II várreságajođiheaddji Leo Aikio.</p>
<p>Sámedikkis Luonddusuodjalandiggái oassálaste II várreságajođiheaddji Leo Aikio, ealáhus- ja birasláhkačálli Sarita Kämäräinen, ealáhusčálli Laura Olsén-Ljetoff, birasčálli Tiina Lovisa Solbär ja dieđihančálli Johanna Alatorvinen. Luonddusuodjalandiggi lea čoahkkanan jagi 2002 rájes jeavddalaččat. Koronapandemiija áigge deaivvademiide lea boahtán guovtti jagi boddu. Čuovvovaš deaivvadeapmi ordnejuvvo fas boahtte jagi.</p>
<p><em type="italic">Govva: Oassin prográmma Luonddusuodjalandiggi oahpásnuvai anáraš borramuškultuvrii ja eahketborramuššan suovastuvvui Anárjávrris bivdojuvvon čuovža. Govva: Johanna Alatorvinen/ Sámediggi. </em></p>
<p type="title">Lassedieđut:</p>
<p>Leo Aikio II várreságajođiheaddji 040 621 6505 leo.aikio@samediggi.fi</p>
</body></document>
