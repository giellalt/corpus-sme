<document xml:lang="sme" id="no_id"><header><title>Máilmmi eamiálbmotgielaid jahki - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>168</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/iyil2019/?lang=dav</origFileName><parallel_text xml:lang="fin" location="vuonna_2019_vietetaan_yk:n_alkuperaiskansojen_kielten_teemavuotta.html"/><parallel_text xml:lang="smn" location="oa_algaaalmugkielai_teemaihe.html"/><parallel_text xml:lang="sms" location="ee_jj_2019_vio_ttjet_om:i_alggmeerai_kioli_tee_mmee_jj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Jahki 2019 lea ON:a máilmmi eamiálbmotgielaid jahki!</p>
<p type="title">Maid mun sáhtán bargat temájagi ovdii? Movt mun sáhtán oassálastit?</p>
<p>Sámediggi hástala du, jus it máhte sámegiela, de oahpahallat ovtta sámegiela vuođđoáššiid dahje jus máhtát juo ovtta sámegiela, de oahpahala nuppi sámegiela vuođđoáššiid vai buorebut gulahalašeimmet sámegillii gaskaneamet!</p>
<p>Sámediggi hástala olbmuid geavahit sámegiela álo go dasa lea sámi giellalága olis vejolašvuohta. Deavdde vearroalmmuhusa sámegillii, bivdde Álbmotealáhuslágádusas sámegielat bálvalusa, geavat sámegielat dearvvašvuođabálvalusaid -virgeoapmahaččat galget daid fállat dutnje sámegillii. Jus it leat ožžon sámegielat bálvalusa – sádde das dieđu Sámediggái – mii veahkehit du!</p>
<p type="title">Sámedikki doaimmat giellajagi áigge</p>
<p>Eamiálbmotgielaid temájahki lea jagi 2019 Sámedikki doaibmaplána oktan váldodoaibman. Temájahki čalmmustahttojuvvo iešguđetgeláhkái ja dieđut beaiváduvvojit siidui dađi mielde.</p>
<p type="title">Sámi giellavahkku 21.-27.10.2019</p>
<p>Sámediggi bovde buohkaid oassálastit temavahkkui ovdamearkka dihte ordnemin dáhpáhusaid, kampanjaid dahje ovdanbuktimin sámegielaid iešguđetgeláhkái. Giellavahkku ulbmilin lea loktet sámegielaid oidnoma olles riikkas. Giellavahkku lágiduvvo ovttasbarggus Norgga ja Ruoŧa Sámedikkiiguin. www.giellavahkku.no</p>
<p>Searvva sámi giellavahkkui 21.-27.10. 2019!</p>
<p>Sámi giellaofelaččat movttiidahttet sámástit</p>
<p type="title">Mii geavahit fáddágilkoriid sosiála mediain:</p>
<p>#IYIL2019 #sápmi #Indigenouslanguages #WeAreIndigenous</p>
<p>www.en.iyil2019.org/</p>
<p type="title">Ruoŧa sámedikki giellajagi siiddut:</p>
<p>https://www.sametinget.se/urfolkssprakaret</p>
</body></document>
