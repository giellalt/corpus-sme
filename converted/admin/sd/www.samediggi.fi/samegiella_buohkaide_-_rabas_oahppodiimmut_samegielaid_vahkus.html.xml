<document xml:lang="sme" id="no_id"><header><title>Sámegiella buohkaide! – rabas oahppodiimmut sámegielaid vahkus - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>304</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/10/07/samegiella-buohkaide-rabas-oahppodiimmut-samegielaid-vahkus/?lang=dav</origFileName><parallel_text xml:lang="fin" location="tunti_saamea_kaikille_-_avoimet_oppitunnit_saamen_kielten_viikolla_.html"/><parallel_text xml:lang="smn" location="tijme_samikiela_puohhaid_-_avus_oppatijmeh_samikielai_ohhoost_.html"/><parallel_text xml:lang="sms" location="ciass_saa_mkiol_pukid_-_aavas_mattciass_saa_mkioli_nea_ttlest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámegiella buohkaide! – rabas oahppodiimmut sámegielaid vahkus</p>
<p>Sámegielaid gáiddusoahpahusa pilohttafidnu ordne maiddái dán jagi rabas giellalávgun oahppodiimmuid sámegielaid vahkus 25-31-10.2021.</p>
<p>Oahppodiimmut lea oaivvilduvvon vuođđooahpahusa oahppiide ja nuppi dási studeanttaide, muhto diimmuide ožžot searvat buohkat geat leat beroštuvvan sámegielain. Diimmuide sáhttá oassálastit guđege oahppi iešráđálaččat, dahje olles luohkká sáhttá oassálastit ovttas seammá boddui oktasaš rusttegiin. Oassálastit sáhttá maiddái máŋgga diibmui.</p>
<p>Oahppodiimmuid ulbmilin lea lasihit dieđu sápmelaččaid ja sámegielaid birra sihke movttiidahttit oassálastiid sámegielaide giellalávgunmetodaiguin nu, ahte oahpaheaddji hállá oahppodiimmuin eanaš sámegiela. Diimmut sisttisdollet lávlagiid, hoahkamiid ja spealuid!</p>
<p>Oahppodiimmut dollojuvvojit Microsoft Teams bokte. Diimmut leat oktiibuot golbma, okta guđege Suomas hállojuvvon sámegielas: nuortalaš-, anáraš- ja davvisámegielas. Oahppodiimmut leat heivehuvvon sierra ahkejoavkkuide ja juohke diimmus lea iežas fáddá.</p>
<p type="title">Áigetávval:</p>
<p><em type="italic">Di/Ma </em><em type="italic">26.10. dmu 10-11 </em></p>
<p>Nuortalašgiella luohkáide 3-6, fáddán muorjjit</p>
<p><em type="italic">Ga 27.10. dmu 10-11 </em></p>
<p>Davvisámegiella badjedási luohkáide, fáddán vahkubeaivvit</p>
<p><em type="italic">Duo 28.10. dmu 13-14 </em></p>
<p>Anárašgiella vuolledási luohkáide, fáddán meahcceeallit</p>
<p>Diimmuid áigge lea vejolaš jearrat gažaldagaid ja ságastallat chatas. Oahpaheaddji lassin gažaldagaide vástidit gáiddusoahpahusfitnu bargit. It dárbbaš almmuhit iežat ovddalgihtii. Oahppodiimmut báddejuvvojit ja báttit almmustahttojit diimmuid maŋŋá čujuhusas www.saamenetaopetus.com/tapahtumia .</p>
<p>Dárkilut rávvagat das mo searvvat diibmui gávdnojit gáiddusoahpahusfitnu neahttasiidduin ja Facebookas .</p>
<p><em type="italic">Sámegielaid gáiddusoahpahusa pilohttafitnu </em>hálddaša Ohcejoga gielda ja koordinere Sámediggi. Pilohttafitnu ruhtada oahpahus- ja kulturministeriija. Pilohttafitnu ulbmilin lea buoridit sámeoahpahusa olahahttivuođa sámiid ruovttuguovllu olggobealde. </p>
<p>Fidnu fállá vuođđooahpahusa/logahatoahpahusa dievasmahtti sámegiela oahpahusa guokte oahppodiimmu vahkus gáiddusoktavuođaid bokte miehtá Suoma. Dál fitnu bokte sámegiela oahpahusa ožžot 105 oahppi ja studeantta. Fidnu lea ožžon joatkkaruhtadeami 31.8.2023 rádjai. Lohkanbadjái 2022-2023 almmuheapmi rahppojuvvo ođđasit giđđadálvve 2022.</p>
<p>Sámi giellavahkku ávvuduvvo 25.-31.10.2021 ja Sámediggi lea bovden buohkaid searvat temávahkkui ovdamearkka dihtii dáhpáhusaid lágidemiid ja sámegielaid oainnusmahttima bokte. Giellalávgundiimmuid lassin sápmelašvuhtii ja sámegielaide sáhttá oahpásmuvvat Oktavuohta – neahttasiidduin, gos gávdno ollu temámateriála oahpahussii.</p>
<p>Dan lassin sáhtát diŋgot sámefáttát skuvlagalledemiid, mobiilaspealuid ja metodapáhka Dihtosis-fitnu neahttasiiddus.</p>
<p type="title">Lassedieđut:</p>
<p>Satu Pieski, prošeaktahoavda satu.pieski@edu.utsjoki.fi 040 5466 514</p>
<p>Anni-Sofia Niittyvuopio, prošeaktakoordináhtor anni-sofia.niittyvuopio@samediggi.fi 040 5843 098</p>
</body></document>
