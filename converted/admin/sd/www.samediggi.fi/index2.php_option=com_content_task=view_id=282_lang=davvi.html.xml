<document xml:lang="sme" id="no_id"><header><title>Samediggi - Saamelaiskäräjät - Anára badjeskuvlla ´Beaivvi áhkubat´ ovddastit sámenuoraid</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>205</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=282&amp;lang=davvi.html</origFileName><parallel_text xml:lang="fin" location="index2.php_option=com_content_task=view_id=282_lang=finnish.html"/><parallel_text xml:lang="smn" location="index2.php_option=com_content_task=view_id=282_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Anára badjeskuvlla ´Beaivvi áhkubat´ ovddastit sámenuoraid</p>
<p>Anára badjeskuvlla teáhterjoavku Beaivvi áhkubat vuolgá ovddastit sámenuoraid riikka dási Nuorra Kultuvra –dáhpáhussii Lappeenranta-gávpogii miessemánus. Joavku lei hui ivdnái čehpet ráhkaduvvon biktasiiguin. Joavkku nuorat vázzet 8.-9. luohkáid. Teáhterbihtá namma lea Beaivvi bártni soagŋomátki ja dan lea bagadallan Petra Biret Magga.</p>
<p>Beaivvi áhkubat –joavkku bihttá lea musihkkáteáhter ja das leat mielde Sunna Valkeapää, Anniina Kitti, Gabriela Satokangas, Rauna Saijets, Maria Saijets, Inger-Elle Suoninen, Mari Guttorm ja Sunna Nousuniemi. Joavku válljejuvvui sámenuoraid ovddasteaddjin riikka dási dáhpáhussii Vuohčus 26.3. ordnejuvvon sámenuoraid dáiddadáhpáhusas. Dáhpáhusa duopmárin barggaiga neavttár- journalista Irene Länsman ja teáhterbarggu stuđeanta Heli Huovinen.</p>
<p>Čuovvovaš teáhterbihtát maid ožžo bálkkašumi sámenuoraid dáiddadáhpáhusas:</p>
<p>- Gáregasnjárgga skuvlla sámeluohkáid (1-6) Áilegas nuorat –joavkku bihttá Bihcabáhcatmeahcis, mas dehálaš temán lei luonddu nuoskkideapmi. Bihtá lei bagadallan Maarit K. Pieski.</p>
<p>- Gárasavvona skuvlla Buoidagat –jaovkku bihttá Gos boagán, gos liidni ?, mas dehálaš gažaldahkan ledje olbmuid gaskasaš oktavuođat, rehálašvuohta ja ándagassii addojupmi. Bihtá lei bagadallan Anna-Reetta Niemelä.</p>
<p>- Eanodaga badjeskuvlla Gollegielagat –joavkku bihttá Gollegiella – sámegiella ?!?, mas gieđahallojuvvui sámegiela sadji ja atnu bálvalusain. Bihtá leigga bagadallan Anne-Mari Kukkonen ja Berit-Ellen Juuso.</p>
<p>Dáiddadáhpáhusas bálkkašuvvojedje maiddái</p>
<p>- Čeavetjávrri skuvlla filbmajoavku, mii lei ráhkadan oanehisfilmma nuortalašgielat Idols-gilvvus ja</p>
<p>- anárašgielat joavku, mas leat oahppit 0-1-luohkáin, oaččui bálkkašumi čeahpes anárašgielat animašuvdnafilmmaid ovddas.</p>
</body></document>
