<document xml:lang="sme" id="no_id"><header><title>Samediggi - Saamelaiskäräjät - Gielaealáskahttineahket Sadjosis 16.4.2012</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>90</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=591&amp;lang=davvi.html</origFileName><parallel_text xml:lang="fin" location="index2.php_option=com_content_task=view_id=591_lang=finnish.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Gielaealáskahttineahket Sadjosis 16.4.2012</p>
<p>Oulu universitehta Giellagas-instituhtta, Anarâškielâ servi ja Anára skuvla ordnejit gielaealáskahttineahkeda vánhemiidda, gielaealáskahttima bargiide ja eará berošteaddjiide vuossárgga 16.4. dmu 17-20 Sadjosa auditoriijas. Logaldallin leaba FT, Dos Tove Skutnabb-Kangas Roskilde universitehtas ja FT Marja-Liisa Olthuis Oulu universitehtas.</p>
<p>Logaldallamat gieđahallet čuovvovaš fáttáid: eatnigiella, máná giela oahppan, máná guovtte- ja máŋggagielálašvuohta, gielaealáskahttin ruovttus ja ruovttu olggobealde sihke vásáhusat gielaealáskahttimis eará sajiin máilmmis. Logaldallamiid maŋŋá ságastallan ja vejolašvuohta ovdanbuktit jearaldagaid ja kommenttaid.</p>
<p>Gielaealáskahttineahkedii ordnejuvvo gáiddusoktavuohta. Geat leat dasa beroštuvvan, sáhttet váldit oktavuođa Sámi oahpahusguovddážii Erkki Feodoroffii: erkki.feodoroff(at)sogsakk.fi, tel. (040) 487 6869.</p>
</body></document>
