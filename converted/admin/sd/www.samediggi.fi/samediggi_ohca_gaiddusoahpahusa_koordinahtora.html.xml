<document xml:lang="sme" id="no_id"><header><title>Sámediggi ohcá gáiddusoahpahusa koordináhtora - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>184</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/12/samediggi-ohca-gaiddusoahpahusa-koordinahtora-2/?lang=dav</origFileName><parallel_text xml:lang="fin" location="saamelaiskarajat_hakee_etaopetuksen_koordinaattoria.html"/><parallel_text xml:lang="smn" location="samitigge_oca_kaidusmattaattas_koordinaattor.html"/><parallel_text xml:lang="sms" location="saa_mte_gg_aacc_ougglosmatt_toozz_koordinaattoor.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi ohcá gáiddusoahpahusa koordináhtora</p>
<p>Sámediggi almmuha ohcan láhkai sámegiela gáiddusoahpahusprošeavtta koordináhtora mearreáigásaš barggu.</p>
<p>Bargu álgá 1.8.2023 ja bistá 31.7.2024 rádjai. Prošeaktakoordináhtor vástida oktavuođain skuvllaide, skuvlema lágideaddjiide ja oahppiid fuolaheaddjiide, geat leat sierra guovlluin Suomas, čohkke sámegielaid oahpahusjoavkkuid ja doaibmá lagaš ovttasbarggus Ohcejoga gielddas bargi prošeaktahoavddain ja maiddái prošeavtta eará bargiiguin. Prošeaktakoordináhtora bargui gullet maiddái dieđihan- ja áššemeannudanbarggut.</p>
<p>Prošeakta lágida vuođđooahpahusa gáiddusoktavuođaid bokte ja sámegielaid (anáraš-, nuortalaš- ja davvisámegiella) oahpahusa, mii dievasmahttá logahatoahpahusa skuvllaide, mat leat sámiid ruovttuguovllu olggobealde. Prošeavtta ruhtada oahpahus- ja kulturministeriija.</p>
<p>Barggu ceavzilis dikšuma veahkehit sámeservoša dovdan ja dáidu iehčanas bargamii. Gelbbolašvuođagáibádussan leat doibmii heivvolaš skuvlejupmi ja sámegiela dáidu (ásahus 1727/95). Prošeavttas vástida Sámedikkis skuvlen- ja oahppamateriáladoaimmahat ja hoavdan doaibmá skuvlenčálli.</p>
<p>Prošeaktakoordináhtora bálká mearrašuvvá Sámedikki bálkávuogádaga gáibádusdási IV/IV mielde (vuođđobálká 2741,73 e). Vuođđobálkká lassin máksojuvvo 24 % sámeguovllu lassi ja bargovásáhusa mielde mearrašuvvi ahkelasit. Bargoohcamušaid mildosiiguin galgá doaimmahit 31.5.2023 rádjai dáinna skoviin (rahpasa ođđa ruvttui) .</p>
<p>Sámedikki doaimmaide sáhttá oahpásmuvvat neahttačujuhusas www.samediggi.fi</p>
<p>Sámegielaid gáiddusoahpahusprošeavtta doaimmaide sáhttá oahpásmuvvat čujuhusas www.saamenetaopetus.com/hanke</p>
<p>Lassedieđuid addá skuvlenčálli Bigga-Helena Magga, bigga-helena.magga(at)samediggi, tel. 010 839 3121 ja gáiddusoahpahusprošeavtta koordináhtor Arla Magga, arla.magga(at)samediggi.fi, tel. 040 687 5989</p>
<p>Anáris 15.5.2023 Sámediggi</p>
</body></document>
