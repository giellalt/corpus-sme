<document xml:lang="sme" id="no_id"><header><title>Sámediggi almmustahttigoahtá Sámit sode-ođastusas -bloggaráiddu čavčča 2020 áigge - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>175</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/09/22/samediggi-almmustahttigoahta-samit-sode-odastusas-bloggaraiddu-cavcca-2020-aigge/?lang=dav</origFileName><parallel_text xml:lang="fin" location="saamelaiskarajat_aloittaa_saamelaiset_sote-uudistuksessa_-blogisarjan_julkaisun_syksyn_2020_aikana.html"/><parallel_text xml:lang="smn" location="samitigge_almostitskuat_sammiliih_soti-udasmitmist_-blogiraaidu_coovca_2020_aaigi.html"/><parallel_text xml:lang="sms" location="saa_mte_gg_alttad_sa_mmla_soti-oodoozzast_-blogiraaid_olmstattmoozz_coouc_2020_ai_ggen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmustahttigoahtá Sámit sode-ođastusas -bloggaráiddu čavčča 2020 áigge</p>
<p>22.9.2020 /</p>
<p>Oassin sode-kampánjjas Sámediggi almmustahttigoahtá <em type="italic">Sámit sode-ođastusas </em>-bloggaráiddu sámegielat ja kultuvrra vuhtiiváldi sode-bálvalusain, ja daidda laktáseaddji hástalusain ja vejolašvuođain. Bloggaráiddus iešguđet surggiid áššedovdit buktet ovdan iežaset vásáhusaid ja áššedovdamuša vuođul geahččanguovlluid sode-suorggi bálvalusaid olis. </p>
<p>Bloggaráiddus ságastallet sode-bálvalusaid fállamis ovttaveardásašvuođa geahččanguovllus ja muitalit dárkileappot sámegielat ja kultuvrra vuhtiiváldi bálvalusaid mearkkašumis árgabeaivvis konkrehtalaš ovdamearkkaid bokte.</p>
<p><span type="quote">“Sámegielat ja kultuvrra vuhtiiváldi sode-bálvalusaid fállama hástalusaid lassin háliidit giddet sihke čálliid ja lohkkiid fuomášumi daid vejolašvuođaide, maid sode-ođastus fállá bálvalusaid ja daidda guoski láhkaásaheami ovddideapmái”</span>, muitala sátnejođiheaddji Tuomas Aslak Juuso bloggaráiddu birra.</p>
<p>Sámediggi álggahii geassemánus 2020 kampánjja ovttaveardásaš sosiála- ja dearvvašvuođafuolahusa (sode) bálvalusaid ovdii. Suoma ráđđehus lea álggahan sode-ođastusa ja sode-eanangottiid vuođđudeami, maid mihttomearri lea ollašuhttit sode-bálvalusaid ovttaveardásaččat buohkaide. Marina ráđđehusprográmmii lea girjejuvvon čielgasit maiddái dihkkáduvvon mihttomearri gielalaš vuoigatvuođaid praktihka ollašuvvama sihkkarastimis sámegillii.</p>
<p>Sode-kampánjjainis Sámediggi háliida buktit almmolaš ságastallamii eambbo dieđuid sámiid sode-bálvalusaid dálá dilis ja sode-bálvalusaide laktáseaddji láhkaásaheami ođastusa dárbbuin sámiid geahččanguovllus.</p>
<p>https://www.samediggi.fi/sote-uudistus</p>
<p type="title">Lassedieđut:</p>
<p>sátnejođiheaddji Tuomas Aslak Juuso, 040 687 3394, tuomas.juuso(at)samediggi.fi</p>
<p>sosiála- ja dearvvašvuođačálli Anne Länsman-Magga, 040 182 9998, anne.lansman-magga(at)samediggi.fi</p>
</body></document>
