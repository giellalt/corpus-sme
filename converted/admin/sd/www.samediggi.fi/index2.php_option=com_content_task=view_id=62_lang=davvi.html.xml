<document xml:lang="sme" id="no_id"><header><title>Samediggi - Saamelaiskäräjät - Sámegielat oahppamateriálabargu</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>161</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=62&amp;lang=davvi.html</origFileName><parallel_text xml:lang="eng" location="index2.php_option=com_content_task=view_id=62_lang=english.html"/><parallel_text xml:lang="fin" location="index2.php_option=com_content_task=view_id=62_lang=finnish.html"/><parallel_text xml:lang="smn" location="index2.php_option=com_content_task=view_id=62_lang=anaras.html"/><parallel_text xml:lang="sms" location="index2.php_option=com_content_task=view_id=62_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámegielat oahppamateriálabargu</p>
<p>Oahppamateriálabargu oažžu áigái eavttuid sámegiela, sápmelaš kultuvrra ja sámegielat oahpahussii guđege skuvladásis.</p>
<p>Sámegielat oahppamateriálaid ráhkadišgohte sámegielat vuođđooahpahusa álggedettiin 1970 –logu gaskkamuttus. Álggus materiálabarggus vástidii Lappi leanaráđđehus, gos barggai jagi 1976 rájes sierra sápmelašskuvlema plánejeaddji.</p>
<p>Dál oahppamateriálabargu gullá Sámedikki bargui mii oažžu jahkásaččat stáhtadoarjaga oahppamateriála ráhkadeami várás. Oahppamateriálamearreruhta gullá stáhta bušeahtas oahpahusministeriija oaiveluohkkái ja doppe oahpahusráđđehusa doaibmanmanuide. Sámediggi dahká jahkásaččat oahpahusráđđehusain oahppamateriálabargui guoski boađussoahpamuša ja raportere dasa materiálabarggu bohtosiid birra.</p>
<p>Sámedikki skuvlen- ja oahppamateriálalávdegoddi dohkkeha oahppamateriálabarggu buvttadanplánaid ja vuođđojurdagiid. Skuvlen- ja oahppamateriáladoaimmahat vástida oahppamateriálabarggu plánemis, áigumušaid ollašuhttimis geavadis, juohkimis, almmuheamis, ruhtaváriid geavaheami hálddahusas ja materiálabarggu davviriikkaid oktasašbarggus.</p>
<p>Oahppamateriálat ráhkaduvvojit anáraš-, nuortalaš- ja davvisámegillii. Sámediggi doarju maiddái oahppamateriála priváhta ráhkadeami. Skuvlen- ja oahppamateriálalávdegottis sáhttá ohcat doarjaga sámegielat oahppamateriálaprojeavttaid várás. Fásta ohcanáigi ii leat, muhto doarjja ohccojuvvo dábálaččat skábmamánus ođđajagemánnui, goas čuovvovaš jagi buvttadanplána válmmaštallojuvvo. Sámediggi sáhttá bálkáhit mearreáigásaš ollesbeaivvebargiid oahppamateriála giehtačállin- ja eará bargguide. Deaŧalamos oahppamateriálabarggu bargi joavku leat sámegielat oahpaheaddjit.</p>
<p xml:lang="fin">Oppimateriaalityön periaatteet</p>
<p xml:lang="fin">Oppimateriaalin jakelun periaatteet</p>
<p xml:lang="fin">Valtionavustukset</p>
<p xml:lang="fin">Vaalikaudella 2004-2007 julkaistut materiaalit</p>
</body></document>