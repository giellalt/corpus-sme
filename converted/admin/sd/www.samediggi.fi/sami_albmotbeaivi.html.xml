<document xml:lang="sme" id="no_id"><header><title>Sámi álbmotbeaivi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>187</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/sami-albmotbeaivi/?lang=dav</origFileName><parallel_text xml:lang="fin" location="saamelaisten_kansallispaiva.html"/><parallel_text xml:lang="smn" location="saami_aalmugpeivi.html"/><parallel_text xml:lang="sms" location="saa_mi_meersazpei_vv.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi álbmotbeaivi 6.2.2023</p>
<p type="title">Sámi álbmotbeaivvi ávvudit 6.2 – Sámedikki doibmii beassá oahpásnuvvat Anáris</p>
<p><em type="italic">Sámedikki máŋggabealat doibmii beassá oahpásnuvvat Sámekulturguovddáš Sajosis Anáris Sámedikki rabas uvssaid beaivve. </em></p>
<p>Sámedikki rabas uvssaid beaivi álgá Sajosa auditorias dmu 9.45 Sámedikki ságajođiheaddji álbmotbeaivvi dearvvahusain. Sámedikki musihkkaguovddáš, mánáidkulturguovddáš Mánnu ja filbmaguovddáš Skábma vástidit beaivvi prográmmafálus. Sámediggi fállá gussiide ávvokáfiid ja Sajosa restoráŋŋa Čaijus sáhttá oastit ávvolunšša. Báikki alde sáhttá maiddái oassálastit vuorbádussii, mas sáhttá vuoitit guokte bileahta Ijahis idja -festiválii. Dáhpáhus lea rabas buohkaide geat leat das beroštuvvan.</p>
<p><em type="italic">Prográmma&gt;&gt; </em></p>
<p>Sámiid álbmotbeaivi dollojuvvo jahkásaččat guovvamánu 6. beaivve. Ávvodoalut lágiduvvojit dalle árbevirolaččat Sámeguovllu sierra guovlluin ja dán áigge maiddái Sámeguovllu olggobealde.</p>
<p>Sámiid álbmotbeaivi lea okta sámiid leavgabeivviin. Ávvobeaivin álbmotbeaivi lea vel nuorra, dasgo suopmelaš albmenáhkkái dat merkejuvvui easkka jagi 2004. Álbmotbeaivvis mearriduvvui goittotge juo jagi 1992, ja ávvobeaivve ruohttasat ollet badjel čuohte jagi duohkái, jahkái 1917. Dalle Norgga Troanddimis ordnejuvvui vuosttas davviriikkalaš sámečoahkkin, man dárkkuhussan lei guorahallat sámiid eallinvejolašvuođaid ja váldit beali sámiid guoski gažaldagaide.</p>
<p>Sámiid guoski dieđut oahpahusa ja eará berošteaddjiid várás: www.oktavuohta.com . Siiddut leat doisttažii suomagillii.</p>
<p type="title">Buori sámi álbmotbeaivvi buohkaide! Pyeri säämi aalmugpeivi puohháid! Šiõǥǥ saaʹmi meersažpeiʹvv pukid!</p>
<p><span type="quote">#SámiÁlbmotbeaivi #SäämiAalmugpeivi #SaaʹmiMeersažpeiʹvv #SámiNationalDay #SaamelaistenKansallispäivä</span></p>
</body></document>
