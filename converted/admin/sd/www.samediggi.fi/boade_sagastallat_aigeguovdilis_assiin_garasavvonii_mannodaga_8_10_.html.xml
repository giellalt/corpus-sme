<document xml:lang="sme" id="no_id"><header><title>Boađe ságastallat áigeguovdilis áššiin Gárasavvonii mánnodaga 8.10. - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>148</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/10/05/boade-sagastallat-aigeguovdilis-assiin-garasavvonii-mannodaga-8-10/?lang=dav</origFileName><parallel_text xml:lang="fin" location="tule_keskustelemaan_ajankohtaisista_asioista_karesuvantoon_maanantaina_8_10_.html"/><parallel_text xml:lang="smn" location="puadi_savastallad_aigikyevdilis_aasijn_karesavonan_vuossaarga_8_10_.html"/><parallel_text xml:lang="sms" location="pua_d_sagstoollad_aai_jpoddsaz_aa_ssi_pirr_karesavvna_vuossaarg_8_10_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Boađe ságastallat áigeguovdilis áššiin Gárasavvonii mánnodaga 8.10.</p>
<p><em type="italic">Sámedikki stivrra lágidan ságastallandilálašvuođat joatkašuvvet. Stivra ordne čoahkkima oktavuođas ságastallandilálašvuođa Gárasavvona kapeallas mánnodaga 8.10. dmu 18-20. Dilálašvuođa dárkkuhussan lea deaivvadit guovllu sámiiguin ja fállat vejolašvuođa ságastallat áigeguovdilis áššiin. </em></p>
<p><em type="italic">– </em>Ságastallandilálašvuođaid ulbmilin lea nannet sámeservoša ja Sámedikki gaskasaš gulahallama oktasaš áššiid ovddideami olis. Helssega ja Vuohču dilálašvuođat leat čájehan dan, ahte dákkár eahpevirggálaš ságastallamiidda lea dárbu, dadjá Sámedikki ságajođiheaddji Tiina Sanila-Aikio. </p>
<p>Sámedikki stivra sávvá Gárasavvona guovllu sámiid leat bures boahtin válgaáigodaga goalmmát ságastallandilálašvuhtii! Dilálašvuohta lágiduvvo Gárasavvona kapeallas mánnodaga 8.10. dmu 18-20.</p>
<p><em type="italic">Stivrra čuovvovaš ságastallandilálašvuođat ordnejuvvojit 5.11. Ohcejogas ja 4.12. Anáris. Dilálašvuođaid birra dieđihuvvo lasi maŋŋá. </em></p>
<p>Sámedikki doaibmaplána-bušeahta 2018 mielde stivrra čoahkkimat lágiduvvojit vejolašvuođaid mielde Ohcejogas, Vuohčus, Helssegis, Eanodaga Gárasavvonis ja Anáris. Čoahkkimiid oktavuođas ordnejuvvo báikegottis ságastallandilálašvuohta, gos stivra deaivvada guovllu sámiiguin, muitala čoahkkáigeassun stivraáigodaga doaimmain ja fállá eahpevirggálaš vejolašvuođa ságastallat áigeguovdilis áššiin.</p>
<p><em type="italic">Lassidieđut: </em></p>
<p>Sámedikki ságajođiheaddji Tiina Sanila-Aikio tel. 050 300 1780, tiina.sanila-aikio(at)samediggi.fi</p>
</body></document>
