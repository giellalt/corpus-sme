<document xml:lang="sme" id="no_id"><header><title>Dihtosis-prošeakta ohcá skuvlagalledeaddjiid giđđat álgi skuvlagalledemiide - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>166</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/06/dihtosis-proseakta-ohca-skuvlagalledeaddjiid-giddat-algi-skuvlagalledemiide/?lang=dav</origFileName><parallel_text xml:lang="fin" location="dihtosis-hanke_hakee_kouluvierailijoita_kevaalla_starttaaviin_kouluvierailuihin.html"/><parallel_text xml:lang="smn" location="dihtosis-haaha_oca_skovlakuosijd_skovlakolliistalmaid_moh_algih_kidduv.html"/><parallel_text xml:lang="sms" location="dihtosis-ha_ngkkos_aacc_skooulko_ll_jee_jid_keadda_aa_lji_skooulko_ll_jummsid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dihtosis-prošeakta ohcá skuvlagalledeaddjiid giđđat álgi skuvlagalledemiide</p>
<p>Sámedikki nuoraidráđi ja Nuoraid Akatemiija Dihtosis-prošeavtta olis fállojuvvojit badjeskuvllaide sámetemát skuvlagalledeamit. Ohcatge dál movttegis badjel 18-jahkásaš sámenuoraid miehtá Suoma skuvlagalledeaddjin giđa 2019 áigge ollašuhtton guossástallamiidda.</p>
<p>Galledeaddjiid bargun lea badjeskuvllas iešráđálaččat lágidit galledeami, gos muitaluvvo sámekultuvrras. Galledeapmi čohkiida sámekultuvrra ovdanbuktimis sihke doaibmanbargobájiin. Bargobájiid dárkkuhussan lea lávdadit dieđuid sápmelaččain ja sámekultuvrras váldoálbmoga nuoraide. Galledeami bistu lea dábálaččat 75- 90 minuhta, mii lea gitta oahppolágádusa diimmuid guhkkodagas. Galledeaddjit ohccojit ee. oaivegávpotguvlui, Turkui, Jyväskyläi, Tamperei, Oului ja Roavvenjárgii. Skuvlagalledeamit ollašuhttojit dábálaččat skuvlabeivviid áigge áigodagas 1.2.-31.5.2019.</p>
<p>Skuvlagalledemiin máksojuvvo 54€/fitnan sihke mátkkit galledanbáikái. Skuvlagalledemiid mearri lea gitta diŋgojumiin ja galledeaddji iežas áigetávvaliin.</p>
<p>Skuvlagalledeaddjiide dollojuvvo Helssegis Nuoraid Akatemiija lanjain skuvlejupmi vuossárgga 14.1.2019. Skuvlejupmái oassálastin lea eaktun gallejeaddjin doaibmamii. Skuvlejumis ii máksojuvvo buhtadus. Vejolaš mátke- ja idjadangolut máksojuvvojit.</p>
<p>Vuordit skuvlagalledeaddjiin sámekultuvrra dovdama, movttegis doaladumi ja doaibmavuogi skuvlagalledeami jođiheapmái sihke buriid gulahallandáidduid.</p>
<p>Doaimmat friijahápmásaš ohcamuša 30.11.2018 dmu 16.00 rádjai čujuhussii: minna.lehtola(at)samediggi.fi</p>
<p><em type="italic">Lassidieđut: </em>Minna Lehtola Prošeaktabargi tel: 010 839 3132 | +358 40 650 3620 minna.lehtola(a)samediggi.fi </p>
<p>https://www.samediggi.fi/dihtosis-proseakta/?lang=dav</p>
<p>Govva: Satu Miettinen</p>
</body></document>
