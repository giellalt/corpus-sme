<document xml:lang="sme" id="no_id"><header><title>Sámenuoraid dáiddadáhpáhus 2022 lágiduvvo čakčamánus Anáris – šládjan musihkka ja dikten - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>187</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/04/12/samenuoraid-daiddadahpahus-2022-lagiduvvo-cakcamanus-anaris/?lang=dav</origFileName><parallel_text xml:lang="fin" location="saamelaisnuorten_taidetapahtuma_2022_jarjestetaan_syyskuussa_inarissa_-_lajeina_musiikki_ja_runous.html"/><parallel_text xml:lang="smn" location="saminuorai_taaidatabahtus_2022_uarnejuvvoo_cohcamaanust_anarist_-_slaaijan_muusik_ja_tiivtah.html"/><parallel_text xml:lang="sms" location="saa_mnuori_cea_ppvuodpei_vv_2022_riazzat_cohccmannust_aanrest_-_slaajjan_musikk_da_tiivtas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámenuoraid dáiddadáhpáhus 2022 lágiduvvo čakčamánus Anáris – šládjan musihkka ja dikten</p>
<p>Sámenuoraid dáiddadáhpáhus lágiduvvo čakčat <em type="italic">14.–15.9.2022 Anáris </em>, Sámekulturguovddáš Sajosis. Dáhpáhus lea lágiduvvon dábálaččat giđđat, muhto sirdojuvvui koronavirusa dihte. </p>
<p>Dáhpáhusa šládjan leat <em type="italic">musihkka ja dikten </em>. Šlájaide sáhttá oassálastit juogo nu, ahte ovdanbuktá musihka dahje divtta lávddi alde dahje nu ahte čállá ja komponere iežas divtta dahje musihkkabihtá ja sádde dáiddadáhpáhussii. Musihkka- ja diktaovdanbuktimat ja čálalaš barggut árvvoštallojuvvojit sierra gilvoluohkáid mielde. </p>
<p><em type="italic">Gilvoluohkát: </em></p>
<p>Vuollel 10-jahkásaččat, vuollel 16-jahkásaččat ja 16–20-jahkásaččat</p>
<list><p type="listitem">a) Musihkka: ovdanbuktin dáhpáhusas ja/dahje čálalaš barggu doaimmaheapmi</p>
<p type="listitem">a) Dikten: ovdanbuktin dáhpáhusas ja/dahje čálalaš barggu doaimmaheapmi</p>
</list><p>Guktuin šlájain dohkkehuvvojit iešguđegelágan musihkka- ja diktenstiillat ja genret. Musihka ja divttaid sáhttá ovdanbuktit okto dahje joavkkus. Dáhpáhusas sáhttá ovdanbuktit maiddái earáid bargguid, muhto buot ovdanbuktimat, musihkkabihtát ja divttat fertejit leat sámegillii (anáraš-, nuortalaš- ja davvisámegillii).</p>
<p>Sihke lassedieđut dáhpáhusas ja rávvagat musihkkabihtá ja divtta sáddemii almmustahttojit miessemánus. Almmuheapmi dáhpáhussii rahppojuvvo borgemánus.</p>
<p>Dáiddadáhpáhusa lágidit Sámedikki skuvlen- ja oahppamateriálalávdegoddi, nuoraidráđđi, Sámi mánáidkulturguovddáš Mánnu ja filbma- ja musihkkaguovddážat.</p>
<p>Dáhpáhusa lágideamis čuovvut dárkilit koronadili ja -dorvvolašvuođa, man dihte dáhpáhusa lágideapmái sáhttet boahtit nuppástusat.</p>
<p><em type="italic">Lassedieđut: </em></p>
<p>Anni-Sofia Niittyvuopio</p>
<p>anni-sofia.niittyvuopio@samediggi.fi</p>
<p>www.saamelaisnuortentaidetapahtuma.com</p>
<p>Facebook: Saamelaisnuorten taidetapahtuma</p>
<p>Instagram: @samenuoraid_daiddadahpahus</p>
<p><em type="italic">#taaiđâtábáhtus #čeäppvuõđpeeiv #dáiddadáhpáhus #sntaidetapahtuma </em></p>
</body></document>
