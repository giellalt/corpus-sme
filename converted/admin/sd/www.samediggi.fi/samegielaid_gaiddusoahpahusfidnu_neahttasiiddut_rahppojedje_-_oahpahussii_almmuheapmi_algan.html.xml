<document xml:lang="sme" id="no_id"><header><title>Sámegielaid gáiddusoahpahusfidnu neahttasiiddut rahppojedje – oahpahussii almmuheapmi álgán - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>128</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/21/samegielaid-gaiddusoahpahusfidnu-neahttasiiddut-rahppojedje-oahpahussii-almmuheapmi-algan/?lang=dav</origFileName><parallel_text xml:lang="fin" location="saamen_kielten_etaopetushankkeen_nettisivut_avautuivat_-_ilmoittautuminen_opetukseen_kaynnissa.html"/><parallel_text xml:lang="smn" location="samikielai_kaidusmattaattashaava_nettisiijdoh_lekkasii_-_mattaattasan_almottattam_lii_algam.html"/><parallel_text xml:lang="sms" location="saa_mkioli_ougglestmatt_tosha_ngkkoozz_nettseeid_avvne_-_matt_to_sse_i_lmmtoottmos_lij_alggam.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámegielaid gáiddusoahpahusfidnu neahttasiiddut rahppojedje – oahpahussii almmuheapmi álgán</p>
<p>Sámegielaid gáiddusoahpahusa pilohttafidnu neahttasiiddut leat rahppojuvvon. Siidduide beassá dán liŋkkas . Oahpahussii lohkanjahkái 2019-2020 sáhttá almmuhit skoviin, mii gávdno siidduin.</p>
<p>Neahttasiiddut fállet áigeguovdilis dieđu sámegielaid gáiddusoahpahusfidnus, dan bargiin ja oahpaheddjiin ja maiddái sámegielat oahppamateriálain. Siidduin gávdnojit maiddái erenomážit skuvllaide ja fuolaheddjiide dárkkuhuvvon fidnu áššegirjjit ja lassin ságastallansiidu ohppiide ja studeanttaide.</p>
<p>Siidduide beaiváduvvojit fidnu áigeguovdilis dáhpáhusat, ođđasat ja dieđáhusat ja maiddái materiálat, maid oahppit ráhkadit. Neahttasiidduid bokte sáhttá maid almmuhit gáiddusoahpahussii lohkanjahkái 2019–2020. Almmuhanáigi lea 22.2.2019 rádjai.</p>
<p>Neahttasiidduid sisdoalu ja gráfalaš plánema vástidedje prošeaktabargit Arla Magga, Eila Tapiola ja Sámedikki skuvlenčálli Ulla Aikio-Puoskari ovttas neahttabuvttadeaddji Eeva Mäkisiin.</p>
<p type="title">Lassedieđut:</p>
<p>Prošeaktahoavda Eila Tapiola, eila.tapiola(at)utsjoki.fi, 040 7012 094</p>
<p>Prošeaktakoordináhtor Arla Magga, arla.magga(at)samediggi.fi, 040 1985 033</p>
<p>Skuvlenčálli Ulla Aikio Puoskari, ulla.aikio-puoskari(at)samediggi.fi, 010 8393 112</p>
<p>https://www.saamenetaopetus.com</p>
</body></document>
