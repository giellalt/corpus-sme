<document xml:lang="sme" id="no_id"><header><title>Sámediggi ohcá mearreáigásaš doaimmahatčálli - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>233</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/17/samediggi-ohca-mearreaigasas-doaimmahatcalli/?lang=dav</origFileName><parallel_text xml:lang="fin" location="saamelaiskarajat_hakee_maaraaikaista_toimistosihteeria.html"/><parallel_text xml:lang="smn" location="samitigge_oca_meriaigasii_toimattahcallee.html"/><parallel_text xml:lang="sms" location="saa_mte_gg_aacc_mie_rraiggsaz_koontarpiisar.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi ohcá mearreáigásaš doaimmahatčálli</p>
<p>Bargu álgá ruhtadeami nannema maŋŋá soahpamuša mielde ja bistá 31.12.2019 rádjai. Doaimmahatčálli bargguide gullet ee.</p>
<list><p type="listitem">davviriikkaid oktasaš sámegielaid fága- ja resursaguovddáš Sámi Giellagáldu doaimmahatbarggut, arkiveren, čoahkkimiid ordnen sihke rehketdoallobargguin fuolaheapmi,</p>
<p type="listitem">dárbbu mielde dikšu almmolaš doaimmahaga máksojohtalusa ja vuovdinrehketbearrama sihke eará veahkehanbargguid ekonomiija- ja almmolašhálddahusas ja maiddái bargguid, maid hálddahushoavda sutnje sierra mearrida.</p>
</list><p>Seađusvuđot gelbbolašvuođagáibádussan lea barggu eaktudan skuvlejupmi ja lassin gáibiduvvo sámegiela dáidu (sámedikkis addojuvvon ásahus 1727/1995). Barggu ceavzilis dikšuma veahkehit sámegiela buorre njálmmálaš ja čálalaš máhttu sihke máŋggabealat hárjánupmi doaimmahatbargguin. Lassin maiddái ruoŧa dahje dárogiela dáidu veahkehit barggu dikšuma. Bargu eaktuda buriid ADG-dáidduid, iešráđálašvuođa, mihttomearálašvuođa, skihkalašvuođa, dárkilvuođa, koordinerenmáhtu, fuolalašvuođa, návcca dikšut máŋggaid sierra bargguid seamma áigge ja maiddái ovttasbargan- ja gulahallandáidduid. Čehppodat njuovžilis bargamii joavkkus ja positiivvalaš jurddašanvuohki leat maiddái dehálaččat.</p>
<p>Guovddáža bargun leat ovttas Sámedikkiin davviriikkaid oktasaš giellaovttasbarggu nannen ja ovddideapmi, sámegiela nannen ja ovddideapmi nu, ahte guđege giellajoavkku ovttaskas dárbbut, hástalusat ja resurssat váldojit vuhtii, ja sámegiela ealáskahttin ja sihkkarastin boahttevuođas.</p>
<p>Doaimmahatčálli lea bálvalangaskavuođas Suoma Sámediggái ja bálká mearrašuvvá Sámedikki bálkávuogádaga gáibádusdási VI ja II luohká mielde (vuođđobálká 1868,01 euro/mb). Vuođđobálkká lassin máksojuvvojit 24 %:a sámeguovllu lassi ja bargohárjánumi mielde ahkelasit. Doaibmabáiki lea Sámedikki čállingottis Sajosis. Barggus čuvvojuvvo guovtte mánotbaji geahččalanáigi.</p>
<p><em type="italic">Ohcamušaid mildosiiguin galgá doaimmahit Suoma Sámedikki čállingoddái 31.12.2018 dmu 16.00 rádjai šleađgapoasttain čujuhussii info(at)samediggi.fi </em>Lassidieđuid barggus addá má. sámi giellaáššiid čálli Marko Marjomaa marko.marjomaa(at)samediggi.fi . Sámedikki doibmii sáhttá oahpásmit neahttačujuhusas www.samediggi.fi . </p>
<p>Anáris 17.12.2018 Sámediggi</p>
</body></document>
