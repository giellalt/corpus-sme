<document xml:lang="sme" id="no_id"><header><title>Sámi giellalága 31 §:a vuođul máksojuvvon doarjagat ohcanlahkai - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>123</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/01/20/sami-giellalaga-31-%C2%A7s-oaivvilduvvon-doarjagat-ohcanlahkai/?lang=dav</origFileName><parallel_text xml:lang="fin" location="saamen_kielilain_31_ss:n_mukaiset_avustukset_haettavana(1).html"/><parallel_text xml:lang="sms" location="saa_m_kioll-laa_jj_31_ss_mealdlaz_vie_kktoozz_ooccamnalla(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi giellalága 31 §:a vuođul máksojuvvon doarjagat ohcanlahkai</p>
<p>Vuoigatvuođaministeriija almmuha ohcanláhkái sámi giellalága (1086/2003) 31 §:s oaivvilduvvon doarjagiid. Doarjagat leat dán jagi geavahanláhkái oktiibuot 150 000 euro. Doarjaga sáhttá mieđihit sámiid ruovttuguovllu gielddaide, searvegottiide ja bálgosiidda ja maiddái lága 18 §:s dárkkuhuvvon priváhta beliide lága heiveheamis šaddan sierra lassigoluid gokčamii. Dál ohcanláhkái doarjagat leat oaivvilduvvon 1.1.2020 maŋŋá šaddi lassegoluide.</p>
<p><em type="italic">Ohcanáigi álgá 20.1.2020 ja nohká 13.2.2020 dii 16.15. </em>Ohcamuš ohccojuvvo ohcanskoviin, mii gávdnu dáppe . Ohcanskovvái galgá laktit skovi olis bivdojuvvon mildosiid. Ohcci doaimmaha ohcanskovi mildosiiddisguin vuoigatvuohtaministeriija girjenkantuvrii (oikeusministerio@om.fi, dahje Oikeusministeriö Ritarikatu 2 B, 00170 Helsset) mearreáiggi siste. Ohcci vástida ohcamuša doaimmaheamis mearreáiggi siste. Mearreáiggi maŋŋá boahtán ohcamušat eai váldo vuhtii. </p>
<p>Lassidieđut vuoigatvuođaministeriija doarjagis.</p>
<p><em type="italic">Lassidieđut: </em></p>
<p>Sámi gielladorvočálli Anne Kirste Aikio, 010 839 3124, anne-kirste.aikio(at)samediggi.fi</p>
</body></document>
