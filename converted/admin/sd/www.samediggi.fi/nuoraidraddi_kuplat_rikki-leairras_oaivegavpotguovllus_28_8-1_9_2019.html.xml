<document xml:lang="sme" id="no_id"><header><title>Nuoraidráđđi Kuplat rikki-leairras oaivegávpotguovllus 28.8-1.9.2019 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>259</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/29/nuoraidraddi-kuplat-rikki-leairras-oaivegavpotguovllus-28-8-1-9-2019/?lang=dav</origFileName><parallel_text xml:lang="fin" location="nuorisoneuvosto_kuplat_rikki-_leirilla_paakaupunkiseudulla_28_8-1_9_2019.html"/><parallel_text xml:lang="smn" location="nuorairaadi_kuplat_rikki-leeirast_uaivikaavpugkuavlust_28_8-1_9_2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nuoraidráđđi Kuplat rikki-leairras oaivegávpotguovllus 28.8-1.9.2019</p>
<p>Kuplat rikki 2 -leaira ordnejuvvo Helssegis Östersundom leairaguovddážis 28.8-1.9.2019. Sámedikki nuoraidráđi leirii oassálastet golbma sámenuora sihke jođiheaddjin nuoraidčálli. Boahttevaš leairra temán nuorat leat sávvan temáid, mat ovddidit ovttaveardásašvuođa, ja maiddái temáid, mat laktásit nuoraid skuvlejupmái ja ámmáhii. Lassin oktan guovddáš temán leat birasáššit. Nuorat besset maiddái deaivvadit ee. oahpahusministtar Li Anderssoniin, birasministtar Krista Mikkosiin sihke oahpahusráđđehusa oaivehoavda Olli-Pekka Heinosiin. Lassin leat sohppon deaivvadeamit ovttaveardásašvuođadoaimmahaga bajitdárkkisteaddji Matti Jutilain sihke Suoma birasguovddáža hoavda Eeva Furmaniin.</p>
<p><span type="quote">”Vuorddán leairras eandaliige dan, ahte beasan oahpásmuvvat ođđa nuoraide ja ságastallat nuoraid beroštahtti áššiin nugo dálkkádatnuppástusas. Vuorddán leairra buorre mielain, daningo ovddit geasi leaira lei duođaige lihkostuvvan. Beassat leairras deaivvadit oahpahusministariin ja maiddái birasministeriin. Sávan, ahte beassat deaivvadeamis bajidit ovdan midjiide dehálaš temáid ja beassat váikkuhit”</span>, muitala nuoraidráđi várreságajođiheaddji Ánte Veijola iežas jurdagiid birra ovdal leairra. Nuoraidráđi ovddasteaddjin Ánte Veijola lassin leat Marianne Ketola ja Jasmin Semenoff.</p>
<p>Kuplat rikki lea Sámedikki nuoraidráđi , Helssega , Durdnosa nuoraidráđiid ja sihke Espoo ja Anára nuoraidstivrraid oktasašprošeakta. Prošeavtta ulbmilin lea lasihit váikkuheaddjinuoraid gaskasaš áddejumi, viiddidit sin oainnuid sisriikkalaš kultuvrraid máŋggahámatvuođas sihke váikkuhanvejolašvuođain.</p>
<p>Prošeavtta olis lágiduvvui osolašvuođaleaira Anára Vasatokkas geassit 2018. Leairra prográmmas ovdan buktojedje ee. davvi mihtilmasvuođat sihke davvi luonddu erenomášvuohta ja dan mearkkašupmi báikkálaš olbmuide. Dan lassin nuorat juogadedje nuppiide konkrehtalaš vugiid, man láhkai nuoraid jietna iešguđege vugiin boahtá gullot. Leairra dehálaš bargun lei addit nuoraide vejolašvuođa plánet prošektii joatkaga. Leairra áigge nuoraide bohciidii sávaldat lágidit seamma sullasaš leairra, gos isidasti oassebeallin livčče oaivegávpotguovllu nuorat.</p>
<p>Oktasašbargoguoimmit: Sámedikki nuoraidráđđi, Espoo nuoraidstivra, Durdnosa nuoraidráđđi, Helssega nuoraidráđđi</p>
<p><em type="italic">Lassidieđut </em></p>
<p>Nuoraidčálli Elli-Marja Hetta tel. 010 839 3134, elli-marja.hetta@samediggi.fi</p>
</body></document>
