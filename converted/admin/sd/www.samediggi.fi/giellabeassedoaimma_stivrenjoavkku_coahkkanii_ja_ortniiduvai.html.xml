<document xml:lang="sme" id="no_id"><header><title>Giellabeassedoaimma stivrenjoavkku čoahkkanii ja ortniiduvai - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>142</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/04/27/giellabeassedoaimma-stivrenjoavkku-coahkkanii-ja-ortniiduvai/?lang=dav</origFileName><parallel_text xml:lang="fin" location="kielipesatoiminnan_ohjausryhma_kokoontui_jarjestaytyakseen.html"/><parallel_text xml:lang="smn" location="kielapiervaltooima_stivrimjuavhu_cokkanij_ja_ornijdij.html"/><parallel_text xml:lang="sms" location="kiollpie_sstuaimmjummuz_o_hjjeemjoukk_nooroodi_da_riassoodi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Giellabeassedoaimma stivrenjoavkku čoahkkanii ja ortniiduvai</p>
<p>Sámediggi lea bovden sápmelaš kultuvra- ja giellabeassedoaimma lágideaddji gielddaid ja servviid čoahkkái vuosttas giellabeassedoaimma stivrenjoavkku deaivvádeapmái. Stivrenjoavku lea dál ortniiduvvan ja ságastallan giellabeassedoaimma hástalusaid, lihkostuvvamiid ja áigeguovdilis ovddidandárbbuid birra. Stivrenjoavkku ságadoallin doaibmá Sámedikki sámi giellaráđi ságadoalli <em type="italic">Neeta Jääskö </em>. Stivrenjoavku válljii gaskavuođastis várreságadoallin <em type="italic">Rauni Äärelä-Vihriälä </em>. </p>
<p>– Čoahkkimis čatnaseimmet oktasaš ulbmilii ovddidit sápmelaš kultuvra- ja giellabeassedoaimma ja láhčit sámemánáid giellaealáskahttimii nanu ja oadjebas birrasa, muitala stivrenjoavkku ságadoalli <em type="italic">Neeta Jääskö </em>. </p>
<p>Sámediggi mearridii juovlamánu 2017 dievasčoahkkimis stivrenjoavkku vuođđudeamis, ja sápmelaš kultuvra- ja giellabeassedoaimma lágideaddji gielddat ja searvvit leat nammadan dasa iežaset ovddasteaddjiid. Stivrenjoavkku doaibmabadji lea njealje jagi, ja dat doaibmá Sámedikki giellaráđi vuolde ráđđeaddi orgánan. Mielde leat <em type="italic">Sámediggi čoahkkáibovdejeaddjin, Ohcejoga gielda, Anára gielda ja Anarâškielâ servi, Soađegili gielda, Eanodaga gielda, Oulu gávpot, Roavvenjárgga gávpot ja City-Sámit rs </em>. </p>
<p><em type="italic">Lassedieđut: </em></p>
<p>Má. giellabeassestivrejeaddji Annika Pasanen, tel. 010 839 3119, annika.pasanen(at)samediggi.fi</p>
</body></document>
