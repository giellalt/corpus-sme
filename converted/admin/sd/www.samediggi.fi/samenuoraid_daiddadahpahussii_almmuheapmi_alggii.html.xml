<document xml:lang="sme" id="no_id"><header><title>Sámenuoraid dáiddadáhpáhussii almmuheapmi álggii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>225</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/03/01/samenuoraid-daiddadahpahussii-almmuheapmi-alggii/?lang=dav</origFileName><parallel_text xml:lang="fin" location="saamelaisnuorten_taidetapahtumaan_ilmoittautuminen_alkoi.html"/><parallel_text xml:lang="smn" location="saminuorai_taaidatabahtusan_almottattam_aalgij.html"/><parallel_text xml:lang="sms" location="saa_mnuori_cea_ppvuodpeei_vid_i_lmmtoottmos_aa_lji.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámenuoraid dáiddadáhpáhussii almmuheapmi álggii</p>
<p><em type="italic">Almmuheapmi Sámenuoraid dáiddadáhpáhussii lea álgán, ja dat dáhpáhuvvá neahtas, Webropolis. Almmuheapmi lea rabas 1.-15.3. Buohkat, geat oassálastet dáhpáhussii, galget deavdit almmolaš almmuhanskovi – maiddái sii, geat eai oassálastte teáhter- dahje máinnastangilvvuide. </em></p>
<p>Guovttebeaivásaš dáiddadáhpáhus ordnejuvvo dán giđa Anáris Sámekulturguovddáš Sadjosis 10.-11.4. Dáhpáhusa riikaviidosaš temán lea <em type="italic">teáhter </em>ja sámetemán <em type="italic">Máinnasteami máŋggat hámit </em>. Dáhpáhusa rahpan dollojuvvo gaskavahku 10.4. diibmu 18.00 rájes. </p>
<p>Almmuhanskovit gávdnojit dáppe:</p>
<list><p type="listitem"><em type="italic">Skovvi </em>, mainna almmuhuvvojit buot dáhpáhussii oassálastit sáhtuid ja borademiid ordnema dihte. </p>
</list><p>https://link.webropolsurveys.com/Participation/Public/6f884505-fa16-479c-9065-b881b90d470a?displayId=Fin1718134&amp;surveyLocale=fi</p>
<p><em type="italic">Dasa lassin teáhter- ja muitalangilvvuide oassálasti joavkkut </em>galget deavdit vel <em type="italic">sierra </em>almmuhanskoviid. </p>
<list><p type="listitem"><em type="italic">Skovvi, teáhtertemái oassálasti joavkkut. </em></p>
</list><p>https://link.webropolsurveys.com/Participation/Public/c02b5d28-dd11-4a4f-97e4-48f04ddd03ca?displayId=Fin1716734</p>
<p>Teáhtertemás gávdno eanet diehtu TEATRIS -dáhpáhusa siidduin: https://nuorikulttuuri.fi/teatris/</p>
<list><p type="listitem"><em type="italic">Skovvi, máinnasteami máŋggat hámit -temái oassálastit. </em></p>
</list><p>https://link.webropolsurveys.com/Participation/Public/1a71a970-17ae-406d-b00f-9381d257fc99?displayId=Fin1718038</p>
<p><em type="italic">Máinnasteami máŋggat hámit </em>lea temán hui viiddis, ja das lea lohpi geavahit miellagovahusa! Deháleamos lea, ahte muitaleapmi lea sámegillii ja dan vuolggasadji lea sámekultuvrras. Temái heivvolaš ovdanbuktin sáhttá leat ovdamearkka dihte máinnasteapmi, divtta lohkan, stand-up -komihkka, luohti, leuʹdd dahje livde – sátnedáidda, man ovdanbuktit lávddi nalde! </p>
<p>Dáiddadáhpáhusbargin lea álggahan 25.2. Anna Lumikivi, geainna sáhttá leat oktavuođas buot dáhpáhussii guoski áššiin. Sámediggi ordne dánnai jagi oassálastiid sáhtuid, dárbbu mielde idjadansajiid ja dáhpáhusa váldobeaivvi boradeami.</p>
<p>Dáiddadáhpáhusa plakáhtat leat boahtán ja daid oažžu Sámedikki skuvlen- ja oahppamateriáladoaimmahagas Sajosis. Plakáhta gova lea sárgon 13-jahkásaš Aslak Pieski Gáregasnjárgga skuvllas.</p>
<p><em type="italic">Lassedieđut </em>: </p>
<p>Anna Lumikivi</p>
<p>010 839 3174, 040 684 1957</p>
<p>anna.lumikivi(at)samediggi.fi</p>
<p>Facebook: @saamelaisnuortentaidetapahtuma</p>
<p>Instagram: @samenuoraid_daiddadahpahus</p>
<p>Dáhpáhusa hashtagit: #sndd2019 / #sntt2019</p>
</body></document>
