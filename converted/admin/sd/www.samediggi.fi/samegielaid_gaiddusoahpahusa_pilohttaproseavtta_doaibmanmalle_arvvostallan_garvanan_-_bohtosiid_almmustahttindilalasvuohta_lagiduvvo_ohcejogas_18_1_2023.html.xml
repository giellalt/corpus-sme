<document xml:lang="sme" id="no_id"><header><title>Sámegielaid gáiddusoahpahusa pilohttaprošeavtta doaibmanmálle árvvoštallan gárvánan – bohtosiid almmustahttindilálašvuohta lágiduvvo Ohcejogas 18.1.2023 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>208</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/01/04/samegielaid-gaiddusoahpahusa-pilohttaproseavtta-doaibmanmalle-arvvostallan-garvanan-bohtosiid-almmustahttindilalasvuohta-lagiduvvo-ohcejogas-18-1-2023/?lang=dav</origFileName><parallel_text xml:lang="fin" location="saamen_kielten_etaopetuspilotin_toimintamallin_arviointi_valmistunut_-_tulosten_julkistamistilaisuus_jarjestetaan_utsjoella_18_1_2023.html"/><parallel_text xml:lang="smn" location="samikielai_kaidusmattaattas_piiloothaava_toimammaali_arvustallam_lii_valmastum_-_puatusij_almostittemtilalasvuota_uarnejuvvoo_ucjuuvast_18_1_2023.html"/><parallel_text xml:lang="sms" location="saa_mkioli_ougglosmatt_tospi_loott_taimmam-maall_arvvtoollmos_valmstoovvam_-_puadoozzi_olmmeempodd_riazzat_uccjooggast_18_1_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámegielaid gáiddusoahpahusa pilohttaprošeavtta doaibmanmálle árvvoštallan gárvánan – bohtosiid almmustahttindilálašvuohta lágiduvvo Ohcejogas 18.1.2023</p>
<p><em type="italic">Ohcejoga gieldda ja Sámedikki oktasaš </em><em type="italic">Sámegielaid gáiddusoahpahusa pilohttaprošeavtta </em><em type="italic">doaibmanmálle árvvoštallan lea gárvánan, ja bohtosiid almmustahttindilálašvuohta lágiduvvo 18.1.2023 Ohcejogas. </em></p>
<p>Našuvnnalaš skuvlejumi árvvoštallanguovddáš (Karvi) lea doaimmahan sámegielaid (davvisáme-, anáraš-, ja nuortalašgiela) oahpahusa lágideaddji gáiddusoahpahuspilohta árvvoštallama jagi 2022. Árvvoštallamis leat čielggadan, mo borgemánus 2018 álggahuvvon gáiddusoahpahuspilohtta doaibmá oahpahusa ordnejeaddji, skuvllaid, oahpaheddjiid ja ohppiid dáfus. Čoggojuvvon dieđuid mielde Karvi lea čállán čoahkkáigeassoraportta doaibmanmálle joatkima suokkardallamii.</p>
<p>Bohtosiid almmustahttindilálašvuohta lágiduvvo Ohcejotnjálmmi skuvllas gaskavahku 18.1.2023 dii 16.00–19.00.</p>
<list><p type="listitem">Almmut iežat dilálašvuhtii maŋimustá 10.1. https://link.webropolsurveys.com/S/411B1A5230C8A64F .</p>
<p type="listitem">Bohtosiid almmustahttindilálašvuođa sáhttá čuovvut maiddái gáiddusin Microsoft Teams bokte: Oassálastte čoahkkimii dán liŋkkas .</p>
<p type="listitem">Dilálašvuođa prográmma suomagillii .</p>
</list><p>Árvvoštallama várás leat jearahallan gáiddusoahpahusprošeavtta bargiid, oahpahusa ordnejeddjiid, oahpaheddjiid ja ohppiid. Karvi árvvoštallanplána mielde gáiddusoahpahusprošeakta gullá ovttaveardásašvuođa ovddideami, oahppama ja máhtu lasiheami ja skuvlenvuogádaga buorideami fáttáide.</p>
<p type="title">Lassedieđut:</p>
<p>Marita Härmälä Njunušárvvoštallanáššedovdi, Karvi +358 29 533 5560 marita.harmala@karvi.fi</p>
<p>Hanna Helander Prošeaktahoavda, sámegielaid gáiddusoahpahusprošeakta +358 40 7012 094 hanna.helander@edu.utsjoki.fi</p>
<p type="title">Lassedieđut Sámegielaid gáiddusoahpahusprošeavtta birra:</p>
<p>Sámegielaid gáiddusoahpahusa pilohttaprošeavtta jođiha Ohcejoga gielda ja koordinere Sámediggi. Prošeavtta mihttomearrin lea fállat sámegielaid gáiddusoahpahusa vuođđoskuvlla ohppiide ja nuppi dási studeanttaide sámeguovllu gielddaid olggobeallái guokte vahkkodiimmu ja ovddidit sámegieloahpahusa pedagogihka. Gáiddusoahpahusprošeavtta oahpahus lea reálaáiggi oahpahus (nu gohčoduvvon synkronalaš oahpahus), mas oahpaheaddji ja oahppit oassálastet oahppodiibmui seamma áigge iežaset dihtoriiguin iešguđet guovllus.</p>
</body></document>
