<document xml:lang="sme" id="no_id"><header><title>Sámedikki válggaid jienaidrehkenastin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>270</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/valggat-2023/samedikki-valggaid-jienaidrehkenastin/?lang=dav</origFileName><parallel_text xml:lang="fin" location="saamelaiskarajien_vaalien_aantenlaskenta.html"/><parallel_text xml:lang="smn" location="samitige_vaaljai_jienairekinistem.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki válggaid jienaidrehkenastin</p>
<p>Válgalávdegoddi álggaha jienaidrehkenastima válgadoaimmahusa maŋŋá vuossárgga 2.10.2023 dmu. 18 Sajosis Anáris. Jienaidrehkenastima álggaheami maŋŋá boahtán sáttakonfeluhtat guđđojuvvojit rabakeahttá válddekeahttá vuhtii. Doaimmahusas dollojuvvo beavdegirji.</p>
<p>Válljensearvvi áššeolbmos dahje várreáššeolbmos lea vuoigatvuohta leat báikki alde jienaidrehkenastimis.</p>
<p type="title">Merken válgalogahallamii</p>
<p>Jienaidrehkenastin álggahuvvo nu, ahte buot poastta mielde mearreáiggis boahtán ja válgalávdegotti doaimmahahkii máhcahuvvon máhcahankonfeluhtat rahppojuvvojit. Válgalávdegoddi merke buot jienastan olbmuid sáttareivve mieldásaččat válgalogahallamii.</p>
<p type="title">Jienasteapmi ferte guđđojuvvot vuhtii válddekeahttá:</p>
<p>1) juos jienasteaddji ii leat merkejuvvon válgalogahallamii jietnavuoigadahtton olmmožin dahje juos boahtá ovdan, ahte son lea jápmán ovdal válgadoaimmahusa álggaheami;</p>
<p>2) juos sáttareivve lea nu váilevaš, ahte ii leat vejolaš sihkkarvuođain gávnnahit, guđe olmmoš lea jienastan; dahje</p>
<p>3) juos válgakonfeluhttii lea dahkkon jienasteaddji dahje evttohasa guoskevaš dahje eará eahpeáššálaš merkejupmi.</p>
<p>Go buot jienasteaddjit leat merkejuvvon válgalogahallamii ja jienasteamis vuhtii válddekeahttá guđđojuvvon válgakonfeluhtat sáttakonfeluhtaid siste leat sirrejuvvon sierra dohkkehuvvon konfeluhtain, biddjojuvvojit dohkkehuvvon válgakonfeluhtat rabakeahttá válgaurdnii.</p>
<p type="title">Jienastanlihpuid juogadeapmi joavkkuide</p>
<p>Go buot dohkkehuvvon válgakonfeluhtat leat válgaurtnas, rahppojuvvojit buot válgaurtnat ja válgakonfeluhtat.</p>
<p>Jienaid rehkenastima várás jienastanlihpot juogaduvvojit joavkkuide nu, ahte guđege evttohasa buorrin addojuvvon jienat leat iežas joavkkus. Fámohis jienastanlihpot sirrejuvvojit iežas joavkun. Iešguđege joavkku jienastanlihpuid lohkomearri rehkenastojuvvo. Jienaidrehkenastimis dollojuvvo sierra beavdegirji.</p>
<p type="title">Jienastanlihpo fámohisvuohta</p>
<p>Jienastanlihppo lea fámoheapme:</p>
<p>1) juos válgakonfeluhtas lea earáge go okta jienastanlihppo;</p>
<p>2) juos jienasteapmi lea guđđojuvvon vuhtii válddekeahttá 35 §:s ásahuvvon ákkain;</p>
<p>3) juos jienastanlihppon lea geavahuvvon eará, go válgalávdegotti deaddilan steampalaston jienastanlihppo;</p>
<p>4) juos evttohasa nummir lea merkejuvvon nu, ahte ii čielgasit boađe ovdan geasa jietna lea oaivvilduvvon; ja</p>
<p>5) juos jienastanlihppui lea čállojuvvon jienasteaddji namma dahje dasa lea dahkkon erenomáš dovdomearka dahje eará eahpeáššálaš merkejupmi; eahpeáššálažžan ii adnojuvvo merkejupmi, mii dušše čielggasmahttá, gean evttohasa jienasteaddji lea háliidan jienastit.</p>
<p><em type="italic">Gáldu: Láhka sámedikkis 17.7.1995/974 </em></p>
</body></document>
