<document xml:lang="sme" id="no_id"><header><title>Sámemusihkkaguovddáš buvttadii konseartabáddema Angelit-joavkkuin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>145</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/01/samemusihkkaguovddas-buvttadii-konseartabaddema-angelit-joavkkuin/?lang=dav</origFileName><parallel_text xml:lang="fin" location="saamelaismusiikkikeskus_tuotti_konserttitallenteen_angelit-yhtyeen_kanssa.html"/><parallel_text xml:lang="smn" location="saami_muusikkuavdas_pyevtittij_konsertvuarha_angelit-muusikjuavhoin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámemusihkkaguovddáš buvttadii konseartabáddema Angelit-joavkkuin</p>
<p><span type="quote">Angelit-joavkku konsearta dál buohkaide geahččanláhkái 31.1.2021 rádjái: https://www.youtube.com/watch?v=TTyAVklAbaY</span></p>
<p>Sámemusihkkaguovddáš buvttadii mánáid- ja nuoraidkonseartabáddema Angelit-joavkkuin. Angelit lea okta dain beakkáneamos ja maiddái guhkimus karriera bargan sámemusihkkajoavkkuin. Joavkku lahtut leat Ursula Länsman ja Tuuni Partti sihke gitárračuojaheaddji Eero Nurmela. Dál buvttaduvvon konseartabádden lea erenomáš, go čoahkkáibijus lea mielde Ulla Pirttijärvi-Länsman, guhte lei áibbas álggos Aŋŋel nieiddat -joavkkus mielde.</p>
<p>Konseartabádden juhkkojuvvo skuvllaide ja beaiveruovttuide geahččan láhkai nuvttá juovlamánu áigge. Nappo sámemusihkkaguovddáš geahččala buktit sámemusihka oidnosii maiddái koronapandemiija áigge, go livekonsearttaid ii sáhte lágidit.</p>
<p>– Sámemusihkkaguovddáš lea árbevirolaččat lágidan skuvlakonseartaturnea sámeguovllu skuvllain jahkásaččat rievdi artisttain. Covid-19-pandemiija dihtii turnea ii lean vejolaš dán jagi ordnet, muhto háliideimmet goittotge fállat sámemusihkkavásáhusa korseartabáddema hámis, muitala sámemusihkkaguovddáš plánejeaddji Oula Guttorm.</p>
<p>Konseartabádden lea buvttaduvvon oktasašbarggus sámekulturguovddáš Sajosiin ja Sámi oahpahusguovddáža medialinjjáin.</p>
<p>Konseartabáddema bistu lea sullii 45 minuhta ja dan sáhttá dihtoštallat sámemusihkkaguovddážis, oula.guttorm(at)samediggi.fi.</p>
<p type="title">Lassidieđut:</p>
<p>Sámemusihkkaguovddáža plánejeaddji Oula Guttorm oula.guttorm(at)samediggi.fi 0406674545</p>
</body></document>
