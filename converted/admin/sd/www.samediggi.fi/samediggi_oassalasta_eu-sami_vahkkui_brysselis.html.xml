<document xml:lang="sme" id="no_id"><header><title>Sámediggi oassálastá EU-Sámi vahkkui Brysselis - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>168</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/21/samediggi-oassalasta-eu-sami-vahkkui-brysselis/?lang=dav</origFileName><parallel_text xml:lang="fin" location="saamelaiskarajat_osallistuu_eu-sami_viikkoon_brysselissa_.html"/><parallel_text xml:lang="smn" location="samitigge_uasalist_eu-sami_ookon_brysselist.html"/><parallel_text xml:lang="sms" location="saa_mte_gg_vuassaatt_eu-sami_neattla_brysselist.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi oassálastá EU-Sámi vahkkui Brysselis</p>
<p><em type="italic">Sámedikki I várreságajođiheaddji Anni Koivisto oassálastá EU-Sámi vahkkui Brysselis 20.-22. geassemánus 2022. </em></p>
<p>Dáhpáhusvahkku ordnejuvvo oassin Sámeráđi ja Suoma sámenuoraid ry prošeavtta Filling the EU-Sámi knowledge gaps. Ulbmilin lea, ahte EU-Sámi vahkus boahtá jahkásaččat ordnejuvvon dáhpáhus, mii nanne sámiid guoibmevuođa EU-instituhtaiguin.</p>
<p>– Lean hui ilolaš EU-Sámi vahkkus. EU politihkka čuohcá sámiid sajádahkii ja leage hui dehálaš, ahte sámiin lea vejolašvuohta váikkuhit mearrádusaide. Lea maiddái dehálaš, ahte EU-mearrideaddjiid diehtu sámiid birra lassána ja EU dovdá sámiid áššedovdamuša eamiálbmotpolitihkas, dadjá I várreságajođiheaddji Anni Koivisto.</p>
<p>Sámedikki nuoraidráđi dáhpáhusas ovddastit Anni-Sofia Niittyvuopio, Anni-Sofia Löf ja Lilja Ljetoff. Lassin dáhpáhusas lea mielde Sámedikki lahttu ja kulturlávdegotti ságajođiheaddji Pirita Näkkäläjärvi. Näkkäläjärvi oassálastá Sámedikki ovddasteaddjin panelaságastallamii, mii guoská EU ja sámiid gaskasaš guoibmevuođa. Sámedikkis dáhpáhusvahkkui oassálastet maiddái láhkačálli Kalle Varis ja riikkaidgaskasaš áššiid čálli Lars-Anders Baer.</p>
<p>Filling the EU-Sámi knowledge gaps -prošeavtta leat ruhtadan Interreg Nord, Lappi lihttu, Norgga Sámediggi, Tromssa ja Finnmárkku leatna, Region Norrbotten ja Region Västerbotten.</p>
<p type="title">Lassedieđut:</p>
<p>Anni Koivisto I várreságajođiheaddji 040 415 5969 anni.koivisto@administrator</p>
<p><em type="italic">Govva: Hanna Schneider </em></p>
</body></document>
