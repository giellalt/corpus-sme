<document xml:lang="sme" id="no_id"><header><title>Áššedovdiseminára sámediggelága ođasmahttimis 2.9.2021 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>198</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/24/assedovdiseminara-samediggelaga-odasmahttimis-2-9-2021/?lang=dav</origFileName><parallel_text xml:lang="eng" location="expert_workshop_to_assess_proposals_for_amending_the_sami_parliament_act_in_finland_on_2_september.html"/><parallel_text xml:lang="fin" location="asiantuntijaseminaari_saamelaiskarajalain_uudistamisesta_2_9_2021.html"/><parallel_text xml:lang="smn" location="assitobdeeseminaar_samitiggelaava_udasmitmist_2_9_2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Áššedovdiseminára sámediggelága ođasmahttimis 2.9.2021</p>
<p>Lappi universitehta vuoigatvuođadiehtagiid dieđagottis ordnejuvvo oktasašbarggus vuoigatvuođaministeriijain ja Sámedikkiin válmmaštallon áššedovdiseminára sámediggelága ođasmahttimis duorastaga 2.9.2021. Dilálašvuođa váldolágideaddjin lea dieđagotti eamiálbmotvuoigatvuođa oasseáigásaš professor Martin Scheinin. Áššedovdiseminára dárkkuhussan lea fállat riikkaidgaskasaš, suopmelaš ja sápmelaš áššedovdiide vejolašvuođa árvvoštallat doaibmagotti evttohusaid ja ságastallat dain.</p>
<p>Sámedikki ságajođiheaddji Tuomas Aslak Juuso oassálastá seminárii ja doallá ovtta dain seminára rahpansáhkavuoruin. – Sámediggelága ođasmahttin lea dál erenomáš áigeguovdilis fáddá ja vuorddán miellagiddevašvuođain áššedovdiseminára mii dál lágiduvvo. Lea dehálaš, ahte seminára fállá riikkaidgaskasaš olmmošvuoigatvuođaáššedovdiide arena árvvoštallat sámediggeláhkadoaibmagotti evttohusaid ja ságastallat dain, dadjá Juuso.</p>
<p>Seminárii oassálastet maiddái Sámedikki evttohusa vuođul nammaduvvon sámediggeláhkadoaibmagotti lahtut.</p>
<p>Áššedovdiseminára lágiduvvo hybridahámis. Ságastallit ja eará oassálastit oassálastet seminárii juogo báikki alde Lappi universitehta Castren-sáles dahje gáiddusoktavuođain. Seminárii almmuheapmi lea nohkan 15.8. Almmuhan olbmuide sáddejuvvojit ovddalgihtii materiálat ja rávvagat oassálastima várás.</p>
<list><p type="listitem">Prográmma davvisámegillii</p>
<p type="listitem">Prográmma suomagillii</p>
<p type="listitem">Prográmma eaŋgalsgillii</p>
</list><p>Sámediggelága nuppástusa válmmaštallan doaibmagotti smiehttamuš elege evttohus láhkanuppástusain almmustahttui 11.5.2021. Evttohuvvon nuppástusaid mihttomearrin lea ovddidit sámiid iešmearridanrievtti ollašuvvama sihke buoridit sámiid gielaset ja kultuvrraset guoskevaš iešhálddašeami ja sámedikki doaibmaeavttuid. Lassin mihttomearrin lea divvut dáládili eandalii ON:id olmmošvuoigatvuođakomitea gáibidan vugiin. Doaibmagotti smiehttamuš lea leamaš gulaskuddamiin geasi áigge.</p>
<list><p type="listitem">Sámediggelága rievdadeapmi: https://www.samediggi.fi/samediggelaga-rievdadeapmi/?lang=dav</p>
<p type="listitem">Loga doaibmagotti smiehttamuša dás</p>
<p type="listitem">Projeaktasiidu: https://oikeusministerio.fi/hanke?tunnus=OM002:00/2020</p>
</list><p type="title">Lassidieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
</body></document>
