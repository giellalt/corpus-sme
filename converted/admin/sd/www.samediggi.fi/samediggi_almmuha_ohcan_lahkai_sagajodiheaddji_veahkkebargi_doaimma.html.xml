<document xml:lang="sme" id="no_id"><header><title>Sámediggi almmuha ohcan láhkai ságajođiheaddji veahkkebargi doaimma - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>163</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/29/samediggi-almmuha-ohcan-lahkai-sagajodiheaddji-veahkkebargi-doaimma/?lang=dav</origFileName><parallel_text xml:lang="fin" location="saamelaiskarajat_julistaa_haettavaksi_puheenjohtajan_avustajan_tehtavan.html"/><parallel_text xml:lang="smn" location="samitigge_almoot_uuccamnaal_saavajodetteijee_isedeijee_tooima.html"/><parallel_text xml:lang="sms" location="saa_mte_gg_i_lmmat_ooccamnalla_saaggjaa_dteei_vie_kkteei_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai ságajođiheaddji veahkkebargi doaimma</p>
<p>Bargu álgá soahpamuša mielde nu jođánit go vejolaš, ja joatkašuvvá 31.12.2023 rádjai.</p>
<p>Sámedikki ságajođiheaddji veahkkebargi barggut mearrašuvvet Sámedikki bargoortnega 7 b § mielde. Ságajođiheaddji veahkkebargi bargguide gullá ee veahkehit Sámedikki ságajođiheaddji doaimmastis; dárbbu mielde válmmaštallat ja ovdan buktit stivrra ja Sámedikki čoahkkimii doaibmasuorgásis gullevaš áššiid; válmmaštallat ságajođiheaddji ja hálddahushoavdda sutnje sierra mearridan bargguid ja veahkehit dárbbu mielde várreságajođiheaddjiid.</p>
<p>Gelbbolašvuođagáibádussan lea heivvolaš allaskuvladutkkus. Lassin gáibiduvvo sámegiela dáidu (ásahus 1727/95). Barggu ceavzilis dikšun eaktuda sámekultuvrra viiddes dovdama, hálddahuslaš bargguid buori dovdama, buori streassagierdannávcca, njuovžilvuođa sihke buriid organiseren- ja ovttasbargandáidduid.</p>
<p>Bálká mearrašuvvá Sámedikki bálkávuogádaga gáibádusdási IV/II mielde (vuođđobálká 2760,63 e/mb). Vuođđobálkká lassin máksojuvvojit sámeguovllu lassi 24 % ja ahkelasit, mat mearrašuvvet bargohárjánumi mielde. Barggus čuvvojuvvo 6 mb geahččalanáigi.</p>
<p>Bargoohcamuša mildosiiguin galgá doaimmahit Suoma Sámediggái 31.7.2022 rádjai čujuhussii: https://www.sympahr.net/public/pq.aspx?7bdd0b83</p>
<p>Lassidieđuid barggus addá ságajođiheaddji Tuomas Aslak Juuso tuomas.juuso(at)samediggi.fi, tel. 040 687 3394 ja hálddahushoavda Pia Ruotsala-Kangasniemi, pia.ruotsala(at)samediggi.fi, tel. +358 40 726 2688.</p>
<p>Sámedikki doibmii sáhttá oahpásmit čujuhusas www.samediggi.fi</p>
<p>Anáris 29.6.2022 Sámediggi</p>
</body></document>
