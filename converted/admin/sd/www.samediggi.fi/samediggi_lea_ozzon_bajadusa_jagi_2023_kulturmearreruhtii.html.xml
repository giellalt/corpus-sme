<document xml:lang="sme" id="no_id"><header><title>Sámediggi lea ožžon bajádusa jagi 2023 kulturmearreruhtii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>216</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/03/samediggi-lea-ozzon-bajadusa-jagi-2023-kulturmearreruhtii/?lang=dav</origFileName><parallel_text xml:lang="fin" location="saamelaiskarajat_on_saanut_korotuksen_vuoden_2023_kulttuurimaararahaan_.html"/><parallel_text xml:lang="smn" location="samitigge_lii_finnim_pajedem_ive_2023_kulttuurmeriruutan.html"/><parallel_text xml:lang="sms" location="saa_mte_gg_lij_vuazhzham_paajoozz_ee_jj_2023_kulttuurmie_rrteagga_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi lea ožžon bajádusa jagi 2023 kulturmearreruhtii</p>
<p><em type="italic">Oahpahus- ja kulturministeriija lea mieđihan sámegielat kultuvrra ovddideapmái, Davviriikkalaš sámeservviid doarjumii ja Ohcejoga Sámekirkostobuid bajásdoallamii oktiibuot 236 000 euro. Bajádus ovddit jagiide lea 57 000 euro. </em></p>
<p>– Mii leat máŋggaid jagiid ovddas dáistalan kulturmearreruđa loktema bealis. Lean kulturpolitihkas vásttolažžan duđavaš, ahte viimmatge mii oažžut loktema áigái gillilis bargomet boađusin, dadjá Sámedikki ságajođiheaddji Tuomas Aslak Juuso.</p>
<p>Sámediggi almmuhii jagi 2023 kulturmearreruđa ohcan láhkai golggotmánus 2022 . Ohcamušaid galggai doaimmahit golggotmánu loahpa rádjai. Kulturlávdegoddi čoahkkana 16.-17.2.2023 mearridit mearreruđa juohkimis. Mearrádusain almmuhuvvo guovvamánu loahpa rádjai.</p>
<p>– Sámesearvvuš lea guhká vuordán, ahte oažžut lasi resurssaid sámegielat kulturbargui ja dáiddaeallimii. Kulturmearreruđa bajádusas lea stuorra mearkkašupmi buot golmma Suomas ealli sámegillii dáhpáhuvvi kultureallimii, illuda kulturlávdegotti ságajođiheaddji Pirita Näkkäläjärvi.</p>
<p>Sámedikki válgabaji ulbmilin lea leamaš dahkat kulturmearreruđa ohcanproseassas elektrovnnalačča. Proseassa lea ovdánan jo nu guhkás, ahte dán jagi soahpamušaid vuolláičállit elektrovnnalaččat. Čuovvovaš kulturmearreruđa ohcan ja rehketdoalloalmmuhusat ollašuhttojuvvojit elektrovnnalaččat.</p>
<p>– Elektrovnnalaš vuolláičállimiin mii geavahit nana identitehta sihkkarastima, mii dáhkida proseassa dorvvolašvuođa. Dárkkuhussan lea duddet kulturmearreruđa ohcciid ja dahkat njuovžilabbon olles proseassa. Dainna lea bargojuvvon jo guhká ja lean ilus, ahte mii leat joksan dán dili, dadjá Sámedikki kulturčálli Riitta Orti-Berg.</p>
<p type="title">Lassedieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
<p>Pirita Näkkäläjärvi Kulturlávdegotti ságajođiheaddji 040 357 7006 pirita.nakkalajarvi@gmail.com</p>
<p>Riitta Orti-Berg Kulturčálli 010 839 3103 / 040 840 0383 riitta.orti-berg@samediggi.fi</p>
</body></document>
