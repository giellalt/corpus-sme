<document xml:lang="sme" id="no_id"><header><title>Sámi mánáidkulturguovddaš Mánnu - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>195</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/sami-manaidkulturguovddas-mannu/?lang=dav</origFileName><parallel_text xml:lang="fin" location="saamelainen_lasten_kulttuurikeskus_mannu.html"/><parallel_text xml:lang="sms" location="saa_m_paarnaikulttuurkooskos_mannu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi mánáidkulturguovddaš Mánnu</p>
<list/><p type="title">Áigeguovdilis</p>
<p type="title">Čoarvvit</p>
<p type="title">Sámegielat musihkkaboddu</p>
<p>Sámi mánáidkulturguovddáš Mánnu lea álggahan iežas doaimma jagi 2004. Mánnu geahččala doaimmainis nannet sámenuoraid kulturidentitehta, lasihit sámi árbevirolaš dieđu ja- dáiddu gudnejahttima, oahppama ja vurkema, dahkat vejolažžan buolvvaid gaskasaš searvvušlaš doaibmanmálliid.</p>
<p>Mánu ulbmilin lea</p>
<list><p type="listitem">buktit nuorra sámedáiddáriid oidnosii doaimma bokte</p>
<p type="listitem">addit mánáide ja nuoraide vejolašvuođaid oahppat sámi tradišuvdnadieđuid ja – dáidduid</p>
<p type="listitem">láhčit mánáide sámegiela lunddolaš geavahandiliid</p>
<p type="listitem">lasihit dieđuid eará eamiálbmogiin</p>
<p type="listitem">fállat mánáide vejolašvuođaid persovnna máŋggabealat ovddideapmái</p>
<p type="listitem">láidestit ja roahkasmahttit mánáid ja nuoraid hutkás ovdanbuktimii</p>
<p type="listitem">ovddidit kultur- ja dáiddabajásgeassima sámeguovllus</p>
<p type="listitem">sihkkarastit sámemánáid ja nuoraid buorredili</p>
<p type="listitem">eastadit healbama dahjege olggobeallái báhcima</p>
<p type="listitem">ovddidit ovttasbarggu báikkálaš ja guovllulaš doaibmiid gaskkas</p>
</list><p>Ovttasbargoguoibmin doibmet skuvllat, beaiveruovttut ja giellabeasit, maid bokte ulbmiljoavku dahjege sámeguovllu vuollái 18-jahkásaš sámemánát ja nuorat fáhtejuvvojit viidát. Geavadis Mánnu lágida skuvllaide, beaiveruovttuide ja giellabesiide doaimmaid, mat nannejit sámekultuvrra- ja sámegiela. Sámi mánáidkulturguovddáš oassálastá vejolašvuođaid mielde maiddái sámedáhpáhusaid ordnemiidda ovdamearkan buvttademiin prográmmasisdoaluid mánáide ja nuoraide.</p>
<p>Sámi mánáidkultuvra vuođđuduvvá searvvušlašvuhtii, njálmmálaš árbedieđu bokte oahppamii, kultuvrra, dáidaga ja duoji oahppamii. Mánáidkultuvra – doaibma lea sámi ávnnaslaš ja ávnnahis kultuvrra ovddideapmi.</p>
<p>Sámi mánáidkulturguovddáš – doaimma ruhtadit oahpahus – ja kulturministeriija ovttas sámeguovllu gielddaiguin ja sámedikkiin.</p>
<p><em type="italic">Doaimmajođiheaddji </em>Petra Biret Magga-Vars tel. 040 7325503 petra.magga(at)samediggi.fi Facebook: @saamelaiskulttuurikeskus </p>
</body></document>
