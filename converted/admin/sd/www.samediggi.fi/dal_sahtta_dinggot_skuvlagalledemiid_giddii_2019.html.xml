<document xml:lang="sme" id="no_id"><header><title>Dál sáhttá diŋgot skuvlagalledemiid giđđii 2019 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>178</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/17/dal-sahtta-dingot-skuvlagalledemiid-giddii-2019/?lang=dav</origFileName><parallel_text xml:lang="fin" location="kouluvierailut_ovat_nyt_tilattavissa_kevaalle_2019.html"/><parallel_text xml:lang="smn" location="skovlakolliistalmijd_puahta_taal_tiilad_kiidan_2019.html"/><parallel_text xml:lang="sms" location="skooulko_ll_jummuz_lie_aa_n_ti_ll_jemnalla_keadda_2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dál sáhttá diŋgot skuvlagalledemiid giđđii 2019</p>
<p>Sámedikki nuoraidráđi ja Nuoraid Akatemia oktasašprošeakta Dihtosis lea skuvlen oktiibuot 12 skuvlagalledeaddji, geaid sáhttá diŋgot skuvllaide muitalit rivttes dieđuid sápmelašvuođas. Galledemiid sáhttá diŋgot 1.2.-31.5.2019 gaskasaš áigái.</p>
<p>Galledemiid sáhttá diŋgot oaivegávpotguvlui, Turkui, Tamperei, Jyväskyläi, Oului, Roavvenjárgii sihke Soađegillái ja dan lagašguvlui. Galledeami bistu mearrašuvvá oahppolágádusa skuvladiimmuid guhkkodaga mielde. Skuvladiibmu čohkiida oanehis info-oasis sihke hárjehusain doaimma bokte. Diimmuid áigge oahppit besset vuđolabbot oahpásmuvvat temái ovttas bargamin, ságastallamin ja guorahallamin. Galledeapmi lea oahppolágádussii nuvttá.</p>
<p>Juos oahppolágádusa báikegoddi lea eará sajis go ovdalis máinnašuvvon báikkiin dahje oahppit leat eará luohkkádásis go badjeskuvllas, fállat didjiide oahpahusa doarjjan sámefáttát metodakortepáhka. Páhkka sisttis doallá info-oasi fáttá birra sihke 18 hárjehusa doaimma bokte, maid vehkiin fáddái lea álki oahpásmuvvat. Metodakortepáhka sáhttá oahppolágádusas ovdamearkan geavahit ávkin sámiid álbmotbeaivve (6.2.) oktavuođas. Páhkka lea nuvttá.</p>
<p>Dihtosis-prošeakta lea Sámedikki nuoraidráđi ja Nuoraid Akatemia oktasašprošeakta, man ulbmilin lea lasihit váldoálbmogii gullevaš nuoraid diđolašvuođa sámiin ja sámekultuvrras. Prošeavtta ruhtada Oahpahus- ja kulturministeriija.</p>
<p>Diŋgo skuvlagalledeami dahje metodakortepáhka oahppolágádussii: www.nuortenakatemia.fi/kouluvierailulomakkeet/</p>
<p type="title">Lassidieđut:</p>
<p>Prošeaktabargi, Sámediggi, Minna Lehtola 040 650 3620 minna.lehtola(a)samediggi.fi</p>
<p>Prošeaktakoordináhtor, Nuoraid Akatemia, Ulla Saalasti 040 567 4203, ulla.saalasti(at)nuortenakatemia.fi</p>
</body></document>
