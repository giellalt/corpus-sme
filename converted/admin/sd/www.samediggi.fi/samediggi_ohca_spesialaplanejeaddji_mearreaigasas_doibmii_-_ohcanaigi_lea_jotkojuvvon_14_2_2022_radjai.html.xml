<document xml:lang="sme" id="no_id"><header><title>Sámediggi ohcá spesiálaplánejeaddji mearreáigásaš doibmii - Ohcanáigi lea jotkojuvvon 14.2.2022 rádjai - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>232</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/01/12/samediggi-ohca-spesialaplanejeaddji-mearreaigasas-doibmii/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_erikoissuunnittelijan_maaraaikaisen_tehtavan_-_hakuaikaa_jatkettu_14_2_2022_saakka.html"/><parallel_text xml:lang="smn" location="samitigge_almoot_uuccamnaal_spesiaalvuavajeijee_meriaigasii_pargo.html"/><parallel_text xml:lang="sms" location="saa_mte_gg_i_lmmat_ooccamnalla_spesiaalplaaneei_mie_rraiggsa_tuaj_-_ooccamaai_j_lie_juatkkam_14_2_2022_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi ohcá spesiálaplánejeaddji mearreáigásaš doibmii – Ohcanáigi lea jotkojuvvon 14.2.2022 rádjai</p>
<p>Plánejeaddji fuolaha (50 % bargoáigi) Interreg Aurora – prográmma (2021 – 2027) sámeoassesuorggi ohcamušaide ja maiddái prošeavttaide laktáseaddji rávvemis, diehtojuohkimis, prošeaktačuovvumis, ohcamušaid gieđahallamis sihke ovdanbuktimis hálddahuskomiteai. Bargi sajustuvvá soahpamuša bokte Suoma Sámediggái. Dan lassin bargi doaibmá jagi 2022 Suoma Sámedikki ságajođiheaddjiid veahkkebargin (50 % bargoáigi). Bargu álgá soahpamuša mielde ja bistá álggos 31.12.2022 rádjai. Interreg Aurora- prográmma sámeoassesuorggi bargu joatkašuvvá oasseáigásažžan (50 %) jagi 2027 rádjai dainna eavttuin, ahte ášši ovdána EU:s plána mielde. Lassidieđut Interreg Aurora- prográmma birra gávdnojit čujuhusas https://www.interregnord.com/interreg-aurora/</p>
<p>Gelbbolašvuođagáibádussan lea heivvolaš allaskuvladutkkus. Lassin eaktuduvvo sámegiela dáidu (ásahus 1727/95). Barggu ceavzilis dikšun eaktuda sámekultuvrra ja rádjaoktasašbarggu sihke hálddahusbargguid buori dovdama, buriid gulahallandáidduid, válmmašvuođa iehčanas bargamii, návcca ovttasbargamii ja erenomáš buori eaŋgalsgiela njálmmálaš ja čálalaš máhttima. Bargohárjánupmi seammalágan bargguin sihke EU-láhkaásaheami ja hálddahusa dovdamuš gehččojuvvojit ohccái ovdun. Bargui gullá mátkkošteapmi prošeaktaguovllus. Interreg Aurora- prográmma prográmmagiella lea eaŋgalsgiella. Bálká mearrašuvvá Sámedikki bálkávuogádaga gáibádusdási IV/II mielde (vuođđobálká 2706,50 €/mb). Vuođđobálkká lassin máksojuvvojit sámeguovllu lassi 24 % ja ahkelasit, mat mearrašuvvet bargohárjánumi mielde. Barggus čuvvojuvvo 6 mánotbaji geahččalanáigi.</p>
<p>Bargoohcamuša mildosiiguin galgá doaimmahit Suoma Sámediggái 14.2.2022 rádjai čujuhussii https://www.sympahr.net/public/pq.aspx?bf58653f</p>
<p>Lassidieđuid barggu birra addá hálddahushoavda Pia Ruotsala-Kangasniemi, pia.ruotsala(at)samediggi.fi, tel. +358407262688 ja riikkaidgaskasaš áššiid čálli Inka Saara Arttijeff, inka-saara.arttijeff(at)samediggi.fi, tel. +358 50 574 7629.</p>
<p>Lassidieđuid Interreg Aurora-prográmmaáigodaga birra addá prográmmahoavda Iiris Mäntyranta, Norrbotten leanaráđđehus, iiris.mantyranta@lansstyrelsen.se tel. + 46 10 225 53 76</p>
<p>Anáris 16.12.2021</p>
<p>Sámediggi</p>
</body></document>
