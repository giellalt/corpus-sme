<document xml:lang="sme" id="no_id"><header><title>Samediggi - Saamelaiskäräjät - Sáme dujiid bargobájit lágiduvvojit Sajosis juo nuppe geasi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>227</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=861&amp;lang=davvi.html</origFileName><parallel_text xml:lang="eng" location="index2.php_option=com_content_task=view_id=861_lang=english.html"/><parallel_text xml:lang="fin" location="index2.php_option=com_content_task=view_id=861_lang=finnish.html"/><parallel_text xml:lang="smn" location="index2.php_option=com_content_task=view_id=861_lang=anaras.html"/><parallel_text xml:lang="sms" location="index2.php_option=com_content_task=view_id=861_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sáme dujiid bargobájit lágiduvvojit Sajosis juo nuppe geasi</p>
<p>Anára gilis sámekulturguovddáš Sajosis ollašuhttojit juo nuppe geasi árbevirolaš ja vehá modearnage sámeduoji bargobájit dán gease. Bargobájiin árbevirolaš dujiin beroštuvvan mátkkálaččat besset ieža duddjot sámedujiid mátkemuitun ja seammás oahppat sámedujiid historjjá ja árbevieruid birra.</p>
<p>Duodjebájis áššehasat ožžot válljet sierra duodjemolssaeavttuin mielamiela ja duddjot duoji duojára bagadallama vuolde alcceseaset mátkemuitun. Duddjoma olis duojár muitala sámedujiid historjjás ja árbevieruin sihke iežas duddjonvugiin.</p>
<p>Duodjebájit leat oassi Sajosa kultuvrralaš sisdoallobuvttadan ovddideami. Duodjebájiid ulbmilin lea lasihit sámedujiid dovdama ja dan bokte lávdadit dieđu sámiin eamiálbmogin. Duodjebájit ollašuhttojit oktasašbarggus Sajosa sámedujiid gávppiin, Duodji Shopiin.</p>
<p> <em type="italic">Iešguđetlágan duojit earálágan dárbui </em> </p>
<p>Dujiin leat guhkes árbevierut ja almmolaččat sáme giehtaduodjin áddejit geavahandárbašiid, dego biktasiid, bargoneavvuid , gievkkandárbašiid, bivdobiergasiid ja čiŋaid. Maiddái dán áigge dujiid árbevierut leat luonddumateriálain, dujiid duddjojit boares árbevieru mielde heivehemiin ođđa bargovugiide ja ođđa geavahussii iešguđege guovllus.</p>
<p>Sajosis áššehas sáhttá duddjot geasi áigge iežas áigetávvala olis dadne- dahje bearalgiehtarieggá, čuldon bátti, láđđis duddjojun seahka dahje lávkka ja sisteseahka. Duodjebájit ollašuhttojit Sajosa čuvges váldoboahtagis mávssu vuostá. Joavkkut galget várret iežaset  bargobádjeáiggi, vai sidjiide sáhttá lágidit dárbbu mielde lassioahpaheaddjiid.</p>
<p><em type="italic">Sajosa duodjebájit ollašuhttojit áiggis 1.7. - 15.8.2014 árgan dmu 11-17.   </em> </p>
<p><em type="italic">Sajosa geasse rabasáiggit:   </em></p>
<p>Sajosa info:   má-be dmu 9-17</p>
<p>Duodji shop:   má-be dmu  10-17</p>
<p>Sámegirjerádju:  má-di dmu 13-19, ga-du dmu 10-17, be 10-16</p>
<p>Lassidieđut:</p>
<p xml:lang="smn">Johanna Alatorvinen, márkanastinhoavda, Sámekulturguovddáš Sajos,  010 839 3109, www.sajos.fi</p>
<p>Aune Musta, beaivválaš jođiheaddji, Duodji Shop, www.samiduodji.com</p>
</body></document>