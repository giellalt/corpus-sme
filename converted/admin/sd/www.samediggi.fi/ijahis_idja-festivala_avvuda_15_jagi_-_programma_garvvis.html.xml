<document xml:lang="sme" id="no_id"><header><title>Ijahis idja-festivála ávvuda 15 jagi – prográmma gárvvis - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>326</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/07/02/ijahis-idja-festivala-avvuda-15-jagi-programma-garvvis/?lang=dav</origFileName><parallel_text xml:lang="eng" location="ijahis_idja_festival_celebrates_15_years_-_program_now_published.html"/><parallel_text xml:lang="fin" location="ijahis_idja-festivaali_juhlistaa_15_vuotta_-_ohjelma_julkaistu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ijahis idja-festivála ávvuda 15 jagi – prográmma gárvvis</p>
<p>Ijahis idja – eamiálbmogiid musihkkafestivála prográmma lea almmustahtton odne. Festivála ordnejuvvo borgemánus Anáris jo vihttanuppelogát geardde ja dáhpáhusa prográmma lea fas viiddis ja máŋggabealat. Festiválavahkkolohppii gullet konsearttaid lassin earret eará ságastallanarena, sámi valástallangilvvut ja mánáid ja nuoraid prográmma.</p>
<p>Dáhpáhus álgá bearjadaga 17.8. mánáid- ja nuoraidprográmmain. Beaivvi áigge ovddalgihtii almmuhan mánát ja nuorat oassálastet bargobájiide ja besset geahččat sámi filmmaid. Sii besset maiddái čájehit iežaset dáidduid Ijahis ija násttážat -konsearttas. Ijahis ija násttážat-konsearttas loaiddasta maiddái Solju-joavku.</p>
<p>Festivála rahpandoalut lea bearjadaga dmu. 18.00. Rahpanprográmmas loaiddastit juoigi Nils-Heikki Paltto sihke Indigenous Bastards-joavku. Rahpandoaluid maŋŋá festiválaguossit besset gilvvohallat njoarostansprinttas. Dan lassin festivála váldolágideaddji Anára Sámisearvi rs ávvuda 35 jagi doaluidis váldolávddis.</p>
<p>Bearjadaga konsearttat Ijahis ija váldolávddis fállet sihkkarit juohkehažžii juoidá, go lávddi ala gorgŋejit Solju-joavku, norggasápmelaš pop-násti Kevin Boine ja kanadalaš DJ-kollektiiva A Tribe Called Red. Das šaddá vissásit erenomáš eahket.</p>
<p>Lávvardat álgá musihkkaseminárain, mii lágiduvvo sámemuséas, Siiddas. Ávvujagi semináras fáddán lea Ijahis idja. Aslak Paltto jođihan panelaságastallamis vihkkedallet Ijahis Ija historjjá ja mearkkašumi otná sámemusihkkii ja musihkkariidda.</p>
<p>Beaivvi joatkašuvvá Yle Sápmi -arenain. Yle Sápmi Arena lea ságastallandilálašvuohta mas gieđahallet áigeguovdilis fenomenaid ja olbmuid. Ságastallamat leat buot golmmain Suomas hállon sámegielain. Ságastallanarena ordnejuvvo festiválaguovllus, Sajosa šiljus.</p>
<p>Eahketbeaivi joatkašuvvá Sajosa auditorios konsearttain <span type="quote">”Luohti ja Suõmmkar”</span>. Konsearttas juiget Berit Alette Mienna, Ingá Elisá Påve Idivuoma, Hildá Länsman sihke Iŋgá-Máret Gaup-Juuso. Nuortalašgielat Suõmmkar-joavku fas almmustahttá iežas debyhtaalbuma. Auditoriokonserttat leat šaddan bivnnuhabbon juohke jagi ja dat čohkkejit olbmuid návddašit sámemusihkas intima birrasis.</p>
<p>Lávvardaga váldolávddis gullat vuosttažin Hildá Länsman ja Viivi Saarenkylä Vildá-joavkku. Váldolávddis loaiddastit sudno lassin Felgen Orkester, Amoc &amp; Ailu ja Trio Boogiemen, Tundra Electro ja árbevirolaš juoigit. Konsearttaid olis valáštallat. Lávvardaga šládjan lea jođánis ja dárkilvuođa gáibideaddji njoarosteapmi.</p>
<p>Ijahis idja 17.–19.8.2018 Anáris . Bileahtaid ovddalgihtii vuovdin álgá 3.7.2018.</p>
<p>Ijahis ija ordnejit ovttas Anára Sámisearvi ry, Sámediggi , Sámi oahpahusguovddas, Sámemuséa Siida, Anára gielda, Taiteen edistämiskeskuksen Lapin toimipiste, Yle Sápmi ja Hotelli Kultahovi.</p>
<p><em type="italic">Lassedieđut: </em></p>
<p>Sámemusihkkaguovddáš, plánejeaddji/ buvttadeaddji Oula Guttorm, oula.guttorm@samediggi.fi , +358 50 574 2765</p>
</body></document>
