<document xml:lang="sme" id="no_id"><header><title>Sámi giellarávvehat 24.10. dmu 18-20 - Sámegielat oahpahus ovda- ja vuođđooahpahusas - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>347</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/10/16/sami-giellaravvehat-24-10-dmu-18-20-samegielat-oahpahus-ovda-ja-vuoddooahpahusas/?lang=dav</origFileName><parallel_text xml:lang="fin" location="saamelainen_kielineuvola_24_10_klo_18-20.html"/><parallel_text xml:lang="smn" location="sammilas_kielaravviittah_24_10__tme_18-20.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi giellarávvehat 24.10. dmu 18-20 – Sámegielat oahpahus ovda- ja vuođđooahpahusas</p>
<p><em type="italic">Sámi giellarávvehat 24.10.2018 dmu 18-20 Sajos, Anár </em><em type="italic">Hállojuvvo guovtte- ja máŋggagielatvuođas: Sámegielat oahpahus ovda- ja vuođđooahpahusas </em></p>
<p>Bures boahtin Sámi giellarávvehaga njealját Facebook-njuolggosáddagii 24.10.2018 dmu 18-20. Sáddehusbáikin Sajos, Anár. Njuolggosátta Sámi giellarávvehat -Facebook siidduid bokte .</p>
<p>Sáddagis deaivvadit gielladutkiiguin ja sámegielat vuođđooahpahusa ja giellabeasseoahpahusa áššedovdiiguin. Aura Pieski ja Eila Tapiola leaba min eahkedis mielde davvi- ja nuortalašgielat oahpahusa áššedovdin ja bargin. Petra Kuuva ovdanbuktá anáraš oahpaheaddji perspektiivva eahkedii.</p>
<p>Laura Arola ja Riitta Lehtola kommentereba ságastallama gielaealáskahttima ja gieladutkama perspektiivvas. Sáddaga áigge lea vejolaš sáddet áššedovdiide jearaldagaid guoskkadin máná sámegielat oahpahusa.</p>
<p type="title">Sápmelaš giellarávvehat</p>
<p>Sápmelaš giellarávvehat gullá Perhepalvelumalli Lappiin (sá. Bearašbálvalusmálle Lappi guvlui) -prošektii (Lape-prošeakta) , man ulbmilin lea nannet maiddái sápmelaččaid vuođđobálvalusaid. Lape-prošeakta gullá fas sode- ja eanangoddeođastussii. Sámegielaid leat dál viššalit ealáskahttime, man dihte bearrašat dárbbašit rávvagiid guovtte- ja máŋggagielatvuođas. Áitatvuloš unnitlogugielahubmiide lea liikká hui hástaleaddji oažžut áigeguovdilis oahpisteami. Sámegielat bearrašiid guovtte- ja máŋggagielatvuohtarávven lea vuollegis šielmmá bálvalangeahččaleapmi, man mihttomearrin lea nannet sámegielat bearrašiid máŋggagielatvuohtadáidduid.</p>
<p>Giellarávvehat lea oaivvilduvvon bearrašiidda, mat leat beroštuvvan sámegiela ja máŋggagielatvuođa nannemis bearrašis. Buot vánhemat ja bearašlahtut leat bures boahtin gullat, mo iežas doaimmaiguin ja válljejumiiguin sáhttá doarjut ja nannet iežas bearraša guovttegielatvuođa. Unnitlogugiela seailluheapmi ja sirdin mánáide (erenomážit gávpotbirrasis) gáibida máŋgii dan ahte vánhemat leat erenomáš aktiivvalaččat ja gohcet ovdduid. Giellageavaheddjiid galgá arvvosmahttit geavahit unnitlogugiela, vai giella sirdašuvalii mánáide. Doaimmas váldojuvvojit vuhtii golbma sámegielat joavkku: anárašgiella, davvisámegiella ja nuortalašgiella.</p>
<p>Giellarávvehahkii gullá Facebook-siidu , gosa čoggojuvvojit áigeguovdilis dieđut guovtte- ja máŋggagielatvuođa birra. Siidduid bokte sáhttá maid álkit addit máhcahaga ja sáddet sávaldagaid giellarávvehat-sáddagiid sisdoaluid dáfus. Siidduin sáhttá maid ságastallat guovtte- ja máŋggagielatvuođa, daidda laktáseaddji hástalusaid ja buriid geavadagaid birra. Priváhtta bagadallama oažžu go sáddesta priváhttadieđu. Joavkku bajásdoallin barget Lape-prošeavtta prošeaktabargi Riitta Lehtola, sámedikki giellabeassejođiheaddji Annika Pasanen ja máŋggagielatvuohtaaktiiva Laura Arola.</p>
<p>Giellarávvehagas lágiduvvojit giđđat ja čakčat 2018 5 livesáddaga, mat gieđahallet guovtte- ja máŋggagielatvuođa iešguđet beali. Sáddagiid ulbmilin lea fállat vánhemiidda sihke praktihkalaš rávvagiid guovtte- ja máŋggagielatvuođa hástalusain, buriin vuogádagain, máná árrabajásgeassinválljejumiin ja skuvlavázzimis guovtte- ja máŋggagielagin. Livesáddagiin hupmet sámegiela giellaealáskahttima áššedovdit ja vánhemat. Giđa ja čavčča sáttaáigodagat ja daid fáttát almmuhuvvojit Giellarávvehaga Facebook-siidduin.</p>
</body></document>
