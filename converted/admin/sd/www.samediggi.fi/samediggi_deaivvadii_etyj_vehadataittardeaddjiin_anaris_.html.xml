<document xml:lang="sme" id="no_id"><header><title>Sámediggi deaivvadii Etyj vehádatáittardeaddjiin Anáris  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>176</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/20/samediggi-deaivvadii-etyj-vehadataittardeaddjiin-anaris/?lang=dav</origFileName><parallel_text xml:lang="eng" location="the_sami_parliament_met_the_osce_high_commissioner_on_national_minorities_in_inari_.html"/><parallel_text xml:lang="fin" location="saamelaiskarajat_tapasi_etyjin_vahemmistovaltuutetun_inarissa.html"/><parallel_text xml:lang="smn" location="samitigge_teeivai_etyj_ucceeblohovaldalii_anarist_.html"/><parallel_text xml:lang="sms" location="saa_mte_gg_vuei_nnloodi_etyj_minorite_ttvaldduumnii_kkin_aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi deaivvadii Etyj vehádatáittardeaddjiin Anáris</p>
<p><em type="italic">Etyj vehádatáittardeaddji Kairat Abdrakhmanov galledii Anáris 15.-16.2.2023. Guossástallama áigge vehádatáittardeaddji deaivvadii Sámedikki ságajođiheaddji Tuomas Aslak Juusoin ja nuppi várreságajođiheaddji Leo Aikioin. Vehádatáittardeaddjiin deaivvadedje Sámedikki doaibmaorgánain maiddái anárašáššiid ráđđádallangoddi ja nuoraidráđđi. </em></p>
<p>– Giittán vehádatáittardeaddji dehálaš galledeamis. Ságastalaimet sámiide áigeguovdilis áššiid birra, nugo sámediggelága ođasmahttima dagahan almmolaš dilis ja dan buktin ruossalasvuođain. Vehádatáittardeaddji lei maiddái beroštuvvan ee. dálkkádatnuppástusa váikkuhusas sámi árbevirolaš ealáhusaide ja kultuvrii, sihke Sámedikki vejolašvuođaide váikkuhit mearrádusbargamii, muitala Sámedikki ságajođiheaddji Tuomas Aslak Juuso.</p>
<p>Anára galledeami áigge vehádatáittardeaddji deaivvadii maiddái sámiid ruovttuguovllu gielddaid ovddasteaddjiiguin, duohtavuođa- ja soabadankommišuvnna ovddasteaddjiiguin ja sámeservviiguin, ja maiddái gulai sámiid árbevirolaš ealáhusaid áigeguovdilis dilis.</p>
<p>Deaivvademiid lassin vehádatáittardeaddji galledii Yle Sápmi doaimmahusas ja anárašgielat giellabeasis. Vehádatáittardeaddji galledii lassin várreságajođiheaddji Leo Aikio luhtte ja oahpásmii lagabut boazodollui.</p>
<p>Etyj:a vehádatáittardeaddji geahččala eastadit ja ložžet ruossalasvuođaid, mat laktásit álbmotlaš vehádagaide Etyj:a guovllus. Barggus deattuhuvvet jaskes diplomatiija ja sierra oassebeliid gaskasaš oktasašbarggu doarjun.</p>
<p type="title">Lassidiehtu:</p>
<p>Tuomas Aslak Juuso ságajođiheaddji 040 687 3394 tuomas.juuso@samediggi.fi</p>
<p>Leo Aikio II várreságajođiheaddji 040 621 6505 leo.aikio@samediggi.fi</p>
<p>Inka-Saara Arttijeff riikkaidgaskasaš áššiid čálli 010 839 3198 / 050 574 7629 inka-saara.arttijeff@samediggi.fi</p>
</body></document>
