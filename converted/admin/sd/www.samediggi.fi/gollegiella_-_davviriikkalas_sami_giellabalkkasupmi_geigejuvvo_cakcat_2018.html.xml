<document xml:lang="sme" id="no_id"><header><title>GOLLEGIELLA - Davviriikkalaš sámi giellabálkkašupmi geigejuvvo čakčat 2018 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>201</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/07/11/gollegiella-davviriikkalas-sami-giellabalkkasupmi-geigejuvvo-cakcat-2018/?lang=dav</origFileName><parallel_text xml:lang="fin" location="gollegiella_-_pohjoismainen_saamen_kielen_kielipalkinto_jaetaan_syksylla_2018.html"/><parallel_text xml:lang="smn" location="kollekiela_-_tave-eennamlas_saami_kielapalhasume_juahhoo_cohcuv_2018.html"/><parallel_text xml:lang="sms" location="ka_llkioll_-_ta_vvjannmallas_saa_mkiol_kiollciist_jue_jjet_cahcca_2018.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">GOLLEGIELLA – Davviriikkalaš sámi giellabálkkašupmi geigejuvvo čakčat 2018</p>
<p><em type="italic">Gollegiella – davviriikkalaš sámi giellabálkkašupmi geigejuvvo g </em><em type="italic">ávccát </em><em type="italic">geardde čakčat 2018. </em><em type="italic">Giellabálkkašupmi addojuvvo ovttaskas olbmui dahje organisašuvdnii mii lea ovddidan sámegielaid Norggas, Ruoŧas, Suomas dahje Ruoššas. Bálkášumi juohkin dáhpáhuvvá sámeministariid ja sámediggepresideanttaid deaivvadeamis Oslos skábmamánus. </em></p>
<p><em type="italic">Giellabálkkašumi leat ásahan sámeáššiin vástideaddji ministarat Norggas, Ruoŧas ja Suomas ovttas dáid riikkaid sámediggepresideanttaiguin. Bálkkašupmi geigejuvvui vuosttaš geardde 2004, ja dat juhkkojuvvo juohke nuppi jagi. Bálkkašumi sturrodat lea 15 000 euro. </em></p>
<p><em type="italic">Giellabálkkašumi ulbmil </em></p>
<p>Giellabálkkašumi ulbmil lea váikkuhit sámegiela/sámegielaid nannemii, ovddideapmái ja seailluheapmái Norggas, Ruoŧas, Suomas ja Ruoššas.</p>
<p><em type="italic">Gii sáhttá oažžut bálkkašumi? </em></p>
<p>Giellabálkkašupmi juhkkojuvvo ovttaskas olbmuide, servošiidda nugo joavkkut, ovttastusat, searvvit ja ásahusat mat leat earenoamážit bidjan návccaid sámegiela ovddideapmái, nannemii dahje seailluheapmái. Giellabálkkašupmi sáhttá addojuvvot ovdamearkka dihte čálalaš, njálmmálaš dahje eará bargguin mat gusket hui viidát sierra servodatsurggiide. Bálkkašumi addojuvvo ovtta dahje guovtti vuoitái.</p>
<p><em type="italic">Evttot kandidáhtat! </em></p>
<p>Ovttaskas olmmoš, joavku dahje searvvuš Norggas, Ruoŧas, Suomas ja Ruoššas sáhttá buktit evttohusa jagi 2018 bálkkašumi vuoitin. Evttohus bálkkašumi vuoitin oktan čálalaš ákkastallamiin man guhkkodat oažžu leat eanemustá 2 siiddu.</p>
<p><em type="italic">Galgá ollet čakčamánu 9. 2018 beaivvi rádjai </em>dán čujuhussii: </p>
<p>Gollegiella – bedømningskomiteen SAMI, Kommunal- og moderniseringsdepartementet, Postboks 8112 Dep, 0032 Oslo, Norway Tel: +47 22 24 68 46</p>
<p>e-mail: postmottak@kmd.dep.no</p>
<p><em type="italic">Lassedieđut: </em>https://www.samediggi.fi/doaibma/samegiella/davviriikkalas-samegiela-giellabalkkasupmi/?lang=dav </p>
</body></document>
