<document xml:lang="sme" id="no_id"><header><title>Samediggi - Saamelaiskäräjät - Sámedikki stivrra &amp;#269;oahkkin 11.12.2015</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>173</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1150&amp;lang=davvi</origFileName><parallel_text xml:lang="fin" location="index2.php_option=com_content_task=view_id=1150_lang=finnish.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikki stivrra čoahkkin 11.12.2015</p>
<p>Sámedikki stivra čoahkkanii jagi 2015 maŋimuš čoahkkimii 11.12.2015 Anáris.</p>
<p>Sámedikki stivra jotkkii Sámedikki bargoortnega ođasmahttima gieđahallama. Stivra gieđahalai bargoortnethápmosa loahppaoasi (22- 89 §) ja dohkkehii dan evttoheami várás Sámedikki čoahkkimii.</p>
<p>Stivra mearridii evttohit Sámedikki čoahkkimii, ahte má hálddahushoavda Pia Ruotsala válljejuvvo hálddahushoavdda virgái. Virgái ohce áigemearis guokte olbmo.Guktuin ohcciin gehččo leat virggi ceavzilis dikšuma eaktudan heivvolaš bajit allaskuvladutkkus. Ohcciin dušše má hálddahushoavda Pia Ruotsalas lea virggis ásahusa 1727/95 mielde eaktuduvvon sámegiela dáidu. Ruotsala lea maiddái čájehan má. barggu divššodettiin iežas gelbbolašvuođa ja heivvolašvuođa namuhuvvon bargui.</p>
<p>Stivra gieđahalai čilgehusa sámi kulturmearreruđa geavaheamis jagi 2014 ja dohkkehii dan evttoheami várás Sámedikki čoahkkimii.</p>
<p>Stivra dohkkehii sosiála- ja dearvvasvuohtalávdegotti čilgehusa jagi 2014 sámi sosiála- ja dearvvasvuođabálvalusmearreruđa geavaheamis ja maiddái evttohusa Sámedikki doaibmanplána-bušeahttan jahkái 2016 Sámedikki čoahkkima gieđahallamii.</p>
<p>Stivra mearridii geavahit Sámedikki bušeahtas várrejuvvon sámegiela guoski mearreruđa nuortalašgiela sátnegirjefidnui. Lassin stivra ságastalai jorgalusbálvalusain ožžojuvvon boađuid geavaheamis ja gávnnahii, ahte ekonomalaš dili dihtii boađuid ferte geavahit Sámedikki aitosaš doibmii. Stivra dohkkehii cealkámušhápmosiid golledoidinohcamušain.</p>
<p>Lassidieđuid addá Sámedikki I várreságajođiheaddji Heikki Paltto tel. 040 756 9075, heikki.paltto(at)gmail.com</p>
</body></document>
