<document xml:lang="sme" id="no_id"><header><title>Dáhpáhus - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>409</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/dahpahus/?lang=dav</origFileName><parallel_text xml:lang="eng" location="activity.html"/><parallel_text xml:lang="fin" location="tapahtumia.html"/><parallel_text xml:lang="smn" location="tabahtus.html"/><parallel_text xml:lang="sms" location="soddmoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dáhpáhus</p>
<p type="title">Sámenuoraid dáiddadáhpáhus cuoŋománus Anáris – tubedeaddji Mansikkka duopmárin</p>
<p>Sámenuoraid dáiddadáhpáhus lágiduvvo dán jagi 12.4. Anáris. Jagi 2018 dáiddadáhpáhusa teman lea <span type="quote">”iežas jietna”</span> ja dáhpáhusa fáttát leat musihkka ja tubben dahjege YouTube-videoid govven.</p>
<p>Tubben-gilvvu duopmárin lea Mansikkka dahjege Maiju Voutilainen, gii lea okta Suoma bivnnuheamos tubededdjiin. Su kanála čuvvot badjel 160.000 olbmo</p>
<p><em type="italic">Sámenuoraid dáiddadáhpáhus </em></p>
<p>16.03.2017 <em type="italic">Jagi 2017 temán dánsa ja <span type="quote">“duodji/ tyeji/ tuejj”</span> </em></p>
<p>Sámenuoraid dáiddadáhpáhus 2017 dollojuvvo Heahtá skuvlla lihkadansálas <em type="italic">miessemánu 4. beaivve (vahkus 18) </em>. Jagi temán lea dánsa ja nubbin temán lea <span type="quote">”duodji/ tyeji/ tuejj”</span>. Heahtá dáhpáhus bistá ovtta beaivvi. </p>
<p>Oahpaheaddjit/bagadeaddjit sáhttet almmuhit iežaset joavkkuid dušše interneahtas Webropol-prográmma bokte. Almmuheapmi lea rabas <em type="italic">7.4. </em>rádjai, man maŋŋá prográmma giddejuvvo. Maŋŋonan almmuhusaid eat sáhte váldit vuhtii. Webropolii beasat dás. </p>
<p>Bivdit mánáid ja nuoraid doaimmahit iežaset sámedujiid čájáhussii, mii ordnejuvvo dáiddadáhpáhusa oktavuhtii. Čeahpimus duojárat ožžot stipeandda dáhpáhusbeaivve.</p>
<p>Heahtás válljejuvvojit sámenuoraid ovddasteaddjit riikkaviidosaš MOVES -dánsundáhpáhussii, mii lea Roavvenjárggas 26.-28.5.2017. Dáhpáhusa birra sáhttá lohkat eanet čujuhusas http://nuorikulttuuri.fi/moves/. Sámenuoraid dáiddadáhpáhusas leat seamma njuolggadusat, muhto doppe lea iežas luohkká maiddái vuollái 10-jahkásaččaide.</p>
<p><em type="italic">Tanja Sanila</em></p>
<p>Sámediggi ordne jahkásaččat ovttas gielddaiguin ja baikkalaš sámeservviiguin sámenuoraid dáiddadáhpáhusa.</p>
<p>Dáiddadáhpáhus ordnejuvvo vurrolagaid sierra gielddain ja dasa bovdejuvvojit buot sámi mánát ja nuorat sihke buot sámegiela ja sámegielat oahpahusas leahkki mánát ja nuorat.</p>
<p>Sámenuoraid dáiddadáhpáhus lea lokten oidnosii máŋga ođđa dáiddára ja oassálastin lea álo leamašan hui viššal. Dáiddadáhpáhus lea oassin riikkaviidosaš Nuorra Kultuvra –fierpmádagas seamma dásis go eará guovlodáhpáhusat miehtá Suoma. Riikkaviidosaš temá (musihkka, teáhter ja dánsa) lassin sámidáhpáhusas lea álo leamašan juoga erenoamáš sámekultuvrii laktáseaddji temá.</p>
<p>Ordnejeaddjiid mielas lea leamašan dehálaš duvdit daid astoáiggedoaimmaid, mat leat sámenuoraide mihtilmasat ja maidda sii eanemustá oassálastet. Danne juoigan ja lávlun leat leamašan dávjjibut temán go eará suorggit. Musihkkateáhter lea maid leamaš bivnnut, nuba bihtáide ráhkkaneapmi gilážiid uhca skuvllain lea mielddisbuktán máŋggalágan sierra astoáiggedoaimmaid. Sámenuoraid dáiddadáhpáhusa ulbmil ii goittot leat čatnat nuoraid dušše árbevirolaš dujiide ja doaimmaide, danin buotlágan dáiddasuorggit leat mielde vurrolagaid.</p>
<p>Raporta jagi 2017 dáhpáhusas Raporta jagi 2016 dáhpáhusas Anáris Raportti vuoden 2015 taidetapahtumasta Utsjoella Raporta Soađegilis 2014 – Raportti Sodankylän tapahtumasta 2014 Raporta Heahtás 2013 – Raportti Hetan tapahtumasta 2013 Raporta Sajosis 2012 – Raportti Sajoksen tapahtumasta 2012 Raporta Ohcejogas / Raportti Utsjoen tapahtumasta 2011 Raporta Roavvenjárggas / Raportti Roin tapahtumasta 2010 Sámenuoraid dáiddadáhpáhus 2010: geahča govaid dás . Raporta Vuohču dáhpáhusas / Raportti Vuotson tapahtumasta 2009 Raporta Heahtá dáhpáhusas / Raportti Hetan tapahtumasta 2008 Raporta Ohcejoga dáhpáhusas / Raportti Utsjoen tapahtumasta 2007 Raporta Anára dáhpáhusas / Raportti Inarin tapahtumasta 2006 Raporta Vuohču dáhpáhusas / Raportti Vuotson tapahtumasta 2005</p>
</body></document>
