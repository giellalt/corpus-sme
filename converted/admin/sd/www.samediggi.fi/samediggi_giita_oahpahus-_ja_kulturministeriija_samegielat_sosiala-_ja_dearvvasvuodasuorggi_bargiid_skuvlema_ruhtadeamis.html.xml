<document xml:lang="sme" id="no_id"><header><title>Sámediggi giitá oahpahus- ja kulturministeriija sámegielat sosiála- ja dearvvasvuođasuorggi bargiid skuvlema ruhtadeamis - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>415</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/05/samediggi-giita-oahpahus-ja-kulturministeriija-samegielat-sosiala-ja-dearvvasvuodasuorggi-bargiid-skuvlema-ruhtadeamis/?lang=dav</origFileName><parallel_text xml:lang="fin" location="saamelaiskarajat_kiittaa_opetus-_ja_kulttuuriministeriota_saamenkielisen_sosiaali-_ja_terveysalan_henkiloston_koulutuksen_rahoituksesta.html"/><parallel_text xml:lang="smn" location="samitigge_kijtta_mattaattas-_ja_kulttuurministerio_samikielalii_sosiaal-_ja_tiervasvuodasyergi_pargei_skovlim_ruttadmist.html"/><parallel_text xml:lang="sms" location="saa_mte_gg_spa_ssbaass_matt_tos-_da_kulttuurministeria_saa_mkiollsaz_sosiaal-_da_tiorvasvuottsue_rj_tuajjlai_skooultoozz_teaggtoozzast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi giitá oahpahus- ja kulturministeriija sámegielat sosiála- ja dearvvasvuođasuorggi bargiid skuvlema ruhtadeamis</p>
<p><em type="italic">Sámediggi giitá oahpahus- ja kulturministeriija ruhtadeami mieđiheamis sámegielat sosiála- ja dearvvasvuođasuorggi bargiid skuvlemii. Oktiibuot measta guokte miljovnna euro ruhtadeapmi mieđihuvvui Oulu universitehttii ja Lappi ámmátallaskuvlii. Skuvlemiid mihttomearrin lea lasihit sámegielat sosiála- ja dearvvasvuođasuorggi bargiid meari ja lasihit bargiid máhtu, mii laktása sámekultuvrii. </em></p>
<p><em type="italic">Saamen kieli- ja kulttuurikoulutus sosiaali- ja terveysalalle (2023‒2026) </em><em type="italic">– </em>prošeakta <em type="italic">, </em>miiollašuhtto Oulu ja Lappi universitehtaid oktasašbargun, lea ožžon 1 000 000 euro ruhtadeami. Lappi ámmátallaskuvlla <em type="italic">Kulttuurisensitiivisen koulutuksen yhteiskehittäminen saamelaisten sosiaali- ja terveyspalveluille </em>-prošeakta ruhtaduvvo 918 634,93 euroin. Prošeakta ollašuhtto Lappi, Oulu ja Diakoniija ámmátallaskuvllaid oktasašbargun. </p>
<p>Sámegielat ja sámekultuvrra mieldásaš bálvalusaid lea vejolaš ordnet dušše, jos daid várás leat oažžun láhkai bargit, geat leat ožžon suorggi skuvlejumi. Sosiála- ja dearvvasvuođabálvalusaid buvttadeddjiin leat stuorra váttisvuođat bargiid rekryteremis. Vurdojuvvo, ahte ministeriija mieđihan ruhtadeapmi álkidahttá dili.</p>
<p>Sámedikki ságajođiheaddji Tuomas Aslak Juuso illuda mieđihuvvon ruhtadeamis. – Dán ruhtadeami duohken lea diibmá raportta luohpadan sámeoahpahusa ovddidanbargojoavkku vuđolaš bargu, mii dál buktá bohtosa. Leat Sámedikkis bargan olu dan ovdii, ahte sápmelaččat oččošedje bálvalusaid iežaset gielain ja nu, ahte min kultuvrra váldojuvvo vuhtii, Juuso lohká.</p>
<p>Mieđihuvvon ruhtadeamis lea stuorra mearkkašupmi, dasgo sápmelaččaid vuoigatvuođat sámegielat bálvalusaide ollašuvvet dál hejot . Sámegielat ja kulturmieldásaš sosiála- ja dearvvasvuođabálvalusat leat goittotge dehálaččat sámiid buresveadjima lassin maiddái sámegielaid ja kultuvrra seailumii ja maiddái daid nanosmuvvamii.</p>
<p>– Suopma lea ožžon máŋggaid ávžžuhusaid olmmošrivttiid bearráigeahčči orgánain ahte galggašii buoridit sámegielat sosiála- ja dearvvasvuođabálvalusaid oažžuma. Dát ruhtadeapmi lea okta konkrehtalaš lávki dan guvlui, ahte áššit ovdánit, muitala Sámedikki sosiála- ja dearvvasvuođačálli Anne Länsman-Magga.</p>
<p>Oahpahus- ja kulturministeriija bargojoavkku várreságajođiheaddjin doaibman skuvlenčálli Ulla Aikio-Puoskari doallá mieđihuvvon ruhtadeami mearkkašahttin. – Oulu ja Lappi universitehtat ja ámmátallaskuvllat ožžot dál áibba erenomáš vejolašvuođa dasa, ahte oktasašbarggus ovddiduvvojit skuvlenčovdosat, mat váldet vuhtii sámegielaid ja sámekultuvrra. Mearkkašahtti lea datge, ahte Suomas hállon buot sámegielat leat dál universitehta dási oahppoávdnasat dievas viidodagas, dadjá Aikio-Puoskari. OKM:a 6.2.2020 ásahan sámegielaid ja sámegielat oahpahusa ovddidanbargojoavku čielggadii ee sámegielat sosiála- ja dearvvasvuođasurggiid bargiid skuvlendárbbuid ja evttohii ministeriijai ruhtadeami dárkkuhussii. Bargojoavku luohpadii loahpparaportta ja sierračielggadusa oahpahusministerii 15.4.2021. Oahpahus- ja kulturministeriija rabai allaskuvllaide ruhtadanohcama sámegielat sosiála- ja dearvvasvuođasuorggi bargiid skuvlemii ja skuvlemiid ovddideapmái geassemánus 2022.</p>
<p type="title">Lassidieđut:</p>
<p>Tuomas Aslak Juuso ságajođiheaddji 040 687 3394 tuomas.juuso@samediggi.fi</p>
<p>Anne Länsman-Magga sosiála- ja dearvvasvuođačálli 040 182 9998 anne.lansman-magga@samediggi.fi</p>
<p>Anne Kirste Aikio gielladorvočálli 040 707 5626 anne-kirste.aikio@samediggi.fi</p>
<p>Ulla Aikio-Puoskari skuvlenčálli 040 767 3101 ulla.aikio-puoskari@samediggi.fi</p>
<p type="title">Liŋkkat:</p>
<p>OKM:a dieđáhus 2.12.2022 https://okm.fi/-/saamenkielista-sote-henkiloston-koulutusta-rahoitetaan-lahes-kahdella-miljoonalla-eurolla .</p>
<p>https://www.samediggi.fi/2021/04/15/saamenkielisen-varhaiskasvatuksen-saamelaisopetuksen-ja-saamenkielisten-koulutuspolkujen-vahvistaminen-saa-nyt-uutta-vauhtia/</p>
<p>Sámegielaid ja sámegielat oahpahusa ovddidanbargojoavkku raporta, OKM:a olggosaddimat 2021:25 Čielggadus sámegielat sosiála- ja dearvvasvuođasuorggi bargiid skuvlema dálá dilis ja ovddidandárbbuin, OKM:a olggosaddimat 2021:18, Tuuli Miettunen</p>
</body></document>
