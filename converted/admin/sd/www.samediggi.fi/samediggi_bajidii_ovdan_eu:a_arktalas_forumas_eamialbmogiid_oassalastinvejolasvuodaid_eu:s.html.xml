<document xml:lang="sme" id="no_id"><header><title>Sámediggi bajidii ovdan EU:a Árktalaš forumas eamiálbmogiid oassálastinvejolašvuođaid EU:s - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>216</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/10/04/samediggi-bajidii-ovdan-eua-arktalas-forumas-eamialbmogiid-oassalastinvejolasvuodaid-eus/?lang=dav</origFileName><parallel_text xml:lang="fin" location="saamelaiskarajat_nosti_esille_eu:n_arktisessa_foorumissa_alkuperaiskansojen_osallistumismahdollisuudet_eu:ssa.html"/><parallel_text xml:lang="smn" location="samitigge_pajedij_oovdan_eu_arktasii_foorumist_algaaalmugij_uasalistemmahdulasvuodaid_eu:st.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi bajidii ovdan EU:a Árktalaš forumas eamiálbmogiid oassálastinvejolašvuođaid EU:s</p>
<p>Sámedikki II várreságajođiheaddji Tuomas Aslak Juuso oassálasttii 3.-4.10.2019 Uumajas Ruoŧas Eurohpá komišuvnna, Eurohpá olgogaskavuođahálddahusa sihke Ruoŧa ráđđehusa ordnen EU:a Árktalaš Forumii (EU Arctic Forum).</p>
<p>Juuso bajidii Forumis ovdan gažaldaga das, man láhkai EU:a mearrádusbargamis sáhtášii duođalaččat vuhtii váldit dan guovllus ealli sierra álbmogiid oainnuid. Oktasaš suvdilis čovdosiid gávdnama dihtii árktalaš guovlluin, Juuso deattuhii erenomážit eamiálbmogiid oassálastinvejolašvuođaid buorideami nu, ahte sis livčče ovttaveardásaš oassálastinvejolašvuođat váikkuheapmái ja mearrádusbargamii EU:s eará álbmogiid ovddasteaddjiiguin.</p>
<p>Ságastallama bohciidahtte maiddái árktalaš guovlluide plánejuvvon iešguđetlágan stuorra investerenfidnut, mat márkanastojit daid suvdilvuohta vuosttasin (sustainable investment). Juuso goittotge váillahii dákkár fidnuid plánema oktavuođas dahkkon riskkaid árvvoštallanproseassa dehálašvuođa ja guorahalai, man láhkai dáin vuhtii váldojuvvojit plánejuvvon investeremiid vejolaš negatiivvalaš váikkuhusat sámekultuvrii dahje sámiid vuoigatvuođaid ollašuvvamii, vai vuhtii váldojuvvojitgo dat ?</p>
<p>EU:a Árktalaš Foruma oktavuođas Juuso deaivvadii maiddái olgoriikkaministtar Pekka Haavistoin. Deaivvadeami oktavuođas ságastallui ee. Barents guovllu oktasašbarggu mearkkašumis. Juuso mielde eamiálbmogiid oppalaš oassálastinvejolašvuođaid galggašii nannet maiddái Barents Euro-Árktalaš ráđi (BEAC) doaimmas ja ruhtadeami dasa lasihit.</p>
<p>EU:a Árktalaš Forum lea dáhpáhus, gos árktalaš guovllu sierra oassebealit čoahkkanit oktii ja sáhttet ságastit ee. árktalaš guovllu maŋimuš áigge ovdáneamis. Dáhpáhusas ságastallui EU:a árktalaš politihka maŋimuš áigge bohtosiin ja ságastallui boahttevaš doaimmain. Maiddái árktalaš eamiálbmogiid jahkásaš dialoga ordnejuvvo dáhpáhusa oktavuođas 4.10.2019.</p>
<p type="title">Lassidieđut:</p>
<p>Sámedikki II várreságadoalli Tuomas Aslak Juuso tel. 040 1871331 tuomas.juuso(at)samediggi.fi</p>
</body></document>
