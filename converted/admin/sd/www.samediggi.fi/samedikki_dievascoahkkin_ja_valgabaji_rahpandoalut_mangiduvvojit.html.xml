<document xml:lang="sme" id="no_id"><header><title>Sámedikki dievasčoahkkin ja válgabaji rahpandoalut maŋiduvvojit - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>245</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/03/20/samedikki-dievascoahkkin-ja-valgabaji-rahpandoalut-maniduvvojit/?lang=dav</origFileName><parallel_text xml:lang="fin" location="saamelaiskarajien_tayskokous_ja_vaalikauden_avajaistilaisuus_siirtyvat_myohempaan_ajankohtaan.html"/><parallel_text xml:lang="smn" location="samitige_tievascuakkim_ja_vaaljapaje_lekkamtilalasvuota_sirdasuveh_maajeeb_aigimuudon.html"/><parallel_text xml:lang="sms" location="saa_mtee_gg_tiuddsabbar_da_vaalpaa_j_aa_veempoodd_maa_jee.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki dievasčoahkkin ja válgabaji rahpandoalut maŋiduvvojit</p>
<p>Sámedikki cuoŋománu dievasčoahkkin ja válgabaji 2020-2023 rahpandoalut maŋiduvvojit koronavirusdili dihte. Ođđa áigi mearriduvvo maŋŋeleappos. Sámedikki stivra gieđahalai čoahkkimisttis njukčamánu 19. beaivve mot Sámediggi ráhkkana koronavirusdillái (COVID-19) ja mearridii dárkilut doaibmabijuin.</p>
<p>Sámediggái vuođđuduvvo spiehkastatdili gearggusvuođajoavku, mii addá dárbbu mielde dievasmahtti dahje eará rávvagiid dillái. Gearggusvuođajoavkku jođiha ságadoalli ja dan áššemeannudeaddji lea hálddahushoavda. Gearggusvuođajoavkku eará lahtut leat I ja II várreságadoalli ja láhkačálli. – Leat áibbas ođđa dilis ja lea dehálaš, ahte bastit dorvvastit Sámedikki vuođđodoaimmaid maiddái dán rievdan dilis, linnje ságadoalli Tuomas Aslak Juuso.</p>
<p>Sámedikki váldobargovuohki lea doaisttážii gáiddusbargu, eaige virgemátkkit dahkkojuvvo spiehkastatdili áigge. Sámediggi lágidan seminárat, dilálašvuođat ja dáhpáhusat šluhttejuvvojit miessemánu loahpa rádjái ja čoahkkimiidda oassálastojuvvo gáiddusoktavuođa bokte. Sámediggi dieđiha dilis ja dan rievdamis aktiivvalaččat bargiide.</p>
<p>– Mii sáhttit juohkehaš iežamet doaimmaid bokte váikkuhit dasa, mot riskajoavkkut sáhttet suddjet iežaset njoammumis. Lea dehálaš čuovvut rávvagiid ja garvit lagaškontávttaid. Dál ferte jurddašit olles sámeservoša, earenoamážit áhkuid ja ádjáid, min deháleamos ávnnahis kulturárbbi guoddiid, joatká I várreságadoalli Anni Koivisto.</p>
<p>– Koronavirusa leavvan lea váikkuhan máilmmiviidosaččat ja stivrras ságastalaimet mot dilli váikkuha earenoamážit sámeservošii. Sámediggi viggá iežas bealis ovddidit dieđuoažžuma sámegielaiguin, loahpaha ságadoalli Juuso.</p>
<p>Sámedikki stivra lea gieđahallan Suoma ráđđehusa 16.3.2020 addin linnjemiid ja addán čuovvovaš rávvagiid , mat gusket Sámedikki doaimmaide. Sámedikki stivra čuovvu dili ja čoahkkana dárbbu mielde mearridit joatkkadoaibmabijuin.</p>
<p>Áigeguovdilis diehtu mot Sámediggi ráhkkana koronavirusdillái</p>
<p type="title">Lassedieđut</p>
<p>Ságadoalli Tuomas Aslak Juuso, 040 1871 331, tuomas.juuso(at)samediggi.fi I várreságadoalli Anni Koivisto, 040 415 5969, anni.koivisto(at)samediggi.fi hálddahushoavda Pia Ruotsala-Kangasniemi, 040 726 2688, pia.ruotsala(at)samediggi.fi</p>
</body></document>
