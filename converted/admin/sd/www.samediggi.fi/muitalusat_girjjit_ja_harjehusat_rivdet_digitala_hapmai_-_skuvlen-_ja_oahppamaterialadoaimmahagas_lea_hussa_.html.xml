<document xml:lang="sme" id="no_id"><header><title>Muitalusat, girjjit ja hárjehusat rivdet digitála hápmái – Skuvlen- ja oahppamateriáladoaimmahagas lea hušša! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>229</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/25/muitalusat-girjjit-ja-harjehusat-rivdet-digitala-hapmai-skuvlen-ja-oahppamaterialadoaimmahagas-lea-hussa/?lang=dav</origFileName><parallel_text xml:lang="fin" location="tarinoita_talteen_kirjoja_ja_kieliharjoituksia_digialustalle_-_oppimateriaalin_kesatyontekijat_vauhdissa_.html"/><parallel_text xml:lang="smn" location="mainaseh_kirjeh_ja_kielaharjuttasah_muttojeh_digihaaman_-_skovlim-_ja_oppamateriaal_toimattuvast_lii_hussa_.html"/><parallel_text xml:lang="sms" location="mainnsid_ruokkat_kii_rjid_da_kiollharjjtoozzid_digiprogra_mme_-_mattmateriaal_kie_sstuajjla_hooddast_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Muitalusat, girjjit ja hárjehusat rivdet digitála hápmái – Skuvlen- ja oahppamateriáladoaimmahagas lea hušša!</p>
<p><em type="italic">Sámedikki lea bálkáhan dán geassái njeallje prošeaktabargi ráhkadit oahppamateriálaid. Juohke sámegillii lea sierra bargi ja dan lassin lea bálkáhuvvon okta digimateriálabargi. Anáraš- ja davvisámegielat bargiguovttos leaba bálkáhuvvon Sámegielaid gáiddusoahpahusa pilohttafidnui ja soai rahčaba gárvendihtii digitálamateriálaid jođaneamos lági mielde gáiddusoahpahusa várás. </em></p>
<p>Davvisámegiela oahppamateriálabargi <em type="italic">Solja Magga </em>ráhkada Gea 2 -girjjis digitálalaš veršuvnna Cloubi -vuđđui. Digitála materiálas lea vejolaš guldalit sihke girjji bihtáid ja sániid. Dohko ráhkaduvvojit maiddái bargobihtát, maiguin oahppi sáhttá hárjehallat girjji sisdoaluid. <span type="quote">”Váldoulbmilin lea báddet gárvvisin buot jienaid geasi áigge”</span>, muitala Solja. </p>
<p>Maiddái anárašgielat bargi, <em type="italic">Anne Seipiharju </em>rahčá báddemiiguin. Son válbme sihke Hitruu -girjjiid jietnabáttiid, ja eará jietnamateriála. Mediasuorggi vázzán Anne lea movttet go beassá ieažas suorggi bargguid bargat. <span type="quote">”Jietnastudios barggadettiin oažžu lasi bargohárjánumi ja beassá buoridit iežas máhtu”</span>, lohká Anne. </p>
<p><em type="italic">Kati Ljetoff </em>bargá nuortalášgielat materiála. Son rievdada boares muitalusaid ođđa čállinvuohkái, degomat Jiäʹnnǩiõll-lonkangirjjiid. Dasa lassin son bádde, litterere ja čállá buhtisin eatnigielat hubmiid muitalusaid. <span type="quote">“Dát geassebargu, mas beassá bargat nuortalašgielain, lea gal erenoamáš buore vejolašvuohta beassat geavahit ja oahppat lasi giela”</span>, muitala Kati, guhte čađahii diibmá Sámi oahpahusguovddážis nuortalašgiela ka kultuvrra oahpuid. </p>
<p>Digimateriálabargi <em type="italic">Emilia Nieminena </em>mielas lea leamašan somá hárjehallat Cloubi-vuođu geavaheami ja oahpásmuvvat dan bokte skuvlamáilbmái ođđa perspektiivvas. Son lea ávnnasoahpaheaddji, guhte čađahii diibmá anárašgiela ja kultuvrra oahpuid. Dán gease son sirdá oahppagirjjid materiálaid Cloubii ja maiddái vejolaččat jorgala hárjehusgirjjiid anarášgillii. </p>
<p>Skuvlen ja oahppamateriála</p>
</body></document>
