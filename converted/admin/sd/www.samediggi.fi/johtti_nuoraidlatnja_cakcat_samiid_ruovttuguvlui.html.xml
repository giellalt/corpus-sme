<document xml:lang="sme" id="no_id"><header><title>Johtti nuoraidlatnja čakčat Sámiid ruovttuguvlui - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>352</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/05/17/johtti-nuoraidlatnja-cakcat-samiid-ruovttuguvlui/?lang=dav</origFileName><parallel_text xml:lang="fin" location="liikkuva_nuorten_kohtaamispaikka_syksyksi_saamelaisten_kotiseutualueelle.html"/><parallel_text xml:lang="smn" location="jottee_nuorai_teivademsaje_puata_cohcuv_sammilij_paikkikuavlun.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Johtti nuoraidlatnja čakčat Sámiid ruovttuguvlui</p>
<p><em type="italic">Vistebiillas nuoraidlatnjan rievdaduvvon Walkers-biila dahjege wauto bálvala sámiid ruovttuguovlu nuoraid boahtte čakčamánus juovlamánnui. Johtti nuoraidbargun háliidit olahit nuoraid, geat ásset viidát. </em></p>
<p>Wauto konseapta lea oktageardán: mannat dohko, gos nuorat leat ja buktit dorvvolaš rávesolbmuid sin asttuáigái. Fállun leat káfet, kortespealut ja rávesolbmuid háleštansearvi. Dárbbu mielde nuorra oažžu maiddái čiekŋalut rávvema iežas eallindillái.</p>
<p>Wauto oamasta ja dan doaimma koordinere Aseman Lapset ry. Sámiid ruovttuguovllus doaimmas fástida Sámedikki nuoraidráđđi ja dat ollašuhtto ovttasbarggus Eanodaga, Ohcejoga ja Anára gielddain. Doaimmas leat mielde maid sámegielat eaktodáhtolaččat.</p>
<p>Sámiid ruovttuguvlui boahtti Wauto lea okta nealljis Suomas johtti Wautos ja dan doaibmasadjin lea earenoamážit Lappi ja eará Davvi-Suopma. Ovdalgo dat boahtá Sápmái dat lea doaibman Gihttelis, Soađegilis ja Oulu guovllus.</p>
<p>– Sámedikki nuoraidráđis lea áigumuššan ovddidit Wauto bokte sámegielat nuoraidbarggu, daningo oktage gielda ii dan dal ordne. Lea dehálaš, ahte sámenuorain lea vejolašvuohta geavahit eatnigiela maid astoáiggis, muitala nuoraidráđi ságádoalli Risten Mustonen.</p>
<p>– Álgojagi vásáhusaid vuođul Wauto heive hui bures doaimmaige Lappi unna gilážiin ja guhkes mátkkiin. Wauton leat deaivvadan nu gieldaguovddážiid go unnit gilážiid nuoraid, main máŋgasat eai beasa muđuid mielde nuoraidbargui. Nuorat leat čielgasit návddašan Wautos ja dorvvolaš ollesolbmuid mieldeorrumis, muitala Wauto-koordináhtor Niilo Karjalinen Aseman Lapset searvvis.</p>
<p>Ovttasbargoguimmiide ja mediai ordnejuvvo fierpmádat- ja diehtojuohkindilálašvuođa duorastaga 24.5. dmu 14-16 Avvilis nuoraidlatnja Stönös. Báikki ala oččot boahtit buohkat, geat leat beroštuvvan doaimmas.</p>
<p><em type="italic">Lassedieđut: </em></p>
<p><em type="italic">Wauto doaimmas sámiid ruovttoguovllus: </em></p>
<p>Kaisa Tapiola-Länsman, Sámedikki nuoraidčálli, 050 382 5179</p>
<p>kaisa.tapiola-lansman@samediggi.fi</p>
<p><em type="italic">Wauto doaimmas almmolaččat: </em></p>
<p>Niilo Karjalainen, Wauto-doaibmavástideaddji, Aseman Lapset ry, tel. 040 575 9364</p>
<p>niilo.karjalainen@asemanlapset.fi</p>
<p>www.asemanlapset.fi</p>
<p>www.facebook.com/autowauto</p>
<p><em type="italic">Aseman Lapset rs. lea jagis 1990 vuođđuduvvon politihkalaččat ja oskkoldatlaččat čatnasmeahttun riikkaviidosaš searvi. Searvvi vuođđobargun lea ovddidit mánáid, nuoraid, bearrašiid ja olles servodaga burešbirgejumi sihke eastadit hilggohallama. </em></p>
<p><em type="italic">Walkers-doaibma lea Aseman Lapset searvvis ráhkaduvvon ovddalgihtii eastadan nuoraidbargu, </em><em type="italic">mii vuođđuduvvá dorvvolaš, eaktodáhtolaš rávesolbmuid nuoraide addin áigái. </em></p>
<p><em type="italic">Wauto-doaibma lea oassi Aseman Lapset rs Walkers On Wheels-fitnu. Fitnu lea ruhtaduvvon RAY:s boahtti ruđain oahpahus- ja kulturministeriija sierradoarjjan. Davás boahtti biila lea searvvi goalmmát, ja dat lea skáhppojuvvon Suomen Lions-lihtu skeŋkenváriin, guokte eará biila fas Eevi ja Eemil Tannisa säätiö ruhtadeamin. Fitnus leat njeallje biilla sierra sajiin Suomas ja dárkkuhussan lea fitnet johtti nuoraidbarggu vuogi bissovažžan sierra guovlluide. </em></p>
</body></document>
