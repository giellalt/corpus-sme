<document xml:lang="sme" id="no_id"><header><title>Sámeguovllus ássi sápmelaččaide mieđihuvvo fásta tákseáššehasvuohta - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>178</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/01/sameguovllus-assi-sapmelaccaide-miedihuvvo-fasta-takseassehasvuohta/?lang=dav</origFileName><parallel_text xml:lang="fin" location="saamelaisalueella_asuville_saamelaisille_myonnetaan_vakiotaksiasiakkuus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámeguovllus ássi sápmelaččaide mieđihuvvo fásta tákseáššehasvuohta</p>
<p>Áel lea dahkan mearrádusa, man vuođul sámeguovllus ássi sápmelaččaide mieđihuvvo fásta tákseáššehasvuohta. Mearrádus vuođđuduvvá sámi giellaláhkái.</p>
<p>Sámi giellalága mielde Áel galgá fuolahit das, ahte sámiid gielalaš rievttit ollašuvvet sin iežaset ruovttuguovllus. Dát guoská maiddái daid bálvalanbuvttadeddjiid, geat buvttadit bálvalusaid Áel:a doaibmabijus. Sámeguovllu olggobealde seammalágan bálvalangeatnegasvuohta ii leat.</p>
<p><em type="italic">Ná sámeguovllus ássi sápmelaš diŋgo Áel buhtten táksemátkki </em></p>
<p>Áššehas vállje alccesis sámegiel táksevuoddji gii lea mielde dakkár vuogádagas, mas Áel buhtte mátkki njuolga táksevuoddjái. Jus dan guovllus, gos sámegiel áššehas ássá ii gávdno dakkár sámegiel táksevuoddji, rávve Áel su váldit oktavuođa iežas guovllu diŋgonguovddážiin. Áššehas sáhttá čielggadit ovttas diŋgonguovddážiin dan, leago diŋgonguoddážis vejolašvuohta čujuhit áššehassii sámegiel vuoddji. Eaktun lea maiddái dat, ahte táksevuoddjái heive doaibmat áššehasa fásta táksin.</p>
<p>Jus áššehas galgá geavahit táksse iežas dearvvašvuođadili dihte, son dárbbaša dearvvašvuođafuolahusa mieđihan duođastusa (Duođastus mátkebuhtaduša várás SV67). Áššehas gálgá seailluhit ovtta mátkki várás čállojuvvon duođastusa alddis 6 mánu áigge. Guhkesáiggeduođastusa fas galgá doaimmahit Áel:ii.</p>
<p>Áššehasa diŋgon mátkkis sáhttet leat mielde maiddái eará mátkkosteaddjit, geat leat mannamin dearvvašvuođafuolahussii dahje máhccamin dearvvašvuođafuolahusas.</p>
<p>Ná diŋgot Áel buhtten táksse Sámis (PDF)</p>
</body></document>
