<document xml:lang="sme" id="no_id"><header><title>Oza oahpahallin Walt Disney Animation Studioi 2023 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>205</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/16/oza-oahpahallin-walt-disney-animation-studioi-2023/?lang=dav</origFileName><parallel_text xml:lang="eng" location="apply_as_an_internship_at_walt_disney_animation_studios_2023.html"/><parallel_text xml:lang="smn" location="uusa_harjuttallen_walt_disney_animation_studiosan_2023.html"/><parallel_text xml:lang="sms" location="oozz_harjjtooll_jen_walt_disney_animation_studioid_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oza oahpahallin Walt Disney Animation Studioi 2023</p>
<p>Leat go gazzame oahpu dahje aitto gárven oahpu dáidda-, animašuvdna-, gráfalaš- dahje filbmasuorggis? Walt Disney Animation Studios bovdejit sámi oahpahalli ohcat sin oahpahalliprográmmii, mii álgá miessemánus 2023.Taleanttaid ovdánahttinoahpahallin oaččut erenomáš vejolašvuođa bargat ovttas Disney-bagadeddjiin ja guorahallat buot beliid dáidda-, muitalushábmen- ja filbmasuorggis.</p>
<p>Walt Disney Animation Studios Summer Internship Program bistá 10 vahku, ja dat lea máksojuvvon prográmma, mii lea heivehuvvon sidjiide, geat lohket dáidaga, animašuvnna, dihtorgrafihka ja filbmasuorggi. Loga eambbo sin oahpahalliprográmma ja eavttuid birra dás:</p>
<list><p type="listitem">Animation Intern</p>
<p type="listitem">Character TD Intern</p>
<p type="listitem">General TD Intern</p>
<p type="listitem">Look Development Intern</p>
<p type="listitem">Story Intern</p>
<p type="listitem">Visual Development Intern</p>
</list><p>Ohcanáigemearri WDAS oahpahallin: 15.01.2023, 11:59 PM Pacific Standard Time <em type="italic">(Fuomáš áigeerohusa). </em></p>
<p type="title">Mátkestipeanda</p>
<p>Oahpahalli galgá ohcat 10.000 $ sturrosaš mátkestipeandda, man Sámiráđđi ja Sámedikkit almmuhit dán oktavuođas. Ohccis galgá leat sámi duogáš, son galgá deavdit WDAS eavttuid oahpahallái ja sus galgá leat plána das mo son áigu máhcahit gelbbolašvuođa ruovttoluotta sámi servodahkii, nu go omd. sosiála mediaid bokte, logaldallamiid bokte jnv.</p>
<p>Čális eanemustá 1 siiddu guhkkosaš ohcamuša, mas čilget man vuođul ozat oahpahallin ja mo áiggut čoavdit mátkestipeandda eavttuid.</p>
<p>Sádde ohcamuša dán čujuhussii ja merke ohcamuša <span type="quote">“WDAS oahpahalli”</span>: <em type="italic">kmr@saamicouncil.net </em><em type="italic">. </em><em type="italic">Mátkestipeandda ohcanáigemearri: 15.01.2023, 11:59 PM Pacific Standard Time (Fuomaš áigeerohusa). </em></p>
<p type="title">Oktavuođadieđut</p>
<p><em type="italic">Christina Hætta, Sámiráđđi </em><em type="italic">+47 48021734 </em><em type="italic">christina@saamicouncil.net </em></p>
</body></document>
