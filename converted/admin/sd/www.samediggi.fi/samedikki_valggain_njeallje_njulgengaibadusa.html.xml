<document xml:lang="sme" id="no_id"><header><title>Sámedikki válggain njeallje njulgengáibádusa - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>169</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/10/18/samedikki-valggain-njeallje-njulgengaibadusa/?lang=dav</origFileName><parallel_text xml:lang="fin" location="saamelaiskarajien_vaaleista_nelja_oikaisuvaatimusta.html"/><parallel_text xml:lang="smn" location="samitige_vaaljain_nelji_njuolgimvatamas.html"/><parallel_text xml:lang="sms" location="saa_mtee_gg_vaalin_nellj_vuoigeemkai_bbjoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki válggain njeallje njulgengáibádusa</p>
<p><em type="italic">Sámedikki válggaid bohtosa guoski njulgengáibádusat leat boahtán njeallje (4) áigemeari rádjai. Sámedikki stivra galgá gieđahallat njulgengáibádusa hohpolaččat ja maŋimustá ovdal válgajagi loahpa. </em></p>
<p>Sámediggelága 40 §:a mielde jietnavuoigadahtton olmmoš, guhte oaivvilda, ahte válgalávdegotti šiehttamuš válggaid bohtosa nannemis dahje válggaid doaimmaheapmái laktáseaddji eará doaibmabidju lea lágavuostásaš, sáhttá dahkat sámedikki stivrii njulgengáibádusa 14 beaivve siste dan beaivvis, go válgalávdegoddi lea nannen válggaid bohtosa.</p>
<p>Sámedikki stivra galgá gieđahallat njulgengáibádusa hohpolaččat ja maŋimustá ovdal válgajagi nohkama.</p>
<p>Sámedikki stivrra šiehttamuššii oažžu ohcat nuppástusa váidalemiin alimus hálddahusriektái maŋimustá 14 beaivve dan beaivvis, go áššáiosolaš lea ožžon sámedikki stivrra mearrádusa diehtun. Muđuid nuppástusohcamis čuvvojuvvo, mii hálddahuslágageavahanlágas ásahuvvo.</p>
<p>Jos válgalávdegotti 1 momeanttas dárkkuhuvvon šiehttamuš dahje doaibmabidju lea leamaš lágavuostásaš ja dát lea váikkuhan válggaid bohtosii, válggaid bohtosa galgá njulget ja stáhtaráđđi galgá dárbbu mielde mearridit sámedikki lahtuid ja várrelahtuid válggaid njulgejuvvon bohtosa mielde.</p>
<p>Jos válggaid bohtosa ii sáhte njulget, válggaid galgá doallat ođđasit. </p>
<p type="title">Lassidieđut:</p>
<p>Ságajođiheaddji Tiina Sanila-Aikio tel. 050 300 1780, tiina.sanila-aikio(at)samediggi.fi</p>
<p>Hálddahushoavda Pia Ruotsala-Kangasniemi tel. 010 839 3106 / 040 726 2688, pia.ruotsala(at)samediggi.fi</p>
</body></document>
