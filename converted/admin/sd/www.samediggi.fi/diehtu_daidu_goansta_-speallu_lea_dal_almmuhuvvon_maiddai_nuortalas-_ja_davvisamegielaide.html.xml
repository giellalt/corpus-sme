<document xml:lang="sme" id="no_id"><header><title>DIEHTU, DÁIDU &amp; GOANSTA -speallu lea dál almmuhuvvon maiddái nuortalaš- ja davvisámegielaide - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>189</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/23/diehtu-daidu-goansta-speallu-lea-dal-almmuhuvvon-maiddai-nuortalas-ja-davvisamegielaide/?lang=dav</origFileName><parallel_text xml:lang="fin" location="tieto_taito_temppu_-peli_on_nyt_ilmestynyt_myos_koltan-_ja_pohjoissaamenkielille.html"/><parallel_text xml:lang="smn" location="tiatu_taidu_ja_utke_-spella_lii_taal_almostum_meid_nuortta-_ja_tavesamikielan.html"/><parallel_text xml:lang="sms" location="teatt_taidd_tempp_-speall_lij_aa_n_olmstottum_se_nuortt_-da_ta_vvsaamas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">DIEHTU, DÁIDU &amp; GOANSTA -speallu lea dál almmuhuvvon maiddái nuortalaš- ja davvisámegielaide</p>
<p><em type="italic">DIEHTU, DÁIDU &amp; GOANSTA -speallu lea dál almmuhuvvon maiddái nuortalaš- ja davvisámegielaide. Speallu lea ođasmahttojuvvon. Speallu lea jorgaluvvon suomagielat Peliko / Martinex TIETO &amp; TAITO &amp; TEMPPU -spealus. </em></p>
<p>DIEHTU, DÁIDU &amp; GOANSTA -speallu lea somás lávdespeallu vuollel skuvlaahkásaš mánáide ja nuorra skuvlavázziide. Spealus beassá johtit speallanlávddi alde birccuin, buđaldit máŋgga ládje ja vástidit gažaldagaide. Speallanlávddi govas lea okta kaleandarjahki.</p>
<p>Juos spealli bisána DIEHTU, DÁIDU &amp; GOANSTA -ruvttui, son vállje ovtta čuovvovaš molssaeavttuin:</p>
<p>Diehtu: Diehtobargobihtát leat diehtogilvogažaldagat, maidda sáhttet leat máŋga iešguđetlágan vástádusa. Vástádusat eai gávdno goarttain, muhto baicce speallit smihttet rivttes vástádusaid.</p>
<p>Dáidu: Dáidobargobihtát laktásit matematihkkii dahje gielalaš návccaide.</p>
<p>Goansta: Goanstabargobihtáin speallit besset vehá lihkadit ja seammás geavahit árvvoštallandáiddu.</p>
<p>Spealu ulbmilin lea ahte mánát sáhttet speallat spealu juohkehaš iežas vuogi mielde. Spealu áigge lea dárkkuhus ságastallat jahkeáiggiid molsašuvvamis ja eará áššiin maid mánát suokkardallet. Speallu heive golmma jahkásaččain bajás guvlui. Speallu lea buvttaduvvon ovttasbarggus giellabeassedoaimmain.</p>
<p>Speallu lea oastin láhkai Sámedikki oahppomateriála neahttagávppis .</p>
<p type="title">Lassediehtu:</p>
<p>Petra Kuuva Oahppamateriálačálli 040 677 22 75 petra.kuuva@samediggi.fi</p>
<p>Marita Aikio Oahppamateriálaplánejeaddji 040 662 9018 marita.aikio@samediggi.fi</p>
<p>Raija Lehtola Nuortalašgielat materiálabargu 050 573 9525 raija.lehtola@samediggi.fi</p>
</body></document>
