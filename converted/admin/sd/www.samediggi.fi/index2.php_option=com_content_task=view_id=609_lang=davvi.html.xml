<document xml:lang="sme" id="no_id"><header><title>Samediggi - Saamelaiskäräjät - Sámedikki &amp;#269;oahkkin dohkkehii doaibmaprográmma sámediggebadjái 2012-15</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>307</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=609&amp;lang=davvi.html</origFileName><parallel_text xml:lang="fin" location="index2.php_option=com_content_task=view_id=609_lang=finnish.html"/><parallel_text xml:lang="smn" location="index2.php_option=com_content_task=view_id=609_lang=anaras.html"/><parallel_text xml:lang="sms" location="index2.php_option=com_content_task=view_id=609_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikki čoahkkin dohkkehii doaibmaprográmma sámediggebadjái 2012-15</p>
<p>Sámedikki čoahkkin dohkkehii 20.6.2012 doaibmaprográmma ja ekonomiijaplána sámediggebadjái 2012-15. Doaibmaprográmma sisdoallá sámedikki váldoulbmiliid sihke dárkilis oktasaš ja sektormieldásaš ulbmiliid sámediggebadjái 2012-15.</p>
<p><span type="quote">”Lean duhtavaš sámedikki čoahkkima dohkkehan doaibmaprográmmai. Oktasaččat dohkkehuvvon doaibmaprográmma vuodju sámiide deháleamos áššiid ovddideapmái ja buorideapmái, ja boahtá stivret sámedikki doaimma dán válgabaji áigge jagi 2015 rádjai”</span>, muitala sámedikki ságajođiheaddji Klemetti Näkkäläjärvi.</p>
<p><em type="italic">Sámedikki čoahkkima 20.6.2012 dohkkehan sámediggebaji doaibmaprográmma 2012-2015 </em><em type="italic">váldoulbmilat leat: </em></p>
<p>1. ILO 169-soahpamuša ratifieren</p>
<p>2. Davviriikkalaš sámesoahpamuša ratifieren</p>
<p>3. Sámediggelága ja -ásahusa ođasmahttin sihke sápmelašmeroštallama rievdadeapmi</p>
<p>4. Sámiid iešmearridanvuoigatvuođa ollašuvvan dievasmearálaččat</p>
<p>5. Katainen ráđđehusprográmma sámemerkejumiid ollašuvvan dievasmearálaččat</p>
<p>6. Sámegielaid ealáskahttinprográmma ollašuhttima álggaheapmi</p>
<p>7. Álbmotlaš artikla 8(j) - bargojoavkku evttohusaid ollašuhttin</p>
<p>8. Eamiálbmotjulggaštusa ollašuhttin Suomas</p>
<p>9. Sámekultuvrra ja árbevirolaš ealáhusaid suoji ollašuvvan</p>
<p>10. Sámekultuvrra hedjonahttima suoji viiddideapmi čáhcelága mieldásaččat sámiid guoski buot sierralágaide</p>
<p>11. Sámiid ruovttuguovllu ja árbevirolaš ealáhusaid eallinfámu sihkkarastin</p>
<p>12. Eretfárrema geahpedeapmi ja ruovttoluotta fárrema lasiheapmi sámiid ruovttuguvlui</p>
<p>13. Gielalaš ja kultuvrralaš vuoigatvuođaid ollašuvvan olles riikkas</p>
<p>14. Sámi parlamentáralaš ráđi beaktilis doaibman</p>
<p>15. Sámegiela ja sámegielat oahpahusa sajádaga, fálaldaga ja sámesisdoalu ovddideapmi</p>
<p>16. Sámiid buorredili ja oasálašvuođa ovddideapmi</p>
<p>Sámedikki čoahkkin dohkkehii váldoulbmiliid ovttamielalaččat, earret čuoggá 3., mii dohkkehuvvui jienain 11-3.</p>
<p>Oktasaš dárkilis ulbmilat leat sámiid searválasvuođa ovddideapmi, sámi árbevirolaš dieđu sihkkarastin, sámi kulturbirrasa sihkkarastin, sámekultuvrra eallinfámu dorvvasteapmi olles riikkas, sámedikki válgavuogádaga ovddideapmi, sámedikki iežas doaimma ovddideapmi ja sámedikki ovddugohcima buorideapmi.</p>
<p>Sektormieldásaš dárkilis ulbmilat leat sámi ealáhuspolitihka, sámegiela eallinfámu dorvvasteapmi, sámemánáid ja -nuoraid sajádaga ovddideapmi, sámegielat sosiála- ja dearvvasvuohtabálvalusaid buorideapmi, sámiid kulturbálvalusaid ja dáiddaeallima ovddideapmi, sámeoahpahusa ja allaskuvlejumi ovddideapmi ja sámi parlamentáralaš ráđi doaimma ovddideapmi.</p>
<p>Sámedikki čoahkkima dohkkehan ekonomiijaplána jođiha sámedikki válgabaji ruhtadeami ohcama ja ruhtadeami geavaheami. Válgabajis sámediggi geahččala fidnet ođđa virggiid sámediggái sámegielat bálvalusaide, sámiid ruovttuguovllu olggobealde ássi sámiid vuoigatvuođaid ovddideapmái, biras- ja ruvkeláhkaáššiid áššegieđahallamii sámedikkis sihke geahččala vuođđudit sámi ealáhusfoandda, mainna dorjojuvvošedje sámeealáhusaid ja árbevirolaš dieđu seailun árbevirolaš sámeealáhusain.</p>
<p>Sámedikki doaibmaprográmma ja ekonomiijaplána 2012 – 2015</p>
</body></document>
