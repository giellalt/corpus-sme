<document xml:lang="sme" id="no_id"><header><title>Muu suuhâ, muu sokkân, mu sohka, minun sukuni – virtuálaoahppodiimmutsámiidálbmotbeaivvigudnin7.–9.2.2023 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>331</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/01/muu-suuha-muu-sokkan-mu-sohka-minun-sukuni-virtualaoahppodiimmutsamiidalbmotbeaivvigudnin7-9-2-2023/?lang=dav</origFileName><parallel_text xml:lang="fin" location="muu_suuha_muu_sokkan_mu_sohka_minun_sukuni_-_virtuaaliset_oppitunnit_saamelaisten_kansallispaivan_kunniaksi_7_-9_2_2023.html"/><parallel_text xml:lang="smn" location="muu_suuha_muu_sokkan_mu_sohka_minun_sukuni_-_virtuaalliih_oppatiijmeh_saami_aalmugpeeivi_kunnen7_-9_2_2023.html"/><parallel_text xml:lang="sms" location="muu_suuha_muu_sokkan_mu_sohka_minun_sukuni_-_virtuaal_laz_mattciass_saa_mi_meersazpeei_v_cisttan_7_-9_2_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Muu suuhâ, muu sokkân, mu sohka, minun sukuni – virtuálaoahppodiimmutsámiidálbmotbeaivvigudnin7.–9.2.2023</p>
<p>Sámegielaid gáiddusoahpahusa pilohttaprošeakta ávvuda sámiid álbmotbeaivve 6.2. ja lágida virtuála oahppodiimmuid 7.–9.2.2023. Oahppodiimmut leat oktiibuot golbma, ja daid fáddán lea sohka. Diimmuin čielgá, mo sohka boahtá ovdan sápmelaš árbevirolaš musihkas, fuolkesániin ja gávttis.</p>
<p>Oahppodiimmuid sisdoalut leat jurddašuvvon iešguđet ahkeluohkkái, muhto sávvat oahppodiimmuide buresboahtima buohkaide, geat háliidit oahppat eanet sámegielaid ja sámiid kultuvrra birra. Diimmuide sáhttá oassálastit iehčanassii dahje searvat mielde luohkáin oktasaš dihtora bokte. Oahpahus lea eanaš sámegillii (anáraš-, nuortalaš- ja davvisámegillii), veahkkegiellan lea suomagiella. Diimmut heivejit danin maiddái sámegiela oahpahalliide.</p>
<p>Diimmuid beassá čuovvut njuolggorávdnjemin oassálastinliŋkkaid bokte dahje nu, ahte geahččá báddejuvvon oahppodiimmuid maŋálgihtii. Oahppodiimmuid čuovvun lea nuvttá iige daidda dárbbaš almmuhit iežas ovddalgihtii. Diimmuin lea maiddái vejolašvuohta jearrat ja ságastit čáttas. Báddejuvvon diimmuid sáhttá geahččat 10.–24.2. čujuhusas https://www.saamenetaopetus.com/tapahtumat-ja-tallenteet .</p>
<p type="title">Áigetávval</p>
<p><em type="italic">Disdat 7.2. dii 10.00–10.45 </em>Sohka ja leu’ddit nuortalašgillii Luohkáide 3–6 Oahpaheaddjin Hanna-Maaria Kiprianoff Oassálastinliŋka </p>
<p><em type="italic">Gaskavahkku 8.2. dii 10.00–10.45 </em>Sohka ja fuolkesánit anárašgillii Luohkáide 0–2 Oahpaheaddjin Heli Aikio Oassálastinliŋka </p>
<p><em type="italic">Duorastat 9.2. dii 10.00–10.45 </em>Sohka ja gákti davvisámegillii Badjedássi ja nubbi ceahkki Oahpaheaddjin Anne Olli Oassálastinliŋka </p>
<p><em type="italic">Pyeri </em><em type="italic">puáttim </em><em type="italic">! </em><em type="italic">Tiõrv </em><em type="italic">pueʹttem </em><em type="italic">! </em><em type="italic">Bures </em><em type="italic">boahtin </em><em type="italic">! Tervetuloa! </em></p>
<p type="title">Lassedieđut:</p>
<p>Hanna Helander, prošeaktahoavda hanna.helander@edu.utsjoki.fi 040 701 2094</p>
<p>Arla Magga, prošeaktakoordináhtor arla.magga@samediggi.fi 040 687 5989</p>
<p>Sámiid álbmotbeaivvi ávvudit juohke guovvamánu 6. beaivve. Ávvudeamit lágiduvvojit dalle dábálaččat iešguđege guovllus Sámi ja dál maiddái Sámi olggobealde.</p>
<p type="title">Sáhtátoassálastitsámiidálbmotbeaivviávvudeapmáimaiddáiná:</p>
<list><p type="listitem">Oahpásnuva Sámedikki máŋggabealat doaimmaide Sámekulturguovddáš Sajosis Anáris rabas uvssaid beaivve 6.2.</p>
<p type="listitem">Oahpásnuva Oktavuohta – saamelaistietoa opetukseen -siidduide. Siidduin gávdnojit fáddáoasit ja bargobihtát iešguđet skuvla- ja luohkkádássái.</p>
<p type="listitem">Diŋgo video-oahppodiimmuid sámefáttáid gieđahallamii skuvllas.</p>
<p type="listitem">Oahpásnuva sámefáttát mobiilaspealuide ja bargobihtáid sisttisdoalli gihppagii Nuoraid Akademiija siidduin.</p>
<p type="listitem">Oahpásnuva Sano se saameksi -frásasátnegirjái davvi-, anáraš- ja nuortalašgillii. Siidduin leat maiddái vihtta oanehisdokumeantta, almmolaš dieđut sámiid kultuvrra birra, soundboard ja maiddái guokte artihkkala, mat gieđahallet sámegielaid.</p>
<p type="listitem">Oahpahala davvisámegiela Sámiráđi IndyLan-giellaoahppanáppain! Áppa gávdno Apple Stores ja Google Plays.</p>
<p type="listitem">Oahpahala davvi-, anáraš- dahje nuortalašgiela mánáide oaivvilduvvon Gávpotfearán-spealuin, mas leat ovttastahtton lávde- ja goartaspeallu. Speallu gávdno Apple Stores ja Google Plays .</p>
<p type="listitem">Geahča Mumenvággi-ráiddu Yle Areenas davvisámegillii , anárašgillii dahje nuortalašgillii .</p>
</list></body></document>
