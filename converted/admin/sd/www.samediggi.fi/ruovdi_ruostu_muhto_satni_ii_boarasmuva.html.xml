<document xml:lang="sme" id="no_id"><header><title>Ruovdi ruostu muhto sátni ii boarásmuva - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>152</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/04/08/ruovdi-ruostu-muhto-satni-ii-boarasmuva/?lang=dav</origFileName><parallel_text xml:lang="fin" location="rauta_ruostuu_mutta_sana_ei_vanhene.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ruovdi ruostu muhto sátni ii boarásmuva</p>
<p>Sámi mánáidkulturguovddáš MÁNNU bivdá ohpiid fárrui oahpasmuvvat árbevirolaš dieđu njálmmálaš iešvuođaid bokte.</p>
<p>Dákkáraš eahpesihkkaris máilmmi dilis lea eambbo go vuogas dulkot min iežamet jáhkuid, dajahusaid ja diiddaid. Mánáid ja nuoraid bargu lea ráhkadit govaid dajahusaide ja diiddaide mat boktet jurdagiid.</p>
<p>Dán barggu lea vejolaš váldit oassin govvadáidaga ja sámegiela oahpahussii skuvllas. <em type="italic">Guoros seahkka ii biso ceaggut </em>ja MÁNNU háliida muittuhit man rikkis gielamet lea ja movt sápmelaččat leat huksen iežaset máilbmegova, rávven, oahpahan ja nárridan sihke njulgen nuoraid. Lunddolaččat lea biras ja iešguđetlágan luonddu iešvuođat váikkuhan ja hálddašan eallima dulkomis. </p>
<p><em type="italic">Ii boares beana ciela duššiid </em>. Áhkut, ádját ja eará eallilanolbmot leat buorit ovttasbargoguoimmit ja veahkit dan njálmmálaš árbevieruid čilgemis ja oahpaheamis. </p>
<p>Go govat leat gárvanan de válljejuvvon govat bohtet girjái, mas leat fárus diiddat ja dajahusat čállojuvvon hámis govaiguin. Girji deaddiluvvo vel dán jagi ja juohke sámiluohka oahppi oažžu girjji nuvttá.</p>
<p><em type="italic">Lasi dieđuid </em>: petra.magga(at)samediggi.fi </p>
</body></document>
