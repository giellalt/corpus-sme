<document xml:lang="sme" id="no_id"><header><title>Nuoraidráđđi, SSN ja SRK bovdejit sámenuoraid soabadankomišuvnna ságastallandilálašvuhtii Anárii 9.6. - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>367</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/05/30/nuoraidraddi-ssn-ja-srk-bovdejit-samenuoraid-soabadankomisuvnna-sagastallandilalasvuhtii-anarii-9-6/?lang=dav</origFileName><parallel_text xml:lang="fin" location="nuorisoneuvosto_ssn_ja_vnk_kutsuvat_saamelaisnuoret_sovintoprosessin_keskustelutilaisuuteen_inariin_9_6_.html"/><parallel_text xml:lang="smn" location="nuorairaadi_ssn_ja_srk_pivdeh_saminuoraid_sovadattamproosees_savastallamtilalasvuotan_anaran_9_6_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nuoraidráđđi, SSN ja SRK bovdejit sámenuoraid soabadankomišuvnna ságastallandilálašvuhtii Anárii 9.6.</p>
<p><em type="italic">Nuoraidráđđi, Suoma Sámenuorat rs ja stáhtaráđi kansliija bovdejit sámenuoraid soabadankomišuvnna ságastallandilálašvuhtii Anárii 9.6. d. 11–14. Boađe ságaškuššat eará nuoraiguin makkár vejolaš sámiid soabadankomišuvdna galggalii leat! Álgoálbmogiid duohtavuođa- ja soabadankomišuvdnaproseassain lea ulbmilin dutkat ja čalmmustahttit olles álbmogii kollektiivvalaččat čuohcán vearredaguid. Makkár oaivilat dus leat proseassa birra? Searvva donnai rabas ja eahpeformála ságastallamii! Juos searvvat skype bokte, bidjal dieđu nuoraidčálli Kaisa Tapiola-Länsmanii tel. 050 38 25 179. </em></p>
<p><em type="italic">GEASA? </em>Sámenuoraide </p>
<p><em type="italic">GOAS? </em>Lávvardaga 9.6. d. 11–14 </p>
<p><em type="italic">GOS? </em>Parlamentasále Solju, Sajos, Anár dahje skype </p>
<p><em type="italic">BOVDEHUS </em></p>
<p><em type="italic">SAJOSA SOLJUI ANÁRIS LÁVVARDAGA 9.6.2018 D. 11 – 14 </em></p>
<p>Suoma ráđđehus lea golggotmánu 19. beaivve 2017 almmuhan, ahte dat álggaha sámiid áššiid guoski soabadanproseassa válmmastalláma. Evttohus proseassa álggaheapmái lea boahtán Sámedikkis.</p>
<p>Stáhtaráđi kansliija ja vuoigatvuohtaministeriija ovttasbarggus Suoma Sámedikkiin leat guorahallámin govt ásaheapmi ja ieš vejolaš sámiid duohtavuohta- ja soabadankomišuvdna (DSK) Suomas galggalii leat. Vejolaš komišuvnna mandáhtas, namás dahje komisárain ii leat dahkon vel aktage mearrádus. Sámiid gullán ja vuhtiiváldin leat proseassa vuođđun ja eaktun. Stáhta háleda dal gullát sámiid oaiviliid, jurdagiid, háluid ja baluid komišuvnna ektui rabas ságastandilalasvuođain miehta Sámi ja stuorimus gávpogiin Suomas.</p>
<p>Deaivvadeamiid geavatlaš ortnemis veahkin leat iešguđet searvvit miehta Sámi ja sámisearvvit stuorit gávpogiin. Dilálasvuođaid giella lea davvisámigiella dávvisámigielat guovlluin. Anárašgielat ja nuortalašgielat guovlluin giella lea dulkaveahkin anáraš- ja nuortalašgiella dan mielde, gos deaivvadeapmi ortnejuvvo. Gait dilálasvuođain giellan lea maid suomagiella.</p>
<p>Álgoálbmogiidda guoski duohtavuohta- ja soabadankomišuvdnaproseassain lea ulbmilin dutkat ja čalmmustahttit olles álbmogii kollektiivalaččát čuohzán vearredaguit. Kollektiiva vearredaguin leat leamas, ja leat, iešguđetlágán váikuhusat ovttaskas olbmui.</p>
<p>Maid komišuvdna galggalii Du mielas gieđahallat? Leatgo Dus oaivilat proseassa birra? Jus leat, de sáhtat iežat oaivila muitalit rabas deaivvadeamis njálmmalaččat dahje čalalaččat. Jus it beasa boahtit deaivvadeapmai de sáddes oaivilat e-poasttas čujuhussii: sapmi@vnk.fi maŋemusta geassemánu 29. beaivve. Komišuvdna, mas livčče sihke ovttaskas olbmuid ja stuorit servodaga dohkkeheapmi ja luohttámuš, sáhtálii leat rievdadeamin miellaguottuid ja veahkehit buoret boahteáigái.</p>
<p>Guovvamánu 10. beaivve 2018 ortnejuvvui Anáris seminára, gos riikaidgaskasas guossit muitaledje vásahusaid juo čađahuvvon DSK-proseassain – buriid, heajuid ja divrras oahpuit maid berre váldit vuhtii vai proseassas šaddálii nu buorre go vejolaš. Seminára lea oaidninláhkai interneahtas Stáhtaráđi kansliija YouTube-kanálas.</p>
<p><em type="italic">Lassidieđut </em></p>
<p>Sierraáššedovdi Anni-Kristiina Juuso, stáhtaráđi kansliija, t. +358 50 525 7704.</p>
<p>Kaisa Tapiola-Länsman, Sámedikki nuoraidčálli, t. +358 50 382 5179, kaisa.tapiola-lansman@samediggi.fi</p>
</body></document>
