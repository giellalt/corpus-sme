<document xml:lang="sme" id="no_id"><header><title>Sámediggi válljii duohtavuođa- ja soabadankommišuvnna komissáran Anni-Siiri Länsman ja Heikki Paltto - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>347</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/03/samediggi-valljii-duohtavuoda-ja-soabadankommisuvnna-komissaran-anni-siiri-lansman-ja-heikki-paltto/?lang=dav</origFileName><parallel_text xml:lang="fin" location="saamelaiskarajat_valitsi_totuus-_ja_sovintokomission_komissaareiksi_anni-siiri_lansmanin_ja_heikki_palton.html"/><parallel_text xml:lang="smn" location="samitigge_valjij_tuotavuota-_ja_sovadattamkomissio_komissaarin_anni-siiri_lansman_ja_heikki_paltto.html"/><parallel_text xml:lang="sms" location="saa_mte_gg_va_llji_tuodasvuott-_da_suavadvuottkomissio_komissaaran_anni-siiri_lansman_da_heikki_paltto.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi válljii duohtavuođa- ja soabadankommišuvnna komissáran Anni-Siiri Länsman ja Heikki Paltto</p>
<p><em type="italic">Sámedikki čoahkkin válljii 30.9.2022 sámiid duohtavuođa- ja soabadankommišuvnna lahttun dehege komissáran universitehtalektor, Oulu universitehta Giellagas-instituhta hoavdda Anni-Siiri Länsman </em><em type="italic">ja badjeolmmoš, fitnodateaiggát Heikki Palt </em><em type="italic">to </em><em type="italic">. </em></p>
<p>Sámedikki čoahkkin gulai ovdal mearrádusa bargama stáhtačálli Henrik Haapajärvi. Čoahkkin jienastii álggos Sámedikki stivrra ja várrelahttu Matti Aikio evttohusaid gaskkas. Stivra evttohii, ahte dievasčoahkkin mearrida ođđasit duohtavuođa- ja soabadankommišuvnna komissáraid nammadeami guoski áššis, áššis ovdan boahtán ođđa dieđuid vuođul ja mearrida maiddái vejolaš eará joatkkadoaimmain. Sámedikki ovddit mearrádusas evttohuvvon bottu ii lean vejolaš ollašuhttit dan láhkai go maid dievasčoahkkin lei mearridan borgemánus. Stivrra evttohus vuittii jienastusa jienain 11-7 (1 guoros jietna).</p>
<p>Čuovvovažžan čoahkkin ovdánii ráđđádallamiid maŋŋá komissáraid válljemii. Komissára buohta, guhte ovddasta davvisámegiela ja kultuvrra, čoahkkin jienastii Anni-Siiri Länsman ja Anne Nuorgam gaskkas. Länsman válljejuvvui komissáran jienain 10-4 (2 guoros jiena). Anárašgiela ja kultuvrra ovddasteaddji komissára buohta čoahkkin jienastii Juha Lassila ja Heikki Paltto gaskkas. Lassila ja Paltto oaččuiga guktot 6 jiena (4 guoros jiena). Paltto válljejuvvui komissáran vuorbádeami boađusin. Sámediggelága 18 §:a mielde válggain gehččojuvvo leat válljejuvvon dat, guhte oažžu eanemus jienaid. Jienaid manadettiin dássálagaid, vuorbi čoavdá bohtosa.</p>
<p>Sámedikki stivra máhcahii sámiid duohtavuođa- ja soabadankommišuvnna ášši ja joatkkadoaimmaid ođđasit gieđahallama várás dievasčoahkkimii , go dievasčoahkkimis ii lean mearrádusa dagadettiin diehtu das, ahte barggu gaskkalduhttin ii lean vejolaš almmá, ahte kommišuvdna ja dan bargit friijadahttojit bargguin ja bargu dán dáfus nohká. Sámedikki čoahkkin mearridii ovddit čoahkkimis 9.8.2022 sirdit komissáraid válljema ovddosguvlui ja váldit duohtavuođa- ja soabadanproseassa joatkaga dáfus bottu .</p>
<p>Stivra attii vejolašvuođa sámeservviide ja ovttaskas sápmelaččaide buktit ovdan sin oaiviliid ja muitalit iežaset oainnuid birra Sámediggái duohtavuođa- ja soabadankommišuvnna barggu joatkagis. Áigemeari rádjai Sámediggái doaimmahuvvojedje oktiibuot 32 oaivila. Oaivilat ledje oaidnin láhkai čoahkkimis.</p>
<p>Sámiid duohtavuođa- ja soabadankommišuvdna ásahuvvui stáhtaráđi doaimmas golggotmánu 28 beaivve 2021. Vuođđudeami maŋŋá kommišuvdna lea doaibman iešráđálaččat ja sorjjasmeahttumit. Miessemánus 2022 guktot Sámedikki evttohan komissárat Miina Seurujärvi ja Heikki J. Hyvärinen bivddiiga earu komissára doaimmas stáhtaráđis. Stáhtaráđđi mieđihii earu komissára bargguin 25.5.2022 rájes.</p>
<p>Loga dás sámiid duohtavuođa- ja soabadankommišuvnna mandáhtas .</p>
<p type="title">Lassidieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
<p>Kalle Varis Láhkačálli 050 384 7040 kalle.varis@samediggi.fi</p>
</body></document>
