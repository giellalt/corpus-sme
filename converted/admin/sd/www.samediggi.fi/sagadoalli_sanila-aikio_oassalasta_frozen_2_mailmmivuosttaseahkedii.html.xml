<document xml:lang="sme" id="no_id"><header><title>Ságadoalli Sanila-Aikio oassálastá Frozen 2 máilmmivuosttaseahkedii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>190</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/11/04/sagadoalli-sanila-aikio-oassalasta-frozen-2-mailmmivuosttaseahkedii/?lang=dav</origFileName><parallel_text xml:lang="fin" location="puheenjohtaja_sanila-aikio_osallistuu_frozen_2_maailmanensi-iltaan.html"/><parallel_text xml:lang="smn" location="saavajodetteijee_sanila-aikio_uasalist_frozen_2_maailmvuosaehidan.html"/><parallel_text xml:lang="sms" location="saaggjaa_dteei_sanila-aikio_vuassaatt_frozen_2_maai_lmvuossjea_kki_zze.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ságadoalli Sanila-Aikio oassálastá Frozen 2 máilmmivuosttaseahkedii</p>
<p><em type="italic">Sámedikkiid ságadoallit Tiina Sanila-Aikio, Aili Keskitalo (NO) ja Per-Olof Nutti (SE) sihke Sámiráđi ságadoalli Åsa Larsson Blind oassálastet Frozen 2 -ealligova máilmmivuosttaseahkedii Los Angelesis skábmamánu 7. beaivve 2019. </em></p>
<p><span type="quote">”Disney ealligovat leat stuorra dovdduid ealligovat. Lea gelddolaš oaidnit, man ollu sámekultuvra lea inspireren filbmadahkkiid ja mo dat oidno ealligovas”</span>, muitala ságadoalli Sanila-Aikio iežas vuordagiin ovdal mátkki.</p>
<p><em type="italic">Sámedelegašuvdna Frozen 2 -ealligova preassadilálašvuođas Oslos 22. ja 23.9.2019. Govva: Lars Opstad / Sámidiggi &amp; Sámeráđđi. </em></p>
<p>Sámedikkiid ja Sámiráđi ságadoallit váldet fárrui nieiddaideaset, geat leat buohkat stuorra Frozen-fanit. Sanila-Aikio nieida Elli-Då´mnn Aikio (10-j.) vuolgá vuosttaseahkedii.</p>
<p>Sámedikkit ja Sámiráđđi leat bargan ovttas Walt Disney animašuvdnastudioin ja oassálastin máilmmivuosttaseahkedii lea oassi dán soahpamuša. Galledeami oktavuođas ságadoallit deaivvadit maiddái Frozen 2 -ealligova dahkkiiguin ja animašuvdnajoavkkuin. Sidjiide čájehuvvo maiddái Walt Disney animašuvdnastudio.</p>
<p>Sámedikkit ja Sámiráđđi dieđihedje suoidnemánus 2019 , ahte davvisámegielat veršuvdna Frozen 2 -ealligovas ollašuhtto sámi álbmoga ja Walt Disney animašuvdnastudio oktasašbarggu boađusin. Lassin čakčamánus 2019 almmustahttojuvvui lasi diehtu oktasašbarggus, go muitaluvvui sápmelaš áššedovdijoavkku birra ja almmustahttojuvvui oassebeliid gaskasaš seremoniijalaš soahpa muš.</p>
<p><em type="italic">Lassediehtu: </em></p>
<p>Ságadoalli Tiina Sanila-Aikio tel. 050 300 1780, tiina.sanila-aikio(at)samediggi.fi</p>
<p>Dieđihančálli Johanna Alatorvinen tel. 010 8393140 / 040 663 4493, johanna.alatorvinen(at)samediggi.fi</p>
</body></document>
