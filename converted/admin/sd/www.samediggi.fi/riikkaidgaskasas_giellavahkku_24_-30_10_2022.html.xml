<document xml:lang="sme" id="no_id"><header><title>Riikkaidgaskasaš giellavahkku 24.-30.10.2022 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>181</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/19/riikkaidgaskasas-giellavahkku-24-30-10-2022/?lang=dav</origFileName><parallel_text xml:lang="fin" location="kansainvalinen_saamen_kielten_viikko_24_-30_10_2022.html"/><parallel_text xml:lang="smn" location="aalmugijkoskasas_kielaokko_24_-30_10_2022.html"/><parallel_text xml:lang="sms" location="meeraikoskksaz_kiollnea_ttel_24_-30_10_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Riikkaidgaskasaš giellavahkku 24.-30.10.2022</p>
<p>Giellavahkku čalmmustahttá dál sámegielaid njealjat jagi. Sámedikkit Ruoŧas, Norggas ja Suomas bovdejit buohkaid searvat ja oassálastit báikkálaš, regiovnnalaš ja našuvnnalaš dásis dán oktasaš áŋgiruššamis. Sávaldat lea ahte sámegielat oidnojit, gullojit ja geavahuvvojit buot servodatsurggiin Giellavahku oktavuođas. Giellavahkku, lágiduvvo 43. vahku, golggotmánu 24-30. beaivviid.</p>
<p>Giellavahkku vuolggahuvvui Ovttastuvvon našuvnnaid (ON) eamiálbmotgiellajagis (IYIL 2019). Dál lea ON mearridan ahte 2022-2032 lea eamiálbmotgielaid logijahki, the International Decade of Indigenous Languages (IDIL). Logijahki galgá movttiidahttit áŋgiruššamiidda mat seailluhit, suddjejit ja ovddidit buot smávva gielažiid máilmmis.</p>
<p>Giellavahku ja eamiálbmotgielaid logijagi oktasaš rahpandoalut lágiduvvojit golggotmánu 23. beaivvi Snåases, Norggas. Rahpandoaluide searvá H.M. Gonagas Harald V. Ruoŧa Sámedikki stivraságadoalli, ja Norgga ja Suoma sámediggepresideanttat ja Norgga gielda- ja guovloministtar maid servet rahpamii. Giellavahku rahpan lágiduvvo juohke jagi sierra báikkis Sámis ja dat čalmmustahttá oktasaš ávvudeami ja sámegielaid fuomášuhttima álggaheami miehtá Sámi.</p>
<p><span type="quote">Loga dieđáhusa dáppe</span></p>
<p>Dieđuid lágidemiid birra miehtá Sámi, designa ja eará materiála maid sáhttá geavahit Giellavahku oktavuođas gávnnat <em type="italic">www.giellavahkku.org </em>siiddus. </p>
<p>Sáhttá maid čuovvut Giellavahku sosiála mediain. Fáddagilkorat maid geavahat sosiála mediain:</p>
<p>Lullisámegiella #gïelevåhkoe Ubmisámegiella #giällavahkkuo Biŧonsámegiella #giellavahkko Julevsámegiella #giellavahkko Davvisámegiella #giellavahkku Anárašgiella #kielâokko Nuortalašgiella #ǩiõllneä’ttel</p>
</body></document>
