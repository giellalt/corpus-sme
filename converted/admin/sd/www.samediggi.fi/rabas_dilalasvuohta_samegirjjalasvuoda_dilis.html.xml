<document xml:lang="sme" id="no_id"><header><title>Rabas dilálašvuohta sámegirjjálašvuođa dilis - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>262</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/14/rabas-dilalasvuohta-samegirjjalasvuoda-dilis/?lang=dav</origFileName><parallel_text xml:lang="fin" location="avoin_tilaisuus_saamelaiskirjallisuuden_tilasta.html"/><parallel_text xml:lang="smn" location="avus_tilalasvuota_sammilii_kirjalasvuoda_tiileest.html"/><parallel_text xml:lang="sms" location="aavai_podd_saa_mkeerjlazvuod_vue_jjest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Rabas dilálašvuohta sámegirjjálašvuođa dilis</p>
<p>Sámediggi ordne ovttas Kulttuuria kaikille (Kultuvra buohkaide) -bálvalusain sámegirjjálašvuođa varas čielggadeami <span type="quote">“Čálli giehta ollá guhkás”</span> ovdanbuktindilálašvuođa Sajosis 27.11.2018 dmu. 13-16. Dilálašvuođas ovdanbuktojuvvo varas sámegirjjálašvuođačielggadeapmi ja ságastallojuvvo sámegirjjálašvuođa dilis. Dilálašvuođas čielggadeami ovdanbuktiba Kulttuuria kaikille -bálvalusa doaimmajođiheaddji Rita Paqvalán ja prošeaktakoordináhtor Helga West. Dilálašvuohta lea rabas buohkaide.</p>
<p>Čielggadeami sámegirjjálašvuođasuorggi dilis lea dahkan girjjálašvuođadutki ja jorgaleaddji Johanna Domokos. Čielggadeapmi sisttisdoallá maiddái eará dutkiid giellaguovdasaš geahčastagaid iešguđege sámegiela girjjálašvuođa dilis ja dat addá detaljerejuvvon ávžžuhusaid sámegirjjálašvuođasuorggi ovddideami várás.</p>
<p>Čielggadeapmi lea oassi Multilingualism and diversity as a resource in the cultural field – employment and integration through literature in the Nordic Countries (Máŋggagielatvuohta ja máŋggahápmásašvuohta resursan kultursuorggis – barggolašvuohta ja ruovttuiduvvan Davviriikkain girjjálašvuođa bokte) -prošeavtta, man ruhtada Davviriikkaid ministtarráđđi. Prošeavttas vástida Kulttuuria kaikille -bálvalus. Čielggadeapmi almmustahttojuvvui 25.10.2018.</p>
<p>Čielggadeami boađusin Johanna Domokos evttoha 15 konkrehta ávžžuhusa, maiguin institušuvnnat ja girjjálašvuođasuorggi doaibmit sáhttet nanosmahttit sámegirjjálašvuođa sajádaga, oidnoma ja eallinfámu. Ávžžuhusat sámegirjjálašvuođa suorggi buorideami várás vuođđuduvvet čielggadeamis mielde lean oassálastiid, dego sápmelaš girječálliid vásáhusaide, Norgga ja Ruoŧa sámedikkiid ja Sámiráđi árvvoštallamiidda sihke čielggadeamis leahkki giellaguovdasaš geahčastagaide.</p>
<p>Čielggadeamis buktojuvvo ovdan, ahte sámegirjjálašvuođas váilot iežas jeavddalaš girjjálašvuođadáhpáhusat, doalvvabuvttaguovddáš, girjjálašvuođajournála sihke sámegirjjálašvuođaarkiiva, mat dorjjošedje sámegirjjálašvuođa mieldeorruma ja molsašumi riikkaidgaskasaččat. Maiddái sámegirjjálašvuođa mieldeorruma eanetlogu ja sámemánáid ja -nuoraid oahppoplánain galggašii lasihit.</p>
<p>Buresboahtin guldalit ja ságastallat fáttás eambo Anárii! Dilálašvuođas lea dulkon davvisámegillii.</p>
<p type="title">Lassedieđut:</p>
<p>Rita Paqvalén, doaimmajođiheaddji, Kulttuuria kaikille -bálvalus rita.paqvalen(at)cultureforall.fi 040 674 3528</p>
<p>Helga West, prošeaktakoordináhtor, Kulttuuria kaikille -bálvalus helga.west@cultureforall.fi 040 594 6596</p>
<p>Anne Kirste Aikio, sámi gielladorvočálli, Sámediggi anne-kirste.aikio(at)samediggi.fi 010 839 3124</p>
<p>Riitta Orti-Berg, vs. kultturčálli, Sámediggi riitta.orti-berg(at)samediggi.fi 010 839 3103</p>
<p>Ulla Aikio-Puoskari, skuvlenčálli, Sámediggi ulla.aikio-puoskari(at)samediggi.fi 010 839 3112</p>
</body></document>
