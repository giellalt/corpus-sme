<document xml:lang="sme" id="no_id"><header><title>Jietnavuoigadahtton – Almmut iežat rievdan čujuhusa válgalávdegoddái - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>190</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/07/16/jietnavuoigadahtton-almmut-iezat-rievdan-cujuhusa-valgalavdegoddai/?lang=dav</origFileName><parallel_text xml:lang="fin" location="aanioikeutettu_-_ilmoita_muuttunut_osoitteesi_vaalilautakunnalle.html"/><parallel_text xml:lang="smn" location="jienastemvuoigadvuodalas_-_almoot_muttum_cujottas_valjalavdikoodan.html"/><parallel_text xml:lang="sms" location="jionstemvuoiggadvuottnek_-_i_lmmet_mottjam_addrossad_vaal-lu_vddkadda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Jietnavuoigadahtton – Almmut iežat rievdan čujuhusa válgalávdegoddái</p>
<p><em type="italic">Čavčča 2019 sámediggeválggain sáhttá jienastit poastta bokte dahje máhcahemiin áššegirjjiid válgalávdegotti doaimmahahkii. Válgaáššegirjjit sáddejuvvojit registrerejuvvon reiven jietnavuoigadahtton olbmuide Suoma veahkadatdiehtovuogádahkii merkejuvvon čujuhussii. </em></p>
<p>Sámediggeválggain jietnavuoigatvuođa čujuheaddji almmuhankoarttat leat postejuvvon njukčamánu álggus. Válgalávdegoddi lea vuostáváldán máhcahuvvon almmuhankoarttaid, mat eai leat fáhten jietnavuoigadahtton olbmuid. Eandalit olgoriikkain ássi olbmuid almmuhankoarttat leat máhcahuvvon máŋggat.</p>
<p><em type="italic">Jos dieđát ahte leat jietnavuoigadahtton Sámediggeválggain itge leat ožžon almmuhankoartta, váldde oktavuođa válgalávdegoddái suoidnemánu loahpa rádjai. </em></p>
<p>Válgaáššegirjjit postejuvvojit čakčamánu álggus. Válgaáššegirjjit sáddejuvvojit registrerejuvvon reiven, nu ahte dat bohtet jietnavuoigadahtton olbmo lagamus Poastta bálvalančuoggái. Válgaáššegirjjiid vieččadettiin olmmoš berre duođaštit identitehtas. Registrerejuvvon reivve sáhttá viežžat nuppi olbmo beales dušše váldegirjjiin. Váldegirjevuođu gávnnat Poastta fierbmesiidduin. Maiddái váldegirjjiin fápmuduvvon olmmoš berre duođaštit identitehtas.</p>
<p>Válgaáššegirjjit sáddejuvvojit jietnavuoigadahtton olbmo čujuhussii, mii lea merkejuvvon Suoma veahkadatdiehtovuogádahkii. Válgaáššegirjjiid postema várás lea dehálaš, ahte válgalávdegottis lea jietnavuoigadahtton olbmo rivttes čujuhus. <em type="italic">Jos don leat fárren jagi 2019 áigge dahje leat gieldán čujuhusdieđuidat luohpadeami, almmut rievdan čujuhusa Sámedikki válgalávdegoddái suoidnemánu loahpa rádjai. </em>Muitte dahkat maiddái virggálaš čujuhusnuppástusa. Sáhtát dárkkistit maistráhtas, ahte du čujuhusdieđut leat riekta (www.maistraatti.fi). </p>
<p type="title">Lassediehtu</p>
<p>Sámedikki válgalávdegoddi Sámekulturguovddáš Sajos Menesjärventie 2A 99870 Anár +358 10 839 3120, +358 10 839 3138 vaalit@samediggi.fi</p>
<p>www.samediggi.fi/valggat-2019/?lang=dav</p>
</body></document>
