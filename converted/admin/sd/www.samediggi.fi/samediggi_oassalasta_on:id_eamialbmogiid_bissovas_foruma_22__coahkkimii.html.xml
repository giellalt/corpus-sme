<document xml:lang="sme" id="no_id"><header><title>Sámediggi oassálastá ON:id eamiálbmogiid bissovaš foruma 22. čoahkkimii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>261</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/04/18/samediggi-oassalasta-onid-eamialbmogiid-bissovas-foruma-22-coahkkimii/?lang=dav</origFileName><parallel_text xml:lang="fin" location="saamelaiskarajat_osallistuu_yk:n_alkuperaiskansojen_pysyvan_foorumin_22__istuntoon.html"/><parallel_text xml:lang="smn" location="samitigge_uasalist_oa_algaaalmugij_pisovaa_foorum_22__cuakkiman.html"/><parallel_text xml:lang="sms" location="saa_mte_gg_vuassaatt_om_alggmeerai_poossi_fooruum_22__isttma.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi oassálastá ON:id eamiálbmogiid bissovaš foruma 22. čoahkkimii</p>
<p><em type="italic">Sámedikki ságajođiheaddji Tuomas Aslak Juuso oassálastá ON:id eamiálbmogiid bissovaš forumii (UNPFII) New Yorkis 19.-27.4.2023. Foruma 22. čoahkkima temán leat eamiálbmogat, olbmuid dearvvasvuohta, planetáralaš ja guovlluid dearvvasvuohta ja maiddái dálkkádatnuppástus: vuoigatvuođaid vuođul áššiide lahkoneapmi (Indigenous Peoples, human health, planetary and territorial health and climate change: a rights-based approach). </em></p>
<p>Sámedikki delegašuvdnii gullet ságajođiheaddji lassin Sámedikki lahttu ja kulturlávdegotti ságajođiheaddji Pirita Näkkäläjärvi ja maiddái riikkaidgaskasaš áššiid čálli Inka Saara Arttijeff. Nuoraidráđi ovddasteaddjin lea mátkkis maiddái Rosa-Máren Juuso.</p>
<p>– Mis lea dárkkuhussan bajidit ovdan sámiid dáfus áigeguovdilis áššiid, nugo dálkkádatnuppástusa váikkuhusaid mielladearvvasvuhtii ja psykososiálalaš doarjaga ovttadaga barggu dehálašvuođa. Háliidan buktit ovdan maiddái sámediggeláhkaproseassa ja man láhkai Suopma joatká sámiid olmmošvuoigatvuođaid rihkkuma, muitala ságajođiheaddji Juuso.</p>
<p>Ságajođiheaddji Juuso oassálastá lassin 20.4. eahpevirggálaš gullamii mii guoská eamiálbmogiid oassálastinvuoigatvuođa ovddideami ON:in (Enhanced Participation of Indigenous Peoples) ja 27.4. Árktalaš guovllu dialogiijai (Arctic Regional Dialogue).</p>
<p type="title">ON:id eamiálbmogiid bissovaš forum</p>
<p>ON:id eamiálbmogiid bissovaš forum (The United Nations Permanent Forum on Indigenous Issues, UNPFII) lea jagi 2000 vuođđuduvvon ON:id ekonomiija- ja sosiálaráđi (Economic and Social Council, ECOSOC) vuollásaš ráđđeaddi doaibmaorgána, masa gullet 16 iehčanas áššedovdilahtu. Ráđđehusat nammadit gávcci lahtu ja eamiálbmogat gávcci lahtu.</p>
<p>Foruma bargun lea bajidit ságastallamii eamiálbmogiid guoski gažaldagaid erenomážit ekonomalaš ja sosiálalaš ovdáneami, kultuvrra, birasgažaldagaid, skuvlejumi, dearvvasvuođa ja olmmošrivttiid suorggis. Bissovaš forum addá ávžžuhusaid ja doaibmá guovddáš foruman stáhtaid, eamiálbmogiid ja ON:id spesiálaorganisašuvnnaid gaskasaš dialogiija várás. Dat čoahkkimastá oktii jagis ON:id váldobáikkis New Yorkis.</p>
<p>UNPFII Twenty-Second Session: 17-28.4.2023</p>
<p type="title">Lassidieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
<p>Inka Saara Arttijeff riikkaidgaskasaš áššiid čálli 010 839 3198 / 050 574 7629 inka-saara.arttijeff@samediggi.fi</p>
</body></document>
