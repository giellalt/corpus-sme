<document xml:lang="sme" id="no_id"><header><title>Sámediggi ohcá anárašgielat oahppamateriálaplánejeaddji virgesadjásačča - Ohcanáigi lea jotkojuvvon 11.2.2022 rádjai - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>167</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/07/samediggi-ohca-anarasgielat-oahppamaterialaplanejeaddji-virgesadjasacca/?lang=dav</origFileName><parallel_text xml:lang="fin" location="saamelaiskarajat_hakee_inarinsaamenkielisen_oppimateriaalisuunnittelijan_viransijaista_-_hakuaikaa_jatkettu_11_2_2022_saakka.html"/><parallel_text xml:lang="smn" location="samitigge_oca_anaraskielalii_oppamateriaalvuavajeijee_virgesajasii_-_samitigge_juatka_uuccamaaigi_11_2_2022_rai.html"/><parallel_text xml:lang="sms" location="saa_mte_gg_oocc_aanarsaa_mkiollsaz_mattmateriaalplaaneei_ve_rggsajjsa_-_ooccamaai_j_lie_juatkkam_11_2_2022_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi ohcá anárašgielat oahppamateriálaplánejeaddji virgesadjásačča – Ohcanáigi lea jotkojuvvon 11.2.2022 rádjai</p>
<p>Sámediggi almmuha ohcan láhkai anárašgielat oahppamateriálaplánejeaddji virgesadjásašvuođa. Sámedikkis barget máŋga oahppamateriálaplánejeaddji, geaid barggut leat meroštallojuvvon Sámedikki bargoortnega 41 §:s. Oahppamateriálaplánejeaddjiid bargun leat ee. fuolahit ovttasbarggus oahppamateriálačálliin oahppamateriálaprošeavttaid ollašuhttimis, oahppamateriálabargojoavkkuid bagadallamis, fuolahit oahppamateriálaide guoski dieđiheamis, Sámedikki oahppamateriálačájáhusas ja -arkiivvas. Oahppamateriálaplánejeaddji barggus, mii dál lea ohcan láhkai, eaktuduvvo erenomážit buorre anárašgiela dáidu.</p>
<p>Seađáhusvuđot gelbbolašvuođagáibádussan lea virggi eaktudan skuvlejupmi ja lassin gáibiduvvo sámegiela dáidu (ásahus 1727/95). Virggi ceavzilis dikšun eaktuda heivvolaš allaskuvladutkosa, pedagogalaš máhtu, skuvlenáššiid ja hálddahuslaš bargguid dovdama ja buriid ovttasbargo- ja gulahallandáidduid.</p>
<p>Bálká mearrašuvvá Sámedikki bálkávuogádaga gáibádusdási IV/IV mielde (vuođđobálká almmá lasiid haga 2 597,07 euro/mb). Vuođđobálkká lassin máksojuvvojit bargohárjánumi mielde bálvalanlasit ja 24 % sámeguovllu lassi. Virgesadjásašvuohta devdojuvvo 31.12.2021 rárjái ja dat álgá soahpamuša mielde. Virggi deavdimis čuvvojuvvo guovtti mánotbaji geahččalanáigi.</p>
<p>Ohcamušaid oktan mildosiiguin galgá doaimmahit Sámedikki čállingoddái 11.2.2022 rádjái čujuhussii https://www.sympahr.net/public/pq.aspx?4421272b</p>
<p>Lassedieđuid addiba skuvlenčálli Ulla Aikio-Puoskari 010 839 3112 ja oahppamateriálačálli Petra Kuuva 010 839 3119. Sámedikki doaimmaide sáhttá oahpásmuvvat neahttačujuhusas www.samediggi.fi</p>
<p>Anáris 14.1.2022 Sámediggi</p>
</body></document>
