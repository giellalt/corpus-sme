<document xml:lang="sme" id="no_id"><header><title>Jorgalanbálvalusat - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>297</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/jorgalanbalvalusat/?lang=dav</origFileName><parallel_text xml:lang="fin" location="kaannospalvelut.html"/><parallel_text xml:lang="smn" location="jurgalempalvalusah.html"/><parallel_text xml:lang="sms" location="jaargla_ttemkaazzkoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Jorgalanbálvalusat</p>
<p>Sámedikki gielladoaimmahat ja jorgalandoaibma leat gitta 10.-31.7.2023 gaskasaš áigge. Mii máhccat diŋgomiidda fas 1.8.2023 rájes. Juos dárbbašehpet jorgalusaid dallego jorgalanbálvaleapmi lea gitta, gávdnojit freelance-jorgaleaddjiid oktavuođadieđut Sámedikki jorgaleaddjiid- ja dulkkaid ohcanbálvaleamis .</p>
<p>Sámegiela doaimmahaga giellajorgaleaddjit veahkehit dárbbašettiin virgeolbmuiguin áššiid dikšumis dárbbašlaš sámegielat áššegirjjiid jorgaleamis.</p>
<p>Sámegiela doaimmahat ii ordne dulkonbálvalusaid, muhto bargoveahka sáhttá veahkehit gávdnat dulkkaid. Sámegiela tulkkaid sáhtát ohcat freelancer jorgaleaddjiid ja – tulkkaid listtás , man Sámediggi beaiváda.</p>
<p type="title">Rávvagat jorgalusaid diŋgomii sámegiela doaimmahagas</p>
<p>Jorgalusaid diŋgoma várás galgá registreret/čálihit sisa <em type="italic">Lingsom-bálvalussii </em>. </p>
<list><p type="listitem">Mii bivdit, ahte vuođđoteaksta doaimmahuvvo álo word-vuorkán bálvalusa bokte. Jorgaleaddjit eai gieđahala teavstta diŋgojeaddji beales.</p>
<p type="listitem">Fuobmá, ahte Lingsom-vuogádaga automáhtalaš šleađgapoasttat sáhttet mannat ruskapostii. Sáhtát eastit dan, nu ahte merket Lingsoma dorvvolaš sáddejeaddjin.</p>
<p type="listitem">Lassedieđuid addá Tanja Kyrö, guhte vástida jorgalandoaimma koordineremis tel. 040 676 6426, šleađgapoasta: tanja.kyro@samediggi.fi</p>
<p type="listitem">Jos Sámedikki jorgalandoaimmahat ii sáhte vuostáiváldit jorgalanbivdaga, sáhtát ohcat freelancer-jorgaleaddjiid <em type="italic">Sámedikki jorgaleaddjiid ja dulkkaid listtus </em>. </p>
<p type="listitem">Leatgo eahpesihkar sámegiellalága riektenjuolggadusain dahje geatnegasvuođain? Dárkkis dáppe: https://www.finlex.fi/fi/laki/ajantasa/2003/20031086 dahje váldde oktavuođa Sámedikki sámegiela doaimmahahkii . Sámi gielladorvočálli bagada ja rávve sámegiellalágas.</p>
</list><p type="title">Hattit:</p>
<p>Sámedikki jorgalusaid hattit 1.2.2020 rájes:</p>
<p>Sámegiela doaimmahaga addin jorgalusas berrojuvvo máksu giellabáras suomagiella – sámegiella (davvisámegiella, anárašgiella dahje nuortalašgiella) dahje nuppegežiid 85 euro/siidu ja siiddus 1 560 mearkka gaskamearkkaiguin.</p>
<p>Juos deaksta, mii jorgaluvvo, lea dábálaš deavstta váddásut, jorgalanmávssu sáhttá bearrat nu, ahte lea bajiduvvon eanemustá 50 %:in, seammago hohpolaš barggu jorgalanmávssu sáhttá bajidit eanemustá 50%:in. Juos jorgaleapmi sisttisdoallá beaivádeami jorgalussii, mii lea juo gávdnomis, sáhttá vástideaddji láhkai hattis geahpedit 50 % dahje geavahit minimahatti.</p>
<p>Jorgalusaid minimahaddi lea 25 €.</p>
<p type="title">Eará giellabálvalusat</p>
<p>Sámegiela doaimmahaga addin eará giellabálvalusain, deavstta dárkkisteamis ja dulkonbálvalusain berrojuvvo 70 euro juohke álgi diimmus.</p>
<p type="title">Dulkon</p>
<p>Sámegiela doaimmahat ii ordne dulkonbálvalusaid, muhto bargoveahka sáhttá veahkehit gávdnat dulkkaid. Sámegiela dulkkaid sáhttá ohcat Sámedikki jorgaleaddjiid ja dulkkaid listtás.</p>
<p><span type="quote">Sámegiela doaimmahaga bargit rávvejit ja veahkehit mielas sámegillii ja sámi giellaláhkii laktáseaddji áššiin.</span></p>
</body></document>
