<document xml:lang="sme" id="no_id"><header><title>Sámediggi joatká mearreáigásaš nuortalašgiela, anárašgiela ja davvisámegiela giellabargi ohcanáiggi 31.12.2018 rádjai - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>274</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/17/samediggi-joatka-mearreaigasas-nuortalasgiela-anarasgiela-ja-davvisamegiela-giellabargi-ohcanaiggi-31-12-2018-radjai/?lang=dav</origFileName><parallel_text xml:lang="fin" location="saamelaiskarajat_jatkaa_maaraaikaisen_koltansaamen_inarinsaamen_ja_pohjoissaamen_kielityontekijan_hakuaikaa_31_12_2018_saakka.html"/><parallel_text xml:lang="smn" location="samitigge_juatka_meriaigasii_nuorttalaskiela_anaraskiela_ja_tavesamikiela_kielapargee_uuccamaaigi_31_12_2018_rai.html"/><parallel_text xml:lang="sms" location="saa_mte_gg_juatkk_mie_rraiggsaz_nuorttsaa_mkiol_aanarsaa_mkiol_da_ta_vvsaa_mkiol_kiolltuajjla_ooccamaai_j_31_12_2018_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi joatká mearreáigásaš nuortalašgiela, anárašgiela ja davvisámegiela giellabargi ohcanáiggi 31.12.2018 rádjai</p>
<p>Sámi parlamentáralaš ráđi vuollásažžan doaibmá davviriikkaid oktasaš sámegielaid fága- ja resursaguovddáš Sámi Giellagáldu, man doaimma ruhtadit Suoma, Ruoŧa ja Norgga Sámedikkit. Fága- ja resursaguovddáža barggut leat earret eará giellagáhtten, giela ovddideapmi, terminologiijabargu ja giela norbmeren.</p>
<p>Sámediggi ohcá <em type="italic">1 mearreáigásaš nuortalašgiela giellabargi, 1 mearreáigásaš anárašgiela giellabargi ja 1 mearreáigásaš davvisámegiela giellabargi </em><em type="italic">áigái </em><em type="italic">7.1.2019 – 31.12.2019. </em>Doaimmat devdojit 7.1.2019 rájes, juos ruhtadeapmi nannejuvvo ja bargu álgá soahpamuša mielde. </p>
<p>Giellabargi bargguide gullet giellagáhtten, giela ovddideapmi, terminologiijabargu, norbmeren ja diehtojuohkin- ja rávvenbargu. Giellabargái sáhttá mearridit eará doaimmaid, mat gullet davviriikkaid oktasaš sámegielaid fága- ja resursaguovddáža bargguide.</p>
<p>Seađusvuđot gelbbolašvuođagáibádussan lea barggu eaktudan skuvlejupmi ja lassin gáibiduvvo sámegiela dáidu. Prošektii ohccojuvvo ovdasajis olmmoš, geas lea sámegiella eatnigiellan dahje sus lea vástideaddji gielladáidu. Ohccis sávvojuvvojit heivvolaš sámegiela skuvlejupmi (allaoahpahat/universitehta), dovddiidus vástideaddji bargguin ja sámeservodaga ja –gielaid dovdamuš. Barggu ceavzilis dikšumis gáibiduvvojit ámmátlaš máhttin, oktasašbargonákca, sámegiela čálalaš dáidu sihke dáidu bargat iešráđálaččat ja mihttomearálaččat. Davviriikkaid oktasaš sámegielaid fága- ja resursaguovddáža bargogielat leat sámegiella sihke suomagiella ja ruoŧa/dárogiella.</p>
<p>Giellabargi lea bálvalangaskavuođas Suoma Sámediggái ja bálká mearrašuvvá Suoma Sámedikki bálkávuogádaga gáibádusdási V/II–V/I mielde (vuođđobálká 2139,83 euro/mb–2373,87 euro/mb). Vuođđobálkká lassin máksojuvvojit 24 %:a sámeguovllu lassi ja bargohárjánumi mielde ahkelasit. Doaibmabáiki lea Sámedikki man nu doaibmabáikkis dahje eará sajis soahpamuša mielde. Barggus čuvvojuvvo guovtte mánotbaji geahččalanáigi. Prošeavttas vástida sámegiela doaimmahat ja jođiheaddjin bargá sámi giellaáššiid čálli.</p>
<p><em type="italic">Ohcamušaid mildosiiguin galgá doaimmahit Suoma Sámedikki čállingoddái 31.12.2018 dmu 16.00 rádjai šleađgapoasttain čujuhussii info@samediggi.fi </em>Ovddit ohcamušat vuhtii váldojit. Lassidieđuid barggus addiba má. sámi giellaáššiid čálli Marko Marjomaa marko.marjomaa(at)samediggi.fi . ja gielladorvočálli Anne-Kirste Aikio anne-kirste.aikio(at)samediggi.fi . Sámedikki doibmii sáhttá oahpásmit neahttačujuhusas www.samediggi.fi ja Sámi Giellagáldu doibmii www.giella.org </p>
<p>Anáris 17.12.2018 Sámediggi</p>
</body></document>
