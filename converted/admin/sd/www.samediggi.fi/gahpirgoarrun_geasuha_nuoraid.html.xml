<document xml:lang="sme" id="no_id"><header><title>Gahpirgoarrun geasuha nuoraid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>162</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/04/25/gahpirgoarrun-geasuha-nuoraid/?lang=dav</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gahpirgoarrun geasuha nuoraid</p>
<p>Sámediggi lea ožžon doarjaga gahpirgoarrun gurssa ordnemii Heahtás. Gurssa ruhtada Wihuri foanda muhto álgojurdda lea vuolgán sáminuoraid hálus oahppat duddjoma. Gursa bistá guokte vahkoloahpa ja dat álggahuvvo sámioahpahusguovddáža bargolanjain Heahtás čuoŋománu 28. beaivve ja nubbi gursa-vahkoloahppa lea miessemánu 12.-14. beaivve.</p>
<p>Sámi mánáid- ja nuoraidkulturguovddáš Mánnu lea váldán ovttasvástádusa gurssa ordnemis Eanodaga guovllu nuoraide. Oassalastit leat gaskkal 16-35 ahkásaččaide. Doaimmajođiheaddji Petra Biret Magga-Vars mielas gursii lea diŋgojupmi, go gursii leat almmuhuvvon logi nuora geain lea hállu ja mokta oahppat goarrut gahpira. Duddjondáidu šadda barggadettiin ja vásáhus oahpaha. Sámivuohki lea oahppat ovttas ja gáskkusteapmi dujiin ja earáiguin lea hui mávssolaš oahppamis. Joatka-gurssa plánen čakčii álggahuvvo Sámi Duodji-servviin. Dalle ulbmilin lea šavkka goarrun seamma gursalaččaiguin. Máret Magga gii lea ovddiidan ášši ja bargá duodjedutkamušain oaidná hui dehálažžan doarjut nuoraid beroštumi.</p>
<p>Gahpirgoarrun-gurssa oahpaheaddjit leat vásihan duojárat Márja Näkkälä, Iŋger-Ánne Palojärvi ja Máret Magga.</p>
<p>Lasi dieđuid addá doaimmajođiheaddji Petra Biret Magga-Vars tel. +358 108 393110 dahje gurssa bagadalli Máret Magga tel. +358 40 0937659.</p>
</body></document>
