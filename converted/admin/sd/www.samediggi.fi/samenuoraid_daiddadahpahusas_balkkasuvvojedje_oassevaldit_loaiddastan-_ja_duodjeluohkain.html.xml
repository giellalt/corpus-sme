<document xml:lang="sme" id="no_id"><header><title>Sámenuoraid dáiddadáhpáhusas bálkkašuvvojedje oasseváldit loaiddastan- ja duodjeluohkáin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>358</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/02/samenuoraid-daiddadahpahusas-balkkasuvvojedje-oassevaldit-loaiddastan-ja-duodjeluohkain/?lang=dav</origFileName><parallel_text xml:lang="fin" location="saamelaisnuorten_taidetapahtumassa_palkittiin_osallistujia_lava-_ja_kasityosarjoissa.html"/><parallel_text xml:lang="smn" location="saminuorai_taaidatabahtusast_palhasuvvojii_uasalisteeh_lavdastem-_ja_tyejijuavhuin.html"/><parallel_text xml:lang="sms" location="saa_mnuori_cea_ppvuottpeei_vest_ci_sttjes_vuassoodjid_kri_lcc-_da_kiott-tuajjraaidain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámenuoraid dáiddadáhpáhusas bálkkašuvvojedje oasseváldit loaiddastan- ja duodjeluohkáin</p>
<p>Jagi 2023 Sámenuoraid dáiddadáhpáhusa temán ledje dán jagi loaiddastandáidagat ja dasto spesiálatemán sámeduodji. Guktuid temáin áššedovdiráđđi bálkkašii oasseváldiid sierra ahkeluohkáin. Lávddi alde loaiddastemiid 13-20 jahkásaččaid luohkás válljejuvvui ovddasteaddji riikkadási Nuorra Kultuvra-dáhpáhussii, mii lágiduvvo Kuopios miessemánus.</p>
<p>Sámenuoraid dáiddadáhpáhus lei dán jagi riikkadási temá mielde máŋggadáiddalaš. Lávddi alde oinniimet ja gulaimet lávluma, juoigama, rap-musihka, dánsuma ja teáhtera dan sierra hámiin. Kuopio riikkadási Nuorra Kultuvra festiválai válljejuvvui ovddasteaddjin Ohcejoga sámelogahaga teáhterčájálmas <span type="quote">“Čieža vieljaža Ohcejogas”</span>. Nuorra Kultuvra Festivála dollojuvvo Kuopios 26.-27.5.2023. Lávddi alde loaiddastemiid áššedovdin ráđis ledje Wimme Saari, Katja Gauriloff ja Heli Aikio.</p>
<p>Spesiálatemán lei dán jagi sámeduodji, mas 6-12-jahkásaččaid luohkás vuosttas bálkkašumi ožžo guokte barggu, Anna-Frida Vars sistelávkkain ja Nils-Máhte Paltto buvkkuin. Duodji-temá 13-20-jahkásaččaid luohkás vuosttas bálkkašumi oaččui Mággá Eriksen sistelávkkain. Buot duojit, mat ledje boahtán gilvoluohkáide, ledje ovdan Sajosis Sámenuoraid duodječájáhusas. Duoji áššedovdiráđis ledje Yrjö Musta, Heini Wesslin ja Korinna Korsström-Magga.</p>
<p>Sámenuoraid dáiddadáhpáhusa oktavuođas lágiduvvojedje maiddái bargobájit. Siida ordnii ládjogahpirbáji ja aktivitehta bokte čájáhusaide oahpásmuvvama. Sajosis fas Sámi mánáidkulturguovddáš Mánnu ja Nuoraidráđđi ordnejedje searvvušlaš birasáššiid bargobáji ja Anára gieldda nuoraiddoaibma lágidii <span type="quote">”pinssi”</span>báji. Ja Nuoraidguovddáš Vasatokkas ordnejuvvui disco. Duodječájáhusa vitriinnaid dáiddadáhpáhusa várás luoikkahii Sámi oahpahusguovddáš.</p>
<p>Sámediggi giitá bargobájiid jođiheaddjiid, áššedovdiráđiid, láidesteaddjiid ja maiddái eará ovttasbargoguimmiid lágidemiide oassálastamis. Erenomáš giitosiid Sámediggi háliida addit sámenuoraid dáiddadáhpáhussii oassálastán buot mánáide ja nuoraide.</p>
<p><em type="italic">Dáiddadáhpáhusas bálkkašuvvon barggut ja duojit </em></p>
<p><em type="italic">Sámeduoji gilvoluohkás áššedovdiráđđi bálkkašii čuovvovaš bargguid: </em></p>
<p>6-12- jahkásaččat</p>
<p>I bálkkašupmi, juhkkon: Anna–Frida Vars, sistelávka I bálkkašupmi, juhkkon: Nils–Máhte Paltto, buvku Gudnemáinnašupmi: Gáregasnjárgga 1–2–luohkkálaččat, guolle- ja rievssatduodji</p>
<p>13–20-jahkásaččat I bálkkašupmi: Mággá Eriksen, sistelávka Gudnemáinnašupmi: Ellen Hannele Olsen, liidnegákti</p>
<p><em type="italic">Loaiddastandáidagat–gilvoluohkás bálkkašuvvojedje čuovvovaš loaiddasteamit: </em></p>
<p>6–9–jahkásaččat</p>
<p>I bálkkašupmi: Gáregasnjárgga skuvlla 1-2- lk, musihkka, lávlun II bálkkašupmi: Gáregasnjárgga skuvlla ovda–2 lk, musihkka, juoigan III bálkkašupmi: Anára skuvlla 1-2 lk, musihkka, lávlun Gudnemáinnašupmi: Gáregasnjárgga skuvlla 1-2 lk, dánsun</p>
<p>9–12–jahkásaččat</p>
<p>I bálkkašupmi: Anni–Siviä ja Helmi Länsman, Njuorggán, suoivva-teáhter II bálkkašupmi: Laura Virtanen, Tolppaniemi skuvla, dánsun III bálkkašupmi: Gárasavvona skuvlla 3. ja 5. lk, teáhter Gudnemáinnašupmi: Avvila skuvlla 4. lk, musihkka, rap</p>
<p>13–20–jahkásaččat</p>
<p>I bálkkašupmi: Ohcejoga sámelogahat, teáhter II bálkkašupmi: Heahtá vuođđoskuvlla joavku, teáhter III bálkkašupmi: Gáregasnjárgga skuvlla 6–9 lk, musihkka</p>
<p><em type="italic">Lassedieđut: </em>Miia Ruokojärvi miia.ruokojarvi@samediggi.fi 010 839 3169|+358 (0) 403521549 </p>
<p><em type="italic">Govva: Dáiddadáhpáhus 2019. Ville-Riiko Fofonoff / Sámediggi </em></p>
</body></document>
