<document xml:lang="sme" id="no_id"><header><title>Nuoraidráđđái ruhtadeapmi skuvlagalledemiide sihke sámegielat nuoraidkultuvrra kártemii ja ovddideapmái - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>258</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/28/nuoraidraddai-ruhtadeapmi-skuvlagalledemiide-sihke-samegielat-nuoraidkultuvrra-kartemii-ja-ovddideapmai/?lang=dav</origFileName><parallel_text xml:lang="fin" location="nuorisoneuvostolle_rahoitus_kouluvierailuihin_seka_saamenkielisen_nuorisokulttuurin_kartoittamiseen_ja_kehittamiseen.html"/><parallel_text xml:lang="smn" location="nuorairaadan_ruttadem_skovlakollimij_varas_sehe_samikielalii_nuoraikulttuur_karttiiman_ja_oovdedman.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nuoraidráđđái ruhtadeapmi skuvlagalledemiide sihke sámegielat nuoraidkultuvrra kártemii ja ovddideapmái</p>
<p>Sámedikki nuoraidráđđi lea ožžon ruhtadeami guovtte prošektii. Oahpahus- ja kulturministeriija ruhtadan Dihtosis- sámi skuvlagalledeamit prošeavttain dahkko sámekultuvrra oahpisin skuvllain. Davimus Lappi Leader ruhtadan De! –prošeavttas kártejuvvojit sámegielat asttuáigge doaimmaid dárbu ja lágideaddjit ja maiddái movttiidahtto dasa, ahte buvttaduvvo sámegielat nuoraidkultuvra. Prošeavttaide bálkáhuvvojit bargit ja ohcan báikkiide álgá fargga.</p>
<p><span type="quote">– Illudan, ahte leat ožžon ruhtadeami sihke sámenuoraide ja váldoálbmoga nuoraide dárkkuhuvvon doibmii. Sámegielat nuoraid asttuáigge doibmii lea jearru, nugo maiddái váldoálbmoga diehtodási lasiheapmái, nuoraidráđi ságajođiheaddji Risten Mustonen muitala.</span></p>
<p><em type="italic">Oahpahus- ja kulturministeriija </em>lea mieđihan Dihtosis- sámi skuvlagalledeamit prošeavtta vuosttas jahkái ruhtadeami 56 000 euro. Prošeavtta áigge dahkkojuvvo sámekultuvrra oahpisin skuvllain. Prošeavtta olis ráhkaduvvojit skuvlagalledemiid várás materiálat, dahkkojit skuvlagalledeamit ja maiddái ovddiduvvo sámiid álbmotbeaivi riikkadási temábeaivin Suoma skuvllain. Prošeavtta ulbmiljoavkun leat vuosttas jagi oahppit ja nuppi jagi oahpaheaddjit, rektorat ja opot. Prošeavtta dárkkuhussan lea lasihit dieđu sápmelaččaid birra váldoálbmoga mánáid ja nuoraid gaskavuođas ja dan bokte eastadit erenomážit sámemánáide ja -nuoraide čuohcci vealaheami ja givssideami. Oktasašbargoguoibmin prošeavttas doaibmá Nuoraid Akatemiija. </p>
<p><em type="italic">Davimus Lappi Leader </em>lea mieđihan ruhtadeami De! -Sámegielat nuoraidkultuvrra kárten ja ovddideapmi prošektii, man ollesgolut leat 80 000 euro. Prošeavtta dárkkuhussan lea kártet sámiid ruovttuguovllus sihke eará sajis Suomas sámegielat asttuáigge doaimmaid dárbbu ja lágideaddjiid ja maiddái movttiidahttit dasa, ahte sierra doaibmit buvttadit sámegielat nuoraidkultuvrra. Prošeavttas govviduvvojit iešguđetlágan asttuáiggedoaimmat sámiid ruovttuguovllus. Prošeavtta figgamuššan lea kártema bohtosiid vuođul oažžut Sámedikki nuoraidráđi doaibmandoarjagii bissovaš ruhtadeami sámegielat nuoraidkultuvrii, vuoi sámegielat asttuáiggedoaibma livččii bissovaš ja systemáhtalaš. </p>
<p><em type="italic">Lassidieđut: </em></p>
<p>Sámedikki nuoraidčálli Kaisa Tapiola-Länsman tel. 050 382 51 79, kaisa.tapiola-lansman(at)samediggi.fi</p>
<p>Nuoraidráđi ságajođiheaddji Risten Mustonen tel. 040 529 6093, risten.mustonen(at)samediggi.fi</p>
</body></document>
