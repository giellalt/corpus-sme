<document xml:lang="sme" id="no_id"><header><title>Sámi šuoŋat! Säämi šuoŋah! Sääʹm suõm! -virtuála musihkkabottut sámi álbmotbeaivahku - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>197</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/01/22/sami-suonat-saami-suonah-saam-suom-virtuala-musihkkabottut-sami-albmotbeaivahku/?lang=dav</origFileName><parallel_text xml:lang="fin" location="saamen_savelet_sami_suongat_saami_suongah_saa_m_suom_-virtuaaliset_musiikkituokiot_saamelaisten_kansallispaivaviikolla.html"/><parallel_text xml:lang="smn" location="sami_suongat_saami_suongah_saa_m_suom_-virtuaalliih_muusikpuudah_sammilij_aalmugpeiviohhoost.html"/><parallel_text xml:lang="sms" location="sami_suongat_saami_suongah_saa_m_suom_-virtuaal_laz_musikkpoodd_sa_mmlai_meersazpei_vvnea_ttlest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi šuoŋat! Säämi šuoŋah! Sääʹm suõm! -virtuála musihkkabottut sámi álbmotbeaivahku</p>
<p>Sámegielaid gáiddusoahpahusa pilohttaprošeakta lágida <em type="italic">Sámi šuoŋat! Säämi šuoŋah! Sääʹm suõm! </em>-virtuála musihkkabottuid sámi álbmotbeaivahku 2.–4.2. Musihkkabottuid ulbmilin lea oahpásnuhttit ja movttiidahttit sápmelaččaid árbevirolaš musihkka- ja gulahallanvuohkái. Musihkkabottuid fáddán leat árbevirolaš vokálamusihkkašlájain nuortalaš <em type="italic">leu’dd </em>, anáraš <em type="italic">livđe </em>ja davvisápmelaš <em type="italic">luohti </em>, ja daid láidestit musihkkačeahpit Hanna-Maaria Kiprianoff, Anna Morottaja ja Risten Anine Kvernmo Gaup. </p>
<p>Musihkkabottut lágiduvvojit gáiddusin Microsoft Teams bokte. Dat leat oaivvilduvvon vuođđoskuvlla ohppiide. Skuvlalaččaid lassin daidda leat váimmolaččat bures boahtin buohkat, geat háliidit oahppat sámi musihkkaárbevieru birra ja veháš <em type="italic">leu’ddjed </em>, <em type="italic">livđuđ </em>dahje <em type="italic">juoiggastit </em>! </p>
<p type="title">Áigetávval</p>
<p><em type="italic">Di/Maŋ 2.2. dii 10–11 </em></p>
<p>Nuortalaš <em type="italic">leu’dd </em>, láidesteaddjin Hanna-Maaria Kiprianoff </p>
<p><em type="italic">Ga 3.2. dii 10–11 </em></p>
<p>Anáraš <em type="italic">livđe </em>, láidesteaddjin Anna Morottaja </p>
<p><em type="italic">Duo 4.2. dii 14–15 </em></p>
<p>Davvisápmelaš <em type="italic">luohti </em>, láidesteaddjin Risten Anine Kvernmo Gaup </p>
<p>Musihkkabottuin lea vejolaš jearrat ja ságastit chattas. Bottuin leat mielde láidesteddjiid lassin gáiddusoahpahusprošeavtta oahpaheaddjit ja bargit. Bottuide ii dárbbaš almmuhit ovddalgihtii. Bottut báddejuvvojit ja almmustahttojit Sámedikki Youtube-kanálas . Báttiid sáhttá geahččat guovvamánu.</p>
<p><em type="italic">Dárkilut rávvagat ja oassálastinliŋkkat </em>. </p>
<p>Oahpahusbottut leat nuvttá ja dat leat sámegillii.</p>
<p type="title">Lassedieđut:</p>
<p>Hanna Helander, prošeaktahoavda hanna.helander(at)edu.utsjoki.fi, 040 7012 094</p>
<p>Arla Magga, prošeaktakoordináhtor arla.magga(at)samediggi.fi, 040 1985 033</p>
<p>Unna-Maari Pulska, prošeaktakoordináhtor unna.pulska(at)samediggi.fi, 040 614 5949</p>
<p>www.saamenetaopetus.com www.oktavuohta.com/</p>
</body></document>
