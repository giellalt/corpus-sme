<document xml:lang="sme" id="no_id"><header><title>Sámedikki stivra čoahkkana gáiddusoktavuođain - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>329</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/04/17/samedikki-stivra-coahkkana-gaiddusoktavuodain/?lang=dav</origFileName><parallel_text xml:lang="fin" location="saamelaiskarajien_hallitus_kokoontuu_etayhteyksin.html"/><parallel_text xml:lang="smn" location="samitige_stivra_cokkan_kaidusohtavuodaiguin.html"/><parallel_text xml:lang="sms" location="saa_mtee_gg_halltos_nooraatt_ougglosohttvuodin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki stivra čoahkkana gáiddusoktavuođain</p>
<p><em type="italic">Sámedikki stivra lea sirdásan koronaepidemiija geažil čoahkkanit ollásit gáiddusoktavuođain. <span type="quote">”Min guhkes hárjánupmi gáiddusoktavuođain lea dahkan vejolažžan doaimma joatkašuvvama goasii ovddeš láhkai. Hálidange rábmot Sámedikki bargoveaga, ahte mii leat nákcen doalahit doaibmanávccaid bures dili ektui”</span>, gávnnaha ságadoalli Tuomas Aslak Juuso. </em></p>
<p>Sámedikki stivra nammadii čoahkkimisttis duorastaga cuoŋománu 16. beaivve Bálgosiid ovttastusa stivrii fásta lahttun <em type="italic">Asko Länsmana </em>ja várrelahttun <em type="italic">Magreta Sara </em>. Länsman lea doaibman Sámedikki ovddasteaddjin maiddái jagiin 2018-2020. Sámediggi hálida maid buoridit oktasašbarggus Bálgosiid ovttastusain ja evttoha oktasaš deaivvadeami ordnema, go dat lea fas vejolaš. </p>
<p>Interreg 2021-2027 bargojovkui Sámedikki ovddasteaddjin nammaduvvui <em type="italic">Veikko Feodoroff </em>ja várreolmmožin Sámedikki riikkaidgaskasaš áššiid čálli <em type="italic">Inka Saara Arttijeff </em>. Ruoŧa Sámediggi lea evttohan, ahte čuovvovaš prográmmabaji vuhtiiváldimiin Sámi parlamentáralaš ráđđi vuođđuda Ingerreg-bargojoavkku, man oaivilin lea čielggadit sámiid dárbbuid ruhtadeami ektui. </p>
<p>Muittut, muittulusat – the story of the Sámi by the Sámi – projeavtta stivrenjovkui nammaduvvui Sámedikki kulturlávdegotti ságadoalli <em type="italic">Pirita Näkkäläjärvi </em>ja várreolmmožin <em type="italic">Maria Sofia Aikio </em>. Projeavtta ollašuhttináigi 1.1.2020 – 30.09.2022. </p>
<p>Lappi lihtu stivrii Sámedikki ovddasteaddjin nammaduvvui I várreságadoalli <em type="italic">Anni Koivisto </em>ja várrelahttun ságadoalli <em type="italic">Tuomas Aslak Juuso </em>. </p>
<p type="title">Koronavirusdilli váikkuha Sajosa doaimmaide</p>
<p>Sámedikki stivra ságastalai Sajosa bálvalanovttadaga ja restoráŋŋa dilis. Sámekulturguovddáš Sajos leamašan gitta njukčamánu 16. beaivve rájes. Stivra mearridii doallat Sajosa gitta miessemánu loahpa rádjai.</p>
<p><span type="quote">”Dán spiehkastatdilis mii fertet čielggadit bargiid vejolašvuođa doallat juo čoggon luomuid ja jos dilli joatkašuvvá, lea jáhkehahtti ahte mii gártat mannat luopmudemiide. Mii maiddái ságastallat vuoigatvuođaministeriijain dili váikkuhusas Sajosa doaimmaide”</span>, ságadoalli Juuso geardduha dili.</p>
<p type="title">Bargoburesveadjinjearahallama mielde bohtosat leat buorránan buot oassesurggiin</p>
<p>Erenomážit duđavašvuohta lea lassánan jođihan- ja hovdenbarggu ektui sihke oktasaš njuolggadusaid čuovvuma ektui. Hovdenbarggu ja bargoservoša gillilis ovddideapmi lea buktán bohtosa. Bargoburesveadjinjearahallan čađahuvvui juovlamánus 2019.</p>
<p>Čielggadusa mielde bargit vásihit, ahte sáhttet álkit lahkonit hoavddaid bargoáššiin ja atnet bargguset movttiidahttin ja mearkkašahttin. Boađus lei fuotnánan dušše guovtti čuoččuhusa buohta: mus lea doarvái áigi barggu bargamii albmaláhkai ja veajan barggustan bures.</p>
<p>Sámedikki stivrra čoahkkima 3/2020 beavdegirji dárkkistuvvo maŋimuštá 30.4.2020 ja dollojuvvo oaidninláhkai 1.5.-1.6.2020 Sámedikki fierbmesiidduin www.samediggi.fi .</p>
<p type="title">Lassediehtu:</p>
<p>ságadoalli Tuomas Aslak Juuso tel. 040 687 3394, tuomas.juuso(at)samediggi.fi</p>
</body></document>
