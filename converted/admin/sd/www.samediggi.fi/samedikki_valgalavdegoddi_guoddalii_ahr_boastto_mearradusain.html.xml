<document xml:lang="sme" id="no_id"><header><title>Sámedikki válgalávdegoddi guoddalii AHR boastto mearrádusain - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>150</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/20/samedikki-valgalavdegoddi-guoddalii-ahr-boastto-mearradusain/?lang=dav</origFileName><parallel_text xml:lang="fin" location="saamelaiskarajien_vaalilautakunta_kanteli_kho:n_virheellisista_paatoksista.html"/><parallel_text xml:lang="smn" location="samitige_valjalavdikodde_kuoddalij_ahr_kho_puastumiaradasain.html"/><parallel_text xml:lang="sms" location="saa_mtee_gg_vaal-lu_vddka_dd_kue_ddloo_sti_kho_puast_tu_mmstooggin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki válgalávdegoddi guoddalii AHR boastto mearrádusain</p>
<p>Sámedikki válgalávdegoddi lea guoddalan alimus hálddahusrievtti 16 mearrádusas, maiguin válgalávdegotti suoidnemánus dahkan iešnjulgemat ledje gomihuvvon. Guoddaleapmi lea dahkkon AHR:ái hálddahusgearregastinlága mieldásaš badjelmearálaš nuppástusohcanvuohkin.</p>
<p>AHR lei čoavdán iešnjulgemiin dahkkon váidagiid vuoiggalaš riektegeavvama vuođđoprinsihpaid loavkidemiin gulakeahttá ollege váidaga geažil válgalávdegotti dahje sámedikki. Dán meannudanfeailla geažil AHR mearrádusat leat šaddan sisdoaluset dáfus feaillalažžan, go dain lea navdojuvvon, ahte AHR ovddeš, sámedikki válgalogahallama guoski čovdosat čanašedje jagi 2019 válgalogahallama ektui, fuolakeahttá ON:a olmmošvuoigatvuođakomitea guovvamánus 2019 addin čovdosiin.</p>
<p><span type="quote">”Sápmelaččaid dáfus ná mearkkašahtti áššis AHR livččii eandalit galgan gullat válgalávdegotti”</span>, dadjá válgalávdegotti ságadoalli Janne Näkkäläjärvi.</p>
<p>Olmmošvuoigatvuođakomitea addin čovdosiin lea gávnnahuvvon ahte AHR ovddit mearrádusat loavkidit sápmelaččaid olmmošvuoigatvuođaid ja Suoma stáhta lea geatnegas fuolahit das, ahte dán sullasaš loavkideamit eai dáhpáhuva šat 2019 válggain. Vuođđolága 22 § mielde duot geatnegasvuohta ii guoskka dušše láhkaásaheaddji, muhto maiddái AHR ja sámedikki válgalávdegotti.</p>
<p><em type="italic">Lassediehtu </em></p>
<p>Sámedikki válgalávdegotti ságadoalli Janne Näkkäläjärvi, t. 010 839 3190, janne.nakkalajarvi(at)samediggi.fi</p>
</body></document>
