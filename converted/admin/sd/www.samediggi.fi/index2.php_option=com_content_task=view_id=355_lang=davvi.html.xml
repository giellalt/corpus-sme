<document xml:lang="sme" id="no_id"><header><title>Samediggi - Saamelaiskäräjät - Sámediggi vuo&amp;#273;&amp;#273;uda nuoraidrá&amp;#273;i</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>105</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=355&amp;lang=davvi.html</origFileName><parallel_text xml:lang="fin" location="index2.php_option=com_content_task=view_id=355_lang=finnish.html"/><parallel_text xml:lang="smn" location="index2.php_option=com_content_task=view_id=355_lang=anaras.html"/><parallel_text xml:lang="sms" location="index2.php_option=com_content_task=view_id=355_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámediggi vuođđuda nuoraidráđi</p>
<p>Sámenuoraid oassálastin- ja vaikkuhanvejolašvuođat buorránit. Sámediggi vuođđuda iežas vuogádahkii nuoraidráđi ja nuoraidčálli virggi. Nuoraidráđđi ásahuvvo guovtti jahkái hávil. Ráđđái bohtet oktiibuot vihtta 18-25 –jahkásaš lahtu. Dasa lassin nuoraidráđđái namuhuvvojit oktiibuot vihtta 15-17 –jahkásaš áššedovdi.</p>
<p>Nuoraidráđđi boahtá doaibmat sámedikkis áššedovde- ja ovttasbargoorgánan ja nuoraid oavdduid goziheaddjin. Nuoraidráđđi galgá ovddastit Suoma sámiid guovllulaš ja gielalaš joavkkuid. Sámedikki čoahkkin mearridii nuoraidráđi ja nuoraidčálli virggi vuođđudeamis čoahkkimisttis Heahtás duorastaga 11.3.</p>
<p>Ášši lea válmmaštallojuvvon sullii ovtta jagi prošeavttas, man oahpahusministeriija lea ruhtadan. Prošeaktabargojoavkku lea jođihan sámedikki nuoramus lahttu Tuomas Aslak Juuso. Ášševalmmaštallin lea bargan Anne Länsman.</p>
<p>Sámediggi vuordá dál oahpahusministeriijas loahpalaš mearrádusa bissovaš ruhtadeami oažžumis stáhta bušeahtas.</p>
</body></document>