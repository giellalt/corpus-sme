<document xml:lang="sme" id="no_id"><header><title>Samediggi - Saamelaiskäräjät - Sámemánáid stoahkanbirrasat sámáiduhttojuvvojit</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>159</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=325&amp;lang=davvi.html</origFileName><parallel_text xml:lang="fin" location="index2.php_option=com_content_task=view_id=325_lang=finnish.html"/><parallel_text xml:lang="smn" location="index2.php_option=com_content_task=view_id=325_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámemánáid stoahkanbirrasat sámáiduhttojuvvojit</p>
<p>Sámedikki Sámi mánáidkulturguovddáš lea váldán váimmu áššin sámi mánáid stoahkanbirrasiid sámáiduhttima duhkorasaid ektui. Ollu duhkorasat bohtet kultuvrra olggobealde ja dainnalágiin oahpistit mánáid duhkoraddama maiddái guhkkelii lagat fáttain.</p>
<p>Diibmá mánáidkulturguovddáš ordnii sámi gielddaid sámi beaiveruovttuide gietkamiid ja dipma stoahkan-sámi elliid. Dán jági sámegielat beaiveruovttuide skáhppojuvvojit ođđa duhkorasat, mat leat plánejuvvon ja ráhkaduvvon Johkamohkis, Ruoŧas. <span type="quote" xml:lang="smn">“Miessi”</span> - duhkorasat leat muoras ráhkaduvvon, main beljiid sáhtta merket ja molsut, vai miessi sáhttá merkejuvvot ain ođđasit. <span type="quote">“Miesit”</span> heivejit hui bures bealljemearkkaid sániid hárjehallamii, niibbi gieđahallamii ja daid sáhttá maiddái njoarostit. Duhkorasaid idea lea vuođđuduvvon sámi bargguide ja kultuvrii. Árbevirolaš boazoduhkorasat leat fas ožžon ođđa, hutkálas hámi!</p>
<p>Rákkas lea árbevirolaš suodji čuoikkaid vuostá, muhto maiddái dego liigelatnja. Rákkas áddá ráfálaš beaiveoađđinbottu beaivedivššu nuoramusaide dahje suohtas stoahkanbáikki. Sámi mánáidkulturguovddaš doarju máná stoahkankultuvrra ja lasiha dainnalágiin sámegiela lunddolaš geavaheami.</p>
<p>Lássedieđut: doaibmajođiheaddji Petra B. Magga-Vars tel. 040-732 5503</p>
<p>Govas: Sámi giellabeasi jođiheaddji Katja Magga, Mitro Hetta ja Johanna Kumpula Vuohču sámi giellabeasserieggás.</p>
<p>Govven Inga-Briitta Magga</p>
</body></document>
