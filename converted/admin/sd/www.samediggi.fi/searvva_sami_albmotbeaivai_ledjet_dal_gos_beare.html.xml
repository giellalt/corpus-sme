<document xml:lang="sme" id="no_id"><header><title>Searvva Sámi álbmotbeaivái ledjet dal gos beare - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>370</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/01/31/searvva-sami-albmotbeaivai-ledjet-dal-gos-beare/?lang=dav</origFileName><parallel_text xml:lang="fin" location="osallistu_saamelaisten_kansallispaivaan_paikasta_riippumatta.html"/><parallel_text xml:lang="smn" location="uasalist_sammilij_aalmugpiaivan_kost_peri.html"/><parallel_text xml:lang="sms" location="vuassood_saa_mi_meersazpeivva_da_aa_n_ij_leakku_paai_kest_kidd.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Searvva Sámi álbmotbeaivái ledjet dal gos beare</p>
<p><em type="italic">Virtuáladáhpáhus sáddejuvvo Sajosis sotnabeaivve 6.2. dmu 16 rájes. Sámedikki ságajođiheaddji Tuomas Aslak Juuso bovde buohkaid searvat Sámi álbmotbeaivve ávvudeapmái njuolggo sáddaga bokte. </em></p>
<p>–Dál lea nubbi jahki, go mii ávvudit Sámi álbmotbeaivvi virtuálalaččat. Háliidat bovdet Sámeálbmoga ovttas ávvudit dán dehálaš beaivve ja seammá háve galledit virtuálalaččat ee min luhtte Sámedikkis ja maiddái sierra guovlluin Sámiid ruovttuguovllus, lohká ságajođiheaddji Tuomas Aslak Juuso dáhpáhusa birra.</p>
<p>Dáhpáhusa áigge mii gullat ságajođiheaddji álbmotbeaivve dearvvahusa, sámemánáid dearvvuođaid ja beassat návddašit musihkas sihke oanehis filmmain. Gieskat máilmmi vuosttas livđe-skearru almmustahttán <em type="italic">Anna Morottaja </em>loaiddasta árbevirolaš anárašgielat musihka. <em type="italic">Ulla Pirttijärvi &amp; Ulda – </em>joavkku Gávcci jagiáigge -konsearta buktá ovdan davviluonddu temáid Ulla Pirttijärvi persovnnalaš muittuid bokte ja dat geavvá musihkalaš ságastallama árbevirolaš sámekultuvrra ja dálá máilmmi gaskkas. Ja maiddái beassat oaidnit ee Čeavetjávrri skuvlamánáid ráp-video. </p>
<p>Álbmotbeaivve dáhpáhusa beasat čuovvut čujuhusas <em type="italic">www.sajos.fi/live </em>. </p>
<p>Sáhtát oassálastit dáhpáhussii nu ahte sáddet álbmotbeaivve dearvvuođaid nummirii +358 40 663 4493 teakstasániin dahje juo Whatsap bokte. Sáhtát maiddái guođđit iežat dearvvuođaid Twitteris #SámiÁlbmotbeaivi.</p>
<p type="title">Fállun skuvllaide ja oahppolágádusaide</p>
<p>Sámedikki nuoraidráđi ja Nuoraid Akademiija Dihtosis-prošeakta juohká sámedieđuid ja fállá doaibmanbargobájiid oahppolágádusaide. Bargobájiid sáhttá diŋgot vuolle- ja badjeskuvlii sihke nuppi dási oahppolágádusaide. Dihtosis-prošeakta fállá ođasvuohtan video-oahppodiimmuid sámefáttá gieđahallamii. Sámenuorat doibmet oahpaheaddjin video-oahppodiimmuin nu ahte láidestit oahppiid sámekultuvrii sierra perspektiivvain. Siidduin sáhttá diŋgot maiddái pedagogalaš spealuid sámekultuvrras dahje luđet Dihtosis-metodareaiddu dahje iđitrahpama.</p>
<p>Diŋgo dáppe video-oahppodiimmuid, spealuid ja skuvlagalledemiid</p>
<p>Luđe dás metodareaiddu ja iđitrahpama álbmotbeaivvi várás</p>
<p>Diŋgomiin nuvttá Dihtosis-materiálaid áiggil gearggat oažžut movttiidahtti, sámiid iežaset buvttadan oahppamateriála iežat luohkkái.</p>
<p>Oktavuohta.com -siiddut fállet materiála sámedieđuid oahpahusa várás skuvllain. Siidduide leat doaimmahuvvon sierra skuvla- ja luohkkádásiide plánejuvvon, fáttáid mielde lađastallon oasit ja bargobihtát.</p>
<p type="title">Sámi álbmotbeaivi</p>
<p>Sámiid álbmotbeaivi dollojuvvo jahkásaččat guovvamánu 6. beaivve. Ávvodoalut lágiduvvojit dalle árbevirolaččat Sámeguovllu sierra guovlluin ja dán áigge maiddái Sámeguovllu olggobealde.</p>
<p>Sámiid álbmotbeaivi lea okta sámiid leavgabeivviin. Ávvobeaivin álbmotbeaivi lea vel nuorra, dasgo suopmelaš albmenáhkkái dat merkejuvvui easkka jagi 2004. Álbmotbeaivvis mearriduvvui goittotge juo jagi 1992, ja ávvobeaivve ruohttasat ollet badjel čuohte jagi duohkái, jahkái 1917. Dalle Norgga Troanddimis ordnejuvvui vuosttas davviriikkalaš sámečoahkkin, man dárkkuhussan lei guorahallat sámiid eallinvejolašvuođaid ja váldit beali sámiid guoski gažaldagaide.</p>
<p type="title">Lassidieđut</p>
<p>Ságajođiheaddji Tuomas Aslak Juuso tel. 040 687 3394 / 010 839 3101, tuomas.juuso(at)samediggi.fi</p>
<p>Dieđihančálli Johanna Alatorvinen tel. 010 839 3140 / 040 663 4493, johanna.alatorvinen(at)samediggi.fi</p>
</body></document>
