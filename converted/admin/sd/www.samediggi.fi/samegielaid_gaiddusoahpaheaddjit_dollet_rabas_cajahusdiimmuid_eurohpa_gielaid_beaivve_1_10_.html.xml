<document xml:lang="sme" id="no_id"><header><title>Sámegielaid gáiddusoahpaheaddjit dollet rabas čájáhusdiimmuid Eurohpá gielaid beaivve 1.10. - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>185</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/22/samegielaid-gaiddusoahpaheaddjit-dollet-rabas-cajahusdiimmuid-eurohpa-gielaid-beaivve-1-10/?lang=dav</origFileName><parallel_text xml:lang="fin" location="saamen_kielten_etaopettajat_pitavat_avoimia_naytetunteja_euroopan_kielten_paivana_1_10_.html"/><parallel_text xml:lang="smn" location="samikielai_kaidusmattaatteijeeh_tualih_avus_caitustiijmijd_euroop_kielai_peeivi_1_10_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámegielaid gáiddusoahpaheaddjit dollet rabas čájáhusdiimmuid Eurohpá gielaid beaivve 1.10.</p>
<p>Sámegielaid gáiddusoahpahus fitnu oahpaheaddjit dollet <em type="italic">bearjadaga 1.10.2021 </em>15 minuhta guhkkosaš rabas čájáhusdiimmuid anáraš-, nuortalaš- ja davvisámegielain. Čájáhusdiimmut ordnejuvvojit gáiddusin. </p>
<p>Eurohpá kommišuvnna ja Helssega universitehta giellaguovddáš ordnejit dán čavčča Eurohpá gielaid beaivvi Suoma váldodáhpáhusa. Dáhpáhusvahku 26.9.-2.10. áigge lágiduvvojit dáhpáhusat ja olggosaddojit materiálat, mat buktet ovdan máŋggalágan gielaid dehálašvuođa sihke geahččanvugiid, mat laktásit gielaid ja vuorrováikkuhusa jotkkolaš oahppamii, ja maiddái Sámediggi lea mielde prográmmas.</p>
<p>Eurohpá gielaid beaivi deattuha máŋggagielalaš ja kultuvrraid gaskasaš vuorrováikkuhusa dehálašvuođa. Beaivvi ávvudeami dárkkuhussan lea movttiidahttit buohkaid oahpat ja geavahit gielaid máŋggaid oktavuođain ja birrasiin. Virggálaš Eurohpá gielaid beaivi dollojuvvo sotnabeaivve 26.9.</p>
<p>Diimmuide sáhttá oassálastit guđege oahppi iešráđálaččat, dahje olles luohkká sáhttá oassálastit ovttas seammá boddui oktasaš rusttegiin. Oassálastit sáhttá maiddái máŋgga diibmui. Oassálastin čájáhusdiimmuide lea nuvttá, muhto daidda lea ovddalgihtii almmuheapmi 27.9.2021 rádjai. Almmut čájáhusdiimmuide dáppe .</p>
<p type="title">Oahppadiimmuid áiggit:</p>
<p>Davvisámegiella 12.30, oahpaheaddji Joni Saijets</p>
<p>Anárašgiella 14.00, oahpaheaddji Henna Aikio</p>
<p>Nuortalašgiella 14.30, oahpaheaddji Sirkka Sanila</p>
<p>Loga lasi beaivvi prográmma birra dáppe .</p>
<p type="title">Lassidieđut:</p>
<p>Satu-Marjut Pieski, prošeaktahoavda satu.pieski(at)edu.utsjoki.fi 040 546 6514</p>
<p>Anni-Sofia Niittyvuopio, prošeaktakoordináhtor anni-sofia.niittyvuopio(at)samediggi.fi 040 584 3098</p>
<p>Anne Kirste Aikio, gielladorvočálli anne-kirste.aikio(at)samediggi.fi 040 707 5626</p>
</body></document>
