<document xml:lang="sme" id="no_id"><header><title>Sámediggi galleda Helssegis sode-áššiid dihtii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>212</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/11/samediggi-galleda-helssegis-sode-assiid-dihtii/?lang=dav</origFileName><parallel_text xml:lang="fin" location="saamelaiskarajat_vierailee_helsingissa_sote-asioissa.html"/><parallel_text xml:lang="smn" location="samitigge_kuallee_helsigist_soti-asijguin.html"/><parallel_text xml:lang="sms" location="saa_mte_gg_kue_ssreeisast_he_lssnest_soti-aa_ssin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi galleda Helssegis sode-áššiid dihtii</p>
<p>Sámediggi galleda 11.-12.5.2022 Helssegis sosiála- ja dearvvasvuođaáššiid dihtii. Sámediggi deaivvadii bearaš- ja vuođđobálvalanministtar Aki Lindéniin, Kela váldohoavda Outi Antilain ja maiddái sosiála- ja dearvvasvuođaministeriija, Kela ja Statistihkkaguovddáža virgeolbmuiguin.</p>
<p>– Galledeapmi lea dehálaš. Min agendas leat máŋggat gažaldagat, mat laktásit sámiid sosiáladorvui, sode-bálvalusaide ja dieđubuvttadeapmái. Seammá oktavuođas mii ovddidit oktasašbarggu ja doalvut dieđuid sámiide dehálaš áššiin, dadjá Sámedikki I várreságajođiheaddji Anni Koivisto.</p>
<p>Galledemiide oassálastet Sámedikki I várreságajođiheaddji Anni Koivisto, sosiála- ja dearvvasvuođačálli Anne Länsman-Magga, gielladorvočálli Anne-Kirste Aikio, ealáhus- ja birasláhkačálli Sarita Kämäräinen ja maiddái Sámi Poske má plánejeaddjit Lydia Heikkilä ja Riitta Lehtola-Kosonen. Sámedikki II várreságajođiheaddji Leo Aikio oassálastá deaivvadeapmái Kelain.</p>
<p type="title">Sámedikki ja Kela jahkásaš ráđđádallamat</p>
<p>Sámedikki ja Kela ovddasteaddjit deaivvadit gaskavahku 11.5. Jahkásaš deaivvadeamis árvvoštallo oktasašbargosoahpamušas sohppon áššiid ovdáneapmi.</p>
<p>Deaivvadeamis ságastallo plánas sámi giellalága ollašuvvamis, Kela doarjjahámiid heivvolašvuođas sámiid árbevirolaš ealáhusaiguin bargamis, dutkandárbbuin, veajuiduhttimiin sihke sámegielat elektrovnnalaš áššedikšuma ovddideamis.</p>
<p type="title">Sámiid sosiála- ja dearvvasvuođabálvalusaid oažžun sihke dieđubuvttadeapmi</p>
<p>Sámediggi ságastallá duorastaga 12.5. sámegielagiid ja kulturmieldásaš sode-bálvalusaid oažžumis sihke daid guoski dieđubuvttadeamis bearaš- ja vuođđobálvalanministtar Aki Lindéniin sihke sosiála- ja dearvvasvuođaministeriija ja Statistihkkaguovddáža virgeolbmuiguin.</p>
<p>– Sámiid buresveadjimii ja dearvvasvuhtii váikkuheaddji áššiid galggašii dálá buorebut sáhttit fuopmášit mearrádusbargamis ja bálvalusaid buvttadeamis, lohká Koivisto.</p>
<p type="title">Lassidieđut:</p>
<p>Anni Koivisto I várreságajođiheaddji 040 415 5969 anni.koivisto@samediggi.fi</p>
<p>Anne Länsman-Magga sosiála- ja dearvvasvuođačálli 010 839 3128 anne.lansman-magga(at)samediggi.fi</p>
</body></document>
