<document xml:lang="sme" id="no_id"><header><title>Walt Disney Animation Studios ráhkada davvisámi veršuvnna Frozen 2 filmmas - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>588</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/07/19/walt-disney-animation-studios-rahkada-davvisami-versuvnna-frozen-2-filmmas/?lang=dav</origFileName><parallel_text xml:lang="eng" location="walt_disney_animation_studios_to_create_sami_language_translation_of_frozen_2.html"/><parallel_text xml:lang="sms" location="walt_disney_animation_studios_raajj_ta_vvsaa_mkiollsaz_versio_frozen_2_jie_llikaartast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Walt Disney Animation Studios ráhkada davvisámi veršuvnna Frozen 2 filmmas</p>
<p><em type="italic">Walt Disney Animation Studios (WDAS) ohcagoahtá fargga neavttárveaga sámegiel veršuvdnii Frozen 2 filbmii. Dát lea boađus ovttasbarggus gaskkal WDAS ja sámi álbmoga. </em></p>
<p><em type="italic">BURBANK, California, &amp; KÁRÁŠJOHKA, Norga, GIRON, Ruoŧŧa, ANÁR, Suopma, suoidnemánu 19. beaivvi 2019. </em></p>
<p>Sámegiel veršuvdna filmmas lea boađus ovttasbarggus gaskkal Sámi parlamentáralaš ráđi (SPR), Sámeráđi ja Walt Disney Animation Studios, mas <em type="italic">Frozen 2 </em>filbmadahkkit leat ohcalan ja ožžon rávvagiid sámi bargojoavkkus osiide filmmas man inspirašuvdnan leamaš filbmadahkkiid mátkki Sápmái. Eambbo dieđut dán ovttasbarggus almmuhuvvo dán jagi mielde. </p>
<p>“Buot Disney Animation filmmaide lea dárbbašlas dáhkkát buori ovdabarggu dieđuid háhkamis vai sáhttit hukset miellagovahalli, muhto seammás jáhkihahtti máilmmiid mat leat dovddus gehččiide. Áibbas álggus <em type="italic">Frozen 2 </em>hábmemis, min filbmadahkkit mátkkoštedje Islándii, Norgii ja Supmi ohcat eambbo dieđuid. Mii finaimet máŋgga sajis ja deaivvadeimmet ollu olbmuiguin, earret eará sámiin. Dát váikkuhii ja čuozai midjiide garrasit”, dadjá filmma produseantta Peter Del Vecho. </p>
<p>Sámedikkiid ja Sámeráđi presideantat – Aili Keskitalo (Norga), Tuomas Aslak Juuso (Suopma), Per-Olof Nutti (Ruoŧŧa) ja Åsa Larsson-Blind (Sámeráđđi) dovddahit oktasaš cealkámušas movtta dán áššis:</p>
<p>“Mii leat rápmásat ja giitevaččat ovttasbarggus Disney Animation:in. Mii leat ilolaččat go sámi mánáide addojuvvo vejolašvuohta oaidnit filmma <em type="italic">Frozen 2 </em>iežaset eatnigillii. Mii leat hui duđavačča go sáhttit dáid ođđasiid muitalit dál go ON ávvuda Riikkaidgaskasaš jagi eamiálbmotgielaid várás”, dadjet sámi presideanttat. </p>
<p>Rick Dempsey, guhte lea SVP Creative Disney Character Voices International bealis, galgá gozihit ja jođihit barggu jorgalit <em type="italic">Frozen 2 </em>filmma davvisámegillii. Disney Animation ja Disney Character Voices International lea gieskat ovttasbargan guovddášolbmuiguin Tahiti, Hawaii ja Aotearoas ráhkadandihte sin guovllu eamiálbmotgielaid veršuvnnaid <em type="italic">Moana </em>filmmas, namalassii Tahiti, Hawaiia ja Māori gielaide. </p>
<p>Walt Disney Animation Studios álggaha fargga casting-proseassa gávdnat neavttárveaga davvisámi veršuvdnii <em type="italic">Frozen 2 </em>filmmas. Sámi veršuvdna galgá plána mielde almmuhuvvot seamma áigge go dat eará davviriikkalaš veršuvnnat juovlamánus 2019. </p>
<p type="title">WALT DISNEY ANIMATION STUDIOS BIRRA:</p>
<p>Walt Disney Animation Studios bidjá oktii dáiddalaš historjjámuitaleami erenoamáš ja ođđaáigásaš teknologiijan, ja lea animašuvdnastudio gean jođiheaddjit ieža leat filbmadahkkit. Sii ráhkadit filmmaid mat leat beaggán ja váikkuhan olbmuid miehtá máilmmi. Studio lea Burbank, Los Angeles nammasaš báikkis ja sii huksejit iežaset barggu innovašuvnna ja kreatiiva návccaid ala. Dan leat dáhkkán vuosttaš animašuvnna filmma rájes, 1937:s “Snow White &amp; the Seven Dwarfs» gitta 2013 Academy Award®-vuoiti <span type="quote">«Frozen»</span> filmma rádjái, mii lea stuorámus animerejuvvon filbma áiggiid čađa. Studio lea maid ráhkadan filmmaid nu mo <em type="italic">Pinocchio, Sleeping Beauty, The Jungle Book, The Little Mermaid, The Lion King, Big Hero 6 </em>&amp; <em type="italic">Zootopia . </em></p>
<p>Eanet dieđut:</p>
<p>https://www.disneyanimation.com</p>
<p>https://www.youtube.com/disneyanimation</p>
<p>https://www.twitter.com/disneyanimation</p>
<p>https://www.instagram.com/disneyanimation</p>
<p>https://www.facebook.com/disneyanimation</p>
<p>Govaid <em type="italic">Frozen 2 </em>filmmas sáhttá viežžat dáppe: https://www.image.net/Frozen2 </p>
<p type="title">SÁMI PARLAMENTÁRALAŠ RÁĐI JA SÁMIRÁĐI BIRRA:</p>
<p>Sámedikkit leat iešmearrideaddji ja ovddasteaddji ásahusat válljejuvvon sámi álbmogis Norggas, Suomas ja Ruoŧas. Sámedikkit bargat buot áššiiguin mat gusket sámi álbmogii.</p>
<p>Sámi Parlamentáralaš Ráđđi lea Sámedikkiid ovttasbargoráđđi mas Ruoššabeale sámi ovddasteaddjit maid oassálastet. SPR bargá dainna vuođuin ahte sámit leat okta álbmot, beroškeahttá riikkarájáin.</p>
<p>Sámiráđđi lea organisašuvdna Suomas, Ruoššas, Norggas ja Ruoŧas mii lea bargan sámi áššiiguin 1956 rájes. Sin váldobargun lea ovddidit sámi vuoigatvuođaid ja beroštumiid.</p>
<p>Eambbo dieđut:</p>
<p>https://samediggi.no</p>
<p>https://www.samediggi.fi</p>
<p>https://www.sametinget.se</p>
<p>http://www.saamicouncil.net</p>
<p type="title">PRESSSAOKTAVUOĐAT:</p>
<p>Walt Disney Animation Studios Amy Astley Amy.Astley(at)disney.com</p>
<p>Sámi Presideanttat:</p>
<list><p type="listitem">Sámediggepresideantta Norgga bealde, Aili Keskitalo, e-boastta: keskitalo(at)samediggi.no , telefovdna: +47 971 29 305</p>
<p type="listitem">Sámedikki II várraságadoalli Suoma bealde, Tuomas Aslak Juuso, e-boastta: juuso(at)samediggi.fi , telefovdna: +358 40 1871 331</p>
<p type="listitem">Sámedikki stivraságadoalli Ruoŧa bealde, Per-Olof Nutti, e-boastta: per-olof.nutti(at)sametinget.se , telefovdna: +46 0980 780 27</p>
<p type="listitem">Sámiráđi presideantt, Åsa Larsson Blind, e-boastta: asa(at)saamicouncil.net , telefovdna: +46 70 254 33 56</p>
</list><p>Eará gažaldagat; váldde oktavuođa Norggabeale Sámedikki direktevrrain ja Sámi Parlamentáralaš Ráđi ja Sámiráđi ásahuvvon bargojoavkku jođiheddjiin Rune Fjellheim, e-boastta: rune.fjellheim@samediggi.no , telefovdna: +47 910 09 320.</p>
</body></document>
