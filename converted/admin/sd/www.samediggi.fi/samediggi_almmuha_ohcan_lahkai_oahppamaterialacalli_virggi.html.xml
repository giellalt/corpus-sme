<document xml:lang="sme" id="no_id"><header><title>Sámediggi almmuha ohcan láhkai oahppamateriálačálli virggi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>189</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/10/20/samediggi-almmuha-ohcan-lahkai-oahppamaterialacalli-virggi/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_oppimateriaalisihteerin_viran.html"/><parallel_text xml:lang="smn" location="samitigge_almoot_uuccamnaal_oppamateriaalcallee_virge.html"/><parallel_text xml:lang="sms" location="saa_mte_gg_i_lmmat_ooccad_mattmateriaalpiisar_vee_rj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai oahppamateriálačálli virggi</p>
<p>Sámediggi almmuha ohcan láhkai oahppamateriálačálli virggi. Oahppamateriálačálli barggut leat meroštallojuvvon Sámedikki bargoortnega 40 §:s . Oahppamateriálačálli bargu lea válmmaštallat sámegielat oahppamateriála buvttadeapmái guoski áššiid, doaibmat skuvlen- ja oahppamateriálalávdegotti ja sámi skuvlenáššiid ovttasbargoorgána áššemeannudeaddjin, čállin ja válmmaštallin oahppamateriálaáššiin ja ollašuhttit lávdegotti, ovttasbargoorgána, Sámedikki stivrra ja Sámedikki čoahkkima bargan doaibmasuorggis mearrádusaid. Oahppamateriálačálli čuovvu ja hálddaša oahppamateriálamearreruđa geavaheami ja materiálafitnuid, goziha mearreáigásaš oahppamateriálabargiid barggu, fuolaha oahppamateriálafitnuid doaimmahanbarggus, veahkeha Sámedikki sátnejođiheaddji doaibmasuorgásis gullevaš bargguin ja doallá oktavuođa eará sámeorganisašuvnnaide rájiid rastá ja iešguđet eiseválddiide.</p>
<p>Seađáhusvuđot gelbbolašvuođagáibádus lea virggi eaktudan skuvlejupmi ja lassin gáibiduvvo sámegiela dáidu (ásahus 1727/95). Vai virggi sáhttá dikšut ceavzilit, eaktudit heivvolaš allaskuvladutkosa, skuvlenáššiid ja hálddahuslaš bargguid dovdama ja buriid ovttasbargo- ja gulahallandáidduid.</p>
<p>Bálká mearrašuvvá Sámedikki bálkávuogádaga gáibádusdási IV/II mielde (vuođđobálká almmá lasiid haga 2 653,96 euro/mb). Vuođđobálkká lassin máksojuvvojit bargohárjánumi mielde ahkelasit ja 24 % sámeguovllu lassi. Virgi devdojuvvo 1.1.2021 rájes ja virggi deavdimis čuvvojuvvo guđa mánotbaji geahččalanáigi.</p>
<p>Ohcamušaid oktan mildosiiddisguin galgá doaimmahit Sámedikki čállingoddái 23.11.2020 rádjái čujuhussii https://www.sympahr.net/public/pq.aspx?dfb15561</p>
<p>Lassedieđuid addiba skuvlenčálli Ulla Aikio-Puoskari 010 839 3112 ja oahppamateriálačálli Hannu Kangasniemi 010 839 3115. Sámedikki doaimmaide sáhttá oahpásmuvvat neahttačujuhusas www.samediggi.fi .</p>
<p>Anáris 20.10.2020 Sámediggi</p>
</body></document>
