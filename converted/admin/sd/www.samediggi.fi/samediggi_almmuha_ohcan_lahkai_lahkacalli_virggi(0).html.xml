<document xml:lang="sme" id="no_id"><header><title>Sámediggi almmuha ohcan láhkai láhkačálli virggi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>119</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/20/samediggi-almmuha-ohcan-lahkai-lahkacalli-virggi/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_lakimiessihteerin_viran(0).html"/><parallel_text xml:lang="smn" location="samitigge_almoot_uuccamnaal_lahacallee_virge(0).html"/><parallel_text xml:lang="sms" location="saa_mte_gg_i_lmmat_ooccamnalla_laa_kkpiisar_vee_rj(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai láhkačálli virggi</p>
<p>Láhkačálli váldobargun lea doaibmat sámiid vuoigatvuođaid guoski áššiid válmmaštallin ja áššemeannudeaddjin Sámedikki hálddahusas. Barggut mearrašuvvet Sámedikki bargoortnega 25 §:a mielde. Sámediggeásahusa (1727/95) mieldásaš gelbbolašvuođagáibádussan lea vuoigatvuođadiehtaga kandidáhta dutkkus (bajit allaskuvladutkkus) ja sámiid guoski vuoigatvuođalaš áššiid dovdamuš sihke sámegiela dáidu. Virggi ceavzilis dikšuma veahkehit lassin sámekultuvrra ja hálddahuslaš bargguid buorre dovdamuš sihke buorre ruoŧa/dárogiela ja eaŋgalsgiela dáidu.</p>
<p>Virggideavdimis čuvvojuvvo guđa mánotbaji geahččalanáigi. Bálká mearrašuvvá Sámedikki bálkávuogádaga gáibádusdási III/I mielde (vuođđobálká 3064,92 euro/mb). Vuođđobálkká lassin barggus máksojuvvojit ahkelasit ja sámeguovllus barggadettiin 24 %:a lassi.</p>
<p>Ohcamušaid mildosiiguin galgá doaimmahit čállingoddái 22.1.2019 dmu 16.00 rádjai čujuhusain info(at)samediggi.fi . Lassidieđuid addá hálddahushoavda Pia Ruotsala-Kangasniemi tel. +358(0)10 839 3106. Sámedikki doibmii sáhttá oahpásmit neahttačujuhusas www.samediggi.fi .</p>
<p>Anáris 20.12.2018 Sámediggi</p>
</body></document>
