<document xml:lang="sme" id="no_id"><header><title>Sámi Giellagáldu doaimmat joatkašuvvet gáržžiduvvon hámis dán jagi lohppii - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>226</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/07/sami-giellagaldu-doaimmat-joatkasuvvet-garzziduvvon-hamis-dan-jagi-lohppii/?lang=dav</origFileName><parallel_text xml:lang="fin" location="sami_giellagaldun_toiminta_jatkuu_supistetussa_muodossa_taman_vuoden_loppuun_saakka.html"/><parallel_text xml:lang="smn" location="saami_kielakaldee_toima_juatkoo_karzidum_haamist_taan_ive_loopa_rai.html"/><parallel_text xml:lang="sms" location="saa_m_kiollka_lddi_tuaimmjummus_juatkkai_uu_ccuum_haa_mest_tan_ee_jj_loopp_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi Giellagáldu doaimmat joatkašuvvet gáržžiduvvon hámis dán jagi lohppii</p>
<p>Sámegielaid normerenbargu joatkašuvvá, vaikko Giellagáldu -joatkkaprošeakta nogaige miessemánu loahpas. Sámi Giellagáldu doaimmat leat dássážii ruhtaduvvon Interreg-prošeaktaruhtademiin. Sámedikkit leat gávdnan gaskaboddosaš čovdosa davviriikkalaš giellaovttasbarggu ruhtadeapmái. Sámi Giellagáldu doaimmat joatkašuvvet uhcit ekonomalaš ja olmmošlaš resurssaiguin dán jagi lohppii.</p>
<p>Sámi Giellagáldu ii bastte doalahit doaimmaid jođus seamma dásis go Interreg-prošeavtta áigge. Dát čuohcá earret eará giellarávvenbálvalussii.</p>
<p>Sámi Giellagáldu sáhttá fállát giellarávvenbálvalusa čuovvovaččat:</p>
<list><p type="listitem">anárašgielas áigodagas 1.5. – 31.7.2018</p>
<p type="listitem">nuortalašgielas áigodagas 1.8. – 31.10.2018</p>
<p type="listitem">davvisámegielas 1.10. – 31.12.2018</p>
<p type="listitem">julevsámegielas 13.8. – 31.12.2018</p>
<p type="listitem">lullisámegielas 20.8. – 31.12.2018</p>
</list><p>Sámi Giellagáldus leat ain vihtta sierra giellajuhkosa: lulli-, julev-, ja davvi-, anáraš- ja nuortalašgiela giellajuogus, mat vástidit čállingiela norpmaid ja ođđa terminologiija normeremis. Giellajuhkosat eai sáhte čoahkkanit nu dávjá go ovdal gáržžiduvvon ekonomalaš resurssaid geažil. Giellajuhkosat čoahkkanit eanemusat golbmii loahppa jagi áigge. Dán geažil normerenproseassa váldá eanet áiggi go ovdal.</p>
<p>Giellajuhkosiid lassin Sámi Giellagáldui lea ásahuvvon bihtánsámegiela bargojoavku, man bargun lea normeret bihtánsámegiela čállinvuogi. Jurdda lea, ahte bargojoavku čoahkkana vuosttas geardde áramusat geassemánus.</p>
<p>Sámi Giellagáldu doaibmá ain Sámi Parlamentáralaš Ráđi vuollásažžan. Sámi Giellagáldu doaibma joatkašuvvá Sámedikkiid gaskasaš ovttasbargun. Ovttasbarggu jođiha Suoma Sámediggi. Sámi Giellagáldu gaskaboddosaš jođiheaddjin doaibmá Suoma Sámedikki má. Sámi giellaáššiidčálli Marko Marjomaa.</p>
<p>Sámegielaid normerenbargguid boahtte áigi lea ain eahpečielggas go bistevaš ruhtadeapmi ii leat sajis.</p>
<p><em type="italic">Eanet dieđuid addá Sámi Giellagáldu gaskaboddosaš jođiheaddji Marko Marjomaa. </em></p>
<p>marko.marjomaa@samediggi.fi</p>
<p>+358 10 839 3183</p>
<p>+358 50 438 2484</p>
<p>www.giella.org</p>
</body></document>
