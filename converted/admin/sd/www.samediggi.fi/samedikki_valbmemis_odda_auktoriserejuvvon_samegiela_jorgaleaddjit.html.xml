<document xml:lang="sme" id="no_id"><header><title>Sámedikki válbmemis ođđa auktoriserejuvvon sámegiela jorgaleaddjit - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>230</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/09/samedikki-valbmemis-odda-auktoriserejuvvon-samegiela-jorgaleaddjit/?lang=dav</origFileName><parallel_text xml:lang="fin" location="saamelaiskarajien_valmennuksesta_uusia_auktorisoituja_saamen_kielen_kaantajia.html"/><parallel_text xml:lang="smn" location="samitige_valmiimist_udda_auktorisistum_samikiela_jurgaleijeeh.html"/><parallel_text xml:lang="sms" location="saa_mtee_gg_valmsta_ttmest_odd_auktorisosttum_saa_mkiol_jaargloo_tti.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki válbmemis ođđa auktoriserejuvvon sámegiela jorgaleaddjit</p>
<p>Sámediggi lágidii diibmá golggotmánus válbmenbeaivve auktoriserejuvvon jorgaleaddji dutkosii . Válbmemii oassálaste vihtta olbmo. Auktoriserejuvvon jorgaleaddji dutkkus lágiduvvui skábmamánus 2018 ja dutkosa bohtosat almmustahttojedje giđđat 2019. Dutkosa čađahedje guokte sámegiela jorgaleaddji, Arla Magga čađahii suomagiella-davvisámegiella giellapárrii auktoriserejuvvon jorgaleaddji dutkosa ja Terhi Harju suomagiella-nuortalašgiella giellapárrii.</p>
<p>Gielladorvočálli Anne Kirste Aikio sávvá lihkku Arla Maggai auktoriserejuvvon jorgaleaddji dutkosis.</p>
<p>Válbmenbeaivve ordnen Sámedikki gielladorvočálli Anne Kirste Aikio illuda jorgaleaddjiid meari lassáneamis.</p>
<p>– Lea fiinna ášši, ahte válbmema bokte guokte ođđa jorgaleaddji čađaheigga dutkosa. Dušše okta olmmoš oppa máilmmis leamaš nuortalašgiela auktoriserejuvvon jorgaleaddji, dál soai leaba guovttis. Davvisámegiela dutkosa čađaheaddjit maŋimuš logi jage áigge leamaš dušše moattis, nu ahte dasge lasáhus lea oalle mearkkašahtti.</p>
<p>Dutkosa čađahan Terhi Harju ja Arla Magga mielas Sámedikki válbmenbeaivvis lei stuorra mearkkašupmi dutkosii ráhkkaneapmái.</p>
<p>– Válbmenbeaivve oaččui dehálaš dieđuid dutkosis ja buriid rávvagiid dutkosii ráhkkaneapmái. Lei sihkkarut dovdu, go dutkosii gullevaš áššiid beasai geavvat čađa áššedovdiiguin ovttas ovddalgihtii, kommentere Terhi Harju.</p>
<p>Oahpahusráđđehusa hálddašan auktoriserejuvvon jorgaleaddji dutkkus ordnejuvvo čuovvovaš háve skábmamánus 2019. Sámediggi lágida boahtte čavčča maiddái válbmenbeaivve, juos lea beroštupmi.</p>
<p>– Dutkkus lea hástaleaddji ja dutkosii gánneha ráhkkanišgoahtit áiggil. Gánneha oahpásmuvvat dutkosa sisdollui ja geavahit ávkin Sámedikki válbmenbeaivve, rávve ođđa auktoriserejuvvon jorgaleaddji Arla Magga .</p>
<p>Sámediggi lágida maiddái giđa áigge tulkka barggus beroštuvvan olbmuide oahpásmanskuvlema, daningo jorgaleaddjiid lassin maiddái sámegiela tulkkat leat oalle uhcán. Skuvlemis dieđihuvvo sierra.</p>
<p><em type="italic">Lassidieđut: </em></p>
<p>Gielladorvočálli Anne Kirste Aikio anne-kirste.aikio@samediggi.fi tel. 010 8393124</p>
</body></document>
