<document xml:lang="sme" id="no_id"><header><title>Sámediggi dahká jearahallama Sámenuoraid dáiddadáhpáhusa ovddideamis - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>451</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/15/samediggi-dahka-jearahallama-samenuoraid-daiddadahpahusa-ovddideamis/?lang=dav</origFileName><parallel_text xml:lang="fin" location="saamelaiskarajat_jarjestaa_kyselyn_saamelaisnuorten_taidetapahtuman_kehittamisesta.html"/><parallel_text xml:lang="smn" location="samitigge_uarnee_koijadallam_saminuorai_taaidatabahtus_oovdedmist.html"/><parallel_text xml:lang="sms" location="saa_mte_gg_reass_koojjoozz_saa_mnuori_cea_ppvuottpeei_v_ooudasviikkmoozzast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi dahká jearahallama Sámenuoraid dáiddadáhpáhusa ovddideamis</p>
<p><em type="italic">Sámediggi ordne webropol-jearahallama guoskkadin Sámenuoraid dáiddadáhpáhusa gárggiidahttima. Mánáide ja nuoraide lea iežas jearahallanskovvi. Eará mieldoaibmiide, nugo rektoraidda, oahpaheaddjiide ja fuolaheaddjiide dahkkojuvvo viidásut jearahallan. </em></p>
<p>Sámenuoraid dáiddadáhpáhus lea árbevirolaš dáhpáhus, gos leat sámegielat lávdeloaiddastemiid lassin maiddái bargobájit ja eará mielddusdoaimmat golmmain sámegielain. Ieš dáhpáhus lea juo máŋga jagi striimejuvvon nu, ahte dan lea sáhttán čuovvut viidát. Dáiddadáhpáhusa oassálastiidmeriid ja ordnengoluid lassánettiiin lea leamaš dárbu guorahallat, man láhkai dáhpáhusa sáhttá dálá resurssaiguin ollašuhttit maiddái boahttevuođas nu ahte dasa sáhttá njuovžilit searvat.</p>
<p>Sámedikki stivra mearridii čoahkkimis 10.2.2023 (1/2023) proseassas, mas čielggaduvvo, makkár sávaldagat sámeálbmogis leat sámenuoraid dáiddadáhpáhusa boahttevuođa hárrái. Stivrra vuollásažžan Sámedikki skuvlen- ja oahppamateriálalávdegoddi mearridii iežas čoahkkimis 17.3.2023 (1/2023) álggahit doaimmaid jearahallama ollašuhttima várás stivrra mearrádusa mielde.</p>
<p>Sámenuoraid dáiddadáhpáhus lea leamaš dehálaš deaivvadanbáiki sámemánáide ja -nuoraide juo 1970-logu rájes. Sámediggi lea lágidan dáhpáhusa jagi 1998 rájes. Sámenuoraid dáiddadáhpáhusas lea stuorra mearkkašupmi nuoraid ealli sámekultuvrii ja dat lea dávjá mearkkašan nuoraide vuosttas loaiddasteami iežas álbmogii, ja maiddái iežasgielat álbmoga čuovvumin.</p>
<p>Dáhpáhussii leat ovddit jagiid bovdejuvvon buot sámemánát ja -nuorat ja maiddái Suoma beale mánát ja nuorat, geat leat sámegiela dahje sámegielat oahpahusas. Dáhpáhus gullá sámiid ruovttuguovllu skuvllaid bargoprográmmii, man mielde oassálastit leat leamaš skuvladásiid mielde 6-20-jahkásaččat. Dáhpáhusa ruhtada Oahpahus- ja kulturministeriija, man mieđihan doarjagiin leat máksojuvvon ieš dáhpáhusa ordnengoluid lassin oassálastiid mátkkit ja idjadeamit, ja maiddái lea bálkáhuvvon sierra prošeaktabargi dáhpáhus ordnet.</p>
<p>Sámenuoraid dáiddadáhpáhus gullá riikkaviidosaš Nuorra Kultuvra-fierpmádahkii, man doaibmamálle lea jagis 2021 rievdan máŋggadáiddalažžan ja dat lea dárkkuhuvvon sámenuoraid dáiddadáhpáhusa ektui earretláhkai 13-29-jahkásaš nuoraide. Ságavuloš dáhpáhus lágiduvvo báralaš jagiin neahta bakte ja bárahis jagiin lagasdáhpáhussan. Loaiddasteaddjit riikkadási dáhpáhussii ohccojit ee. virtuálalaš loaiddastanlávddi bakte. Sámedikki čoahkkima 22.12.2022 dohkkehan jagi 2023 doaibmaplána-bušeahta mielde sámenuoraid dáiddadáhpáhus lea ođasmahtton riikkadási dáhpáhusa vuođul. Ođastus váldojuvvui vuhtii jagi 2023 dáhpáhusas máŋggadáiddalašvuohtan, mas temá ii lean ráddjejuvvon dušše ovtta dáiddašládjii – dát lea linjjás jagi 2023 Nuorra Kultuvra festiválain, gosa Sámenuoraid dáiddadáhpáhusas válljejuvvui ovddasteaddji.</p>
<p>Ovddit jagiid Sámenuoraid dáiddadáhpáhus lea johtán vurohagaid sámeguovllu sierra gielddain, muhto earretláhkai go dábálaččat dáhpáhus lea lágiduvvon dál juo máŋga jagi Anáris, gos leat maiddái ollašuhtton spiehkastatjagiid áigge striimejuvvon dáhpáhusat. Sivvan dasa lea leamaš dáhpáhusa lassánan oassálastiidmearri, mii lea ásahan eavttuid ee. báikki sturrodahkii oktan dorvvolašvuođamearrádusaiguin. Dan lassin oppalaččat báikki válljemis galgá váldit vuhtii báikki dáhpáhusteknihkalaš válmmašvuođa. Jiena dáfus ja visuálalaččat alladási dáhpáhus eaktuda maiddái ámmátdáiddolaš ja lágideami ektui doarvái olu bargiid. Johtti dáiddadáhpáhusas teknihkalaš ollašuhttin lea ostojuvvon olggobeale bálvalanbuvttadeaddjiin.</p>
<p>Sámenuoraid dáiddadáhpáhusa guoski jearahallamis lea geahččaluvvon váldot vuhtii nu viidát go vejolaš ovdalis máinnašuvvon áššit, mat laktásit dáhpáhusa ordnedallamiidda.</p>
<p>Dáiddadáhpáhusjearahallan rahppojuvvo 15.5.2023 ja dat lea rabas 26.5.2023 rádjai.</p>
<list><p type="listitem">Mieljoavkkuide dárkkuhuvvon webropol-jearahallamii beassá vástidit dáppe</p>
<p type="listitem">Mánáide ja nuoraide dárkkuhuvvon webropol-jearahallan juhkkojuvvo oahppolágádusaide, mat lágidit sámegiela ja sámegielat oahpahusa. Liŋka jearahallamii gávdno maiddái dáppe</p>
</list><p type="title">Lassidieđut:</p>
<p>Bigga-Helena Magga Skuvlenčálli tel. 010 839 3121 bigga–helena.magga@samediggi.fi</p>
</body></document>
