<document xml:lang="sme" id="no_id"><header><title>Energiijakriisa ja buvttadangoluid loktaneapmi čuhcet garrasit sámi boazodollui - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>257</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/09/29/energiijakriisa-ja-buvttadangoluid-loktaneapmi-cuhcet-garrasit-sami-boazodollui/?lang=dav</origFileName><parallel_text xml:lang="fin" location="energiakriisilla_ja_tuotantokustannusten_nousulla_on_suuret_vaikutukset_saamelaiselle_poronhoidolle.html"/><parallel_text xml:lang="smn" location="energiakriisa_ja_puovtadaskoloi_lasanem_vaigutteh_cuuvtij_sammilii_puasuitualun.html"/><parallel_text xml:lang="sms" location="energiakriisin_da_puu_t_temkuuli_pajjnummsin_lia_jonn_vaaiktoozz_saa_mi_puazzhoiddu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Energiijakriisa ja buvttadangoluid loktaneapmi čuhcet garrasit sámi boazodollui</p>
<p><em type="italic">Sámedikki deaivvai eana- ja meahccedoalloministeriija kansliijahoavdda Husu-Kallio gaskavahkko 28.9.2022 Helssegis. Deaivvadeami fáddán lei energiijakriissa ja inflašuvnna váikkuhusat sámi boazodollui. Boazodoalu deaividan goluid loktaneapmi ásaha boazodolliid hui hástaleaddji ekonomalaš dillái. </em></p>
<p>Boazodoalu buvttadangoluid lea lokten ee. elrávnnji, boaldámušaid ja oastinfuođđariid hattiid hirbmat loktaneapmi. Loktanan golut deattuhuvvojit erenoamážit sámiid ruovttuguovllu bálgosiin, main boazodoallu vuođđuduvvá bohccuid bissovaš guođoheapmái ja mátkegaskkat leat guhkit.</p>
<p>– Boazoealáhus ii leat vel ahtanuššan ovddit spiehkastatdálvviid dagahan ekonomalaš táhpain ja dál mii leat fas ođđa kriissa ovddas. Sáhttit ávaštit, ahte boazodoalu buvttadangoluid loktaneapmi oaivvilda sámi boazodollui hui stuorra ekonomalaš táhpaid ja juobe mearrádusaid boazoealáhusa heaittiheamis, dadjá Sámedikki 2. várreságajođiheaddji Leo Aikio.</p>
<p>Sámediggi atná dehálažžan dan, ahte eana- ja meahccedoalloministeriijas álgit dalán čielggadit, mo erenoamážit sámi boazodollui sáhttit boahtte dálvve addit doarjaga rivttes áigásaččat. Dilis, mas boazodolliid ekonomalaš várit leat geavahuvvon lohppii juo ovddit dálvviid áigge, buhtadusat maid máksit máhccevaččat eai šat gájo daid boazodolliid, geat albmaláhkái fertejit jurddašit ealáhusa heaittiheami dan buvttadettiin ekonomalaš táhpa.</p>
<p>– Lean hui fuolas sámi boazodoalu boahttevuođas. Loktanan buvttadangoluid ii sáhte doarvái buhtadit loktemin bohccobierggu hatti, muhto doarjjadoaimmaid dárbbašit maiddái stáhtas, vai ealáhusa bissovašvuođa sáhttit dorvvastit, joatká Aikio.</p>
<p>Oaiveministtar Marina ráđđehusa oktan ulbmilin lea ovddidit boazodoalu ovdáneami gánnáhahttin, bistevažžan ja kultuvrralaččat mearkkašahtti ealáhussan. Boazodoalus lea dehálaš rolla erenoamážit davvi Suoma borramušdorvvolašvuođa geahččanguovllus ja ealáhusa galgá dárkut ja atnit árvvus maiddái mearkkašahtti Suoma fuolahussihkarvuhtii čuohcci dahkkin, erenoamážit dáláš máilmmipolitihkalaš dilis.</p>
<p>Duogášmuittuhančála energiijaheahtedili ja goluid loktaneami váikkuhusain sámi boazodollui</p>
<p type="title">Lassedieđut:</p>
<p>Leo Aikio II várreságajođiheaddji 040 621 6505 leo.aikio@samediggi.fi</p>
<p>Sarita Kämäräinen ealáhus- ja birasláhkačálli 040 186 7258 sarita.kamarainen@samediggi.fi</p>
</body></document>
