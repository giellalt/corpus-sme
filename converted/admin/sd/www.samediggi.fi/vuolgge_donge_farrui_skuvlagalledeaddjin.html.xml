<document xml:lang="sme" id="no_id"><header><title>Vuolgge donge fárrui skuvlagalledeaddjin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>247</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/19/vuolgge-donge-farrui-skuvlagalledeaddjin/?lang=dav</origFileName><parallel_text xml:lang="fin" location="lahde_sinakin_mukaan_kouluvierailijaksi.html"/><parallel_text xml:lang="smn" location="vyelgi_tun-uv_mieldi_skovlakyessin.html"/><parallel_text xml:lang="sms" location="vue_lj_ton_se_mie_ldd_skooulko_ll_jee_jen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vuolgge donge fárrui skuvlagalledeaddjin</p>
<p>Skuvlajagi 2019-2020 skuvlagalledeamit leat johttámin čakčamánu 17. beaivve. Dál álgán skuvlajagi loahpa rádjai ulbmilin lea ollašuhttit oktiibuot 80 galledeami miehtá Suoma. Galledemiid lágidit 18-jagi deavdán sámenuorat. Oulu birrasis galledeaddjin doaibman Teija Kaartokallio muitala, ahte galledemiid olis maiddái son iešge oahpai. ”Lea leamaš fiinna beassat vásihit dan, go luohkás oahppit duođaige guldalit ja leat beroštuvvan sámefáttáin, mat bázášedje vejolaččat ollásit gieđahalakeahttá almmá galledemiid haga. Máŋgga galledeami maŋŋá lea leamaš duođaige lihkostuvvama dovdu, go oahppit leatge vel báhcán jearahallat lasi dahje muitalit njuolgga, man somá lei.”</p>
<p>Okta galledeapmi bistá oahppolágádusa mielde 75-90 minuhta, man dihtii skuvlagalledeamit heivejit bures stuđentii dahje siidobargun. ”Stuđeantta eallimii galledemiid doallan heive bures. Galledemiid sáhttá bargat justa nu olu ja justa dalle go alccet lea heivvolaš, ja dan dihtii dat lea leamaš vuogas lassidienas árgii.”, máinnaša Teija, go sus jerrui, man bures galledeamit heivejedje mannan giđa su kaleandarii.</p>
<p>Čavčča skuvlagalledeaddjiid ohcan lea jođus 30.8. rádjai. Erenomážit oaivegávpotguvlui ja Tamperei ohccojit ođđa galledeaddjit. Ođđa skuvlagalledeaddjiide lágiduvvo skuvlejupmi vuossárgga 16.9. Helssegis Nuoraid Akademiija lanjain. Juohke galledeamis máksojuvvo 54 euro háválisbálká sihke buhttejuvvojit mátkegolut. Friijahápmásaš ohcamušaid galgá doaimmahat čujuhussii: minna.lehtola(at)samediggi.fi.</p>
<p>Skuvlagalledeamit leat Sámedikki nuoraidráđi ja Nuoraid Akademiija Dihtosis -oktasašprošeavtta oassi, man dárkkuhussan lea lasihit diđolašvuođa sámiid birra váldoálbmoga nuoraid gaskavuođas iešguđetlágan metodaiguin. Prošeavtta ruhtada oahpahus- ja kulturministeriija. Prošeakta joatkašuvvá 30.6.2020 rádjai.</p>
<p>Máren-Elle doaimmai maiddái skuvlagalledeaddjin giđđat 2019. Son lea Nuoraid Akademiija borgemánu skuvlagalledeaddji. Dáppe sáhtát lohkat su jurdagiid doaimma birra.</p>
<p><em type="italic">Lassidieđut: </em></p>
<p>Prošeaktabargi Minna Lehtola, puh: 010 839 3132 | +358 40 650 3620, minna.lehtola(a)samediggi.fi</p>
</body></document>
