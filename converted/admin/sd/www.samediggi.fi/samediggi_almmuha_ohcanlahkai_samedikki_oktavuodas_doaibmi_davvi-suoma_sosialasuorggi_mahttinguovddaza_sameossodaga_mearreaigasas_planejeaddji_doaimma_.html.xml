<document xml:lang="sme" id="no_id"><header><title>Sámediggi almmuha ohcanláhkái Sámedikki oktavuođas doaibmi Davvi-Suoma sosiálasuorggi máhttinguovddáža sámeossodaga mearreáigásaš plánejeaddji doaimma. - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>160</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/22/samediggi-almmuha-ohcanlahkai-samedikki-oktavuodas-doaibmi-davvi-suoma-sosialasuorggi-mahttinguovddaza-sameossodaga-mearreaigasas-planejeaddji-doaimma/?lang=dav</origFileName><parallel_text xml:lang="fin" location="saamelaiskarajat_julistaa_haettavaksi_saamelaiskarajien_yhteydessa_toimivan_pohjois-suomen_sosiaalialan_osaamiskeskuksen_saamelaisyksikon_maaraaikaisen_suunnittelijan_tehtavan(0).html"/><parallel_text xml:lang="smn" location="samitigge_almoot_uuccamnaal_ton_ohtavuodast_tuaimee_tave-suoma_sosiaalsyergi_mattimkuavdaa_samiohtaduv_meriaigasas_vuavajeijee_pargo.html"/><parallel_text xml:lang="sms" location="saa_mte_gg_i_lmmat_ooccamnalla_saa_mtee_gg_ohttvuodast_tuaimmjeei_ta_vv-laa_ddjannam_sosiaalsue_rj_siltteemkooskoozz_saa_mjuakkaz_mie_rraiggsaz_plaaneei_tuaim.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcanláhkái Sámedikki oktavuođas doaibmi Davvi-Suoma sosiálasuorggi máhttinguovddáža sámeossodaga mearreáigásaš plánejeaddji doaimma.</p>
<p>Bargu ollašuhttojuvvo oasseáigásažžan (70 %). Bargu álgá soahpamuša mielde ja bistá 31.12.2022 rádjai. Sámeossodat vástida sámiid buorredillebálvalusaid ovddideamis, mii lea Davvi-Suoma sosiálasuorggi máhttinguovddáža riikkadási sierrabargu. Plánejeaddji barggut leat meroštallon Sámedikki bargoortnegis. Plánejeaddji boahtá bargat oktasašbarggus Davvi-Suoma sosiálasuorggi máhttinguovddáža sámeovttadaga nuppi plánejeaddjiin ja Sámedikki sosiála- ja dearvvasvuođačálliin sihke doaibmat dárbbu mielde plánejeaddji sadjásažžan.</p>
<p>Gelbbolašvuođagáibádussan lea virggi eaktudan skuvlejupmi ja lassin gáibiduvvo sámegiela dáidu (ásahus 1727/95). Barggu ceavzilis dikšuma veahkehit heivvolaš allaskuvladutkkus, doarvái buorre sosiálafuolahusa ja sámekultuvrra dovdamuš sihke vásáhus gárgehanbarggus. Bálká mearrašuvvá Sámedikki bálkávuogádaga gáibádusdási IV/II mielde (vuođđobálká 2 706,50 €/mb). Vuođđobálkká lassin máksojuvvojit 24 % sámeguovllu lassi ja bargovásáhuslasit, mat mearrašuvvet bargohárjánumi mielde. Virgegaskavuođas čuvvojuvvo guovtte mánotbaji geahččalanáigi. Ohcamušaid oktan mildosiiguin galgá doaimmahit Sámedikki čállingoddái 9.3.2022 rádjai čujuhusas: https://www.sympahr.net/public/pq.aspx?15056d4b</p>
<p>Sámedikki doaimmaide sáhttá oahpásmuvvat neahttačujuhusas www.samediggi.fi Davvi-Suoma sosiálasuorggi máhttinguovddáža doaimmaide sáhttá oahpásmuvvat neahttačujuhusas www.ekollega.fi</p>
<p>Lassedieđu barggu birra oažžu hálddahushoavda Pia Ruotsala-Kangasniemes tel. 010 839 3106.</p>
<p>Anáris 22.2.2022 Sámediggi</p>
</body></document>
