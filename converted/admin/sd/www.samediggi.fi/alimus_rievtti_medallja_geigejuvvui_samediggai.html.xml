<document xml:lang="sme" id="no_id"><header><title>Alimus rievtti medállja geigejuvvui Sámediggái - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>183</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/10/alimus-rievtti-medallja-geigejuvvui-samediggai/?lang=dav</origFileName><parallel_text xml:lang="fin" location="korkeimman_oikeuden_mitali_luovutettiin_saamelaiskarajille.html"/><parallel_text xml:lang="smn" location="alemuu_rievti_miitaal_luovattui_samitiigan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Alimus rievtti  medállja geigejuvvui Sámediggái</p>
<p>Alimus rievtti presideanta Tatu Leppänen geigii Sámediggái Alimus rievtti medálja gudnečájáhussan dan mávssolaš barggus sámi eamiálbmoga giela ja kultuvrra guoskevaš iešhálddahusas. Medállja geigejuvvui Sámedikki ovddasteaddjiide Roavvenjárggas 9.9.2021 Davviriikkaid alimus rivttiid presideanttaid čoahkkima oktavuođas.</p>
<p>Oassin Davviriikkaid alimus rivttiid presideanttaid čoahkkinprográmma ordnejuvvui deaivvadeapmi Sámedikki ovddasteaddjiiguin sihke alimus rivttiid presideanttaiguin 9.9.2021 Roavvenjárggas. Deaivvadeamis Suoma Alimus rievtti presideanta Tatu Leppänen geigii Sámediggái Alimus rievtti medálja gudnečájáhussan dan mávssolaš barggus sámi eamiálbmoga giela ja kultuvrra guoskevaš iešhálddahusas.</p>
<p>– Anán dán hui mearkkašahtti dovddastussan oppa Sámediggái mávssolaš sámegiela ja -kultuvrra sihke eamiálbmogiid vuoigatvuođaid ovddideami ovddas. Doaivvun, ahte dát muitala sámi servvodaga lassin maid suopmelaš servvodahkii min bargan barggu mearkkašumis, dadjá ságadoalli Juuso.</p>
<p>Sámedikkis medálja vuostáválddii II várreságadoalli Leo Aikio, guhte oassálasttii deaivvadeapmái Roavvenjárggas vs. láhkačálli Kalle Varisiin sihke má. láhkačálli Sarita Kämäräisiin. Ságadoalli Tuomas Aslak Juuso oassálasttii deaivvadeapmái gáiddusoktavuođa bokte Anáris.</p>
<p>– Mun háliidan giitit Alimus rivttiid presideantta Leppäsa dán dovddastusas. Lassin háliidan giitit Sámedikki lahtuid sihke min bargoveaga ámmátdáiddolaš ja váimmuin bargon barggus, joatká ságadoalli Juuso.</p>
<p type="title">Lassedieđut:</p>
<p>Tuomas Aslak Juuso Ságadoalli 040 687 3394 tuomas.juuso(at)samediggi.fi</p>
<p>Leo Aikio II várreságadoalli 040 621 6505 leo.aikio(at)samediggi.fi</p>
</body></document>
