<document xml:lang="sme" id="no_id"><header><title>Sámedikki ráhkkaneapmi koronavirusdillái - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>421</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/03/16/samedikki-rahkkaneapmi-koronavirusdillai/?lang=dav</origFileName><parallel_text xml:lang="fin" location="saamelaiskarajien_varautuminen_koronavirustilanteeseen.html"/><parallel_text xml:lang="smn" location="samitige_varriidattam_koronavirustilan.html"/><parallel_text xml:lang="sms" location="saa_mtee_gg_va_rrjoottmos_koronavirusvuakka.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki ráhkkaneapmi koronavirusdillái</p>
<p>Dán siidui beaividuvvojit Sámediggái laktáseaddji dieđut koronavirusdili birra.</p>
<p><em type="italic">5.5. </em></p>
<p>Spiehkastatdili gearggusvuođajoavku čoahkkana 12.5.2020</p>
<p><em type="italic">17.4. </em></p>
<p>Sámedikki stivra čoahkkana gáiddusoktavuođain</p>
<p>Sámekulturguovddáš Sajos leamašan gitta njukčamánu 16. beaivve rájes. Stivra mearridii doallat Sajosa gitta miessemánu loahpa rádjai.</p>
<p><em type="italic">16.4. </em></p>
<p>Sámenuoraid dáiddadáhpáhusa ávvudit bearjadaga 17.4. interneahtas.</p>
<p>Live-sátta lea dál oaidnin láhkai. Álgá sajis 2:20.</p>
<p><em type="italic">24.3. </em></p>
<p>Sámediggi čohkke dán siidui almmustahtton sámegielat rávvagiid ja dieđáhusaid koronavirusa birra.</p>
<p>Leatgo don fuomášan eará sámegielat rávvagiid dahje leatgo dieđihan sámegillii koronavirusdili birra? Cavgil čujuhussii: tiedotus(at)samediggi.fi .</p>
<p><em type="italic">23.3. </em></p>
<p>Sámediggi doarjala oaiveministarii Suoma siskkáldas johtima ráddjema dihte, vai koronavirusa leavvama sáhttá njoahcudit ja riskajoavkkuid suodjalit.</p>
<p><em type="italic">20.3. </em></p>
<p>Sámedikki cuoŋománu dievasčoahkkin ja válgabaji 2020-2023 rahpandoalut maŋiduvvojit koronavirusdili dihte. Ođđa áigi mearriduvvo maŋŋeleappos.</p>
<p>Sámedikki stivra gieđahalai čoahkkimisttis njukčamánu 19. beaivve mot Sámediggi ráhkkana koronavirusdillái (COVID-19) ja mearridii dárkilut doaibmabijuin .</p>
<p>Sámediggái vuođđuduvvo spiehkastatdili gearggusvuođajoavku, mii addá dárbbu mielde dievasmahtti dahje eará rávvagiid dillái. Gearggusvuođajoavkku jođiha ságadoalli ja dan áššemeannudeaddji lea hálddahushoavda. Gearggusvuođajoavkku eará lahtut leat I ja II várreságadoalli ja láhkačálli.</p>
<p>Sámedikki váldobargovuohki lea doaisttážii gáiddusbargu, eaige virgemátkkit dahkkojuvvo spiehkastatdili áigge. Sámediggi lágidan seminárat, dilálašvuođat ja dáhpáhusat šluhttejuvvojit miessemánu loahpa rádjái ja čoahkkimiidda oassálastojuvvo gáiddusoktavuođa bokte. Sámediggi dieđiha dilis ja dan rievdamis aktiivvalaččat bargiide.</p>
<p>Sámedikki stivra lea gieđahallan Suoma ráđđehusa 16.3.2020 addin linnjemiid ja addán čuovvovaš rávvagiid , mat gusket Sámedikki doaimmaide. Sámedikki stivra čuovvu dili ja čoahkkana dárbbu mielde mearridit joatkkadoaibmabijuin.</p>
<p><em type="italic">17.3. </em></p>
<p>Sámediggi ávžžuha geavahit sámegielat digimateriálaid ruovttuoahpahusas.</p>
<p>Sámedikki bargit barget gáiddusin ja vástidit dihtoštallamiidda šleađgapoasttain ja telefovnnain. Oktavuođadieđuid gávnnat neahttasiidduin: Oktavuođadieđut ovtta siiddus.</p>
<p><em type="italic">Sámekulturguovddáš Sajos </em>lea gitta doaisttážii. </p>
<p><em type="italic">16.3. </em></p>
<p>Sámediggi lea ráhkkanan koronavirusdillái (COVID-19) ráddjemiin gussiid ja olggobeale olbmuid beassama doaibmalanjaide Sajosis, Ohcejogas ja Heahtás. Dušše Sámedikki bargit ja luohttámušolbmot besset johtit doaimmahatlanjain.</p>
<p>Sámedikki stivra gieđahallá 19.3. Sámedikki ráhkkaneami koronavirusdillái ja mearrida dárkilut doaimmain.</p>
<p><em type="italic">Sámedikki bargit </em>leat rávvejuvvon, ahte oassálastet čoahkkimiidda dušše gáiddusoktavuođain. Bargoaddi lea rávven, ahte flunssas ii oaččo boahtit bargosadjái, iige maiddái, juos gii nu bearašlahtuin lea buozus, vaikke ieš livččiige almmá dávdamearkkaid haga. Sámedikki bargit barget dál eanaš gáiddusbarggus. </p>
<p>Sámediggi čuovvu Suoma ráđđehusa ávžžuhusaid, iige asttuáiggedoaibma lágiduvvo Sajosis dahje eará sajis Sámedikki doaimmas. Buot sohppon deaivvadeamit, galledeamit ja skuvlendilálašvuođat leat šluhttejuvvon dahje sirdon boahttevuhtii.</p>
<p><em type="italic">Sámekulturguovddáš Sajos </em>info ja restauráŋŋa Čaiju leat gitta 16.-20.3. Sajosa oahpistuvvon johtimat leat gaskkalduhtton doaisttážii, eaige Sajosis lágiduvvo filbmadáhpáhusat ded. </p>
<p>Sámedikki skuvlen- ja oahppamateriáladoaimmahat lea almmuhan , ahte Sámenuoraid dáiddadáhpáhus lea šluhttejuvvon ollásit koronavirus leavvama eastadeami dihtii. Guovttebeaivásaš dáhpáhus livččii lágiduvvon Anáris Sajosis ja Rivdolas Vasatokkas 15.-16.4.</p>
<p>Lassidieđut bargodearvvasvuođalágádusa siidduin: https://www.ttl.fi/toimintaohje-tyontekijoille-wuhanin-koronaviruksen-tartunnan-ehkaisyyn/</p>
<p>sihke THL siidduin: https://thl.fi/fi/ajankohtaista/tiedotteet-ja-uutiset </p>
<p type="title">Lassidieđut:</p>
<p>Hálddahushoavda Pia Ruotsala-Kangasniemi tel. 040 726 2688, pia.ruotsala(at)samediggi.fi Ságajođiheaddji Tuomas Aslak Juuso tel. 040 1871 331, tuomas.juuso(at)samediggi.fi</p>
</body></document>
