<document xml:lang="sme" id="no_id"><header><title>Sámediggi almmuha ohcan láhkai mearreáigásaš sámegielat árrabajásgeassima materiálabargi barggu - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>178</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/03/09/samediggi-almmuha-ohcan-lahkai-mearreaigasas-samegielat-arrabajasgeassima-materialabargi-barggu/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_maaraaikaisen_saamenkielisen_varhaiskasvatuksen_materiaalityontekijan_tehtavan.html"/><parallel_text xml:lang="smn" location="samitigge_almoot_uuccamnaal_meriaigasas_sammilas_arasoddadem_materiaalpargee_pargo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai mearreáigásaš sámegielat árrabajásgeassima materiálabargi barggu</p>
<p>Bargu álgá soahpamuša mielde nu jođánit go vejolaš ja bistá 31.12.2022 rádjai.</p>
<p>Materiálabargi bargun lea plánet ja koordineret sámi árrabajásgeassima materiála buvttadeami golmma sámegielain ja buvttadit ja ođasmahttit sisdoaluid Kuáti.fi- materiálabáŋkui. Lassin bargui gullá pedagogalaš materiála plánen, koordineren ja buvttadeapmi ovttasbargun giellabeassestivrejeaddjin. Bargi vástida materiálabarggu plánemis, ollašuhttimis ja raporteremis. Prošeavttas vástida sámegiela doaimmahat ja hoavdan doaibmá gielladorvočálli.</p>
<p>Gelbbolašvuođagáibádussan lea barggu eaktudan heivvolaš skuvlejupmi ja sámegiela máhttu (ásahus 1727/95). Barggu ceavzilis dikšuma ovddida sámekultuvrra dovdámuš, sápmelaš árrabajásgeassima ja pedagogihka dovdámuš, materiálabarggu ja digitálalaš doaibmabirrasa dovdámuš ja nákca iehčanas plánenbargui ja ollašuhttimii ovttasbarggus eará doibmiiguin. Doaimmas čuvvojuvvo guovtti mánotbaji geahččalanáigi.</p>
<p>Plánejeaddji bálká mearrašuvvá Sámedikki bálkávuogádaga gáibádusdási IV/III-IV mielde (vuođđobálká 2597,07–2645,46 e). Vuođđobálkká lassin máksojuvvo 24 %:a sámeguovllu lassi ja bargovásáhusa mielde mearrašuvvan ahkelasit. Materiálabargi doaimmahat lea Sámekulturguovddáš Sajosis, ja barggu dikšun oassái gáiddusbargun lea soahpamuša mielde vejolaš. Friddjahápmásaš bargoohcamuša mildosiiguin galgá doaimmahit 31.3.2022 dii. 16.00 rádjai čujuhussii https://www.sympahr.net/public/pq.aspx?197430e9</p>
<p>Lassedieđuid barggus addá gielladorvočálli Anne Kirste Aikio, anne-kirste.aikio(a)samediggi.fi / tel. 010 839 3124.</p>
<p>Sámedikki doibmii sáhttá oahpásmuvvat neahttačujuhusas www.samediggi.fi .</p>
<p>Anáris 7.3.2022 Sámediggi</p>
</body></document>
