<document xml:lang="sme" id="no_id"><header><title>Sámedikki stivra evttoha Sámedikki čoahkkimii, ahte láhkahámus ođđa sáme-diggeláhkan hilgojuvvo - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>247</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/09/14/samedikki-stivra-evttoha-samedikki-coahkkimii-ahte-lahkahamus-odda-same-diggelahkan-hilgojuvvo/?lang=dav</origFileName><parallel_text xml:lang="fin" location="saamelaiskarajien_hallitus_esittaa_saamelaiskarajien_kokoukselle_lakiluonnosta_uudeksi_saamelaiskarajalaiksi_hylattavaksi.html"/><parallel_text xml:lang="smn" location="samitige_stivra_oovdanpuahta_ete_samitige_cuakkim_hilgo_lahahammiittas_udda_samitiggelaahan.html"/><parallel_text xml:lang="sms" location="saa_mtee_gg_halltos_e_tkkad_saa_mtee_gg_sabbra_heelgeed_laa_kkhaamstoozz_odd_saa_mte_gglaa_kken.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki stivra evttoha Sámedikki čoahkkimii, ahte láhkahámus ođđa sáme-diggeláhkan hilgojuvvo</p>
<p><em type="italic">Sámedikki stivra mearridii evttohit Sámedikki čoahkkimii, ahte dat hilggošii ráđđehusa evttohusa sámediggelága nuppástussan. Sámedikki stivra oaivvilda, ahte sámediggelága 9 paragráffas dárkkuhuvvon ráđđádallangeatnegasvuohta ii ollašuvvan áššáigullevaččat. </em></p>
<p>– Sámediggi geahčai 9 paragráffa mieldásaš ráđđádallamis 30.8., ahte dát ráđđádallan ii lean go teknihkalaš gullandilálašvuohta iige guoskevaš ráđđádallan deavdán sámediggelága 9 paragráffa oaivila eakti ráđđádallamis, muitala Sámedikki ságajođiheaddji Tiina Sanila-Aikio.</p>
<p>Loga Sámedikki vástádusa 14.9. stáhtaráđđái obban dáppe.</p>
<p>– Vuoigatvuođaministeriija ja Sámediggi leat ráhkadan ovttas rávamuittuhančállaga 9 paragráffa dárkkuhan ráđđádallangeatnegasvuođas, ja leage hui heivemeahttun, ahte sámediggelága guoskan ráđđádallamis ráđđádallangeatnegasvuohta ii ollašuvvan dahje Sámedikki ráđđádallanbivdagiidda ii guorrasuvvon, joatká Sanila-Aikio.</p>
<p>Doaibmagotti bargu čuovvunjoavkkuin ovdánii dálvit 2017-2018, muhto álggu rájes doaibmagottis ledje dieđus barggu váddásamos áššit. Dan dihtii Sámediggi luobaige ráđđádallamiin , muhto oaiveministara doarjaga vuođul mearriduvvui goittotge, ahte ráđđádallamat vel jotkojuvvojit . Doaibmagoddi guđii smiehttamuša cealkámušgulaskuddamiidda geassemánus 2018.</p>
<p>– Nappo Sámediggi bivddii merket doaibmagotti 13.6. doallan čoahkkima beavdegirjái, ahte čuovvovaš válggaid ollašuhttin dálá lága vuođul lea vuostá bargojoavkku ožžon doaibmagohččosa ja seammás maiddái vuostá dan Suoma ráđđehusa ja Sámedikki gaskasaš oktasaš áddejumi, masa bargojoavkku ásaheapmi vuođđuduvai, loahpaha Sanila-Aikio.</p>
<p>Sámedikki stivra oaivvilda, ahte láhka Sámedikkis lea deháleamos láhka sámiid iežaset giela ja kultuvrra guoski iešráđđema, iešráđđema ortniiduvvama ja dan bokte sámiid iešmearridanvuoigatvuođa perspektiivvas. Láhka Sámedikkis ollašuhttá sámiide eamiálbmogin Suoma vuođđolágas dáhkiduvvon vuoigatvuođaid. Sámediggelága hástalusat sihke nuppástusdárbbut leat máŋggain osiin leamašan dieđus juoba lága ásaheami rájes. Sámedikki prioritehtan leamašan juo máŋgga válgabaji áigge ođasmahttit lága Sámedikkis.</p>
<p><em type="italic">Lassidieđut: </em></p>
<p>Sámedikki ságajođiheaddji Tiina Sanila-Aikio tel. 050 300 1780, tiina.sanila-aikio(at)samediggi.fi</p>
</body></document>
