<document xml:lang="sme" id="no_id"><header><title>Boađe vásáhusáššedovdin Kultuvrraid skuvlii! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>210</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/26/boade-vasahusassedovdin-kultuvrraid-skuvlii/?lang=dav</origFileName><parallel_text xml:lang="fin" location="tule_kokemusasiantuntijaksi_kulttuurien_kouluun_.html"/><parallel_text xml:lang="smn" location="puadi_feerimassitobden_kulttuurij_skoovlan_.html"/><parallel_text xml:lang="sms" location="pua_d_a_sstobddisilttee_jen_kulttuuri_skoou_le_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Boađe vásáhusáššedovdin Kultuvrraid skuvlii!</p>
<p>Sámediggi ohcá skuvlejeaddji čavčča Kultuvrraid skuvla – prošektii. Kultuvrraid skuvla lea Sámedikki, Suoma Románasearvvi ja Nuoraid akademiija oktasaš dievasmahttinskuvlenprošeakta, mii lea dárkkuhuvvon badjeskuvllaid ja nuppi dási oahppolágádusaid oahpaheaddjiide. Kultuvrraid skuvla álgá čakčat ja joatkašuvvá jagi 2022 lohppii. Čavčča 2021 skuvlemat lágiduvvojit gáiddusin.</p>
<p>Skuvlejeaddji ii dárbbaš leat sámedieđu áššedovdi iige ámmátlogaldallin, muhto vásáhusáššedovdi! Lea doarvái, ahte lea doaimmalaš luonddustis, gávdno vásáhus sápmelašvuođas ja diehtá gos dárbbašlaš diehtu gávdno. Sáme- ja románanuorat leat plánen guovddáš sisdoaluid. Okto ii maiddái dárbbaš bargat: nubbin skuvlejeaddjin lea románanuorra ja Nuoraid akademiija lea fárus juohke skuvlenbeaivvis.</p>
<p>Skuvlenbeivviid gaskii várrejuvvo muhtin veardde áigi oahpaheaddjiid dahkan bargguid kommenteremii. Ođđajagemánus lágiduvvo ovddidandeaivvadeapmi, gos skuvlejeaddjiiguin gevvojit čađa čavčča oahpahusat ja dárbbu mielde buoriduvvo plána jagi 2022 skuvlemiidda.</p>
<p>Skuvlejeaddjái/vásáhusáššedovdái máksojuvvo 200 euro hávális bálká juohke skuvlenbeaivvis. Lassin skuvlenbeivviid gaskkas dáhpáhuvvan bargguid kommenteremis máksojuvvo hávális bálká. Doaimmas boahtán eará golut buhttejuvvojit.</p>
<p>Čavčča 2021 skuvlenbeaivvit leat (dmu 9–15):</p>
<p>1. skuvlenráidu (gáiddusin): maŋ 5.10., ga 27.10. ja du 18.11.</p>
<p>2. skuvlenráidu (gáiddusin): maŋ 2.11., ga 24.11. ja du 16.12.</p>
<p>Dieđáhus prošeavtta álgimis ja vuođđodieđut prošeavttas: https://www.samediggi.fi/2021/08/23/kultuvrraid-skuvla-alga-samediggi-suoma-romanasearvi-ja-nuoraid-akademiija-skuvlejit-oahpaheaddjiid-same-ja-romananuoraiguin-deaivvadeapmai/?lang=dav</p>
<p>Dárkilut dieđut prošeavttas ja skuvlemiid sisdoalus gávdnojit dáppe: https://www.nuortenakatemia.fi/hankkeet/kulttuurien-koulu/</p>
<p>Beroštuvvetgo? Sádde friijahápmásaš ohcamuša 15.9. rádjai info@samediggi.fi , čujuheapmin “Kultuvrraid skuvla´.</p>
<p type="title">Lassidieđut:</p>
<p>Ulla Aikio-Puoskari, skuvlenčálli ulla.aikio-puoskari@samediggi.fi 0108393112 Anni-Sofia Niittyvuopio, nuoraidráđi ságajođiheaddji anni-sofia.niittyvuopio@samediggi.fi 040 584 3098</p>
</body></document>
