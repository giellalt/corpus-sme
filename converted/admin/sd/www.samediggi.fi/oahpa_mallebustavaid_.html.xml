<document xml:lang="sme" id="no_id"><header><title>Oahpa mállebustávaid! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>107</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/03/24/oahpa-mallebustavaid/?lang=dav</origFileName><parallel_text xml:lang="fin" location="mallikirjaimet_tutuksi_.html"/><parallel_text xml:lang="smn" location="mallipustaveh_uapisin_.html"/><parallel_text xml:lang="sms" location="mallbukva_tobddsen_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oahpa mállebustávaid!</p>
<p><em type="italic">Čále bustávaid </em>lea álgooahpahussii oaivvilduvvon gihpa davvisámegielat mállebustávaid hárjehallamii. Gihppaga vehkiin oahppit hárjehallet čállit smávva ja stuorra bustávaid ja oahpes sániid. Bustávaid čáledettiin oahppi nanne fiinnamotorihkalaš dáidduidis. Juohke siiddus lea gova bálddas sadji, masa oahppi ieš sáhttá sárgut ja málet. </p>
<p>Čále bustávaid -gihppaga govaid lea dahkan Nora Bäck, guhte lea maid govvidan davvisámegiela vieris giela GEA-oahppamateriálaráiddu. Gihppaga lea doaimmahan, hábmen ja bardán Anni Näkkäläjärvi. Dán barggu vuolggaidea lea Petra Kuuvan anárašgielat čállinhárjehusgihppagis ” <em type="italic">Puustavhárjuttâsvihko </em>”. </p>
<p>Dáin čállingihppagiin leat geavahuvvon tekstenbustávaide vuođđuduvvi Alku -fonttat. Fonttaid lea hábmen Jarno Lukkarila ja almmustahttán Oahpahusráđđehus. Lassedieđuid fonttain gávnnat čujuhusas http://alku.typolar.com/ .</p>
<p>Gihppagiid sáhttá diŋgot Sámedikki skuvlen- ja oahppamateriáladoaimmahagas: https://www.samediggi.fi/tuote/cale-bustavaid/?lang=dav</p>
</body></document>
