<document xml:lang="sme" id="no_id"><header><title>Skuvlen- ja oahppamateriála - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>183</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/lavdegottit/skuvlen-ja-oahppamateriala/?lang=dav</origFileName><parallel_text xml:lang="eng" location="education(0).html"/><parallel_text xml:lang="fin" location="koulutus_ja_oppimateriaali(0).html"/><parallel_text xml:lang="smn" location="skovlim_ja_oppamateriaallavdikodde.html"/><parallel_text xml:lang="sms" location="skooultos-_da_mattmateriaal.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Skuvlen- ja oahppamateriálalávdegoddi</p>
<p>Skuvlen- ja oahppamateriálalávdegoddi lea sámedikki skuvlenpolitihkalaš ja sámegielat árrabajásgeassimii gullevaš evttohusaid, álgagiid, cealkámušaid ja bealiváldimiid válmmaštalli orgána. Lávdegotti mearrida maiddái oahppamateriálabarggu plánemis ja bušeahtas.</p>
<p>Lávdegotti bargun lea ovddidit sámeoahppiid vuoigatvuođaid iežaset giela ja iežasgielat oahpahussii ja maiddái ovddidit sámeoahpahusa sajádaga Suoma skuvlenortnegis. Dat bargá sámeoahpahussii gullevaš guovlluguovdasaš, álbmotlaš ja davviriikkalaš ovttasbarggu. Lávdegoddi mearrida stáhta bušeahtas (váldoluohkká 29, oahpahusministeriija) sámegielat oahppamateriála ja sámeoahpahusa ovddideapmái dárkkuhuvvon stáhtadoarjaga geavaheamis. Dat válmmaštallá sámedikki čoahkkimii oahppamateriálabuvttadeami jahkásaš ja guhkit áigge plánaid ja addá jahkásaččat sámedikki čoahkkimii ja oahpahusráđđehussii čilgehusa oahppamateriáladilis ja stáhtadoarjaga geavaheamis. Lávdegoddi válmmaštallá oktii válgabajis skuvlenpolitihkalaš dieđáhusa Sámedikki čoahkkimii.</p>
<p>Lávdegoddi vástida lassin Sámenuoraid dáiddadáhpáhusas, mii lea jahkásaččat ovttasbarggus sámiid ruovttuguovllu gielddaiguin ja sámeservviiguin ordnejuvvon mánáid ja nuoraid dáidda- ja kulturdáhpáhus.</p>
<p>Lávdegotti gieđahallan áššiid válmmaštallá ja ollašuhttá skuvlen- ja oahppamateriáladoaimmahat. Lávdegotti áššemeannudeaddjin doibmet skuvlenčálli (skuvlenpolitihkalaš ja árrabajásgeassináššit) ja oahppamateriálačálli (oahppamateriálaáššit).</p>
<p type="title">Skuvlen- ja oahppamateriálalávdegoddái gullet jagiin 2020 – 2023 čuovvovaš lahtut ja várrelahtut:</p>
<p><em type="italic">Lahtut </em>Ljetoff Tauno, sd. Magga Ulla-Maarit, vsd. Aikio-Siltala Niina Aikio Matti Valkeapää Samuel Pautamo Ellen Ravna Ellen </p>
<p><em type="italic">Várrelahtut </em>Kiprianoff Tuomas Juuso Berit-Ellen Mäenpää Iiris Hetta Elli-Marja Valkeapää Niko Jama Kaisa-Mari Lukkari Sammol </p>
</body></document>
