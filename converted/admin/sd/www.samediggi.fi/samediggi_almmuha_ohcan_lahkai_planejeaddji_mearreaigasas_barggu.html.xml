<document xml:lang="sme" id="no_id"><header><title>Sámediggi almmuha ohcan láhkai plánejeaddji mearreáigásaš barggu - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>152</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/14/samediggi-almmuha-ohcan-lahkai-planejeaddji-mearreaigasas-barggu/?lang=dav</origFileName><parallel_text xml:lang="fin" location="saamelaiskarajat_ilmoittaa_haettavaksi_suunnittelijan_maaraaikaisen_tehtavan(1).html"/><parallel_text xml:lang="smn" location="samitigge_almoot_uuccamnaal_vuavajeijee_meriaigasii_pargo.html"/><parallel_text xml:lang="sms" location="saa_mte_gg_i_lmmat_ooccamnalla_plaaneei_mie_rraiggsa_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi almmuha ohcan láhkai plánejeaddji mearreáigásaš barggu</p>
<p>Sámedikki sámegiela doaimmahat ohcá mearreáigásaš plánejeaddji, gean bargun lea dahkat sámegielaid jorgalandoaimma ja tulkonbálvalusaid ovddideami guoski čielggadan- ja ovddidanbarggu. Dárkkuhussan lea čielggadit sámi giellalága ollašuhttima eaktudan jorgalan- ja tulkonresurssaid ja sierra doaibmiid dárbbuid ja plánaid, mat laktásit jorgalan- ja tulkonbálvalusaide. Bargu álgá 1.9.2022 dahje soahpamuša mielde ja bistá 31.12.2022.</p>
<p>Gelbbolašvuođagáibádussan lea barggu eaktudan skuvlejupmi ja lassin eaktuduvvo sámegiela dáidu (ásahus 1727/95). Barggu ceavzilis dikšun eaktuda sámiid gielalaš vuoigatvuođaid, jorgalan- ja tulkondoaimma sihke sámekultuvrra ja hálddahuslaš bargguid buori dovdama. Bargohárjánupmi vástideaddji bargguin gehččojuvvo ovdun.</p>
<p>Bálká mearrašuvvá Sámedikki bálkávuogádaga gáibádusdási IV/III mielde (vuođđobálká 2645,46 euro/mb). Vuođđobálkká lassin máksojuvvojit ahkelasit, mat mearrašuvvet bargohárjánumi mielde, sihke sámeguovllus barggadettiin 24 % sámeguovllu lassi. Barggus čuvvojuvvo guovtte vahku geahččalanáigi.</p>
<p>Ohcamušaid mildosiiguin galgá doaimmahit Sámedikki čállingoddái 29.7.2022 rádjai čujuhussii: https://www.sympahr.net/public/pq.aspx?9087c9e0</p>
<p>Lassidieđuid barggus addá 23.6.2022 rádjai gielladorvočálli Anne Kirste Aikio tel. 010 839 3124.</p>
<p>Sámedikki doibmii sáhttá oahpásmit neahttačujuhusas www.samediggi.fi</p>
<p>Anáris 14.6.2022 Sámediggi</p>
</body></document>
