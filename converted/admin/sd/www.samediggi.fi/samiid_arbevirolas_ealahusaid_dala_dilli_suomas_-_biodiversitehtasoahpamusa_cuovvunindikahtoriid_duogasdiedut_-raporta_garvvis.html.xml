<document xml:lang="sme" id="no_id"><header><title>Sámiid árbevirolaš ealáhusaid dálá dilli Suomas – Biodiversitehtasoahpamuša čuovvunindikáhtoriid duogášdieđut –raporta gárvvis - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2017</year><wordcount>168</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2017/05/19/samiid-arbevirolas-ealahusaid-dala-dilli-suomas-biodiversitehtasoahpamusa-cuovvunindikahtoriid-duogasdiedut-raporta-garvvis/?lang=dav</origFileName><parallel_text xml:lang="fin" location="saamelaisten_perinteisten_elinkeinojen_nykytilanne_suomessa_-_biodiversiteettisopimuksen_seurantaindikaattorien_taustoitus_-raportti_valmis.html"/><parallel_text xml:lang="smn" location="sammilij_arbivuavalij_ialattasai_taalas_tile_suomast_-_biodiversiteetsopamus_cuavvumindikaattorij_tuavvastiaduh_-raapoort_lii_valmas.html"/><parallel_text xml:lang="sms" location="sa_mmlai_a_rbbvuodlaz_jie_llemvuo_jji_ann_jozvue_kk_laa_ddjannmest_-_biodiversite_ttsuappmoozz_vuappamindikaattori_tuagga_ciolgtos_-raportt_vaalmas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámiid árbevirolaš ealáhusaid dálá dilli Suomas – Biodiversitehtasoahpamuša čuovvunindikáhtoriid duogášdieđut –raporta gárvvis</p>
<p>Sámedikki ollášuhttán prošeavtta ulbmilin lei čielggadit sámiid árbevirolaš ealáhusaid dili ja ovdáneami. Prošeavttas háliduvvui oažžut diehtu árbevirolaš sámeealáhusain bargiid mearis ruovttuguovllus Suomas sihke diehtu ruovttuguovllus orru sámiid ealáhusráhkadusas. Prošeakta doarju Suoma riikkaidgaskasaš geatnegasvuođaid ollašuhttima biodiversitehtasoahpamuša oasil ja lasiha dálá dieđu sámekultuvrra ja sámeealáhusaid dilis Suomas. Proševtta bohtosiid sáhttá atnit ávkin go ovddiduvvo sámeealáhusaid guoski láhkaásaheapmi ja hálddahus.</p>
<p>Prošeavtta álggus kártejuvvojedje jearahallanskoviin árbevirolaš ealáhusain ožžojuvvon dietnasat, daidda geavahuvvon áigi, ealáhusaid mearkkášumit vástideaddjiide sihke boahtteáiggioidnosat. Vástadusaid analyseremis deaddu lei sámiid ruovttuguovllu bohtosiid guorahallamis.</p>
<p>Prošeavtta boađusin šattai raporta, masa leat čohkkejuvvon prošeavtta ovdáneapmi, metodat, materiála ja bohtosat. Bohtosiin čielggai ee. ahte árbevirolaš ealáhusain ožžojuvvui mearkkašahtti dienas dušše boazodoalu oasil. Árbevirolaš ealáhusaid mearkkašupmi oassin sámiid eallinvuogi ja kultuvrra bođii ovdan čielgasit ja sámiid iešmearridanvuoigatvuohta árbevirolaš ealáhusain atnojuvvui boahttevuođas dehalažžan.</p>
<p>Prošeavtta ollašuhttin ja oasseruhtadeaddjin lei Sámediggi ja váldoruhtadeaddjin lei eana- ja meahccedoalloministeriija.</p>
<p>Prošeavtta loahpparaportta sáhttá lohkat dáppe.</p>
<p>Lassidieđuid prošeavttas ja raporttas addá Sámedikki ságajođiheaddji Tiina Sanila-Aikio tel. 050 300 1780, tiina.sanila-aikio(at)samediggi.fi</p>
</body></document>
