<document xml:lang="sme" id="no_id"><header><title>Davviriikkalaš sámeoahpahusa foruma almmuheapmi ja neahttasiiddut rahppon - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>201</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/10/21/davviriikkalas-sameoahpahusa-foruma-almmuheapmi-ja-neahttasiiddut-rahppon/?lang=dav</origFileName><parallel_text xml:lang="fin" location="pohjoismaisen_saamelaisopetuksen_foorumin_ilmoittautuminen_ja_nettisivut_avattu.html"/><parallel_text xml:lang="smn" location="tave-eennamlii_samimattaattas_foorum_almottattam_ja_nettisiijdoh_lekkum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Davviriikkalaš sámeoahpahusa foruma almmuheapmi ja neahttasiiddut rahppon</p>
<p><em type="italic">Davviriikkalaš sámeoahpahusa foruma neahttasiiddut ja almmuheapmi leat rahppon. Forumii sáhttá almmuhit skábmamánu 10. beaivve rádjai. </em></p>
<p>Suoma oahpahus- ja kulturministeriija ja Sámediggi lágidit sámeoahpahusa davviriikkalaš foruma Sámekulturguovddáš Sajosis Anáris <em type="italic">1.-2.12.2021 </em>. Foruma dárkkuhussan lea oažžut oppalašgova sámeoahpahusa dilis Suomas, Ruoŧas ja Norggas sihke ovddidit sámeoahpahusa oktasašbarggu, mii ollá rájáid badjel, buot dásiin. </p>
<p>Sámedikki ságajođiheaddji Tuomas Aslak Juuso vuordá erenomážit jotkkolaš ságastallanoktavuođa oažžuma stáhtaid oahpahusvirgeoapmahaččaid, skuvlema lágideaddjiid ja sámeservošiid gaskii. – Fásta deaivvadeamit ja ságastallamat ovddidit buoremusat Suomas, Ruoŧas ja Norggas lágiduvvon sámeoahpahusa, masa galggašii láhčit njuovžilut geavadiid rájáid badjel doaibmamii.</p>
<p>– Ságastallamuš lea olu, álgimin sámegielaid ja sámegielat oahpahusa iešguđetlágan sajádagas riikkaid oahpahusláhkaásaheamis, lohká Juuso. – Foruma, mii dál lágiduvvo, lea ođđa oktasašbarggu álgu ja vuordit das olu.</p>
<p>Foruma lea rabas, muhto dáhpáhussii galgá almmuhit. Forumii sáhttá oassálastit maiddái gáiddusoktavuođa bokte.</p>
<p>Sámeoahpahusa davviriikkalaš oktasašbarggu ovddideapmi lea okta dain Suoma Davviriikkaid ministtarráđi ságajođihanbadjái ásahuvvon ulbmiliin. Foruma lea Suoma ságajođihanbaji dáhpáhus.</p>
<p>Forumii almmuhanskovit siiddus www.rajahissameoahpahus.com</p>
<p type="title">Lassidieđut:</p>
<p>Ságajođiheaddji Tuomas Aslak Juuso tuomas.juuso(at)samediggi.fi tel. 040 687 3394 / 010 839 3101 </p>
<p>I várreságajođiheaddji Anni Koivisto anni.koivisto(at)samediggi.fi tel. 040 415 5969</p>
<p>Anna Mikander Oahpahusráđđi Oahpahus- ja kulturministeriija tel. 0295 330213 anna.mikander(at)minedu.fi</p>
<p>Ulla Aikio-Puoskari Skuvlenčálli Sámediggi tel. 010 839 3112 ulla.aikio-puoskari(at)samediggi.fi</p>
</body></document>
