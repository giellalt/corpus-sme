<document xml:lang="sme" id="no_id"><header><title>Samediggi - Saamelaiskäräjät - Sajosa lássaliinniid plánengilvu lea &amp;#269;ovdojuvvon</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>198</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=469&amp;lang=davvi.html</origFileName><parallel_text xml:lang="fin" location="index2.php_option=com_content_task=view_id=469_lang=finnish.html"/><parallel_text xml:lang="smn" location="index2.php_option=com_content_task=view_id=469_lang=anaras.html"/><parallel_text xml:lang="sms" location="index2.php_option=com_content_task=view_id=469_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sajosa lássaliinniid plánengilvu lea čovdojuvvon</p>
<p>Anárlaš Tytti Bräysy evttohus <span type="quote">"Eallin lásas"</span> ja roavvenjárgalaš Anna-Leena Pyylampi evttohus <span type="quote" xml:lang="krl">"Riskun"</span> leat válljejuvvon vuoitin sámekulturguovddáš Sajosa lássaliinniid govvosa plánengilvvus. Guktot oažžuba evttohusas 500 euro sturrosaš bálkkašumi.</p>
<p>Lássaliinniid govvosa rabas plánengilvvuin ohccui sámekulturguovddáš Sajosii alladássásaš ja fiinna, dálu atmosfearai ja dovdamušaide heivvolaš unihka panelalássaliidnegovus (printtigovus), mii fállá dálu sisa iešlági ja erenomášvuođa. Lássaliidnegovus dahje - govvosat galget maiddái govvidit Sajosa dárkkuhusa, dan doaimma luonddu ja sámi iešvuođalági. Lássaliinnit dárbbašuvvojit ovdasajis doaimmahatlanjaid lásain.</p>
<p>Plánengilvu ollašuhttui guovva-njukčamánus 2011 ja gilvvus guđđojedje buohkanassii 31 evttohusa, main bálkkašanlávdegoddin doaibman Sajosa geavaheaddjiorganisašuvnnain čohkkejuvvon ovttasdoaibmanorgána, masa gulai vel arkiteaktadoaimmahaga ovddasteaddji, dohkkehii árvvoštallamii 30 evttohusa. Lávdegoddi hilggui ovtta (1) gilvoevttohusa, go dat lei doaimmahuvvon lávdegoddái gilvvu njuolggadusaid vuostásaččat.</p>
<p>Fuolalaš ja vuđolaš árvvoštallama boađusin bálkkašanlávdegoddi mearridii ovttamielalaččaŧ cealkit nammamearkkaid <span type="quote">"Eallin lásas"</span> ja <span type="quote" xml:lang="krl">"Riskun"</span> plánengilvvu vuoitin ja lotnut dáid bargguid njuolggadusaid mielde á 500 euro. Gilvvu njuolggadusaid mielde bálkkašanlávdegoddi sáhtii válljet guokte (2) evttohusa lotnun láhkai, mat devde govvosii ásahuvvon gáibádusaid buoremusat. Das lei njuolggadusaid mielde maiddái vuoigatvuohta hilgut buot evttohusaid dahje lotnut dušše ovtta barggu.</p>
<p>Bálkkašanlávdegoddi mearridii maiddái ávžžuhit, ahte govusevttohus <span type="quote">"Eallin lásas"</span> geavahuvvošii Sajosa 1. gearddi lásain ja evttohus <span type="quote" xml:lang="krl">"Riskun"</span> 2. ja 3. gearddi lásain.</p>
<p>DIEĐÁHUS, davvisamegillii</p>
<p xml:lang="kal">Eloa Ikkunassa</p>
<p xml:lang="krl">Riskuna</p>
</body></document>
