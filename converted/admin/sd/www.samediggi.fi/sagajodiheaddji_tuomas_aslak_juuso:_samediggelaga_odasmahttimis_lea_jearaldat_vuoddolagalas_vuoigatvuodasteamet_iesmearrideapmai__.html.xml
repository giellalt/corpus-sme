<document xml:lang="sme" id="no_id"><header><title>Ságajođiheaddji Tuomas Aslak Juuso: ”Sámediggelága ođasmahttimis lea jearaldat vuođđolágalaš vuoigatvuođasteamet iešmearrideapmái.” - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>345</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/01/25/sagajodiheaddji-tuomas-aslak-juuso-samediggelaga-odasmahttimis-lea-jearaldat-vuoddolagalas-vuoigatvuodasteamet-iesmearrideapmai/?lang=dav</origFileName><parallel_text xml:lang="fin" location="puheenjohtaja_tuomas_aslak_juuso:_saamelaiskarajalain_uudistamisessa_on_kyse_perustuslaillisesta_oikeudestamme_itsehallintoon__.html"/><parallel_text xml:lang="smn" location="saavajodetteijee_tuomas_aslak_juuso:_samitiggelaava_udasmitmist_lii_koccamus_mii_vuadulavalii_vuoigadvuodast_jieshaaldasman_.html"/><parallel_text xml:lang="sms" location="saaggjaa_dteei_tuomas_aslak_juuso:_saa_mte_gglaa_jj_oodummsest_lij_kooccmos_vuaddlaagglaz_vuoiggadvuodsteen_jioccvaaldsma_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ságajođiheaddji Tuomas Aslak Juuso: ”Sámediggelága ođasmahttimis lea jearaldat vuođđolágalaš vuoigatvuođasteamet iešmearrideapmái.”</p>
<p><em type="italic">Vuođđoláhkaváljagoddi ordnii ođđajagemánu 25. beaivve riikkabeivviin almmolaš gullama, gos lei fáddán ráđđehusa evttohus riikkabeivviide láhkan sámedikkis addon lága ja rihkuslága 40 logu 11 §:a rievdadeapmin. Sámedikki dilálašvuođas ovddastedje ságajođiheaddji Tuomas Aslak Juuso </em><em type="italic">, nubbi várreságajođiheaddji Leo Aikio </em><em type="italic">, láhkadoaibmagotti ja Sámedikki lahttu Pirita Näkkäläjärvi </em><em type="italic">, láhkačálli Kalle Varis </em><em type="italic">ja biras- ja ealáhusláhkačálli Sarita Kämäräinen. </em></p>
<p>Sámedikki ságajođiheaddji Tuomas Aslak Juuso deattuhii sáhkavuorustis sámediggelága ođasmahttima dehálašvuođa. – Sámediggelága ođasmahttimis lea gažaldat iešmearridanvuoigatvuođasteamet, olles álbmoga buresveadjimis ja dan eallinfámus boahttevuođas. Eamiálbmogii iešmearrideapmi lea erenomáš mávssolaš, dat lea kultuvramet stuorámus dorvvu addi. Seamma háve dan ferte maiddái sáhttit doalvut ovddos guvlui, dat galgá sáhttit ođasmuvvat álot dárbbu mielde, deattuhii Juuso.</p>
<p>Sámedikki nubbi várreságajođiheaddji Leo Aikio muitalii sáhkavuorustis dan, ahte maiddái son ieš gullá giela massán anáraččaide. Son buvttii ovdan dan, man láhkai láhkaevttohus buoridivčče giela massán olbmuid sajádaga ja vejolašvuođaid ohcalit válgalogahallamii. – Dál giellakritera dehege vuosttasin ohppon giela gáibádus ollá goalmmát bulvii, dehege mu áhkkui ja ádjái. Ođđa lága mielde reahkkášii, ahte mu áhku dehege ádjá vánhen lea hupman sámegiela vuosttas giellan. Mu oainnu mielde dát ovttačilggolaččat buorida maiddái daid anáraččaid sajádaga, geaid bearrašiin giella lea manahuvvon.</p>
<p>Sámediggeláhkadoaibmagotti ja Sámedikki lahttu Pirita Näkkäläjärvi muittuhii, ahte láhkaevttohus sisttis doallá mearkkašahtti buoridanevttohusaid jienasteami álkidahttima várás. – Sámediggeláhkaevttohusa sisttis doallan buot konkrehtalaš ovddidanevttohusat jienasteami álkidahttima várás nannešedje sámiid demokratiija. Ođastusat buoridivčče čielgasit sámiid ovttaveardásašvuođa – fuolatkeahttá das, ásai jienasteaddji čoahkkebáikkis dahje juo smávit gilis guhkkin eret boastabálvalusain. Ođastusat sáhtášedje maiddái bajidit jienastanaktiivvalašvuođa, gávnnahii Näkkäläjärvi.</p>
<list><p type="listitem">Sámedikki ovddasteaddjiid sáhkavuorut (suomagillii)</p>
<p type="listitem">Sámedikki áššedovdicealkámuš vuođđoláhkaváljagoddái</p>
<p type="listitem">Sámedikki evttohus sámediggelága nuppástusas</p>
</list><p>Dilálašvuođa neahttabáddejupmi gávdno riikkabeivviid siidduin​. Vuođđoláhkaváljagoddi lágida fáttás vel golbma gullama váljagotti čoahkkimiid oktavuođas. Dát gullamat eai leat almmolaš dilálašvuođat.</p>
<p><em type="italic">Govva: Hanne Salonen / Riikkabeaivvit </em></p>
<p type="title">Lassidieđut:</p>
<p>Tuomas Aslak Juuso Ságajođiheaddji 040 687 3394 tuomas.juuso@samediggi.fi</p>
<p>Leo Aikio II várreságajođiheaddji 040 621 6505 leo.aikio@samediggi.fi</p>
<p>Pirita Näkkäläjärvi Sámedikki lahttu 0403577006 pirita.nakkalajarvi@gmail.com</p>
<p type="title">Liŋkkat:</p>
<p>Sámediggelága ođasmahttin Sámedikki siidduin</p>
<p>Ráđđehusa evttohus riikkabeivviide láhkan sámedikkis addon lága ja rihkuslága 40 logu 11 §:a rievdadeapmin</p>
<p>Sámedikki cealkámuš ráđđehusa evttohusas (HE 274/2022) riikkabeivviide láhkan sámedikkis addon lága ja rihkuslága 40 logu 11 §:a rievdadeapmin</p>
</body></document>
