<document xml:lang="sme" id="no_id"><header><title>Kultuvrraid skuvla álgá: Sámediggi, Suoma Románasearvi ja Nuoraid Akademiija skuvlejit oahpaheaddjiid sáme- ja románanuoraiguin deaivvadeapmái - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>474</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/23/kultuvrraid-skuvla-alga-samediggi-suoma-romanasearvi-ja-nuoraid-akademiija-skuvlejit-oahpaheaddjiid-same-ja-romananuoraiguin-deaivvadeapmai/?lang=dav</origFileName><parallel_text xml:lang="fin" location="kulttuurien_koulu_kaynnistyy:_saamelaiskarajat_suomen_romaniyhdistys_ja_nuorten_akatemia_kouluttavat_opettajia_saamelais-_ja_romaninuorten_kohtaamiseen.html"/><parallel_text xml:lang="smn" location="kulttuurij_skovla_vualga_joton:_samitigge_suoma_romaniservi_suomen_romaniyhdistys_ja_nuorai_akatemia_nuorten_akatemia_skuavlejeh_mattaatteijeid_sami-_ja_romaninuorai_teivaman.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kultuvrraid skuvla álgá: Sámediggi, Suoma Románasearvi ja Nuoraid Akademiija skuvlejit oahpaheaddjiid sáme- ja románanuoraiguin deaivvadeapmái</p>
<p><em type="italic">Badjeskuvllaid ja nuppi dási oahppolágádusaid oahpaheaddjiide dárkkuhuvvon dievasmahttinskuvlenprošeakta Kultuvrraid skuvla álggaha čakčat ja joatkašuvvá jagi 2022 lohppii. Ulbmilin lea oahpaheaddjiid válbmen sáme- ja románanuoraiguin deaivvadeapmái. </em></p>
<p>– Kultuvrraid skuvla-prošeakta boahtá duođalaš dárbui, lohká skuvlen- ja oahppamateriálalávdegotti ságajođiheaddji Tauno Ljetoff. – Mishan lea dál čielggaduvvon diehtu das, ahte oahppamateriálat eai jur sisttisdoala sámedieđu. Oahpaheaddjiskuvlejumisge sámiid guoski áššit eai gieđahallo.</p>
<p>Oahpahus- ja kulturministeriija sámeoahpahusa ovddidanbargojoavku luohpadii raportta oahpahusministtarii cuoŋománus 2021. Dat ráhkadahtii maiddái sierračielggadusa vuođđooahpahusa suoma- ja ruoŧagielat oahppamateriálaid sámedieđus. – Sávan, ahte sámiid guoski diehtu skuvlaoahpahusas álgá dál lassánit ja maiddái sámiid ruovttuguovllu olggobealde ássi sámemánát ja – nuorat ožžot doarjaga identitehtii, dadjá Ljetoff.</p>
<p type="title">Mii?</p>
<p>Kultuvrraid skuvla lea čakčat álgi mávssuhis dievasmahttinskuvlenráidu, mii lea dárkkuhuvvon <em type="italic">badjeskuvllaid ja nuppi dási oahppolágádusaid oahpaheaddjiide </em>. Vuođđooahpahusa ja logahatoahpahusa oahppaplána vuođustusain gávnnahuvvo, ahte oahpahus galgá doarjut oahppiid iežaset kulturidentitehta šaddama. Dievasmahttinskuvlemis oassálastit ožžot válmmašvuođaid sáme- ja románanuoraiguin deaivvadeapmái ja maiddái nuoraid kultuvrralaš identitehta doarjumii. </p>
<p>Kultuvrraid skuvla riegádii hálos ja dárbbus lasihit dieđu ja geahpedit stereotypiijaid. Maŋimuš jagiid lea leamaš olu sáhka sáme- ja románatemáid vátnivuođas oahppogirjjiin. Ovdagáttut šaddet dávjá justa diehtemeahttunvuođas. Lassiskuvlemii lea stuorra dárbu, dasgo dál temá gieđahallamii leat fállun menddo uhcán vuogit. Áddejupmi sáme- sihke románakultuvrraid sierrasárgosiid ektui ii ohppojuvvo dálá oahppogirjjiin, iige oahpaheaddji vealttakeahttá dovdda sáme- ja románakultuvrraid sierrasárgosiid nu bures, ahte basttášii doarjut vehádatnuora, gii lea ráhkadeamen kulturidentitehta.</p>
<p>Skuvlejeaddjin doibmet sáme- ja románaáššiid áššedovdit, ja guovddáš sisdoaluid leat sáme- ja románanuorat plánen. Skuvlemat ollašuhttojit ovttas Sámedikki skuvlen- ja oahppamateriálalávdegottiin ja Suoma Románasearvvi rs:in, ja daid lea Oahpahusráđđehus ruhtadan.</p>
<p type="title">Goas?</p>
<p>Dievasmahttinskuvlenráidu čohkiida viđa skuvlenbeaivvis: golmma online- ja guovtte gáiddusbeaivvis. Online-beivviid fáddá gieđahallo joavkun ovttas Teams ja Howspace-vuloža bokte. Gáiddusbeivviin oassálastit dolvot oahpuid geavadii iežaset áigetávvaliid mielde. Oassálastit čatnasit mannat olles skuvlenráiddu čađa.</p>
<p>Skuvlenbeaivvit dollojit dmu 9-15 (sisttisd. iežas goasttidan lunšabottu ja káffebottu).</p>
<p>Čakča 2021 pilohttaskuvlema online-beaivvit 1. skuvlenráidu: maŋ 5.10., ga 27.10. ja du 18.11. 2. skuvlenráidu: maŋ 2.11., ga 24.11. ja du 16.12.</p>
<p>Skuvlemat joatkašuvvet jagi 2022 golmmain gáiddus-, ja guvttiin lagašskuvlenráidduin. Lagašskuvlemiid lea dárkkuhus doallat Oulus ja Helssegis.</p>
<p>Oahpásmuva skuvlenbeivviid dárkilut sisdollui ja áigetávvalii dáppe !</p>
<p>Skuvlemat joatkašuvvet jagi 2022 golmmain gáiddus-, ja guvttiin lagašskuvlenráidduin. Lagašskuvlemiid lea dárkkuhus doallat Oulus ja Helssegis.</p>
<p>Almmuheapmi Kultuvrraid skuvla -dievasmahttinskuvlemiidda lea rahppon.</p>
<p><span type="quote">Oahpaheaddji, leatgo dus doarvái dieđut ja válmmašvuođat doarjut sáme- ja románanuoraid sin kulturidentitehta ráhkadeamis? Man bures dovddat sáme- ja románakultuvrraid sierrasárgosiid? Oassálastte čakčat 2021 álgi mávssuhis dievasmahttinskuvlenráidui: boađe fárrui oahppat lasi ja geahpet minguin stereotypiijaid ja ovdagáttuid! Eanaš oassi skuvlemiin ordnejuvvo gáiddusin, nu ahte sáhtát oassálastit álkit nu ahte it leat gitta báikegottis.</span></p>
<p type="title">Lassidieđut:</p>
<p>Nuoraid Akademiija / Ulla Saalasti ulla.saalasti@nuortenakatemia.fi 040 567 4203</p>
<p>Sámedikki skuvlen- ja oahppamateriáladoaimmahat / Ulla Aikio-Puoskari ulla.aikio-puoskari@samediggi.fi 010 839 3112</p>
<p>Suoma Románasearvi / Dimitri Lindgren dimitri.aumensa@gmail.com 045 220 3229</p>
<p type="title">Liŋkkat:</p>
<p>Kultuvrraid skuvla – prošeaktasiidu</p>
<p>Skuvlen- ja oahppamateriálaáššit Sámedikkis</p>
<p>Sámediehtu oahpahussii &gt; www.oktavuohta.com , www.dihtosis.fi</p>
<p>Suoma Románasearvi &gt; www.suomenromaniyhdistys.fi</p>
</body></document>
