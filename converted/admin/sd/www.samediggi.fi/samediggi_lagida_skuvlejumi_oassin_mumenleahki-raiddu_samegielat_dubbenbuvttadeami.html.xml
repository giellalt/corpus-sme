<document xml:lang="sme" id="no_id"><header><title>Sámediggi lágida skuvlejumi oassin Mumenleahki-ráiddu sámegielat dubbenbuvttadeami - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>193</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/19/samediggi-lagida-skuvlejumi-oassin-mumenleahki-raiddu-samegielat-dubbenbuvttadeami/?lang=dav</origFileName><parallel_text xml:lang="fin" location="saamelaiskarajat_jarjestaa_koulutusta_osana_muumilaakso-sarjan_saamen_kielten_dubbaustuotantoa.html"/><parallel_text xml:lang="smn" location="samitigge_uarnee_skovlim_uassin_muumileehi-raaidu_samikielai_dubbampuovtadas.html"/><parallel_text xml:lang="sms" location="saa_mte_gg_reass_skooultoozz_vue_ssen_muumlie_kk-raaid_saa_m_kioli_du_bbjempuu_t_toozzast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi lágida skuvlejumi oassin Mumenleahki-ráiddu sámegielat dubbenbuvttadeami</p>
<p><em type="italic">Yle, Gutsy Animations ja Sámediggi barget ovttas ámmátlaš dubbenkultuvrra huksema ovdii buot golmma sámegillii. <span type="quote">”Juohke oassebealli buktá oktasaš beavdái buoremus čehppodagas”</span>, dadjá Sámedikki gielladorvočálli Anne Kirste Aikio. </em></p>
<p>Sámedikki sámegiela doaimmahat ja filbmaguovddáš Skábma lágidit dubbemii laktáseaddji skuvlejumi ođđajagimánus. Skuvlejumi dárkkuhussan lea sihkkarastit, ahte boahtte giđa rájes gullat Mumeniid buot golmmain Suomas hállon sámegielain.</p>
<p>Oassebealit lea soahpan, ahte davvisámegielat Mumenleahki-ráiddu buvttadeami olis boahtit oaidnit maiddái oassálas buvttadanáigodagaid anáraš- ja nuortalašgillii. Mumenleahki-ráiddu gárvvásmuvvan buot sámegielaiguin gáibida neavttáriid ohcama ja skuvlema aktiivvalaččat. Guovtti buvttadanáigodaga ollisvuohta golmma sámegielain gáibida lasseruhtadeami. Sámedikki čoavddus lea neavttáriidda ja lávluide oaivvilduvvon jietnaneaktinskuvlejumi lassin olggobeale ruhtadeami sihkkarastin.</p>
<p><span type="quote">”Mis leat ollu čeahpes ja movttegis olbmot. Lean sihkkar, ahte mii gávdnat buot gielaide buorre loaiddasteddjiid Mumeniid máilbmái”</span>, muitala Anne Kirste Aikio. <span type="quote">”Filbmaguovddáš Skábma bovdege buohkaid jietnaneaktimis beroštuvvan olbmuid geahččalit, makkár lea ámmátlaš dubben sámegielaiguin”</span>, ávžžuha Aikio.</p>
<p>Juos leat beroštuvvan skuvlejumis, sádde oanehis šleađgapoastta, mas muitalat iežat beroštumis ja oktavuođadieđuidat čujuhussii anne-kirste.aikio(at)samediggi.fi 8.1.2019 rádjái. Skuvlejumi dárkilut áigetávval almmuhuvvo ođđajagimánus.</p>
<p><em type="italic">Lassedieđut: </em></p>
<p>Anne Kirste Aikio, gielladorvočálli, tel 010 839 3124, anne-kirste.aikio(at)samediggi.fi</p>
<p>Tarja Porsanger, filbmaguovddáš Skábma, tel +358 10 839 3182, tarja.porsanger(at)samediggi.fi</p>
<p>Sámedikki ságadoalli Tiina Sanila-Aikio tel. 050 300 1780, tiina.sanila-aikio(at)samediggi.fi</p>
</body></document>
