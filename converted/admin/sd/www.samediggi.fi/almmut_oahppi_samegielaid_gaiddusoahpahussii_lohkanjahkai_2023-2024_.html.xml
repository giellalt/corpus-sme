<document xml:lang="sme" id="no_id"><header><title>Almmut oahppi sámegielaid gáiddusoahpahussii lohkanjahkái 2023–2024! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>288</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/07/almmut-oahppi-samegielaid-gaiddusoahpahussii-lohkanjahkai-2023-2024/?lang=dav</origFileName><parallel_text xml:lang="fin" location="ilmoita_oppilas_saamen_kielten_etaopetukseen_lukuvuodelle_2023-2024_.html"/><parallel_text xml:lang="smn" location="almoot_uappee_samikielai_kaidusmattaattasan_luuhamihan_2023-2024_.html"/><parallel_text xml:lang="sms" location="i_lmmet_skooulnee_kk_saa_mkioli_ougglosmatt_to_sse_lookkamekka_2023-2024_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Almmut oahppi sámegielaid gáiddusoahpahussii lohkanjahkái 2023–2024!</p>
<p>Almmut oahppi Sámegielaid gáiddusoahpahusa pilohttaprošeavtta lohkanjagi 2023–2024 oahpahussii maŋimustá 31.3.2023. Almmuheapmi guoská sihke ođđa ohppiid ja daid ohppiid, geat jotket prošeavtta oahpahusas. Almmut oahppi Hellewi-almmuhanvuogádagas  .</p>
<p type="title">Mii oahpahusaid ja geasa?</p>
<p>Gáiddusoahpahusprošeakta fállá sámegiela (anárašgiela, nuortalašgiela dahje davvisámegiela) vuođđooahpahusa dahje logahatskuvlejumi dievasmahtti sámegiela oahpahusa 2 vahkkodiimmu. Maiddái ovdaoahpahusa oahppit sáhttet oassálastit prošeavtta oahpahussii. Oahpahus lea dárkkuhuvvon sámeohppiide, geat orrot sámiid ruovttuguovllu gielddaid olggobealde ja geaid bearraša dahje soga giella lea sámegiella (anárašgiella, nuortalašgiella dahje davvisámegiella). Sámegiela ii dárbbaš vel máhttit, vai sáhttá oassálastit oahpahussii. Prošeakta ii fála oahpahusa rávesolbmuide.</p>
<p type="title">Gii sáhttá almmuhit?</p>
<p>Almmuheami sáhttá dahkat oahpahusa ordnejeaddji, rektor dahje fuolaheaddji. Go fuolaheaddji almmuha oahppi oahpahussii, de mii sávvat fuolaheaddji váldit oktavuođa oahppi skuvlii. Mii sávvat fuolaheaddji almmuhit, ahte oahppi háliida ja sus lea maid vejolašvuohta oassálastit sámegiela gáiddusoahpahussii.</p>
<p type="title">Almmuheami maŋŋel?</p>
<p>Almmuheaddji oažžu nannehusa iežas rávdnjepostii. Oahpahussii oassálastimis šiehtadit oahppi ruovttugielddain almmuhanáiggi maŋŋel. Dán maŋŋel ráhkadišgoahtit oahpahusjoavkkuid ja sámegiela oahpahusa diibmoplána ovttasbarggus skuvllaiguin. Oahpahusjoavkkut juhkkojuvvojit juohke sámegillii ja nu, ahte dat váldet vejolašvuođaid mielde vuhtii ohppiid agi, giellamáhtu ja skuvlafievrridemiid. Oahpahus ordnejuvvo gielain ja joavkkuin, main leat unnimustá guokte oahppi dahje studeantta.</p>
<p>Fuomáš, ahte muhtin gávpogat (ee. Helsset, Oulu ja Roavvenjárga) lágidit davvisámegiela oahpahusa maiddái lagašoahpahussan. Juos dus lea miella searvat oahpahussii, de váldde oktavuođa iežat skuvlla rektorii dahje gávpoga skuvlavirgedoaimmahahkii!</p>
<list><p type="listitem">Almmut oahppi oahpahussii</p>
<p type="listitem">Almmuhanrávvagat</p>
</list><p>Sámegielaid lohkanjahkeskuvlejumiid ja iešguđet dási oanehisskuvlejumiid ordne Sámi oahpahusguovddáš , mii fállá áidna ámmátlaš oahppolágádussan sámegielaid ja sámi kultuvrra oahpu Suomas. Oahpásnuva oahppolágádusa oahppofálaldahkii !</p>
<p type="title">Boahttevaš dilálašvuođat</p>
<p><em type="italic">Sámegielaid gáiddusoahpahusa vánheneahket ja infodilálašvuohta áššis beroštuvvan vánhemiidda </em></p>
<p>ga 15.3.2023 dii 18.00–19.00</p>
<p>Oassálastinliŋka: Searvva čoahkkimii dás</p>
<p><em type="italic">Bures boahtin mielde sámegielaid gáiddusoahpahussii! </em></p>
<p type="title">Eanet dieđut:</p>
<p>Hanna Helander, prošeaktahoavda Ohcejoga gielda hanna.helander@edu.utsjoki.fi 040 701 2094</p>
<p>Arla Magga, prošeaktakoordináhtor Sámediggi arla.magga@samediggi.fi 040 687 5989</p>
<p>https://www.saamenetaopetus.com/</p>
<p>https://www.samediggi.fi/toiminta/koulutus-ja-oppimateriaali/</p>
</body></document>
