<document xml:lang="sme" id="no_id"><header><title>Sámedikki válggain 2.9.-30.9.2019 jienasteapmi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>199</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/03/samedikki-valggain-2-9-30-9-2019-jienasteapmi/?lang=dav</origFileName><parallel_text xml:lang="fin" location="saamelaiskarajien_vaaleissa_2_9_-30_9_2019_aanestaminen.html"/><parallel_text xml:lang="smn" location="samitige_vaaljain_2_9_-30_9_2019_jienastem.html"/><parallel_text xml:lang="sms" location="saa_mtee_gg_vaalin_2_9_-30_9_2019_jionstummus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki válggain 2.9.-30.9.2019 jienasteapmi</p>
<p><em type="italic">Válgaáššebáhpárat leat postejuvvon girjejuvvon reiven juohke jietnavuoigadahtton olbmui vuossárgga 2.9.2019. </em><em type="italic">Girjejuvvon reive lea árvopoasta, nu ahte jienasteaddji galgá viežžat dan iežas poastadoaibmabáikkis go lea ožžon almmuhusa poasttas. </em></p>
<p>Válggain jienasteapmi dáhpáhuvvá nu, ahte jienasteaddji máhcaha gárvvisin máksojuvvon ja devdojuvvon sáddenkonfaluhtas girjejuvvon reiven poastta bokte iežas vuolláičállin sáddenreivve ja válgakonfaluhttii biddjon válgalihpo.</p>
<p>Postii válgaáššegirjjiid galgá guođđit nu áiggil, ahte dat gerget Anárii <em type="italic">maŋimustá 30.9.2019 </em>ovdal jienaidrehkenastima álgima. Dán áigemeari; <em type="italic">30.9.2019 diibmu 18.00 </em>maŋŋá boahtti válgaáššegirjjiid válgalávdegoddi ii sáhte váldit vuhtii jienaidrehkenastimis. </p>
<p>Jienasteaddji sáhttá maid máhcahit poastta sajis iežas válgaáššegirjjiidis persovnnalaččat virgeáigge áigodagas <em type="italic">16.9. – 27.9.2019 </em>válgalávdegotti doaimmahahkii: Sámediggi, Válgalávdegotti doaimmahat, čujuhus: Sámekulturguovddáš Sajos, Menesjärventie 2 A, 99870 Anár. </p>
<p>Sámiid ruovttuguovllus leahkki lágádusain divššuvuloš olbmot, ja maiddái dat ruovttus leahkki divššuvuloš olbmot, geat eai muđui sáhtášii jienastit, ožžot dárbbašettiin veahkeheaddji dikšunbáikkis jienasteami várás. Ášši birra váldde oktavuođa válgalávdegotti doaimmahahkii juogo telefovnnain dahje šleađgapoasttain.</p>
<p>Válgabeaivve jienasteapmi ii ordnejuvvo jagi 2019.</p>
<p><em type="italic">Geahča evttohaslisttá dáppe . </em></p>
<p>Sámedikki válggat doaimmahuvvojit 2.9. – 30.9.2019. Válggain válljejuvvojit 21 lahtu ja njeallje várrelahtu sámediggái doaibmabadjái 2020 – 2023. Jienasteaddji oažžu válgaáššegirjjiid girjejuvvon reiven veahkadatdieđuide 31.12.2018 almmuhuvvon poastačujuhussii.</p>
<p type="title">Lassedieđut</p>
<p>Sámedikki válgalávdegoddi Sámekulturguovddáš Sajos Menesjärventie 2A 99870 Anár</p>
<p>+358 10 839 3120, +358 10 839 3127 vaalit(at)samediggi.fi</p>
</body></document>
