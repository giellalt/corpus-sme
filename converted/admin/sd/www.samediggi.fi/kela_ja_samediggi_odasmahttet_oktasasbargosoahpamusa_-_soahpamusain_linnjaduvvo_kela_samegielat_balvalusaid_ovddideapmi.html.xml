<document xml:lang="sme" id="no_id"><header><title>Kela ja sámediggi ođasmahttet oktasašbargosoahpamuša - soahpamušain linnjáduvvo Kela sámegielat bálvalusaid ovddideapmi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>299</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/11/18/kela-ja-samediggi-odasmahttet-oktasasbargosoahpamusa-soahpamusain-linnjaduvvo-kela-samegielat-balvalusaid-ovddideapmi/?lang=dav</origFileName><parallel_text xml:lang="fin" location="kela_ja_saamelaiskarajat_uudistavat_yhteistyosopimuksensa_-_sopimuksella_linjataan_kelan_saamenkielisten_palvelujen_kehittamista.html"/><parallel_text xml:lang="smn" location="kela_ja_samitigge_udasmiteh_oovtastpargosopamus_-_sopamussain_linjejeh_kela_samikielalij_palvalusai_ovdedem.html"/><parallel_text xml:lang="sms" location="kela_da_saa_mte_gg_oodee_ohttaztuajjsuappmoozzas_-_suappmoozzin_li_njjeet_kela_saa_mkiollsaz_kaazzkoozzi_ooudasviikkmoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kela ja sámediggi ođasmahttet oktasašbargosoahpamuša – soahpamušain linnjáduvvo Kela sámegielat bálvalusaid ovddideapmi</p>
<p><em type="italic">Kela ja sámediggi ráđđádallet oktasašbarggus sámiid sosiáladorvvu buorideami várás. Deaivvadeamis, mii lágiduvvo Anáris, ođasmahtto maiddái Kela ja sámedikki 30 jagi deavdi oktasašbargosoahpamuš. </em></p>
<p>Kela ja sámedikki ovddasteaddjit deaivvadit Anáris sámekulturguovddáš Sajosis duorastaga 18.11. Deaivvadeami dárkkuhussan lea ráđđádallat das, man láhkai Kela ja sámediggi sáhttet ovttas ovddidit sámiid sosiáladorvvu ja sámi giellalága ollašuvvama Kela bálvalusain.</p>
<p>Deaivvadeamis ođasmahtto seammá háve Kela ja sámedikki 30 jagi deavdi oktasašbargosoahpamuš. Kela lea leamaš vuosttas almmolaš bálvalusa doaibmi, gii lea bargan bálvalusaid ovddideami guoski oktasašbargosoahpamuša sámedikkiin.</p>
<p>Kela bajimuš hoavda <em type="italic">Outi Antila </em>oassálastá ráđđádallamiidda Anáris. Antila atná oktasašbarggu sámedikkiin dehálažžan, danin go dat veahkeha Kela čuovvut systemáhtalaččat ovttaveardásaš áššedikšuma ollašuvvama. </p>
<p>– Ođđa soahpamuš linnjáda ovddibu dárkilabbot ja viidásabbot Kela sámegielat bálvalusaid ovddidanulbmiliid, muitala Antila.</p>
<p>– Kela ja sámedikki oktasašbargosoahpamuš láhčá vuođu duođalaš ovttaveardásašvuođa ollašuvvamii geavadis. Lea dehálaš, ahte sápmelaš sáhtášii boahttevuođas dikšut Kela-ášši iežas eatnigielain – maiddái elektrovnnalaččat, gávnnaha sámedikki I várreságajođiheaddji <em type="italic">Anni Koivisto. </em></p>
<p>Kela ja sámedikki ođasmahtton oktasašbargosoahpamušas sohppojuvvo ee čuovvovaš áššiid birra:</p>
<list><p type="listitem">Kela geahččala ulbmildiđolaččat ovddidit sámi giellalága ollašuvvama geavadis.</p>
<p type="listitem">Kela ovddida aktiivvalaččat sámegielat bálvalusaid, nu ahte mielde neahttaáššedikšun.</p>
<p type="listitem">Kela jorgalahttá sámegillii skoviid ja elektrovnnalaš áššedikšuma áššebáhpáriid.</p>
<p type="listitem">Kela juohká dieđuid sámegielat bálvalusain jeavddalaččat.</p>
<p type="listitem">Sámediggi movttiidahttá sámegielagiid geavahit Kela sámegielat bálvalusaid.</p>
<p type="listitem">Kela vuhtii váldá rekryterendoaimmain sámegiela dáiddu ja kulturdovdama.</p>
</list><p>Kela lea maŋimuš jagiid áigge ovddidan aktiivvalaččat sámegielat bálvalusaid. Kela olggos attii sámegielat neahttasiidduid 2019-2020 ja fállá maiddái Elämässä.fi – siidduin áššedikšunneavvagiid sámegillii. Lassin Kelas sáhttá printet brošyraid ja 30 ovdoskovi sámegillii. Kela fállá beaivválaččat telefon- ja gáiddusbálvaleami davvisámegillii. Kelas lea bargán maiddái sámegielat diehtojuohkima áššedovdi jagi 2020 rájes.</p>
<p>Kela ja sámedikki čuovvovaš deaivvadeami isidastá Kela, ja deaivvadeapmi lágiduvvo Helssegis skábmamánus 2022.</p>
<p type="title">Lassidieđut mediai</p>
<p>Antti Jussila, Kela, áššehasa lagašbálvalusaid boađusovttadaga hoavda, t. 040 834 5703</p>
<p>Anni Koivisto, sámedikki I várreságajođiheaddji, anni.koivisto@samediggi.fi, t. 040 415 5969</p>
</body></document>
