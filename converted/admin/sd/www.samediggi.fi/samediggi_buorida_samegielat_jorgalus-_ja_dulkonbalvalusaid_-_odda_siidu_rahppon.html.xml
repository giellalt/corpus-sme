<document xml:lang="sme" id="no_id"><header><title>Sámediggi buorida sámegielat jorgalus- ja dulkonbálvalusaid – ođđa siidu rahppon - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>323</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/11/07/samediggi-buorida-samegielat-jorgalus-ja-dulkonbalvalusaid-odda-siidu-rahppon/?lang=dav</origFileName><parallel_text xml:lang="fin" location="saamelaiskarajat_kehittaa_saamenkielisia_kaannos-_ja_tulkkauspalveluita_-_uusi_sivusto_avattu.html"/><parallel_text xml:lang="smn" location="samitigge_oovded_samikielalijd_jurgalem-_ja_tulkkumpalvalusaid_-_udda_siijdoh_lekkum.html"/><parallel_text xml:lang="sms" location="saa_mte_gg_pue_rad_saa_mkiollsaz_jaargla_ttem-_da_tu_lkkeemkaazzkoozzid_-_odd_seiddos_aa_vuum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi buorida sámegielat jorgalus- ja dulkonbálvalusaid – ođđa siidu rahppon</p>
<p>Sámegiela doaimmahat lea ođasmahttán siiddu, gos gávdná listtu freelancer-jorgaleddjiin ja dulkkain. Ođđa siidui beasát <em type="italic">dáppe </em>. Siidui leat lasihuvvon ođđa sámegielaid jorgaleddjiid ja dulkkaid dieđut ja dahkkon rávvagat jorgalusaid ja dulkoma diŋgomii. Dan lassin ohcanmekanisma lea buoriduvvon. Dán ođasmahttinbarggu ulbmiliin lea álkidahttit dulkkaid ja jorgaleddjiid juksama ja maid ovddidit sámegielat bálvalusaid ollašuvvama buoret. Siiddu bokte sáhttet dulkkat ja jorgaleaddjit almmuhit jus hálidit namaset lasihuvvot dieđuide. </p>
<p>Sámi giellalága vuođul sámedikki sámegiela doaimmahaga bargun lea doaimmahit jorgalusaid eiseválddiide ja sámedikkis sáhttá maid diŋgot jorgalusaid. Jorgalusaid diŋgomii Sámedikkis gávdnojit rávvagat <em type="italic">dáppe </em>. Sámediggi vuoruha diŋgojumiin daid eiseválddiid geaidde guoská sámi giellaláhka. Dan lassin sámegiela doaimmahat veahkeha freelancer-jorgaleddjiid gávdnamis, jos sámegiela doaimmahaga jorgaleaddjit eai sáhte váldit jorgalanbarggu ja veahkehit maiddái dulkkaid gávdnamis. </p>
<p>Sámediggi lea dahkan ođasmahttima ovttasbarggus Sámi oahpahusguovddáža jođihan Sámegielaid dulkon -fitnuin. Ođđa siiddus leat fitnus ráhkaduvvon rávagihppagat, ja daid dulkkaid namat, geat leat čađahan fitnu sámegielat dulkonskuvlejumi. Listui leat maid dál dievasmahttán dieđuid goas dulkkat barget, makkár surggiide sii leat spesialiseren iežaset ja movt sin fáhte. Siidui leat maid buoridan ohcama, vai johtileabbo gávdná dulkka dahje jorgaleaddji.</p>
<p>Mii leat ožžon máhcahaga ahte lea váttis gávdnat sámegielat dulkkaid ja jorgaleddjiid, ja danin leat ovddidan dán siiddu, muitala gielladorvočálli Anne Kirste Aikio ja joatká: -Mii oaidnit ahte eiseválddiin lea ain eanet hállu buvttadit sisdoaluid sámegillii ja jorgalan- ja dulkondárbbut leat lassánan sakka. Sávvat ahte dát mokta buvttadit sámegielat bálvalusaid ii buđđosivččii dasa ahte eai leat dulkkat ja jorgaleaddjit gávdnomis.</p>
<p>Sámegiela doaimmahat lea maiddái dán čavčča áigge čielggadeamen dan mo ovddidit ja beavttálmahttit sámegiela doaimmahaga jorgalanbálvalusaid vai dat ain buoret sáhtášii bálvalit eiseválddiid ja sámedikki iežas jorgalandárbbuid. Sámediggi sávvá ahte boahtte jahkái evttohuvvon lassiresurssat jorgaleddjiid bálkáheapmái nannejuvvojit Suoma riikkabeivviin ja dainna lágiin sámiid gielalaš vuoigatvuođaid dilli buorránivččii.</p>
<list><p type="listitem">Sámedikki jorgaleaddjiid ja dulkkaid ohcanbálvalus</p>
<p type="listitem">Sámegielat dulkon -fitnu siiddut (suomagillii): Saamen kielten tulkkaus –hanke – Sogsakk.fi</p>
</list><p type="title">Lassidieđut áššis:</p>
<p>Anne Kirste Aikio, gielladorvočálli anne-kirste.aikio@samediggi.fi tel. 040 707 5626 / 010 839 3124</p>
</body></document>
