<document xml:lang="sme" id="no_id"><header><title>Sámi gielladahku -bálkkašupmi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>299</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/doaibma/samegiella/sami-gielladahku-balkkasupmi/?lang=dav</origFileName><parallel_text xml:lang="fin" location="saamen_kieliteko-palkinto.html"/><parallel_text xml:lang="smn" location="saami_kielataho-palhasume.html"/><parallel_text xml:lang="sms" location="saa_m_kiolltuajj-cistt.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi gielladahku-bálkkašupmi</p>
<p>Sámi gielladahku-bálkkašumi dárkkuhussan lea addit dovddastusa sámegielat bálvalusaid ja sámegiela sajádaga ovddideapmin dahkkon ánssolaš barggus Suomas. Sámegielain dárkkuhuvvo davvisáme-, anáraš- ja nuortalašgiella. Bálkkašumi dárkkuhussan lea movttiidahttit bálkkašumi oažžu buoridit ain ovddežis sámegiela ovdii dahkkon barggu ja movttiidahttit buot virgeoapmahaččaid buoridit sámegiela sajádaga. Bálkkašumi oažžu sáhttet evttohit sámi giellaráđi lahtut ja várrelahtut giellaráđi čoahkkimis. Bálkkašupmi mieđihuvvo oktii válgabaji áigge sámi giellaráđi mearridan áigge. Sámi gielladahku-bálkkašumi mieđiha sámi giellaráđđi.</p>
<p>Bálkkašupmi mieđihuvvo ovdasajis virgeoapmahaččaide ja servošiidda ja dušše sierra vuođustusaiguin priváhtaolbmuide. Sámi gielladahku-bálkkašupmi lea dáiddabálkkašupmi, mii galgá govvidit sámegiela ja kultuvrra riggodaga ja máŋggahámatvuođa. Bálkkašupmi rievdá juohke njealját jagi (válgabaji mielde) ja dan dahkamis vástida Sámi Duoji rs. válljen sámedáiddár dahje -duojár.</p>
<p><em type="italic">Sámi gielladahku -bálkkašumi njuolggadusat </em></p>
<p type="title">Bálkkašumi leat ožžon:</p>
<p><em type="italic">2019 </em></p>
<p>Sámedikki sámi giellaráđđi mieđihii Sámi gielladahku -bálkkašumi Pasila vuođđoskuvlii ja dan guovttegielat davvisámegiella-suomagiella-luohkkái. Sámedikki giellaráđđi vuođustallá mearrádusa ee. dainna, ahte Pasila vuođđoskuvlla doaibmavuohki addá doaivaga ja láhčá vejolašvuođaid, ahte gávpogis sáhttá geavahit sámegiela, eallit sápmelažžan ja oahppat kultuvrra.</p>
<p>Sámi gielladahku – bálkkašupmi lea duodji, man duojára lea válljen Sámi Duodji rs. Bálkkašupmi lei muoras ráhkaduvvon gárri, mii lea čiŋahuvvon čoarvemateriálain. Gári lea duddjon duojár <em type="italic">Ilmari Tapiola, </em>Ohcejoga </p>
<p><em type="italic">2015 </em></p>
<p>Sámi gielladahku -bálkkašupmi lea duodji, man duojára lea válljen Sámi Duodji rs. Bálkkašupmi lei ceakkogođđinmuoraiguin gođđojuvvon árbevirolaš nuortalašrátnu, man lea gođđán nuortalaš <em type="italic">Aune Mettäpuro </em>Čeavetjávrris. </p>
<p><em type="italic">2013 </em></p>
<p>Sámi gielladahku -bálkkašupmi lea duodji, man duojára lea válljen Sámi Duodji rs. Bálkkašupmin ledje guokte <em type="italic">Outi Pieski </em>málen távvala. </p>
<p><em type="italic">2011 </em></p>
<p>Sámi gielladahku -bálkkašupmi lea duodji, man duojára lea válljen Sámi Duodji rs. Bálkkašupmi lei veaddeduodji: veaddelihtti (nuortalašgillii <em type="italic">vuä´ddču´ǩǩ </em>), leaibelihtti (nuortalašgillii <em type="italic">lei´bbtiskk </em>) ja sohkarlihtti (nuortalašgillii <em type="italic">säähharne´cc </em>) ja dáid lea duddjon duojár, <em type="italic">Matleena Fofonoff </em>Njižžejávrris, Anáris. </p>
<p><em type="italic">2010 </em></p>
<p>Sámi gielladahku – bálkkašupmi lea duodji, man duojára lea válljen Sámi Duodji rs. Bálkkášupmi lei duodji, soahkebáhkis duddjojuvvon gárri ja dan lea duddjon duojár, lektor <em type="italic">Ilmari Laiti </em>Anáris. </p>
</body></document>
