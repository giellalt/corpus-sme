<document xml:lang="sme" id="no_id">
  <header>
    <title>Sámegiella lea čaffat!</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2004</year>
    <wordcount>11878</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <multilingual>
      <language xml:lang="sma"/>
      <language xml:lang="smj"/>
    </multilingual>
    <origFileName>http://samediggi.no/filnedlasting.aspx?FilId=130&amp;ct=.pdf</origFileName>
    <parallel_text xml:lang="nob" location="melding_om_samisk_sprak_norsk.pdf"/>
    <metadata>
      <uncomplete/>
    </metadata>
    <version>XSLtemplate $Revision: 32698 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="italic">Sámegiella lea čaffat! </em>
    </p>
    <p>Sámediggeráđi dieđáhus sámegiela birra</p>
    <p>18.03.2004</p>
    <p>
      <em type="italic">1 Álggahus .............................................................................................................................................. 5 </em>
    </p>
    <p>
      <em type="italic">2  Giellapolitihka doahpaga čilgen ........................................................................................................ 5 </em>
    </p>
    <p>
      <em type="italic">3 Sámedikki giellabarggu vuođđu ......................................................................................................... 6 </em>
    </p>
    <p>
      <em type="italic">3.1 Stáda ovddasvástádus sámegielas ................................................................................................ 6 </em>
    </p>
    <p>
      <em type="italic">3.2 Lágat mat nannejit sámegiela geavaheami ................................................................................... 6 </em>
    </p>
    <p>
      <em type="italic">3.3 ILO-konvenšuvdna nr. 169 .............................................................................................................. 6 </em>
    </p>
    <p>
      <em type="italic">3.4  Álgoálbmotgielaid dahje minoritehtagielaid Eurohpá lihttu ......................................................... 7 </em>
    </p>
    <p>
      <em type="italic">3.5 Stuoradiggedieđáhusat ................................................................................................................... 7 </em>
    </p>
    <p>
      <em type="italic">3.6 Sámediggeplána .............................................................................................................................. 7 </em>
    </p>
    <p>
      <em type="italic">3.7 Ovttasbargošiehtadusat fylkkagielddaiguin ................................................................................... 8 </em>
    </p>
    <p>
      <em type="italic">3.8 Davviriikkalaš giellaovttasbargu ..................................................................................................... 8 3.8.1 Sámi giellalávdegoddi .............................................................................................................. 8 </em>
    </p>
    <p>
      <em type="italic">4 Giela birra oppalaččat ......................................................................................................................... 9 </em>
    </p>
    <p>
      <em type="italic">5 Sámedikki doaibmabijut ................................................................................................................... 10 </em>
    </p>
    <p>
      <em type="italic">5.1 Sámegiela čalmmustahttin ........................................................................................................... 10 5.1.1 Vuoruhuvvon doaibmabijut .................................................................................................... 11 </em>
    </p>
    <p>
      <em type="italic">5.2 Dárbu sámegillii ............................................................................................................................. 11 5.2.1 Vuoruhuvvon doaibmabijut .................................................................................................... 12 </em>
    </p>
    <p>
      <em type="italic">5.3 Giellaplánat .................................................................................................................................... 13 5.3.1 Vuoruhuvvon doaibmabijut .................................................................................................... 13 </em>
    </p>
    <p>
      <em type="italic">5.4 Diehtojuohkin ................................................................................................................................. 13 5.4.1 Vuoruhuvvon doaibmabijut .................................................................................................... 14 </em>
    </p>
    <p>
      <em type="italic">5.5 Sámegiela hálddašanguovllu suohkanat ..................................................................................... 14 5.5.1 Vuoruhuvvon doaibmabijut .................................................................................................... 15 </em>
    </p>
    <p>
      <em type="italic">5.6 Prošeaktaruđat .............................................................................................................................. 16 5.6.1 Vuoruhuvvon doaibmabijut .................................................................................................... 16 </em>
    </p>
    <p>
      <em type="italic">5.7 Sámegiela hálddašanguovllu viiddideapmi ................................................................................. 16 5.7.1 Vuoruhuvvon doaibmabijut .................................................................................................... 16 </em>
    </p>
    <p>
      <em type="italic">5.8 Giellaguovddážat ........................................................................................................................... 17 5.8.1 Sámegiel giellagelbbolašvuođaguovddáš ............................................................................. 17 5.8.2 Vuoruhuvvon doaibmabijut .................................................................................................... 17 </em>
    </p>
    <p>
      <em type="italic">5.9.1 Vuoruhuvvon doaibmabijut .................................................................................................... 18 </em>
    </p>
    <p>
      <em type="italic">5.10 Terminologiija ja ovttasbargu ..................................................................................................... 18 5.10.1 Sámedikki tearbmajoavkkut ............................................................................................... 18 5.10.2 Vuoruhuvvon doaibmabijut ................................................................................................. 19 </em>
    </p>
    <p>
      <em type="italic">5.11 Mánát ja nuorat ........................................................................................................................... 19 5.11.1 Mánáid ja nuoraid sámegielovdáneapmi ........................................................................... 20 5.11.2 Skuvllat ja mánáidgárddit .................................................................................................... 20 5.11.4 Vuoruhuvvon doaibmabijut ................................................................................................. 21 </em>
    </p>
    <p>
      <em type="italic">5.12 Giellaovddidanbarggut vuoras olbmuid várás ........................................................................... 21 5.12.1 Vuoruhuvvon doaibmabijut ................................................................................................. 22 </em>
    </p>
    <p>
      <em type="italic">5.13 Giellaovddidanbarggut sámiid ja earáid várás, geat eai máhte sámegiela ............................ 22 5.13.1 Vuoruhuvvon doaibmabijut ................................................................................................. 22 </em>
    </p>
    <p>
      <em type="italic">5.14 Giellaovddidanbarggut sámiid ja earáid várás, geat máhttet sámegiela ................................ 23 5.14.1 Vuoruhuvvon doaibmabijut ................................................................................................. 23 </em>
    </p>
    <p>
      <em type="italic">5.15 Teknologiija .................................................................................................................................. 23 5.15.1 Vuoruhuvvon doaibmabijut ................................................................................................. 24 </em>
    </p>
    <p>
      <em type="italic">5.16 Media ja girjjálašvuohta .............................................................................................................. 25 5.16.2 Vuoruhuvvon doaibmabijut ................................................................................................. 26 </em>
    </p>
    <p>
      <em type="italic">5.17 Sámi báikenamat ja galben ........................................................................................................ 26 5.17.1. Vuoruhuvvon doaibmabijut ................................................................................................ 26 </em>
    </p>
    <p>
      <em type="italic">5.18 Sámegiela evalueren .................................................................................................................. 26 5.18.1 Sámelága giellanjuolggadusaid evalueren ......................................................................... 27 5.18.2 Vuoruhuvvon doaibmabijut ................................................................................................. 27 </em>
    </p>
    <p xml:lang="smj">
      <em type="italic">6 Giellajoavkkut .................................................................................................................................... 27 </em>
    </p>
    <p>
      <em type="italic">6.1 Davvisámegiella ............................................................................................................................. 27 6.1.1 Davvisámegiela dilli ................................................................................................................ 27 6.1.2 Sámedikki giellapolitihkka davvisámiguovlluin .................................................................... 29 6.1.3 Ulbmilat ................................................................................................................................... 29 6.1.4 Vuoruhuvvon doaibmabijut .................................................................................................... 29 </em>
    </p>
    <p xml:lang="sma">
      <em type="italic">6.2 Åarjelsaemiengiele ........................................................................................................................ 30 </em>
    </p>
    <p>
      <em type="italic">6.2 Oarjelsámegiella ............................................................................................................................ 33 6.2.1 Oarjelsámegiela dilli ............................................................................................................... 33 6.2.2 Sametingets språkpolitikk i sørsamisk område ................................................................... 34 6.2.3 Ulbmilat ................................................................................................................................... 35 6.2.4 Vuoruhuvvon doaimmat ......................................................................................................... 35 </em>
    </p>
    <p xml:lang="smj">
      <em type="italic">6.3 Julevsámegiella .............................................................................................................................. 36 </em>
    </p>
    <p>
      <em type="italic">6.3.2 Sámedikki giellapolitihkka julevsámi guovllus ..................................................................... 41 6.3.3 Ulbmilat ................................................................................................................................... 41 6.3.4 Vuoruhuvvon doaimmat ......................................................................................................... 42 </em>
    </p>
    <p>7 Ekonomalaš ja hálddahuslaš váikkuhusat ...................................................................................... 44</p>
    <p>8 Girjjálašvuohta .................................................................................................................................. 45</p>
    <p xml:lang="smj">
      <em type="bold">1 ÁLGGAHUS </em>
    </p>
    <p>Dáinna dieđáhusain sámegiela birra háliida Sámediggeráđđi addit vuođu viiddes ja oppalaš ságastallamii sámi giellapolitihkas. Dieđáhus lea vuolggasadjin Sámedikki giellapolitihkalaš bargguide. Sámedikkis berre leat bajitdási ovddasvástádus bargat sámegiela giellaovddiidemiin, ii ge galgga bargat dušše ovdánahttit sámegiela, muhto maiddái miellaguottuid ja kulturipmárdusa ektui. Jus sámegielas, sámi kultuvrras ja servodateallimis galgá leat boahtteáigi, de lea dárbbašlaš ásahit guovttegielalaš servodagaid doppe gos dat lea vejolaš.</p>
    <p>Dán dieđáhusa vuođđu lea <em type="italic">Sámediggeplána 2002-2005</em>, <em type="italic">Iskkadeapmi sámegiela geavaheami birra 2000</em>, Sámediggeráđi čilgehus barggu birra mii guoská sámegillii guovvamánu 2002 dievasčoahkkimis áššis 05/02 ja dálá gielladilli. Sámedikki áigumuš lea ahte sámegiella galgá suodjaluvvot ja ovddiduvvot.  </p>
    <p>Gielain olmmoš bajásšaddá dihto kultuvrii ja servodahkii ja sosialiserejuvvo oktavuhtii. Eatnigiella lea jurddašeami vuođđu, eatnigielain olmmoš máhttá buoremusat buktit ovdan jurdagiiddis. Eatnigiela birra sáhtášii maiddái atnit metafora <em type="italic">eallin </em>dahje<em type="italic"> váimmu giella</em>. Giella lea ge okta sámi kultuvrra vuđoleamos beliin. Gielas leat buot sámi álbmoga árvvut, vásáhusat ja máhtolašvuohta. Go giellain sáhttá fievrridit kulturárbbi buolvvas bulvii, de dat nanne identitehta. Buot diehtu iežas giela birra nanne sihke olbmo ja olles gielalaš minoritehta identitehta. Giela árvu mearkkaša ollu olbmo iešipmirdeapmái ja iešrealiseremii. Oktasaš giella lea okta deháleamos identitehtahábmejeaddji osiin vaikko guđe servodagas. Lea danne dehálaš ahte sámegiella ovttastahttojuvvo juohke suorggis sámi servodaga huksemis. </p>
    <p xml:lang="smj">
      <em type="bold">  GIELLAPOLITIHKA DOAHPAGA ČILGEN  </em>
    </p>
    <p>Giellapolitihkain ipmirduvvo giela almmolaš (virggálaš) sajádahkii guoskevaš doaimmaid. Sátnegirjji čilgehusa mielde dat lea <span type="quote">”politihkka, mii guoská iešguđet gielaid (almmolaš) sajádahkii máŋggagielat riikkas”</span>. Giellapolitihkain dahje giellaplánemiin oaivvilduvvo maid giellageavaheami stivren servodagas. Dáinna oaivvilduvvo ee. giela servodatlaš stáhtusa meroštallan ja stivren (omd. lágat ja láhkaásahusat). Giellapolitihkain oaivvilduvvo maid giellagáhtten. Dása gullet ee. mearrádusat čállinhámiin, ođđa terminologiijain, amas sániid geavaheamis ja loatnasániin (Cooper 1989:29-34.) Dása berrejit maid gullat doaibmabijut maid bokte giellagáhtten čađahuvvo geavatlaččat.</p>
    <p>Ollu riikkat leat máŋggagielat riikkat. Danne lea dehálaš ahte gielalaš minoritehtaid sajádat nannejuvvo ja ahte sin gielalaš vuoigatvuođat suodjaluvvojit. Maiddái Eurohpa Uniovnnas lea maŋimuš áiggiid leamaš gielalaš diversitehta ja dan gáhtten guovddáš gažaldat. Dálá eurohpalaš našunálariikkain lea leamaš sáhka pluralismmas, mainna oaivvilduvvo ee. kultuvrralaš ja gielalaš máŋggadáfotvuođa dohkkeheapmi ja dan ovdánahttin ovtta riikka siskkobealde. Dát ságastallan guoská davviriikkain earenoamážit sápmelaččaide.</p>
    <p xml:lang="smj">
      <em type="bold">3.1 STÁDA OVDDASVÁSTÁDUS SÁMEGIELAS </em>
    </p>
    <p>Norgga stáda lea iešguđet lágaid ja láhkaásahusaid bokte geatnegáhtton váldit ovddasvástádusa sámegielas. Sámegiella ja dárogiella leat ovttadássásaš gielat Norggas.</p>
    <p xml:lang="smj">
      <em type="bold">3.2 LÁGAT MAT NANNEJIT SÁMEGIELA </em>
    </p>
    <p xml:lang="smj">
      <em type="bold">GEAVAHEAMI </em>
    </p>
    <p>Stuoradiggi mearridii geassemánu 12. b. 1987 Ot.prp. 60 ja Innst. nr. 3 (1990-91) lága Sámedikki ja eará sámi vuoigatvuođaid hárrái (Sámeláhka). Láhka addá mearrádusaid Sámedikki birra. Sámeláhka oaččui juovlamánu 21. b. 1990 lasáhusa sámegiela geavaheami birra; sámelága giellanjuolggadusaid. Dát bohte fápmui 01.01.92.</p>
    <p>Sámegiela geavaheami prinsihpalaš vuođđu Norggas leat sámelága giellanjuolggadusat. Sámelága giellanjuolggadusaid váldoulbmil lea ovddidit ja seailluhit sámegiela ja dakko bokte nannet sámegiela geavaheami almmolaš oktavuođain. Sámelága giellanjuolggadusat leat vuolimus dási njuolggadusat. Dat máksá ahte buot almmolaš orgánat ávžžuhuvvojit vuhtiiváldit sámegielat geavaheddjiid, maiddái viidábut go láhka gáibida. Sámelágas lea definerejuvvon sámegiela hálddašanguovlu. Dán guvlui gullet Kárášjoga, Guovdageainnu, Unjárgga, Porsáŋggu ja Deanu gielddat Finnmárkkus ja Gáivuona suohkan Romssas, ja ásahusat ja etáhtat Finnmárkku ja Romssa fylkkasgielddain mat gokčet sámegiela hálddašanguovllu. Dán guovllus lea olbmuin riekti oažžut bálvalusaid sámegillii jus dan háliidit.</p>
    <p>Muđui leat Norggas Vuođđoláhka (§ 110A), Báikenammaláhka, Oahpahusláhka, Mánáidgárdeláhka, Pasientariekteláhka, Dearvvašvuođabargiidláhka ja Girkoláhka, mat galget áimmahuššat sámegielagiid rievtti geavahit ja ovddidit gielaset.</p>
    <p>
      <em type="bold">3.3 ILO-KONVENŠUVDNA NR.  </em>
    </p>
    <p>Norgga stáda lea sihke rievttálaččat ja politihkalaččat geatnegahttojuvvon nannet sámegiela ja láhčit dilálašvuođaid sámegiela oahpaheapmái ja geavaheapmái. ILO-konvenšuvnnas nr. 169 eamiálbmogiid ja čearddalaš álbmogiid hárrái iešmearrideaddji riikkain daddjojuvvo ee. 28 artihkkalis ahte ”<em type="italic">Galgá bidjat johtui doaimmaid mat seailluhit ja ovddidit dáid álbmogiid iežaset gielaid ahtanuššama ja geavaheami</em>”.  </p>
    <p xml:lang="smj">
      <em type="bold">MINORITEHTAGIELAID EUROHPÁ LIHTTU </em>
    </p>
    <p>Álgoálbmotgielaid dahje minoritehtagielaid Eurohpá lihttu (The European Charter for Indigenous or Minority Languages) dohkkehuvvui Eurohparáđis 5.11.1992 áigumušain gáhttet vehádatgielaid vai eurohpalaš kultuvra seillošii ovttastuvvon ja máŋggabealat kultuvran. Lihtu 7. artihkal geatnegahttá álbmotstáhtaid čađahit konkrehta doaibmabijuid, mat seailluhivčče guovlo- ja vehádatgielaid, nu ahte dat bohtet oidnosii politihkas, lágain ja geavadis. Lihtu 15. artihkal ásaha raporterenvuogi, mii sisttisdoallá  ahte stádat galget raporteret riikkas čađahuvvon politihka ja doaimmaid birra dain surggiin maid lihttu gáibida. Norga lea nannen (ratifiseren) dán lihtu.</p>
    <p>
      <em type="bold">3.5 STUORRADIGGEDIEĐÁHUSAT </em>
    </p>
    <p>Okte juohke stuoradiggeáigodagas ovdanbiddjojuvvo dieđáhus daid doaibmabijuid birra mat dahkkojuvvojit sámiid giela, kultuvrra ja servodateallima váfisteami dihte. Jagi 2003 rádjái leat čállojuvvon 3 dieđáhusa Norgga sámepolitihka birra: St.dieđ. nr. 52 (1992-93), St.dieđ. nr. 41 (1996-97) oktan Lassedieđáhusain St.dieđ. Nr. 18 (1997-98) ja St.dieđ. nr 55 (2000-2001) oktan Lassedieđáhusain St.dieđ. nr. 33 (2001-2002).</p>
    <p>Sámediggi meannudii St.dieđ. nr. 55 (2000-2001) <em type="italic">Sámepolitihka birra</em> oktan gullevaš Lassedieđáhusain St.dieđ. nr. 33 (2001-2002) áššis 34/02. Sámediggi celkkii áššis, ahte lea dehálaš suodjalit sámegiela ja bargat dan ala ahte sámegiella šaddá sierra giellan buot servodatosiin<em type="italic">. </em> </p>
    <p>Sámegiella lea áitojuvvon giella. Danne lea dehálaš láhčit dilálašvuođaid nu ahte sámegiella nannejuvvo ja ovddiduvvo buot sámi giellaguovlluin. Sámediggi celkkii ahte lea duhtavaš dainna go Ráđđehusas lea áigumuš buktit oidnosii sámi kultuvrra, historjjá ja sámi báikenamaid, sihke almmolaččat ja skuvladoaimmahagas.<em type="italic"> </em>Sámediggi lei maid duhtavaš go Ráđđehus háliida ahte sámegiella aktiivvalaččat geavahuvvo almmolaččat.<em type="italic"> </em>Lea buorre go Ráđđehus láhčá dilálašvuođaid nu, ahte suohkanat ja fylkkagielddat sáhttet geavahit máŋggagielat namaid. </p>
    <p>Sámediggi celkkii maid áššis 34/02 ahte lea dehálaš suodjalit sámi báikenamaid eará kulturmuittuiguin dássálaga, ja dán oktavuođas lea stádas ovddasvástádus. Dán geažil lea dehálaš ahte sámi báikenamat bohtet oidnosii dainna lágiin ahte dat almmolaččat geavahuvvojit.</p>
    <p>
      <em type="bold">3.6 SÁMEDIGGEPLÁNA  </em>
    </p>
    <p>Sámediggi mearridii 2002 čavčča áššis 45/02 Sámediggeplána áigodahkii 2002-2005. Sámegiela ektui lea dás váldomihttomearri: <em type="italic"><span type="quote">”Sámegielain birge”</span></em>. Sámegiela áimmahuššan, revitaliseren, vitaliseren ja ovdáneapmi dáhttu geavahit giela árjjalaččat buot árgabeaivvi diliin – sihke ruovttus ja almmolaččat.  </p>
    <p xml:lang="smj">
      <em type="bold">3.7 OVTTASBARGOŠIEHTADUSAT </em>
    </p>
    <p xml:lang="smj">
      <em type="bold">FYLKKAGIELDDAIGUIN </em>
    </p>
    <p>Sámelága giellanjuolggadusat fátmmastit ásahusaid ja etáhtaid Romssa ja Finnmárkku fylkkagielddain mat bálvalit sámegiela hálddašanguovllu. Fylkkagielddat leat ráhkadan doaibmaplánaid main boahtá ovdan maid sii áigot bargat vai olahit giellanjuolggadusaid gáibádusaid. Sámediggi lea duhtavaš dáinna, go dat čájeha ahte fylkkagielddain lea dáhttu bargat dan guvlui ahte sámegielagat galget beassat geavahit iežaset giela almmolaš oktavuođain.</p>
    <p>Sámediggi dohkkehii ovttasbargošiehtadusa Romssa fylkkasuohkaniin áššis 42/02. Ovttasbargošiehtadusa ulbmil lea láhčit dili nu ahte sámit sáhttet ovddidit ja seailluhit gielaset ja kultuvrraset Romssa fylkkas. Dán ovttasbargošiehtadusas leat artihkkalat mat geatnegahttet Sámedikki ja Romssa fylkkasuohkana ovttasbargat sámegiela ovddidemiin Romssa fylkkas. <em type="bold"> </em></p>
    <p>Áššis 36/03 dohkkehii Sámediggi ovttasbargošiehtadusa Finnmárkku fylkkagielddain. Dán ovttasbargošiehtadusa ulbmil lea nannet ja čalmmustahttit sámi kultuvrra, giela ja servodateallima Finnmárkku fylkkas. Dát ovttasbargošiehtadus geatnegahttá Sámedikki ja Finnmárkku fylkkagieldda ovttasbargat sámegiela ovddidemiin.</p>
    <p>Sámediggi lea ovttas oarjelsámiguovllu (lullisámiguovlu) fylkkagielddaiguin ráhkadeame ovttasbargošiehtadusa mii galgá dohkkeheapmái 2004:s. Dás lea ulbmil seailluhit ja ovddidit sámegiela ja sámi kultuvrra Norlanda, Davvi-Trøndelaga, Lulli-Trøndelaga ja Hedmarka fylkkain.</p>
    <p xml:lang="smj">
      <em type="bold">3.8 DÁVVIRIIKKALAŠ GIELLAOVTTASBARGU </em>
    </p>
    <p>
      <em type="bold">3.8.1 Sámi giellalávdegoddi </em>
    </p>
    <p>Sámi giellalávdegoddi vuođđuduvvui Sámekonfereanssas 1971:s. Sámedikkit Suomas, Ruoŧas ja Norggas sohpe oktasaš giellabargguid álggaheami 1997:s. Sámi giellalávdegoddi sirdojuvvui 2002:s hálddahuslaččat Sámi Parlamentáralaš ráđi vuollásažžan.</p>
    <p>Sámi giellalávdegoddi lea sámi álbmoga oktasaš mearridanorgána sámegiela fágagažaldagain. Sámi giellalávdegottis leat 12 lahtu ja sii galget ovddastit Ruoŧa, Suoma, Norgga ja Ruošša beale sámi guovllu giellajoavkkuid. Lahtut nammaduvvojit njealji jahkái hávális. Sámedikkit ja Ruošša sámi searvvit evttohit parlamentáralaš ráđđi nammada lahtuid Sámi giellalávdegoddái. Sámi giellalávdegottis galget leat ovddasteaddjit oarjel-, julev-, davvi-, anáraš-, nuortalaš-, gieldda- ja darjjesámegielas.</p>
    <p>Sámi giellalávdegotti ulbmil lea seailluhit ja ovddidit dan kulturárbbi, mii gullá sámegillii ja ná doaibmat fágalaš áššedovdiorgánan. Sámi giellalávdegoddi galgá ovttastahttit ja heivehit oktii sámegiela geavaheapmái ja dikšumii guoskevaš doaimmaid ja doaibmat riikkasis sámi giellaorgánaid gaskasaš dieđiheaddjin ja koordineret sámi giellabarggu. Dasa lassin lea Sámi giellalávdegotti ulbmil oažžut sámegiela virggálaš sajádaga ovtta dássái olles sámi guovllus.</p>
    <p>Sámi giellalávdegotti bargun lea ovddidit doaimmaid buot sámegielaide buorrin. Dán vuođul gullet bargguide e.e:</p>
    <p>1) gáhttet ja ovddidit sámegielaid</p>
    <p>2) doaimmahit oktasaš terminologiija- ja normerenbarggu</p>
    <p>3) doallat oktavuođaid sierra ásahusaiguin Sámis ja riikkaidgaskasaččat</p>
    <p xml:lang="smj">3.8.2 SÁMI GIELLALÁVDEGOTTI JA SÁMEDIKKIID SÁMEGIELORGÁNAID OVTTASBARGU</p>
    <p>Sámi giellalávdegotti bargoortnega 37. §:s čuožžu ahte Sámi giellalávdegotti formála ovttasbargoorgánat leat Norgga, Ruoŧa ja Suoma sámedikkiid giellaorgánat. Ovttasbargoorgánat Ruošša bealde leat Guoládaga sámi searvi ja Murmánskka guovllu sámi searvi. Daid orgánaid giellaáššit, mat gáibidit oktasaš sámegiela orgána dási meannudeami, meannuduvvojit Sámi giellalávdegottis. Eará ovttasbargoorgánat leat  universitehtat, allaskuvllat ja eará guovddáš fágaorgánat. Dat sáhttet geavahuvvot veahkkin juo ášševálmmaštallanmuttus. Dát sáhttet maid sáddet dárkojeaddji Sámi giellalávdegotti čoakkámii.</p>
    <p xml:lang="smj">
      <em type="bold"> GIELA BIRRA OPPALAČČAT </em>
    </p>
    <p>Sámegiela hupmet njealji riikkas, ja sámegielas leat logi iešguđetge giellajoavkku; davvi-, julev-, oarjel-, ubmi-, bihtán-, anáraš-, nuortalaš-, gieldda-, darjje ja ahkkilsámegiella.<em type="bold"> </em>Stuorimus giellajoavku lea davvisámegiella, mii hubmojuvvo Norggas, Suomas ja Ruoŧas. Norggas ja Ruoŧas hupmet maid julev- ja oarjelsámegiela. Norggas ja Suomas hupmet maid nuortalašgiela, muhto Norgga bealde leat unnan geat hupmet nuortalašgiela. Suomas hupmet vel anárašgiela. Ubmi- ja bihtámsámegielagiid lohku lea unni, ja daid hupmet dušše Ruoŧas. Ruoššas leat njeallje sierra giellajoavkku; nuortalaš-, gieldda-, darjje- ja ahkkilsámegiella. Gielddasámegiella lea stuorimus, árvvu mielde hupmet s. 650 olbmo dan. Ahkkilsámegiella lea juo measta oalát jávkan (Sammallahti 1998:1). </p>
    <p>Riikkaidgaskasaččat lea sámegiella áitojuvvon go leat unnán sámegiela hubmit.  Sámegielagat ásset bieđggus ja smávva giellabirrasiin. Giellasuodjaleapmi lágaiguin lea leamaš ja lea ain dárbbašlaš. Sámelága giellanjuolggadusat leat guovddážis Sámedikki giellabarggus. Lea dehálaš ahte guovttegielalašvuođapolitihkka šaddá oassin juohke sajis servodagas.</p>
    <p>Sámelága ulbmilparagráfa fátmmasta olles sámi álbmoga. Historjjálaččat lea julevsámegiella ja oarjelsámegiella adnojuvvon unnán almmolaš doaimmain ja čállojuvvon hámis. Dáruiduhttin lea váikkuhan dasa ahte giellageavaheapmi ruovttuin lea geahppánan ja measta nohkan. Sámediggi lea vuoruhan gielladoaimmaid diein guovlluin, ja nu leat ge 1996 rájes álggahuvvon gielladoaimmat maid ulbmil lea ealáskahttit sámegiela. Sámegiela ovddidanprošeavttat leat álggahuvvon sihke oarjelsámi- ja julevsámiguovlluin. Lea dehálaš ealáskahttit ja ovdánahttit sámegiela dain guovlluin gos giella lea rašes dilis.</p>
    <p>Sámegiella lea áitojuvvon erenoamážit olggobealde sámegiela hálddašanguovllu. Dárogiella báidná sámegiela sakka. Siskkobealde hálddašanguovllus berre maid bearráigeahččat ahte sámegielagiidda lea vejolaš geavahit ja ovdánahttit gielaset. Lea dehálaš váldit vuhtii ahte dain iešguđet sámegielain leat iešguđetlágán dárbbut go doaibmabijuid álggaha.</p>
    <p>Sámegiella ii ovdán jus giella ii geavahuvvo ii ge boađe oidnosii ja jus dasa ii láhččojuvvo dilálašvuohta eallit, gáhttejuvvot ja ovdánit.</p>
    <p xml:lang="smj">
      <em type="bold"> SÁMEDIKKI DOAIBMABIJUT </em>
    </p>
    <p>Dán dieđáhusas sámegiela birra gieđahallojuvvo sámegiela mearkkašupmi buot servodatdásiin ja evttohuvvojit doaibmabijut, main lea mearkkašupmi sámegiela ovdáneapmái, geavaheapmái ja dan nannemii servodagas. Dát doaibmabijut eai logahallojuvvo dievaslažžan, muhto leat vuolggasadjin ja mállen dasa makkár doaimmaid ja doaibmabijuid Sámediggi áigu doarjut ja vuoruhit. Lea dehálaš ahte doaibmabijut mat biddjojuvvojit johtui seailluhit, ovdánahttit ja ovddidit sámegielaid plánejuvvojit bures, ja ahte čađahuvvon doaibmabijut evaluerejuvvojit. Evalueren galgá leat vuođđun boahtteáiggi plánemii ja čađaheapmái, nu ahte oaidná makkár ávki dain lea leamaš, ja movt boahtteáiggis berre bargat.</p>
    <p>
      <em type="bold">5.1 SÁMEGIELA ČALMMUSTAHTTIN </em>
    </p>
    <p>Sámi kulturipmárdus lea dárbbašlaš vai sámegiella dohkkehuvvošii. Dát lea dehálaš vai sámegielagiidda lea álkit geavahit iežaset giela. Vai giella seailu, de ii leat doarvái ahte dat dušše gullo ja hubmojuvvo, dat ferte maid oidnot. Jus galgá oahppat njuovžilit lohkat sámegiela, lea dehálaš oaidnit čállojuvvon giela. Lea unnán čállojuvvon sámegillii galbbain, plakáhtain, rámbuvrrain ja eará almmolaš báikkiin. Guovttegielat galbbat almmolaš luottain ja plakáhtat gávpogiin, hoteallain, bussiin, girdiin, gávppiin ja almmolaš etáhtain leat dakkár doaibmabijut, mat čalmmustivčče sámegiela olbmuid árgabeaivvis. Go sámegiella oidno eambbo, de dat maid nanne sámegiela árvvu ja olbmot maid hárjánit lohkat iešguđetlágán sámegiel teavsttaid.</p>
    <p>sámegiela čállit, eai ráske jorgalahttit čállosiid, eai beroš sámegielas, dahje eará sivat. Sámedikki mielas lea dehálaš ahte maiddái priváhta fitnodagat atnet sámegiela ja háliida danne movttiidahttet ja veahkehit fitnodagaid dainna lágiin ahte ráđđe ja bagadallá.</p>
    <p>Unnán lágat, láhkaásahusat, njuolggadusat ja skovit leat jorgaluvvon sámegillii. Dán rádjái leat lágat jorgaluvvon dušše davvisámegillii. Sámediggi áigu váikkuhit ahte relevánta lágat, láhkaásahusat ja njuoggadusat jorgaluvvojit sámegillii, ja ahte jorgaluvvojit buot sámegielaide mat hubmojuvvojit Norggas. Guovddáš eiseválddiin fertejit leat buorit dábit nu ahte ođđa lágat, láhkaásahusat, njuolggadusat ja skovit dalánaga jorgaluvvojit sámegillii.</p>
    <p>Aviissat leat dehálaš gaskaoamit hárjánit oaidnit čállojuvvon sámegiela, ja danne lea dehálaš nannet sámegiel aviissaid.  Sámegiella ii galgga oidnot dušše jorgaluvvon áššebáhpiriin, muhto maiddái luoddagalbbain, plakáhtain, mielkepáhkain, fitnodatgalbbain, kaleandariin jna.</p>
    <p>
      <em type="bold">5.1.1 Vuoruhuvvon doaibmabijut </em>
    </p>
    <p>Sámediggi áigu bargat dan ala ahte sámegiella ja kultuvra čalmmustahttojuvvo báikkálaš, guovllulaš ja našuvnnalaš dásis.</p>
    <p>Sámediggi áigu movttiidahttit ja veahkehit priváhta fitnodagaid atnit sámegiela árgabeaivvis.</p>
    <p>Sámediggi áigu váikkuhit ahte relevánta lágat, njuoggadusat ja skovit jorgaluvvojit sámegillii, ja ahte jorgaluvvojit buot sámegielaide Norggas.</p>
    <p>
      <em type="bold">5.2 DÁRBU SÁMEGIELLII </em>
    </p>
    <p>Sámegielagiin galgá leat vejolašvuohta geavahit sámegiela buot servodatdásiin ja –surggiin, vai dakko bokte oidnet ahte lea lunddolaš hupmat sámegiela ja ahte dainna birge servodagas. Go sámegiella geavahuvvo buot servodatsurggiin, de dat dahká ahte vuosteháhku sámegiel geavaheapmái servodagas unnu. Dat fas nanne sámegielat mánáid bajásšaddandili, nu ahte sii šaddet oadjebassan máŋggagielat servodagas. Go beassá hupmat sámegiela de biddjojuvvo árvu gillii go šaddá dárbbašlaš máhttit ja geavahit sámegiela. Máŋgii lea olbmuin dárbu geavahit dulkka vai gulahallet. Suohkana ásahusat ja almmolaš ásahusat fertejit fuolahit ahte sis leat dulkkat geain lea fágamáhttu ja dohkálaš gielladássi. Dál ii gávdno Norggas sámegiel dulkaoahppu. Dát fas dagaha ahte ii leat vejolaš autoriseret dulkkaid. Sámediggi áigu bargat vai šaddá fásta sámegiel dulkaoahppu Norggas.</p>
    <p>sámegiela. Olmmoš ii galgga dárbbašit čilget manne vállje hupmat sámegiela danne go sámegielat olbmo vuoigatvuohta lea beassat hupmat iežas eatnigiela. Lea dehálaš movttiidahttit olbmuid hupmat sámegiela juohke sajis servodagas. Sámediggi lea álggahan siskkáldas giellaávžžuhusdoaimma <em type="italic">"Sámegielain birge” </em>Sámedikki bargiid várás. Dákkár giellaávžžuhusdoaimma berre álggahuvvot maiddái olles sámi álbmoga váste. Sámediggi váldá ovddasvástádusa bearráigeahččat ahte oarjel- ja julevlsámegielagiidda lea vejolaš geavahit ja ovdánahttit gielaset. Danne áigu Sámediggi bargat dan badjelii ahte oarjel- ja julevsámegiella adnojuvvo eanet ah` eanet.  </p>
    <p>Eanet sámegielgeavaheapmi dárbbašuvvo jus riikka diehtojuohkinpolitihka, birrajándor almmolaš hálddašeami ja geavaheddjiide heivehuvvon almmolaš bálvalusaid mihttomearit galget gustot maiddái sámi álbmogii. Almmolaš ásahusat galget vuoruhit sámegiela geavaheami sihke njálmmálaččat ja čálalaččat. Bargiin, geat máhttet čállit sámegillii, galgá leat doarvái áigi dasa ahte sii praktihkalaččat sáhttet sihke hupmat sámegiela ja čállit guovtti gillii. Lea dárbu ásahit bearráigeahččanorgána, mii sáhttá dárkkistit almmolaš etáhtaid ja ásahusaid sámegielgeavaheami.</p>
    <p>Sámedikki mielas lea dehálaš ahte sámegiella almmolaš oktavuođain ii šatta dušše <span type="quote" xml:lang="smj">"jorgalusgiellan"</span>, ahte čállosat jorgaluvvojit dárogielas sámegillii. Lea dehálaš movttiidahttit áššemeannudeddjiid atnit sámegiela bargodilis ja ahte áššebáhpirat jorgaluvvojit sámegielas dárogillii jus lea dárbu. Almmolaš bálvalusaid sámegielat geavaheddjiide lea eaktun ahte sii deivet muhtima gii máhttá sin giela go deaivvadit virgeolbmuin. Sámediggi áigu  leat buorren ovdagovvan eará ásahusaide sámegiela geavaheamis dainna lágiin ahte sámegiella lea váldogiella hálddašeamis hálddahusas ja gulahallamis.</p>
    <p>Ollugiidda, geat eai leat beassan sámegiela oahppat, sáhttá dat leat lossa noađđin mii čuohcá dovdduide. Liikká ii ábut vuordit ahte sámegielagat dárustišgohtet dan geažil. Maiddái sidjiide lea lossa noađđin <span type="quote">”hilgut”</span> eatnigielaset. Ferte bargojuvvot dan ala ahte dát bealit atnet gierdavašvuođa guđet guoimmiset dillái. Sámegielagat eai ábut unnidit iežaset giellageavaheami, eai ge manahit movtta sámástit solidaritehta geažil singuin geat eai leat oahppan sámegiela.</p>
    <p><em type="bold">5.2.1 Vuoruhuvvon doaibmabijut</em> </p>
    <p> Sámediggi áigu bargat dan ala ahte ásahuvvo fásta sámegiel dulkaoahppu Norggas.<em type="italic"> </em></p>
    <p>Sámediggi áigu movttiidahttit juohkehačča geavahit sámegiela buot oktavuođain buot dásiin servodagas.</p>
    <p> Sámediggi háliida álggahit giellaávžžuhusdoaimma <em type="italic"><span type="quote">"Sámegielain birge"</span> </em>olles<em type="italic"> </em>sámi álbmoga vaste. </p>
    <p>Sámediggi áigu bargat vai oarjel- ja julevsámegiela geavaheapmi nannejuvvo.</p>
    <p>Sámediggi áigu bargat dan ala ahte ásahuvvo bearráigeahččanorgána, mii sáhttá dárkkistit almmolaš etáhtaid ja ásahusaid sámegielgeavaheami.</p>
    <p>váldogiella hálddašeamis hálddahus- ja gulahallangiellan.</p>
    <p> Sámediggi áigu fállat sámegiel oahpahusa áirasiidda ja hálddahusbargiide geat eai hálddaš sámegiela. <em type="italic"> </em></p>
    <p xml:lang="smj"><em type="bold">5.3 GIELLAPLÁNAT</em> </p>
    <p>Dála giellaplánat maid Sámediggi lea mearridan 90-loguin leat boarrásat ja berrejit ođastuvvot. Davvi-, julev- ja oarjelsámegiella dárbbašit ođđaset giellaplánaid main doaimmat leat heivehuvvon dálá dillái. Lea hui dehálaš ahte buot sámegielaid várás ráhkaduvvojit giellaplánat, maid ulbmil lea ovddidit giela ja nannet daid sajádaga servodagas. Sámediggi gáibida maid ahte gielddat ja fylkkagielddat sámegiela hálddašanguovllu siskkobealde ráhkadit giellaovddidanplánaid.</p>
    <p><em type="bold">5.3.1 Vuoruhuvvon doaibmabijut</em> </p>
    <p>Sámediggi áigu ođastit iežas giellapolitihka buot sámi giellaguovlluin.</p>
    <p>Sámediggi gáibida ahte gielddat ja fylkkagielddat sámegiela hálddašanguovllu siskkobealde ráhkadit giellaovddidanplánaid.</p>
    <p xml:lang="smj">
      <em type="bold">5.4 DIEHTOJUOHKIN </em>
    </p>
    <p>Stádas, almmolaš eiseválddiin ja suohkaniin lea erenoamáš ovddasvástádus diehtojuohkimis ja čuvgehusas sámi álbmoga várás. Sámediggi lea guhká juo deattuhan diehtojuohkima geatnegasvuođaid ja vuoigatvuođaid birra, erenoamážit giela ja oahpaheami birra. Sámi álbmot lea hárjánan ahte sámegiella hárve geavahuvvo iešguđetlágán almmolaš ja priváhta oktavuođain. Dát dagaha ahte sápmelaččat eai jearat sámegiel dieđuid eai ge bálvalusaid. Vai sámegiel dieđuit ja bálvalusat boađášedje oidnosii, lea dehálaš ahte sámi álbmot ieš diehtá vuoigatvuođaidis. Lea dárbbašlaš álggahit diehtojuohkin- ja movttiidahttinbarggu almmolaš eiseválddiid, etáhtaid ja almmolaš orgánaid ektui sámegiela geavaheami birra. Erenoamáš dehálaš lea čalmmustahttit almmolaš eiseválddiid geatnegasvuođaid ovddidit sámegiel bálvalusaid. Okta dehálaš oassi dákkár bálvalusain lea bidjat internehttii geatnegasvuođa- ja vuoigatvuođadieđuid sámegiela ektui sihke sámegiela hálddašanguovllu siskkobealde ja olggobealde.</p>
    <p>Sámediggi áigu bargat dan ovdii ahte diehtojuohkin guovttegielalašvuođa birra vuoruhuvvo vai váhnemat oidnet ahte lea mávssolaš mánáide oahpahit sámegiela. Sámediggi áigu veardidit álggahit prošeavtta man ulbmil lea váhnemiidda ja sidjiide geat barget mánáiguin muitalit guovttegielalašvuođa birra. Sámediggi áigu maid ráhkadit diehtojuohkingihppaga guovttegielalašvuođa birra maid sádde buot dáluide mearriduvvon geográfalaš guovlluin. Gihpa galgá sisttisdoallat dieđuid guovttegielatvuođa birra, gielalaš reportášaid sin birra geat leat Sámedikkis ožžon ekonomalaš doarjaga giellaprošeavttaide.</p>
    <p>
      <em type="bold">5.4.1 Vuoruhuvvon doaibmabijut </em>
    </p>
    <p>Sámediggi áigu ávžžuhit suohkaniid ja stáda ásahusaid aktiivvalaččat dieđihit álbmogii  vuoigatvuođaid birra mat sis leat sámegiela geavaheami ektui.</p>
    <p>Sámediggi áigu joatkit diehtojuohkima geatnegasvuođaid ja vuoigatvuođaid sámi giela ja oahpaheami birra.</p>
    <p>Sámediggi áigu movttiidit almmolaš eiseválddiid, etáhtaid ja almmolaš orgánaid geavahit sámegiela.</p>
    <p>Sámediggi áigu veardidit álggahit prošeavtta man ulbmil lea váhnemiidda ja sidjiide geat barget mánáiguin muitalit guovttegielalašvuođa birra.</p>
    <p>Sámediggi áigu ráhkadit diehtojuohkingihppaga guovttegielalašvuođa birra maid sádde buot dáluide mearriduvvon geográfalaš guovlluin.</p>
    <p xml:lang="smj">
      <em type="bold">5.5 SÁMEGIELA HÁLDDAŠANGUOVLLU </em>
    </p>
    <p>
      <em type="bold">SUOHKANAT </em>
    </p>
    <p>Sámediggi lea 1993 rájes juohkán sámegiela hálddašanguovllu suohkaniidda ja fylkkasuohkaniidda guovttegielalašvuođaruđaid. Tabeallas oaidná man ollu ruhta lea juolluduvvon guđege suohkanii ja fylkkasuohkanii juohke jagi.</p>
    <p>(1000 ruvnnuin)</p>
    <p>Unjárga  1 748 1 559 1 645  1 591  1 413 1 551 1 285 1 309 1 609 Deatnu 2 340 2 525 2 443  2 448  2 299 2 398 2 116 2 190 2 489 Porsáŋgu  2 054 2 263 2 453  2 422  2 380 2 674 2 314 2 161 2 060 Kárášjohka  3 268 2 930 2 860  2 670  3 089 2 817 2 813 2 802 3 102 Guovdageaidnu   3 963 3 752 3 745  3 507  3 646 3 113 3 072 3 021 3 321 Gáivuotna 1 173 1 748 1 755  1 947  1 781 1 764 1 387 1 504 1 404 Finnmárku  1 760 1 500 1 016      1 057 Romsa          Submi 16 308 16 650  16 401  15 484  15 975 15 593  13 486  13 486  15 850</p>
    <p>Unjárga 2 262 2 206 2 850 Deatnu 4 138 4 066 5 020 Porsáŋgu  3 662 4 324 5 160</p>
    <p>Guovdageaidnu  5 492 6 431 7 690 Gáivuotna  2 512 2 669 3 410 Finnmárku  1 057 1 232 1 400</p>
    <p>Romsa       1 008       1 190</p>
    <p>Submi 25 050 28 050 33 850</p>
    <p>Doarjja galgá váfistit ahte hálddašanguovllu suohkaniin ja fylkkasuohkaniin leat ruđat bálvalit guovtti gillii nugo sámeláhka gáibida. Suohkaniid ja fylkkasuohkaniid ovddasvástádus lea ge láhčit dili nu ahte sámi mánát, nuorat ja rávisolbmot besset geavahit sámegiela buot oktavuođain suohkaniid ja fylkkasuohkaniid ásahusain.  Sámediggi gáibida ahte suohkanat ja fylkkagielddat geat ožžot guovttegielalašvuođaruđaid galget evalueret movt ruđat leat adnojuvvon, ja ahte evaluerema boađus lea raporta. Evalueren galgá leat boahtteáiggi plánema ja doaibmabijuid čađaheami vuođđu. Sámedikki mielas lea dehálaš ahte lea buorre ovttasbargu suohkaniiguin ja fylkkasuohkaniiguin. Sámediggi áigu álggahit fásta čoahkkimiid hálddašanguovllu suohkaniiguin. Dáin čoahkkimiin áigu Sámediggi buktit ovdan iežas vuordámušaid ja gullat suohkaniid vuordámušaid. Sámediggi vuordá ahte suohkanat ja fylkkasuohkanat atnet eanet guovttegielalašvuođaruđain giellaovdánahttimii. Suohkanat berrejit eambbo vuoruhit skuvlla ja bajásšaddi gearddi go atnet guovttegielalašvuođaruđaid. Sámediggi vuordá maid ahte suohkanat ráhkadit guovttegielalašvuođaplánaid mas leat giellaovddidandoaimmat sámegiela ektui.</p>
    <p>Dávjá leat ásahusain unnán resurssat ja áigi, ja dalle sáhttá leat bahá vajálduhttit, ahte leat geatnegasvuođat giellanjuolggadusaid ektui, ee. nanosmahttit sámegiela hálddašangiellan. Sámi almmolaš ásahusat berrejit leat buorrin ovdagovvan eará ásahusaide, ja čájehit ahte lea vejolaš čuovvut giellanjuolggadusaid ja ahte sámegiella doaibmá hálddahusgiellan.</p>
    <p>Sámediggi lea oassálastán suohkaniid ja fylkkasuohkaniid Giellagiella-forumii mii lágiduvvo moatte geardde jagis. Dát lea suohkaniid ja fylkkasuohkaniid giellabargiid forum, gos sii ságastallet giellagažaldagaid birra. Sámedikki mielas lea buorre go beassá oassálastit dáidda, danne go de oahpásnuvvá suohkaniid ja fylkkasuohkaniid giellabargiiguin, ja beassá gullat makkár sámegiela dilli lea guđege báikkis. Nu oažžu dieđuid doaibmabijuid birra maid sii leat čađahan ja movt áigot ovddosguvlui bargat sámegiela ektui.</p>
    <p>
      <em type="bold">5.5.1 Vuoruhuvvon doaibmabijut </em>
    </p>
    <p>Sámediggi áigu álggahit fásta čoahkkimiid hálddašanguovllu suohkaniiguin gos ságastallá sámegiel geavaheami suohkaniin.</p>
    <p>Sámediggi áigu ávžžuhit suohkaniid vuoruhit giellaovddidandoaimmaid.</p>
    <p>Sámediggi juohká jagis 2004 5 miljovnna ruvnno sámegiela prošeavttaide. Jahkásaččat bohtet prošeaktadoarjjaohcamat su. 14 miljovnna ruvnno ovddas ja Sámediggi oaidná danne dárbbu lasihit prošeaktaruđaid. Guovllut sámegiela hálddašanguovllu olggobealde gullet Sámedikki áŋgiruššansurggiide dán plánaáigodagas. Sámediggi áigu plánaáigodagas vuoruhit giellaealáskahttima dáid guovddáš sámi guovlluid olggobealde, gos eai leat nu nanu giellabirrasat.</p>
    <p>
      <em type="bold">5.6.1 Vuoruhuvvon doaibmabijut </em>
    </p>
    <p>Sámediggi áigu jahkásaččat mearridit áŋgiruššansurggiid prošeaktadoarjagiid ektui, ja vuoruhit juolludemiid daid mielde.</p>
    <p>Giellaprošeavttaid doarjjaortnegiid olis áigu Sámediggi bargat dan ovdii ahte ruhta juolluduvvo daidda guovlluide gos sámegiella ii leat nu nanus.</p>
    <p xml:lang="smj">
      <em type="bold">5.7 SÁMEGIELA HÁLDDAŠANGUOVLLU </em>
    </p>
    <p xml:lang="smj">
      <em type="bold">VIIDDIDEAPMI </em>
    </p>
    <p>2002 giđa sáddii Sámediggi jearaldaga 6 suohkanii ahte lea go sis beroštupmi searvat sámegiela hálddašanguvlui. Dát suohkanat ledje Divttasvuotna, Snåasa, Skánit, Evenášši, Loabát ja Dielddanuorri. 2003 čavčča sáddii Sámediggi seamma jearaldaga Omasvuona suohkanii. Dán rádjái lea okta suohkan; Divttasvuona suohkan, meannudan dán ášši suohkanstivrras. Sii mearridedje ahte sii háliidit šaddat oassin sámegiela hálddašanguovllus. Dan oktavuođas mearridii Sámediggi  ovttajienalaččat áššis 02/03 bivdit Kultur- ja girkodepartemeantta ovddidit Sámelága §1-3 láhkarievdadusevttohusa nu ahte sámegiela hálddašanguovllu sáhttá viiddiduvvot.</p>
    <p>Sámediggi oaidná dehálažžan ahte suohkanat, gos orrot ollu sápmelaččat ja mat áŋgirit leat bargan sámegiela ovddidemiin, sáhttet ovddidit sávaldaga šaddat oassin sámegiela hálddašanguovllus. Sámediggi áigu áiggis áigái veardidit sáddet eanet suohkaniidda fálaldaga searvat sámegiela hálddašanguvlui. Jus suohkanat háliidit de sáhttá Sámediggi juohkit dieđuid dan birra maid dat mearkkaša leat oassin sámegiela hálddašanguovllus. Sámediggi eaktuda ahte stáda lasiha guovttegielalašvuođaruđaid dađistaga go sámegiela hálddašanguovlu viiddiduvvo.</p>
    <p>
      <em type="bold">5.7.1 Vuoruhuvvon doaibmabijut </em>
    </p>
    <p>Sámediggi áigu áiggis áigái veardidit jearrat eanet suohkaniin lea go sis beroštupmi searvat sámegiela hálddašanguvlui.</p>
    <p>oassin sámegiela hálddašanguovllus.</p>
    <p xml:lang="smj">
      <em type="bold">5.8 GIELLAGUOVDDÁŢAT </em>
    </p>
    <p>2004:s ledje ásahuvvon čieža giellaguovddáža Norggas; Gáivuonas, Porsáŋggus, Deanus, Unjárggas, Evenáššis, Moskavuonas ja Divttasvuonas. Giellaguovddážat ja ovttasdoaibmanarenat leat dehálaš faktorat ealli giellabirrasa oččodeamis ja nannemis. Sámediggi oaidná ahte guovlluin, gos leat ásahuvvon giellaguovddážat, lea giellaovddidanbargu lihkostuvvan. Danne leat giellaguovddážiid ásaheamit buorit giellaovddidandoaibmabijut. Giellaguovddážat mat leat juo ásahuvvon, berrejit beassat viiddidit doaibmaguovlluid vai doaimmašedje guovllulaš giellaguovddážin. Galggašii leat lunddolaš geahččat giellaguovddážiid giela variašuvnnaid ektui iešguđet guovlluin, nu ahte ođđa giellaguovddážiid ásaheapmi čuovvu maiddái lunddolaš giellarájiid. Sámedikki mielas lea erenoamáš dehálaš ahte oarjelsámi guovlluide ásahuvvojit giellaguovddážat. Lea maiddái dehálaš ahte sihke olggobeallái, muhto maiddái siskkobeallái sámegiela hálddašanguovllu ásahuvvojit eanet giellaguovddážat. Lea lunddolaš ahte giellaguovddážat ásahuvvojit ovttasráđiid suohkaniiguin ja ásahusaiguin mat leat juo guovllus.</p>
    <p>
      <em type="bold">5.8.1 Sámegiel giellagelbbolašvuođaguovddáš </em>
    </p>
    <p>Sámediggi oaidná dárbbu ahte Norgii ásahuvvo sámegiel giellagelbbolašvuođaguovddáš. Dát galgá leat sámegiela dutkan- ja fágaguovddáš, ja doaibmat resursaguovddážin sámegielgažaldagain. Sámediggi áigu doarjut dakkár guovddáža ásaheami ja doaimmaid.</p>
    <p>
      <em type="bold">5.8.2 Vuoruhuvvon doaibmabijut </em>
    </p>
    <p>Sámediggi áigu plánaáigodagas váikkuhit eanet giellaguovddážiid ásaheami. Earenoamážit lea dehálaš ásahit giellaguovddážiid oarjelsámi guovlluide.</p>
    <p>Sámediggi áigu doarjut sámegiel giellagelbbolašvuođaguovddáža ásaheami ja doaimma.</p>
    <p xml:lang="smj">
      <em type="bold">5.9 SÁMI GIELLALÁVDEGODDI </em>
    </p>
    <p>Hástalusat, mat čatnasit sámegiela seailluheapmái ja ovddideapmái, leat oktasaččat sámiide Norggas, Ruoŧas ja Suomas. Danne lea ge sávahahtti nannet ovttasbarggu rájiid rastá sámegiela dáfus. Guovdilis hástalus dán ovttasbarggus lea oktasaš sámi giellapolitihka ásaheapmi Davviriikkain.</p>
    <p>Sámi giellalávdegoddi doaibma lea leamaš bisánan máŋga jagi. Dan botta leat sámedikkiid giellaorgánat iešguđet riikkas bargan gielladikšun- ja ovddidanbargguid riikkarájiid siskkobealde. Ovttasbargu rájiid badjel lea leamaš unnán dahje ii leat leamaš obanassiige.</p>
    <p>Sámedikki mielas lea dehálaš ahte Sámi giellalávdegotti ja sámedikkiid giellaorgánaid gaskkas šaddá njuovžileabbo ovttasbargu. Oktasaš davviriikkalaš sámi sátnebáŋkku vuođđudeapmi lea okta deháleamos áššiin, ja Sámediggi áigu searvat dan bargui.</p>
    <p>
      <em type="bold">5.9.1 Vuoruhuvvon doaibmabijut </em>
    </p>
    <p>Sámediggi háliida oktasaš sámi giellapolitihka Davviriikkain.</p>
    <p>Sámediggi áigu searvat davviriikkalaš sámi sátnebáŋkku ásaheapmái.</p>
    <p xml:lang="smj">
      <em type="bold">5.10 TERMINOLOGIIJA JA OVTTASBARGU </em>
    </p>
    <p>Terminologiijaovddideapmi lea dehálaš giellaovddidanbarggus ja sámi sátnevuorká lea dehálaš sámegiel doahpagiid gaskkusteamis. Terminologiijabargu lea dán rádjái leamaš sáhtedohko, iige leat leamaš doarvái beaktil. Sámediggi áigu bargat dan ala ahte terminologiijabargu nannejuvvo ja šaddá beaktileabbon ja hástala suohkaniid ja earáid searvat terminologibargguide. Sámediggi áigu bidjat resurssaid ođđa, dohkkehuvvon tearpmaid almmuheapmái vai álbmot sihke dovda- ja  geavahišgoahtá daid. Sámi sátnevuorká galgá dán áigodagas ovddiduvvot ja ođasmahttojuvvot. Dálá dilli lea nu ahte Sámi sátnevuorkkás sámegiel bustávat eai oidno, ja danin fertege gávdnat čovdosa dasa movt oažžut sámegiela erenoamáš čálamearkkaid doaibmat dihtorastimis. Dál lea dušše davvisámegielterminologiija Sámi sátnevuorkkás, muhto dat galgá maid ođasmahttojuvvot, nu ahte dasa earret eará maid sáhttá bidjat dohkkehuvvon oarjel- ja julevsámegielterminologiija.</p>
    <p>Terminologiijabargu galgá dahkkojuvvot ovddimusat dain surggiin gos lea erenoamáš dárbu. Dološ terminologiija ferte sihkarastejuvvot vai dat ii láhppo. Doaibmabijut mat leat mielde seailluheame, gaskkusteame ja oahpaheame dákkár tearpmaid, leat dehálaččat. Davvi,- julev ja oarjelsámegillii fertejit ráhkaduvvot eanet tearpmat mat leat oaivvilduvvon skuvllaid várás. Lea dávjá nu ahte ferte ráhkadit dakkár terminologiija mii dahká vejolažžan geavahit sámegiela omd. mánáidgárddiin, skuvllain, mediain ja dábálaš hupmangielas ođđaáigásaš máilmmis.</p>
    <p>Lea dárbbašlaš nannet ovttasbarggu rájiid rastá vai sáhttit ovttastahttit (koordineret) terminologiijabarggu buot sámegielain. Sániid koordineren, čohkken ja dárkkisteapmi lea dehálaš vai eanet giellamoivi ii boađáše sámegillii danne go iešguđet riikkas soitet leat sierra tearpmat seamma áššái.</p>
    <p>
      <em type="bold">5.10.1 Sámedikki tearbmajoavkkut </em>
    </p>
    <p>Sámediggi lea nammadan tearbmajoavkkuid buot golmma sámegielaide Norggas. Tearbmajoavkkut árvvoštallet ođđa sátne- ja tearbmaevttohusaid, ja Sámedikki giellastivra dohkkeha daid. Davvisámegiel ii leat leamaš nu stuora aktivitehta. Gávdnojit ollu árbevirolaš sánit mat leat ovttalágánat dan golmma sámegielas, ovdamearkka dihte olmmoš, (almetjh, ulmusj), mánná (maana, mánná), áhčči (aehtjie, áhttje), goahti (gåetie, goahte). Sámedikki mielas lea dehálaš ahte dat golbma sámegiela ovdánit seamma guvlui ovdalii go ahte erohusat sturrot vel eanet. Danne berre eanemus lági mielde oktiiheivehit dan golbma giela go galgá ođđa sániid ráhkadit. Vaikko vel heiveha ge oktii, de galgá dieđusge čállit ja normeret sániid iešguđet giela riektačállima ektui.</p>
    <p>
      <em type="bold">5.10.2 Vuoruhuvvon doaibmabijut </em>
    </p>
    <p>Sámegiel terminologiijabargu ferte nannejuvvot ja šaddat beaktileabbon.</p>
    <p>Sámediggi áigu ođasmahttit sámi sátnevuorkká, nu ahte dasa sáhttá bidjat davvisámegiel termonologiijii lassin maid julev- ja oarjelsámegiela terminologiija.</p>
    <p>Sámegiel terminologiija ferte ovddiduvvot erenoamážit doppe gos dasa lea eanemus dárbu, ee. skuvllain ja mánáidgárddiin.</p>
    <p>Terminologiijabargu riikkarájiid badjel ferte nannejuvvot ja koordinerejuvvot.</p>
    <p xml:lang="smj"><em type="bold">5.11 MÁNÁT JA NUORAT</em> </p>
    <p>Leat unnán arenat gos sihke mánát, nuorat ja vuorraset olbmot sáhttet deaivvadit. Sámedikki mielas lea erenoamáš dehálaš, ahte dilálašvuođat láhččojuvvojit nu, ahte mánáin ja nuorain lea vejolašvuohta geavahit giela juohke dásis servodagas. Sámegiela gáhtten ja ovddideapmi lea dan duohken ahte mánát ja nuorat ožžot duohta vejolašvuođa geavahit gielaset beaivválaččat. Ferte movttiidahttit ealáskahttit giela dain guovlluin gos dasa lea dárbu. Jus áigu joksat dáid mihttomeriid, de ferte bidjat eanet návccaid dasa ahte mánáide ja nuoraide láhččojuvvo dilálašvuohta beassat oahppat sámegiela, ja sidjiide geat giela máhttet, ferte láhčit dilálašvuođa nu ahte besset gielain ovdánit. Giellaguovddážat leat ávkkálaš arenat gos sohkabuolvvat besset deaivvadit ja nu besset mánát ja nuorat ovdánahttit gielaset. Lea dehálaš ahte mánát ja nuorat fuomášit ahte lea suohtas sihke gullat, oaidnit, oahppat ja geavahit sámegiela. Sámediggi áigu álggahit nuoraidávžžuhusdoaimma <em type="italic"><span type="quote">”Sámegiella lea čaffat”</span>.</em>  </p>
    <p>Guovttegielalašvuohta lea stuora riggodat olbmui. Dán birra dárbbašuvvo eambbo diđolašvuohta ja diehtu. Sámediggi áigu bargat dan ovdii ahte diehtojuohkin guovttegielalašvuođa birra vuoruhuvvo vai váhnemat háliidit ja atnet dehálažžan oahpahit sámegiela mánáidasaset.</p>
    <p>Ferte láhčit dili nu ahte sámegielat mánáid ja nuoraid giella ovdána ii ge mana maŋosguvlui. Mánáidgárddit, skuvllat, astoáiggefálaldagat ja eará oktasaš deaivvadeamit gos sámegielat mánát deaivvadit leat mielde nanneme ja ovdánáhtteme mánáid ja nuoraid giellamáhtu. Giella manná buolvvas bulvii, danne lea dehálaš ahte mánát ja nuorat maid ožžot arenaid gos besset vuorraset olbmuiguin hupmat. Ságastaladettiineaset vuorraset sámegielat olbmuiguin, sáhttet sii oahppat giela nyánssaid mat riggodit giela.</p>
    <p>Mánát ja nuorat, geain ii leat nanu sámegiella, fertejit oažžut vejolašvuođa boahtit dakkár birrasii gos giella lea nanus. Giella ferte gullot ja oainnusin dahkkojuvvot vai mánát ja nuorat dovdet ahte sámegiella lea ealli giella ja ahte dainna birge servodagas. Mánáide lea mávssolaš fuomášit ahte sámegiella dárbbašuvvo gulahallama dihte. Báikkálaš giellalávgun lea beaktilis vuohki mii lea buktán buriid bohtosiid dain guovlluin gos giella lea leamaš dahje ain lea rašes dilis. Sámediggi áigu veardidit doarjut deaivvademiid mánáide ja nuoraide gos sámegiela oahppan lea guovddážis ja sámegiella lea gulahallangiellan.</p>
    <p>
      <em type="bold">5.11.2 Skuvllat ja mánáidgárddit </em>
    </p>
    <p>Skuvllat ja mánáidgárddit leat mánáide dehálaš arenat oahppat giela, muhto dávjá lea nu ahte gielalaš ovdáneapmi bisána nuoraidskuvllas. Sámegiela ja sámi kulturárbemáhtu gaskkusteapmi lea eanet ja eanet sirdojuvvon oahpahusásahusaide, mii bidjá daidda stuora ovddasvástádusa áimmahuššat ja ovddidit sámi giela ja kultuvrra. Sámediggi oaivvilda ahte skuvllain eai leat čielga ulbmilat ja guottut ohppiid sámegiela ovddideami ektui, nu ahte dát lea buori muddui ovttaskas oahpaheaddji duohken. Danne oaivvilda Sámediggi ahte suohkanat berrejit eanet kanaliseret guovttegielalašvuođaruđaid skuvllaid plánemii ja evalueremii, ja skuvllaid iežaset guottuid ja válljemiid diđolašvuhtii mii guoská sámegiela ja sámi kultuvrra gaskkusteapmái, seailluheapmái, ovdánahttimii ja ovddideapmái.</p>
    <p>Lea dehálaš ahte skuvllain leat ođđa sámegiel girjjit nu ahte mánáide ja nuoraide lea miellagiddevaš lohkat. Sámediggi áigu hástalit suohkaniid oastit sámegiel girjjiid, nu ahte mánát ja nuorat besset oahpasnuvvat ođđa sámegiel girjjálašvuođain dađistaga go dat čállojuvvo. Berre goittotge muitit ahte skuvla ii akto nagot seailluhit ja ovddidit giela, ferte gávdnat eará arenaid gos giella áŋgirit geavahuvvo. Sámedikki mielas lea dehálaš ahte ásahuvvojit studeantalonohallanortnegat studeanttaide vai nuorat geat dan háliidit ožžut orrut sámegielat bearrašiid luhtte oahppan dihte sámegiela. Dákkár studeantalonohallanortnegiid sáhttá heivehit sihke sidjiide geat máhtte sámegiela ovdalaččas, ja sidjiide geat eai máhte sámegiela. Dákkár studeantalonohallanortnegat galget leat rabas buohkaide geat háliidit oahppat sámegiela.</p>
    <p>Sámediggi ferte sihkkarastit ahte mánáin, geat orrot olggobealde sámegiela hálddašanguovllu, leat seamma vuoigatvuođat beassat oahppat sámegiela skuvllain, go mánáin, geat orrot siskkobealde hálddašanguovllu. 2003/04 skuvlajagi leat 986 máná geain lea davvisámegiella vuosttašgiellan ja 674 máná geain lea nubbingiellan. 3 mánás lea oarjelsámegiella vuosttašgiellan ja 79 mánás fas nubbingiellan.</p>
    <p>Norggas leat mánáidgárdejagis 2003/04 44 sámi mánáidgárddi. Dasa lassin leat Norggas vel 14 dáža mánáidgárddi gos lea sámegieloahpahus. Mánáidgárddiid doaimmaid maid ferte nannet vai sihkkarastá sámegiela ealáskahttima ja dákko bokte maid giela seailuma. Ráđđehus juolluda 2004:s su. 10 milj. r sámi mánáidgárddiide.</p>
    <p>Leat eanas nissonolbmot geat leat oahpaheaddjin ja ovdaskuvlaoahpaheaddjin skuvllain ja mánáidgárddiin. Mánáid sosialiseremii ja identitehtahábmemii livččii buorre jus skuvllain ja mánáidgárddiin barggašedje eambbo dievdoolbmot. Danne lea dehálaš oažžut eanet sámegielat dievdoolbmuid váldit ovdaskuvlaoahpaheaddje- ja oahpaheaddjeoahpu. Sámediggi áigu veardidit doarjut rekruterendoaimmaid maid ulbmil lea oččodit eanet sámegielat dievdoolbmuid váldit ovdaskuvlaoahpaheaddje- ja oahpaheaddjeoahpu. Lea dehálaš ahte oahpaheddjiin ja mánáidgárddebargiin lea buorre gelbbolašvuohta sámegielas, ja ahte ráhkaduvvojit buorit oahpponeavvut sámegillii buot fágaide. Sámediggi áigu doarjut elektrovnnalaš veahkkeneavvuid ráhkadeami sámegiel oahpahussii.</p>
    <p>
      <em type="bold">5.11.4 Vuoruhuvvon doaibmabijut </em>
    </p>
    <p> Sámediggi áigu álggahit nuoraidávžžuhusdoaimma <em type="italic"><span type="quote">”Sámegiella lea čaffat”</span>.</em>  </p>
    <p>Sámediggi áigu veardidit doarjut deaivvademiid mánáide ja nuoraide gos sámegiela oahppan lea guovddážis ja sámegiella lea gulahallangiellan.</p>
    <p>Sámediggi áigu bargat vai mánáin ja nuorain leat ovttalágán vejolašvuođat ovdánahttit gielaset sihke olggobealde ja siskkobealde sámegiela hálddašanguovllu.</p>
    <p>Sámediggi áigu hástalit suohkaniid oastit sámegiel girjjiid, nu ahte mánát ja nuorat besset oahpasnuvvat ođđa sámegiel girjjálašvuođain dađistaga go dat čállojuvvo.</p>
    <p>Sámedikki mielas lea dehálaš ahte ásahuvvojit studeantalonohallanortnegat vai nuorat ožžot orrut sámegielat bearrašiid luhtte oahpahallan dihte sámegiela.</p>
    <p>Sámediggi áigu veardidit doarjut rekruterendoaimmaid vai oažžu eanet dievdoolbmuid váldit ovdaskuvlaoahpaheaddje- ja oahpaheaddjeoahpu.</p>
    <p>Sámediggi áigu doarjut elektrovnnalaš veahkkeneavvuid ráhkadeami sámegieloahpahussii.</p>
    <p xml:lang="smj">
      <em type="bold">5.12 GIELLAOVDDIDANDOAIMMAT VUORAS </em>
    </p>
    <p xml:lang="smj">
      <em type="bold">OLBMUID VÁRÁS </em>
    </p>
    <p>Sámediggi atná dehálažžan ahte vuoras olbmuid gielladilli váldojuvvo vuhtii. Lea dehálaš ahte vuoras olbmuide láhččojuvvo dilálašvuohta nu ahte sii besset geavahit eatnigielaset buot ovdamorašoktavuođain.</p>
    <p>addá. Galgá maid váldit vuhtii daid sámegielat olbmuid,  geat buozalmasvuođa geažil leat giela massán. Movt buozalmasvuođa ipmirda lea nannosit čadnojuvvon kultuvrii. Danne lea dehálaš ahte sii geat barget dearvvašvuođa- ja sosiálasuorggis dovdet sámi kultuvrra ja jurddašanvuogi. Lea hui dehálaš ahte suohkanat ja almmolaš eiseválddit barget dan ala ahte bargit, geat barget vuoras sámegielat olbmuiguin, ožžot dárbbašlaš giella- ja kulturoahpahusa.</p>
    <p>Dearvvašvuođa- ja sosiálasuorggi terminologiija lea ođas sámegielas. Vai sámegielain birge dán suorggis ferte ovddidit dearvvašvuođa- ja sosiálasuorggi sámegiel tearpmaid. Sámediggi áigu doarjut dearvvašvuođa- ja sosiálasuorggi tearbmaprošeavttaid.</p>
    <p>
      <em type="bold">5.12.1 Vuoruhuvvon doaibmabijut </em>
    </p>
    <p>Sámediggi áigu doarjut dearvvašvuođa- ja sosiálasuorggi tearbmaprošeavttaid.</p>
    <p xml:lang="smj">
      <em type="bold">5.13 GIELLAOVDDIDANBARGGUT SÁMIID JA </em>
    </p>
    <p xml:lang="smj">
      <em type="bold">EARÁID VÁRÁS, GEAT EAI MÁHTE SÁMEGIELA </em>
    </p>
    <p>Dáruiduhttinpolitihkka mii lea čađahuvvon lea dagahan ahte ollu sápmelaččat eai leat beassan oahppat sámegiela. Dát sáhttá ollugiidda leat hui lossat.<em type="bold"> </em>Sámediggi áigu doarjut barggu nu ahte buohkat geat háliidit, ožžot oahppat sámegiela. Guhkit áigge mihttomearrin galgá leat ahte mii gulahallat ja birget sámegielain beaivválaš eallimis. </p>
    <p>Sámegiella galgá vitaliserejuvvot ja revitaliserejuvvot sámi guovlluin gos giella lea jávkame dahje lea jávkan. Dakkár guovlluin lea mávssolaš geavahit vuorraset olbmuid resursan sámegiela nannet, oahpahit ja ovddidit. Sámediggi áigu doarjut sámegiela vitaliseren- ja revitaliserenprošeavttaid dáin guovlluin.</p>
    <p>Giella ja kultuvra gullet nannosit oktii. Sániid ja doahpagiid oahppá álkibut jus dáidda gullevaš doaimmaid beassá bargat. Jus omd. nuohttunsániid áigu oahppat, de ferte geahččalit nuohttut. Giellalávgumat, main leat kulturdoaimmat oassin, leat čájehuvvon bures doaibmat giellaoahpaheapmin.</p>
    <p>
      <em type="bold">5.13.1 Vuoruhuvvon doaibmabijut </em>
    </p>
    <p>Sámediggi áigu doarjut barggu vai oažžu nuvtta sámegieloahpahusa sidjiide geat dan háliidit.</p>
    <p xml:lang="smj">
      <em type="bold">EARÁID VÁRÁS, GEAT MÁHTTET SÁMEGIELA </em>
    </p>
    <p>Sihke sámegiela hálddašanguovllu siskkobealde ja olggobealde, ja báikkiin gos sámegiella lea nannoseamos, manná sámegiella maŋos. Danne lea dárbu maiddái hálddašanguovllu siskkobealde čađahit giellagáhttendoaimmaid. Leat ollu sánit ja dadjanvuogit mat leat láhppome vel dain guovlluin ge gos sámegiella hubmojuvvo eanemus. Sámediggi áigu doarjut gielladoaimmaid maiddái dáin guovlluin.</p>
    <p>Giella ja kultuvra gullet nannosit oktii. Sániid ja doahpagiid oahppá álkibut jus dáidda gullevaš doaimmaid beassá bargat. Jus omd. nuohttunsániid áigu oahppat, de ferte geahččalit nuohttut. Giellalávgumat, main leat kulturdoaimmat oassin, leat čájehuvvon bures doaibmat giellaoahpaheapmin.</p>
    <p>Máŋgga guovllus máilmmis leat alfabetiserendoaimmat dehálaš oassin demokratiijaovdáneamis.  Sámi giellaráđi giellaiskkadeapmi 2000:s (<em type="italic">Iskkadeapmi sámegiela geavaheami birra</em>) čájeha ahte buot sámi guovlluin lea čállinmáhttu heittot. Lea dehálaš ráhkadit sierra metodihka ja oahpponeavvuid sidjiide geain lea sámegiella eatnigiellan. Sámediggi oaidná dárbbaslažžan álggahit alfabetiserenprográmmaid buot sámi guovlluin. Prográmma váldoulbmil galgá leat dat, ahte rávisolbmot, geat dáruiduhttima geažil eai leat beassan oahppat lohkat ja čállit sámegiela besset oahppat dan. Lohkat ja čállit iežas eatnigiela lea okta vuođđu olmmošvuoigatvuođain.  </p>
    <p>Tearbmabargu ja sátnelisttuid ráhkadeapmi lea Sámediggái dehálaš bargu. Seamma dehálaš lea sátnelisttuid lágidit álbmogii. Ovdamearkan leat juridihka sánit. Juohke okta sáhttá dikki ovdii gártat juogo áššehažžan dahje vihtánin, ja dan dihte lea dehálaš ahte tearpmat leat servodagas oahppásat. Sámediggi áigu lágidit sámegiel sátnelisttuid gávdnanláhkái álbmogii.</p>
    <p>
      <em type="bold">5.14.1 Vuoruhuvvon doaibmabijut </em>
    </p>
    <p>Sámediggi áigu doarjut giellaovddidandoaimmaid sámegiela hálddašanguovllu siskkobealde, dákko doaimmaid mat ovttastahttejit giela ja kultuvrra.</p>
    <p>Sámediggi áigu álggahit alfabetiserenprográmmaid buot sámi guovlluin sámiide geat eai leat oahppan lohkat ja čállit sámegiela.</p>
    <p>Sámediggi áigu lágidit sámegiel sátnelisttuid gávdnanláhkái álbmogii.</p>
    <p xml:lang="smj">
      <em type="bold">5.15 TEKNOLOGIIJA  </em>
    </p>
    <p>Ođđaáiggeteknologiija addá sámegillii buriid ovdánanvejolašvuođaid. Ee. sámegiel oahpahusa leavvan jietna- ja govvastudioid bokte ja Sámi sátnevuorkká ásaheapmi interneahtas leat dakkár vejolašvuođat maid eanet dihtora ja eará teknologalaš veahkkeneavvuid geavaheami bokte nugo mátketelefovnnain, SMS:in jna.</p>
    <p>Ođđa teknologiija addá maid vejolašvuođa ráhkadit sámegiel dihtorspealuid. Dihtorspealut leat bivnnuhat mánáid ja nuoraid gaskkas, ja sáhttet nu maid váikkuhit giela. Sámedikki mielas livččii dehálaš ahte ráhkaduvvojit sámegiel dihtorspealut, ja áigu doarjut dakkár vuolggahemiid. Eará gielaide gávdnojit juo ollu dihtorspealut mat leat bivnnuhat maiddái sámi nuoraid gaskkas. Dakkár spealuid livččii dehálaš jorgalit sámegillii danne go nuorat aŋkke atnet áiggi daidda, ja nu beasašedje gullat ja oaidnit sámegiela spealadettiin. Spealuid jorgaleapmi buvttášii ollu ođđa tearpmaid sámegillii, ja nu ovdánahttašii sámegiela. Sámediggi áigu doarjut dákkár jorgalemiid.</p>
    <p>Korrektuvraprográmma teakstagieđahallamii livččii veahkkin ovddideame sámegielaid boahtteáiggis. Sámediggi lea guorahallan lea go vejolaš ráhkadit ollislaš divvunprográmma buot golmma sámegillii Norggas, seammaládje go girjedárogielas ja ođđadárogielas. Dán guorahallama boađus lea čielggas - lea vejolaš ráhkadit dákkár prográmma sámegielaide. Lea maid vejolaš ráhkadit hupmansyntesa sámegielaide. Hupmansyntesa sáhttá adnojuvvot liigereaidun ovttas dábálaš korrektuvraprográmmain. Vásáhusat čájehit ahte hupmansyntesa veahkeha lohkan- ja čállinproseassa, ja syntehtalaš hupman dahká ahte sámegielagat geat eai leat oahppan čállit sámegiela sáhttet álgit čállit sámegiela. Hupmansyntesa addá maid vejolašvuođaid ráhkadit oahpponeavvuid erenoamášoahpahussii ja ráhkadit digitaliserejuvvon fálaldagaid sámi álbmogii.</p>
    <p>Dáid veahkkeneavvuid ráhkadeapmi gáibida stuorat áŋgiruššama sámegiela giellateknologiija ektui. Maŋemus jagiid leat álggahuvvon dutkanprográmmat giellateknologiijas maiddái sámegiela váras, muhto dát áŋgiruššan lea vuos ilá unnan iige leat doarvái ulbmillaš. Danne lea dehálaš ahte álggahuvvo viiddis ja ulbmillaš áŋgiruššan dán suorggis. Sámegiela giellatekonologiijabiras mii dál lea Davviriikkain, lea ohcalan dutkiid geain lea sámegiella eatnigiellan, go dat livččii stuora ovdamunni. Sámedikki mielas lea dehálaš ahte eiseválddit ja oahpahusásahusat barget eambbo rekrutteren dihte sámegielat giellateknologiijastudeanttaid ja -dutkiid.</p>
    <p>
      <em type="bold">5.15.1 Vuoruhuvvon doaibmabijut </em>
    </p>
    <p>Sámediggi áigu doarjut sámegiel dihtorspealuid ásaheami ja doarjut dakkár spealuid jorgaleami.</p>
    <p>Sámediggi áigu bargat vai oažžu ruhtadeami korrektuvra- ja hupmansyntesaprográmmii.</p>
    <p>Mediat ja girjjálašvuohta váikkuhit giela, dan dihte lea dehálaš ahte dát leat dihtomielalaččat giela dáfus. Eará ovdanbuktimat nugo teáhter ja musihkka, leat maid dehálaš giellaovddideaddjit, ja lea dehálaš ahte maiddái dat leat dihtomielalaččat giela dáfus. Populára ja <span type="quote">”joavdelas”</span> girjjálašvuohta sáhttá leat buorre giellaovddidandoaibma, ja Sámediggi ávžžuha eanet buvttadit dánlágán girjjálašvuođa. Nuoraide lea unnán sámegiel girjjálašvuohta. Š-bláđđi lea nuoraidbláđđi masa nuorat orrot bures liikome, muhto dat ii almmuhuvvo eará go njeallje geardde jagis. Sámediggi áigu Š-bláđđái addit fásta doarjaga, ja oaidná ahte lea dehálaš ahte maiddái eará sámegiel nuoraidbláđit sáhttet almmuhuvvot. Sámedikki giellastivra finai 2003 skápma Walesis gos lea seamma váttisvuohta. Doppe ledje bálkáhan girječálliid čállit girjjiid nuoraide, juoga mii lei lihkostuvvan hui bures. Sámediggi áigu veardidit ásahit stipeandaortnega sámi nuoraidgirječálliide.</p>
    <p>Giellamáhtolašvuođa fievrrideapmi lea seammás sámi kultuvrra fievrrideapmi. Mediafálaldaga buorideapmi  sámi mánáide ja nuoraide lea nappo stuora hástalus. Filmmain, TV:s, videoin, bivnnuhis musihkas ja interneahtas, mat leat dehálaš mediat nuoraidkultuvrras, lea eanas dárogiella ja eaŋgalasgiella. Bivnnuhis kultuvra, mii gaskkustuvvo nanu mediaid bokte, dagaha ahte sámegiella dađis massá coavcci. Mánáide ja nuoraide ferte nappo addojuvvot vejolašvuohta vásihit, ahte maiddái sámegiella sáhttá geavahuvvot dain mediain maid sii geavahit beaivválaččat. Danne lea sávahahtti ahte ásahuvvojit eanet sámegiel fálaldagat mánáide ja nuoraide nugo omd. bláđit dego Vulle Vuojaš, áigečállagat, interneahtta ja TV- ja radioprográmmat. Julev- ja oarjelsámegiel girjjit, bláđit, aviissat ja radio- ja TV-ođassáddagat váilot oalát. Iešguđetlágán fálaldagat mat čalmmustahttejit dáid gielaid livčče hui mávssolaččat.</p>
    <p>Dálá mánát ja nuorat šaddet bajás máŋggakultuvrralaš birrasis. Oarje-máilmmi kultuvra lea oahpis sámi mánáide ja nuoraide, ee. filmmaid ja videoid bokte. Lea dárbu dákkár fálaldagaid jorgalit sámegillii vai sámi mánát ja nuorat besset iežaset giela gullat go dáid gehččet.</p>
    <p>Sámi álbmot beassá vásihit beaivválaš ođassáddagiid TV:s. Dát ráhkaduvvojit NRK, SVT ja YLE ovttasbarggu olis, mii lea maid vuolggahan sierra neahttasiidduid davviriikkalaš sámi ođđasiin sámegillii. Sámegiel ođassáddagat eai oidno TV:s bassebeivviid eai ge geasseluomuid áiggi, ja duvdásit eret dahje váldojuvvojit eret jus NRK vuoruha eará prográmmaid, nugo valáštallansáddagiid. Sámedikki mielas lea dehálaš ahte sámegiel ođassáddagat sáddejuvvojit juohke beaivvi, ja sáddenáiggit viiddiduvvot. Earret ođassáddagiid de gávdnojit unnán earálágán sámegiel prográmmat TV:s, nugo kulturprográmmat ja magasiinnat. Sámi Mánáid-TV sáddejuvvo okte vahkkus. Nuoraide ii leat makkár ge sámegiel TV-fálaldat. Beaivválaš mánáid- ja nuoraidsáddagat livčče mávssolaččat. Lea maid dehálaš ovddidit ođđa arenaid gos nuorat sáhttet sámegiela geavahit, nugo omd. Samenet ja mátketelefovnnat (mobiltelefovnnat). Sámediggi áigu doarjut doaimmaid mat ovddidit dákkár fálaldagaid.</p>
    <p>Sámediggi áigu Š-bláđđái addit fásta doarjaga, ja oaidná ahte lea dehálaš ahte maiddái eará sámegiel nuoraidbláđit almmuhuvvojit.</p>
    <p>Sámediggi áigu veardidit ásahit stipeandaortnega sámi nuoraidgirječálliide.</p>
    <p>Sámediggi áigu doarjut sámegiel fálaldagaid mánáide ja nuoraide interneahtas, videos ja</p>
    <p>radioprográmmain.</p>
    <p>Sámediggi áigu bargat vai sámegiel TV-ođassáddagat galget sáddejuvvot juohke beaivvi ja</p>
    <p>sáddenáiggit viiddiduvvojit.</p>
    <p>Sámediggi áigu bargat vai ásahuvvojit beaivválaš sámegiel Mánáid- ja nuoraid TV-sáddagat.</p>
    <p xml:lang="smj">
      <em type="bold">5.17 SÁMI BÁIKENAMAT JA GALBEN </em>
    </p>
    <p>Sámi báikenamat leat dehálaš oasit sámi giellaárbbis. Dat kultuvrralaš máŋggabealatvuohta, mii boahtá ovdan sámi báikenamain, ferte oidnot buot sámi guovlluin. Dáruiduhttima geažil leat muhtin sajis báhcán dušše báikenamat mat muitalit ahte lea sámi guovlu. Sámediggi rávve ja oaivada almmolaš orgánaid ja earáid ee. čállinvugiin ja namahemiin ja vástida gažaldagaide báikenamaid ja báikenamaid geavaheami birra. Lea dehálaš čohkket sámi báikenamaid almmuhan dihte daid, ja Sámediggi áigu doarjut báikenammaprošeavttaid. Sámediggi áigu maid veardidit álggahit stuorát báikenammaprošeavtta ovttas davimus fylkkasuohkaniiguin gos ulbmil lea oažžut sámi báikenammačoahkkema eanet systemahtalažžan. Ollu báikkiin vuosttalduvvojit sámi báikenamat. Guovddášeiseválddit berrejit čađahit diehtojuohkima sámegillii galbema birra vai miellaguottut sámegillii ja -kultuvrii eai hehtte báikenammalága njuolggadusaid čuovvuma. Báikenammaláhka ii gusto dušše sámegiela hálddašanguovllus, muhto juohke sajis Norggas gos leat dohkkehuvvon sámi báikenamat.</p>
    <p>
      <em type="bold">5.17.1. Vuoruhuvvon doaibmabijut </em>
    </p>
    <p>Sámediggi áigu doarjut sámi báikenammaprošeavttaid.</p>
    <p>Sámediggi áigu veardidit álggahit stuorat báikenammaprošeavtta ovttas davimus fylkkasuohkaniiguin, gustojeaddji ovttasbargošiehtadusaid mielde.</p>
    <p>Sámediggi áigu bivdit guovddáš eiseválddiid galbet sámegillii báikenammalága mielde.</p>
    <p xml:lang="smj">
      <em type="bold">5.18 SÁMEGIELA EVALUEREN </em>
    </p>
    <p>Lea dehálaš evalueret movt sámegiella ovdána buot sámi guovlluin. Lea maid dehálaš evalueret man muddui sámegiella geavahuvvo, lohket go olbmot sámegiel teavsttaid ja guđe gielat teavsttaid sii válljejit. Lea maid dárbu evalueret man muddui sámegiella geavahuvvo almmolaš ásahusain.</p>
    <p>
      <em type="bold">5.18.1 Sámelága giellanjuolggadusaid evalueren  </em>
    </p>
    <p>Sámelága giellanjuolggadusat leat leamaš doaimmas jagi 1992 rájes. Sámediggi lea dievasčoahkkimis áššis 02/03 ovttajienalaččat mearridan ahte giellanjuolggádusat fertejit evaluerejuvvot. Njuolggadusat fertejit heivehuvvot dálá dillái ja riikkaidgaskasaš giellamearrádusaide. Sámediggi lea bivdán Kultur- ja girkodepartemeantta čađahit evaluerema. Dievasčoahkkima mearrádus lea sáddejuvvon departementii, ja Sámediggi vuordá ahte evalueren jođánit boahtá johtui. Sámediggi áigu searvat Sámelága  giellanjuolggaduasid evalueremii. Sámediggi oaivvilda ahte ferte ásahuvvot bearráigeahččanorgána mii sáhttá vákšut čuvvot go suohkanat sámelága giellanjuolggadusaid.</p>
    <p>Sámi Instituhtta lea čielgadeamis nr 1/<em type="italic">2001 Almmolaš sámi diehtojuohkinbálvalusaid kárten ja guorahallan</em> ee. gávnnahan ahte lea dárbu viidát guorahallat Sámelága giellanjuolggadusaid oktan láhkaásahusain. Guorahallamis galggašii geahččat leat go giellanjuolggadusaid ulbmilat ollašuvvon, berrejit go lágas leat earálágán teavsttat, dulkot cealkagiid ja veardidit galgá go rievdadit njuolggadusaid servodatrievdama ektui. Čielggadeapmi čájeha maid ahte lea oppalaš diehtováilevašvuohta dan ektui ahte geaidda Sámelága giellanjuolggadusat gusket ja makkár ákkain. Sámedikki oainnu mielde duođaštit dát čuoggát ahte giellanjuolggadusat fertejit evaluerejuvvot ja heivehuvvot dálá dillái. </p>
    <p>
      <em type="bold">5.18.2 Vuoruhuvvon doaibmabijut </em>
    </p>
    <p>Sámediggi áigu vuolggahit evaluerema man muddui sámegiella geavahuvvo almmolaš ásahusain.</p>
    <p>Sámediggi áigu searvat Sámelága giellanjuolggadusaid evalueremii.</p>
    <p xml:lang="smj">
      <em type="bold"> GIELLAJOAVKKUT  </em>
    </p>
    <p xml:lang="smj">
      <em type="bold">6.1 DAVVISÁMEGIELLA </em>
    </p>
    <p>
      <em type="bold">6.1.1 Davvisámegiela dilli </em>
    </p>
    <p>Davvisámegiella lea stuorimus giellajoavku, man hupmet birrasiid 25 000 olbmo Norggas. Lea váttis dadjat man ollu davvisápmelaččat leat geat eai huma sámegiela. Davvisámegiela hupmet eanas Finnmárkku ja Romssa fylkkain, ja Dielddanuori ja Evenášši suohkaniin Nordlandas.</p>
    <p>Sámi giellalávdegoddi ja Girko- ja oahpahusdepartemeanta dohkkehedje dálá davvisámegiela čállinvuogi  1979:s.</p>
    <p>davvisámegiela, ja dasa lassin gullet buot sámegiela hálddašanguovllu suohkanat ja fylkkagielddat davvisámegiela guvlui. Dat mearkkaša ahte sis leat eambbo rievttit geavahit sámegiela almmolaš oktavuođain, ja maiddái oažžut oahpu sámegielas. Vaikko leat ge eanebut geat hupmet davvisámegiela, de manná aŋkke davvisámegiella maid maŋos. Sátneriggodat ja giellamáhttu unnu, erenoamážit nuorat gearddis. Guovlluin gos sámegiella lea nanus leat ollugat geat eai leat diđolaččat gielaset ektui. Sii atnet ollu dárogielsániid ja dárogiella báidná sámegiel cealkkastruktuvrra. Vaikko ollugat máhttet sámegiela dáin guovlluin, de aŋkke oidno sámegiella hui unnán. Sámedikki mielas livččii dehálaš oččodit olbmuide diđolašvuođa ja ipmárdusa ahte sin giella lea áitojuvvon ja sáhttá jávkat. Eará davvisámegielguovlluin lea sámegiella heajut dilis. Ollugat leat massán sámegiela ja danne lea olbmuin eambbo diđolašvuohta sámegiela ektui. Dain guovlluin lea ge dehálaš oažžut johtui giellarevitaliseren-, vitaliseren- ja seailluhandoaimmaid. Eanet ja eanet olbmot háliidit oahppat sámegiela. Buot davvisámiguovlluin lea váttis gávdnat sámegielkurssaid álggahalliide.</p>
    <p>Guovlluin gos sámegiella ii leat nanus ja gos unnán nuorra olbmot máhttet sámegiela, lea váttis oažžut sámegielat bargiid iešguđetlágán virggiide. Dát čuohcá eanemus mánáide ja nuoraide geat áiggošedje oahppat sámegiela ja boarrásiidda geat eai máhte dárogiela.</p>
    <p>Mánáidgárdejagis 2003/04 leat oktiibuot 815 davvisámegielat máná mánáidgárddiin. Dát leat juohkásan 45 mánáddgárdái ja 71 ossodahkii.</p>
    <p>Skuvlajagi 2002/03 ledje 2401 oahppi vuođđoskuvllas geat ožžo oahpu davvisámegielas. Dát lohku lea sturron jagis jahkái; gč. tabealla:</p>
    <p>
      <em type="bold"> 91/92 94/95 97/98 99/00 02/03 </em>
    </p>
    <p xml:lang="smj">Sámegiella 1. giellan      Sámegiella 2. giellan</p>
    <p xml:lang="smj">Válljenfága      Sámegiella ja kultuvra</p>
    <p>
      <em type="bold">Oktiibuot      </em>
    </p>
    <p>Joatkkaskuvllas ii leat ohppiidlohku davvisámegiela oahpahusas rievdan namuhan veara maŋemus logi jagis. Leat čađat leamaš birrasii 400-450 oahppi geain lea leamaš davvisámegiel oahpahus juogo vuosttašgiellan, 2. giellan, B-giellan, C-giellan dahje válljenfágan.</p>
    <p>Allaskuvlla- ja universitehtadásis sáhttá davvisámegiela lohkat Sámi allaskuvllas ja Romssa universitehtas. Eanas studeanttat lohket sámegiela vuođđofága (sámegiella I ja II), muhto leat maid ollu studeanttat geat gáiddusoahpahusa.</p>
    <p>
      <em type="bold">6.1.2 Sámedikki giellapolitihkka davvisámiguovlluin </em>
    </p>
    <p>Sámediggi lea Sámediggeplánas 2002-2005 4. kapihttalis <em type="italic">Ealli giella buolvvas bulvii</em> namuhan váldomihttomeriid sámegielaid ektui. Sámediggi ii leat ráhkadan sierra giellaplána olles davvisámi guvlui, muhto lea ráhkadan riddo- ja vuotnaguovllu giellaplána ja Ofuohta ja Lulli-Romsa giellaplána. Dáid plánaid áigu Sámediggi ođastit ja dasa lassin ráhkadit oppalaš giellaplána mii guoská maid Sis-Finnmárkui. </p>
    <p>
      <em type="bold">6.1.3 Ulbmilat </em>
    </p>
    <p>Sámedikki mielas livččii dehálaš oččodit olbmuide diđolašvuođa ja ipmárdusa ahte davvisámegiella maid lea áitojuvvon ja sáhttá jávkat. Davvisámiguovlluin gos sámegiella lea heajut dilis lea dehálaš oažžut johtui giellaealáskahttin- ja seailluhandoaimmaid. Sámediggi áigu danne ávžžuhit servviid ja ásahusaid lágidit davvisámegielkurssaid. Giellarevitaliserenprošeavttat leat maid dárbbašlaččat ja dehálaččat guovlluin gos giella lea <span type="quote">"nanus"</span>.</p>
    <p>Davvisámegiela ferte sáhttit geavahit gulahallangiellan diehtojuohkin- ja gulahallanteknologiija oktavuođas. Muđui giella árvideamis ii boađe ceavzit. Ferte árjjaleappot geahččalit čoavdit daid váttisvuođaid, mat čatnasit davvisámegiela erenoamáš mearkkaid geavaheapmái dihtorastimis ja interneahta geavaheamis, ja Sámediggi áigu geahččalit organiseret dán barggu davviriikkalaš ovttasbargoprošeaktan. Vai dát váttisvuođat čoavdášuvašedje johtilit ja dohkálaččat, fertejit davviriikkaid eiseválddit álggahit konkrehta doaibmabijuid. Lea maid dehálaš ahte davvisámegielaid erenoamáš čálamearkkaid sáhttá atnit mátketelefovnnaid boallobeavddis (tastaturain).</p>
    <p>
      <em type="bold">6.1.4 Vuoruhuvvon doaibmabijut </em>
    </p>
    <p>Sámediggi áigu doarjut doaimmaid mat lasihit árbevirolaš tearbmaid máhtu ja geavaheami.</p>
    <p>Sámediggi áigu veardidit doarjut giellarevitaliseren-, vitaliseren- ja seailluhandoaimmaid davvisámi guovlluin.</p>
    <p>Sámediggi áigu gáibidit ahte eiseválddiid álggahit konkrehta doaibmabijuid čoavdin dihte davvisámegiela erenoamáš čálamearkkaid geavahanváttisvuođaid interneahtas, Sámi sátnevuorkkás ja mátketelefovnnain.</p>
    <p xml:lang="sma">
      <em type="bold">6.2.1 Gïeletsiehkie åarjelsaemien dajvine </em>
    </p>
    <p xml:lang="sma">Åarjelsaemien dajve Nöörjen raedtesne noerhtelistie Saeltievaereste jïh åarjese Eelgåese, Heedmarhkese jåhta. Åarjelsaemien gïele åarjemes daaletje saemiengïelijste. Dah åarjelsaemieh bïjre jarkrkan abpe daennnie stoerre dajvesne årroeh. Jis jeatjah dajvigujmie viertiestibie dellie båatsoe joekoen vihkeles kultuvreguedtije åarjelsaemide. Ij leah gåvva daejredh man gellesh åarjelsaemieh leah, juktie  åålmehryöknemisnie jaepien 1970 ij dejtie saemide åarjelsaemien dajvesne ryöknh. NOU.sne 1984:18 aerviedieh mahte 2000 åarjelsaemieh dovne Nöörjesne jïh Sveerjesne gååvnesieh, lehkie dejstie Nöörjesne årroeh. Aaj geerve sjædta daejredh man gellesh dejstie saemiestieh. Åarjelsaemien tjaelemevuekiem man mietie daelie tjaelieh Saemien gïelemoenehtse dååhkasjehti jaepien 1976, jïh Gærhkoe- jïh ööhpehtimmiedepartemeente, Nöörjesne jïh Skuvlebijjieståvrose, Sveerjesne jaepien 1978.</p>
    <p xml:lang="sma">Åarjelsaemien dajvesne göökte saemienskuvlh, akte Aarportesne, Nordlaantese jïh mubpie Snåasesne, Noerhte Trööndelaagesne. Dah göökte saemienskuvlh aaj saemiengïele lohkehtimmiem, learohkide hïejmeskuvline faelieh. Lissine dejtie aaj Prahken byjjenimmiejarnge, Åarjel Trööndelaagesne faalaldahkem saemien lohketæmman vadta. Prahken byjjenimmiejarngem aaj saemienskuvli ektine Snåasesne jïh Aarportesne, ööpehtimmiedirektööreste Nordlaantesne, vierhtieskuvline åarjelsaemien lohkehtæmman raeriestamme,meatan årrodh prosjeektesne <span type="quote" xml:lang="sma">”Sørsamisk opplæring ved heimeskolen”</span>. Eelgåen byjjenimmiejarnge, Heedmarhkesne jaepiej 1995/1996 faalaldahkine åarjelsaemien gïelese eelki. Rörosen jïh Kråanghken jåarhkeskuvlh lohkehtimmiem åarjesaemien mubpine gïeline faelieh jïh aaj faalaldahkem jeatjah skuvlide åarjelsaemien dajvesne jïh dajven ålkolen faelieh.</p>
    <p xml:lang="sma">Maanasïjth jïh skuvlh leah vihkeles dovtege jïh saemien maanasïtide sih badth vihkielommes guektiengïelem evtiedidh. Dan dïehre Saemiedigkie beetnehvierhtieh akten vijhtejaepetje gïeleskreejremeprosjeektese Eelgåen byjjenimmejarngese dåajvohtamme. Prosjeekte man ulmie lea vierhtide sjïehtesjidh guktie maanasïjten maanah nuepiem åadtjoeh saemien lieredh, tjaktjen 2001 eelki.  Prosjeektebuerkehtsisnie maam Saemien Gïeleraerie rååresji, budsjedtese 4,2 mill. daalh raeriestamme vijhte jaepine. Joe daelie maahta vuejnedh man hijven prosjeekte aaj skuvlese jïh lohkehtæmman orreme. Daan prosjeekten ålkolen Saemiedigkie  beetnehvierhtieh ovmessie råajvarimmide åarjelsaemien maanide dah tjïelti maanasïjtide dåajvohtamme. Dah åårdnegh eah leah stinkes orreme. Tjaktjen 2003 aaj Snåasen tjïelte faalaldahkem Saemiedigkien ektine åarjelsaemien maanide maanasïjtem nænnoestamme.</p>
    <p xml:lang="sma">Jis apbe åarjelsaemien siebriedahkem vuartesje jïh mij desnie daerpies, dellie jijnjh barkoe aajmojne. Vaenie lohkehtæjjah gieh åarjelsaemien maehtieh jïh jinjh jeatjah faagine goh gïehtjedimmie, learoevierhtieh darjodh, meedija jïh tjaaleldahkh (lidteretuvrh) j.n.v. Dïhte meatan evtiedimmiem åarjelsaemiej siebriedahkeste sïessetalla guktie minngemes eevre åadtjestalla.  Dellie sjïere maanasïjte jïh skuvle staelhpesne. Nimhtie Saemiedigie veanhta stoerre daarpoe abpe åarjelsaemien dajvesne  ööhpehtæmman ööhpehtimmesne lohkedh nuepiem åadtjoeh dam darjodh. Gïeletsiehkie dan staelhpesne jïh jis ij daelie maam darjoeh åarjelsaemien gïelem gorredidh, sån gïeretåvva. Saemiedigkie sæjhta åajvaladtjide haestedh sjïehtesjidh nimtie guktie dah gieh sïjhtieh jollebe ööpehtimmiem åarjelsaemien lohkedh dam maehtieh darjodh nimhtie guktie jeatjh ööhpehtimmesne maehtieh.  Stinkes faalaldahkem nænnoestidh dejtie giejtie sïjhtieh saemien lieredh, dovne njaalmeldh jïh tjaeleldh lea vihkeles gïelegorredimmiebarkose. Saemiedigkie vaajtele dagkerem faalaldahkem nænnoestidh. Saemiedigkie aaj sæjhta barkedh stipeendeåårdnegem nænnoestidh dejtie giejtie åarjelsaemien luhkieh.</p>
    <p xml:lang="sma"><em type="bold">6.2.2 Saemiedigkien gïelepolitihke åarjelsaemien dajvesne  </em>Saemiedigkien politihken åejvieulmie åarjelsaemien siebriedahkese lea - <em type="italic">”åarjelsaemien gïelem, identiteetem, kultuvrem jïh saemien siebriedahkem nænnoestidh jïh evtiedidh jïh saemiede dennie dajvesne </em><em type="bold">nuepieh</em><em type="italic"> vedtedh kultuvrem jïh jieledem evtiedidh jijtsh åssjalommesi mietie.”</em> </p>
    <p xml:lang="sma">Saemiedigkie saemien gïeleråajvarimmiem åarjelsaemien dajvesne tseegkeme akten goerehtallemen tjirrh man luhpie lij – ”<em type="italic">råajvarimmieh ovmessie suerkine raeriestidh mah åarjelsaemien gïelem stinkesdahta.”.</em> Raeriestimmiem goerehtallemetjïerteste, Saemiedigkie rååresjadti jïh nænnoesti jaepien 1993. Goerehtallemetjïerte akten bijjie-ulmien mietie barki mij lij ”<em type="italic">åarjelsaemien gïelem jïh kultuvrem edtja gorredidh jïh nuepiem vedtedh evtiedidh." </em>Ulmien mietie eeremasth daejtie råajvarimmide raeriestamme: </p>
    <p xml:lang="sma">- åarjelsaemien maehtedh dovne njaalmaldh jïh tjaeleldh. - åarjelsaemien gïelem tjoevere bæjjalgidh. - åarjelsaemien maanaj identiteetem stinkesdehtedh. - saemien ektievoetem stinkesdehtedh.</p>
    <p xml:lang="sma">Daate dïhte voestes soejkesje åarjelsaemien gïelese, maam Saemiedigkie eevtjeme. Råajvarimmide maam raeriesti, Saemien Gïeleraaran jïh Saemien gïelemoenehtsasse stilli. Gïelesoejkesjisnie aaj muvhth ööhpehtimmieprosjeekth raeriesti, gusnie vierhtieh dejtie Saemien Ööhpehtimmieraereste juhtieji.</p>
    <p xml:lang="sma">Saemiedigkien åarjelsaemien dahkoesoejkesjinie, maam Saemiedigkie skïereden 2002 nænnoesti, akte vielie skreejreme sjïdti, åarjelsaemien gïelem gorredidh jïh stinkesdehtedh. Dahkoesoejkesjisnie ulmie, mejnie eeremasth aelkedh jïh råajvarimmie raeriestamme, jïh aaj guktie beetnehvierhtide tseegkedh jïh guktie reeredh. Råajvarimmide guektelen juakeme dovne gïelese jïh ööpehtæmman. Dej dajvine gusnie gïele faamohts gïelejarngh joekoen vihkeles sijjie sjidtieh. Gïelejarngh tseegkedh åarjelsaemien dajvine lea akte dejstie Saemiendigkien ulmie. Jis dam buektehte destie maahta gïelese sijjieh åarjelsaemien evtiedidh.  Saemiedigie aaj ektiebarkoelatjkoem Saemiedigkien jïh fylhkentjïelti gaskems skreejreme, Nordlaantine, Noerhte- jïh Åarjel Trööndelaagine, Heedmarhkine jïh jeatjah staaten åårganigujmie ektine åarjelsaemien dajvesne. Desnie edtjieh raeriestidh dovne guktie gïele- jïh ööpehtimmie-aamhtside jïh jeatjah aamhtsh daarpoe orre tearminologijem mij daaletjasse gïelese sjïehtesjamme, åarjelsaemien buektedh. Saemiedigkie sæjhta beetnehvierhtieh åarjelsaemien gïeleprosjeektide dåajvoehtidh.</p>
    <p xml:lang="sma"><em type="bold">6.2.3 Ulmie  </em>Jis dejtie ulmide jaksedh mejtie Saemiedigkie raeriestamme lea vihkeles tjåenghkies gïeleööhpehtimmiesoejkesjem evtiedidh. Desnie dejtie vierhtide åarjelsaemien dajvesne ektienadtedh,dah mah joe gååvnesieh jïh dejtie mejtie ussjedamme. Saemidigkeste vihkeles politihkem skreejredh, åenegs jïh guhkiebasse ulmiejgujmie. Desnie vihkielommes, faalaldahkh ööhpehtæmman jïh maahtoebijjedæmman sjïehtesjidh juktie gaajhkesh seamma nuepiem åadtjoeh saemien gïelem lieredh. Dagkere gïeleööhpehtimmiesoejkesjem evtiedidh, gïele- jïh/jallh maahtoejarngigujmie, nuepiem vadta råajvarimmide jïh prosjeektide stuvredh dahkoe gogkoe daerpemes. Dam Saemiedigkie sæjhta darjodh dah fylhkentjïelti ektine åarjelsaemien dajvesne. Vihkeles aaj ektesne, aktem gïele-ulmieprogrammem åarjelsaemien eevtjedh, gusnie gaajhkh byjjes institusjovnh mah åarjelsaemien gyhtjelassigujmie berkieh meatan leah. Dagkarinie  programmine, åenegs jïh guhkiebasse ulmiejgujmie, ektiebarkoem åvtelde guktie gaajhkesh seamma ulmide berkieh. Saemiedigkie edtja vuejnedh mejtie dagkarinie ektiebarkojne aelkedh. </p>
    <p xml:lang="sma">Akte jeatjah vihkeles barkoe åarjelsaemien dajvesne lea daarpoem vierhtijstie goerehtalledh, åarjelsaemien gïelem gorredidh. Saemiedigkeste veanhta daerpies goerehtalledh gusnie jïh gustie viehkiem gïelebarkose ohtsedidh, mij almetjidie jïh gïelide vierhtieh gååvnesieh åarjelsaemien gïeleskreejremebarkose. Åarjelsaemien dajvesne aaj guhkiem barkeme ektine saemiejgujmie raasten bijjelen. Saemiedigkie vuajna man vihkeles abpe åarjelsaemien siebriedahkese dam barkoem sjïehtesjidh jïh stinkesdehtedh.</p>
    <p xml:lang="sma"><em type="bold">6.2.4 Eeremasth råajvarimmieh </em> </p>
    <p xml:lang="sma">Saemiedigkie sæjhta åajvaladtjide haestedh nuepide sjïehtesjidh dejtie giejtie sïjhtieh åarjelsaemien gïelem jollebe ööpehtimmesne lohkedh jïh dam maehtedh darjodh seamma guktie jeatjah ööpehtimmine nuepie.</p>
    <p xml:lang="sma">Saemiedigkie sæjhta barkedh stinkes faalaldahkh nænnoestidh dejtie giejtie sïjhtieh åarjelsaemien lieredh dovne njaalmeldh jïh tjaeleldh.</p>
    <p xml:lang="sma">Saemeidigkie sæjhta barkedh stipeendeåårdnegem nænnoestidh dejtie giejtie åarjelsaemien gïelem luhkieh.</p>
    <p xml:lang="sma"> Saemiedigkie sæjhta ektiebarkoem evtiedidh fylhkentjïelti ektine jïh dej ektien gïeleööpehtimmiesoejkesjem åarjelsaemien dajvesne buektedh. <em type="bold"> </em></p>
    <p xml:lang="sma"> Saemiedigkie sæjhta byjjes institusjovnide haestedh, mah åarjelsaemien gyhtjelassigujmie berkieh, jïh dej ektine gïele-ulmieprogrammem evtiedidh. <em type="bold"> </em></p>
    <p xml:lang="sma"> Saemiedigkie sæjhta barkedh dovne radijovesne jïh TV.sne guhkebe seedtemetijjem åarjelsaemien sjædta.<em type="bold"> </em></p>
    <p xml:lang="smj">
      <em type="bold">6.2 OARJELSÁMEGIELLA </em>
    </p>
    <p>
      <em type="bold">6.2.1 Oarjelsámegiela dilli </em>
    </p>
    <p>Oarjelsámi ássanguovlu Norgga bealde riikaráji lea Saltfjellet davvin gitta Elgåi Hedmarkas lulde, gos oarjelsámegiella lea lulimus sámegiella dálá sámegielain. Ássanminsttar lea bieđggus ja lea juhkkojuvvon stuorra geográfalaš guovllu badjel. Go buohtastahttá eará sámi guovlluiguin, de lea boazodoallu kulturguoddin mearkkašan eambbo oarjelsámiide go eará sámijoavkkuide sámi ássanguovllus. Lea váttis dadjat juste man ollugat oarjelsápmelaččat leat, go álbmotlohkan 1970:s ii guoskkat oarjelsámiid. NAČ 1984:18 geažuha ahte dalle ledje sulli 2000 oarjelsámi Norggas ja Ruoŧas, ja ahte árvideamis orrot sulli bealli dain Norggas. Lea maid váttis dadjat man ollusat sis hupmet oarjelsámegiela. Dálá oarjelsámegiel riektačállima dohkkehii Sámi Giellalávdegoddi 1976:s ja Girko- ja oahpahusdepartemeanta Norggas ja Skolöverstyrelsen Ruoŧas 1978:s.</p>
    <p>Oarjelsámi guovllus leat guokte sámeskuvlla, okta Aarportes Nordlandas ja nubbi Snåasas DavviTrøndelagas. Dát guokte sámeskuvlla addet maid fálaldaga ohppiide geat lohket oarjelsámegiela iežaset ruovttusuohkaniin. Dasa lassin lea Brekken bajásšaddanguovddážis Lulli-Trøndelagas oarjelsámegiel oahpahusfálaldat. Brekken bajásšaddanguovddáš lea oktan Snåasa ja Aarporte sámeskuvllaiguin nammaduvvon oarjelsámi oahpahusa resurssaskuvlan <span type="quote">"Oarjelsámi oahpahus ruovttuskuvllas"</span> prošeavttas maid Nordlanda Oahpahusdirektevra lea álggahan. Elgå bajásšaddanguovddáš Hedmarkas álggahii 1995/1996:s oarjelsámegiel fálaldaga. Joatkkaskuvllain Rørosas ja Gråangke lea oarjelsámegiela nubbingiella oahpahus iežas skuvllas, ja addet maid fálaldaga eará skuvllaide siskkobealde ja olggobealde oarjelsámi guovllu.</p>
    <p>Mánáidgárddit ja skuvllat leat dehálaš veahkit, ja sámegiella mánáidgárddis lea buot beaktileamos vuohki ovddidit guovttegielalašvuođa. Danne lea Sámediggi juolludan doarjaga viđajagi giellamovttiidanprošektii Elgå bajásšaddanguovddážis. Prošeakta álggii 2001 čavčča ja ulbmil lea láhčit dilalašvuođaid dainna lágiin ahte bidjat eanet návccaid mánáidgárdemánáide, nu ahte sii árrat besset oahppat oarjelsámegiela. Prošeaktačilgehusas maid Sámi giellaráđđi lea ráhkadan lea bušeahtta 4,2 mill. r. viđa jagis. Prošeakta lea oanehis áiggis buktán buriid váikkuhusaid skuvlii ja dan oahpahussii mii doppe lea. Lassin dán prošektii lea Sámediggi addán doarjaga iešguđetlágán fálaldagaide oarjelsámi mánáide suohkanmánáidgárddiin. Dát eai leat leamaš fásta ortnegat. 2003 čavčča lea maid Snåasa suohkan ovttas Sámedikkiin álggahan mánáidgárdefálaldaga oarjelsámi mánáide.</p>
    <p>Jus geahččá oarjelsámi servodaga obbalaččat buot daiguin bargguiguin mat das leat, de lea ain ollu mii ferte dahkkojuvvot. Oahpaheaddjit geain lea oarjelsámegiel máhttu váilot, ja váilevaš gelbbolašvuohta ollu eará surggiin nugo dutkamis, oahpponeavvuid ráhkadeamis, medias ja girjjálašvuođas jna., hehtte oarjelsámi erenoamážit mánáidgárddiin ja skuvllain. Sámediggi oaivvilda danne ahte lea stuora dárbu oarjelsámegiel oahpahussii ja gelbbolašvuođaloktemii olles oarjelsámi guovllus. Gielladilli lea nu heitot ahte jus ii bija ollu návccaid gádjut oarjelsámegiela, de dat jáhkkimis jávká. Sámediggi ávžžuha eiseválddiid láhčit dilálašvuođaid nu ahte sii geat háliidit váldit alit oahpu oarjelsámegielas galget beassat dan dahkat dábálaš oahppoáiggis. Ásahit geažosáiggi fálaldaga sidjiide geat háliidit oahppat oarjelsámegiela sihke njálmmálaččat ja čálalaččat, lea dehálaš oassi giellaealáskahttenbarggus. Sámediggi háliida ásahit dákkár fálaldaga. Sámediggi áigu maid bargat ahte ásahuvvo sierra stipeandaortnet sidjiide geat háliidit lohkat oarjelsámegiela.</p>
    <p>
      <em type="bold">6.2.2 Sámedikki giellapolitihka oarjelsámi guovllus  </em>
    </p>
    <p>Sámedikki oarjelsámiservodaga politihka váldoulbmil lea  - <em type="italic">” nannet ja fievrredit viidáseappot oarjelsámegiela, identitehta, kultuvrra ja sámi servodaga nu ahte guovllu sámiide addojuvvojit </em><em type="bold">vejolašvuođat</em><em type="italic"> kultur- ja ealáhusovdánahttimii sin iežaset eavttuid vuođul”.</em>  </p>
    <p>Sámediggi lea álggahan sámi gielladoaimmaid oarjelsámi guovllus go lea álggahan čielggadeami mas lea váldi  - <em type="italic"><span type="quote">"ovddidit doaibmabidjoevttohusaid iešguđetlágán surggiin mat nannejit sámegiel geavaheami oarjelsámi giellaguovllus"</span>. </em>Čielggadanjoavkku evttohus meannuduvvui ja mearriduvvui Sámedikkis 1993:s<em type="italic"> </em>čielggadanjoavku barggai ovtta bajitdási ulbmila mielde gos <em type="italic">"oarjelsámi giella ja kultuvra galgá seailluhuvvot ja beassat viidásit ovdánit”.</em> Ulbmilis ledje čuvvovaš oasseulbmilat: </p>
    <p>- oarjelsámegiella galgá sáhttit geavahuvvot sihke njálmmálaččat ja čálalaččat - oarjelsámegillii ferte addojuvvot árvvu - nannet oarjelsámi mánáid identitehta - nannet sámi oktavuođadovddu</p>
    <p>Dát lea vuosttaš plána oarjelsámegiela váste maid Sámediggi lea ráhkadan. Doaibmabijut mat evttohuvvo šadde dasto bargun dalá Sámi giellaráđđái ja Sámi giellalávdegoddái. Giellaplána guoskkahii maid osiid oahphusas gos prošeavttat álggahuvvo ja doarjja addojuvvui Sámi oahpahusráđi bokte.</p>
    <p>Sámedikki oarjelsámi doaibmaplána, maid Sámediggi mearridii 2002 čakčamánus áššis 32/02, lea vel okta reaidu mainna seailluha ja nanne oarjelsámegiela. Doaibmaplána sisttisdoallá ulbmiliid, árjjasurggiid, ja doaibmabijuid, dákko maid ekonomalaš ja hálddahuslaš váikkuhusaid. Doaibmabijuid evttohusat lea juhkkojuvvon guovtti oassái ja gusket sihke gillii ja oahpahussii, gos giellaguovddážat leat dehálaš arenat dain guovlluin gos sámegiella lea rašes dilis. Giellaguovddážiid ásaheapmi iešguđet oarjelsámi guovlluin lea okta Sámedikki ulbmiliin. Dákkár ásaheapmi sáhttá fas nuppevuorus ovdánahttit oarjelsámegielarenaid. Sámediggi lea maid vuolggahan barggu oažžut ovttasbargošiehtadusa fylkkasuohkaniiguin Nordlandas, Davvi- ja Lulli-Trøndelagas ja Hedmarkas ja eará stáhta orgánaiguin oarjelsámi guovlluin, vai sáhttá giđa. Lea maid stuorra dárbu ođđa oarjelsámegiel terminologiijii mii heive dálá ođđaáigásaš giellageavaheapmái. Sámediggi áigu juolludit doarjaga oarjelsámi giellaprošeavttaide.</p>
    <p>
      <em type="bold">6.2.3 Ulbmilat  </em>
    </p>
    <p>Vai sáhttá joksat daid ulbmiliid maid Sámediggi lea bidjan, de lea dehálaš ráhkadit oktasaš giellaoahppaplána, gos oktiiheiveha dálá ja jurddašuvvon ressursaid oarjelsámi guovllus. Sámedikki mielas lea dehálaš álggahit politihka mas leat oanehisáiggi ja guhkesáiggi mihtut, gos ollislaš oahpahusfálaldaga heiveheapmi ja gelbbolašvuođalokten leat čoavddafaktorat ja gos buohkat fertejit oažžut seamma vejolašvuođa oahppat sámegiela. Oarjelsámiguovllu giellaoahppaplána ráhkadeapmi mas giella- ja/dahje gelbbolašvuođaguovddážiid ásaheapmi lea oassin, addá vejolašvuođa kanaliseret iešguđetge doaimmaid ja álggahit prošeavttaid doppe gos lea eanemus dárbu. Dán áigu Sámediggi dahkat ovttas fylkkasuohkaniiguin oarjelsámi guovllus. Lea maid dehálaš ahte ráhkaduvvo oktasaš giellaulbmilprográmma oarjelsámegiela váste, gos buot almmolaš ásahusat mat barget oarjelsámi gažaldagaiguin oassálastet. Dákkár prográmmas fertejit leat oanehisáiggi ja guhkesáiggi ulbmilat, mat dasto dagahivčče ahte buohkat barget seamma ulbmiliid ektui. Sámediggi áigu árvvoštallat álggahit dákkár ovttasbarggu.</p>
    <p>Eará dehálaš bargosuorgi oarjelsámi guovllus lea guorahallat gaskaoapmedárbbu maiguin nanne oarjelsámegiela. Sámediggi oaivvilda ahte lea dárbu guorahallat gos sáhttá viežžat veahki giellabargguide, makkár olmmošlaš ja gielalaš ressursat gávdojit oarjelsámegiela ealáskahttenbargui. Oarjelsámi guovlu lea maid guhka ovttasbargan riikarájiid rastá. Sámediggi oaidná dehálažžan ahte láhčit dilálašvuođaid ja nannet dán ovttasbarggu mii lea hui mávssolaš olles oarjelsámi guvlui.</p>
    <p>
      <em type="bold">6.2.4 Vuoruhuvvon doaimmat </em>
    </p>
    <p>Sámediggi ávžžuha eiseválddiid láhčit dilálašvuođaid nu ahte sii geat háliidit váldit alit oahpu oarjelsámegielas galget beassat dan dahkat dábálaš oahppoáiggis.</p>
    <p>Sámediggi áigu bargat vai ásahuvvo geažosáiggi fálaldat sidjiide geat háliidit oahppat oarjelsámegiela sihke njálmmálaččat ja čálalaččat.</p>
    <p>Sámediggi áigu bargat ahte ásahuvvo sierra stipeandaortnet sidjiide geat háliidit lohkat oarjelsámegiela.</p>
    <p> Sámediggi áigu vuolggahit ovttasbarggu fylkkasuohkaniiguin oarjelsámi guovlluin ráhkadan dihte oktasaš giellaoahppaplána.<em type="bold"> </em></p>
    <p> Sámediggi áigu ávžžuhit almmolaš ásahusaid mat barget oarjelsámi gažaldagaguin ráhkadit oktasaš oarjelsámi giellaulbmilprográmma. <em type="bold"> </em></p>
    <p>Sámediggi áigu bargat vai rádios ja TV:s lasihuvvojit sáddagat oarjelsámegillii.</p>
    <p>Sámediggi áigu bargat vai ásahuvvojit giellaguovddážat oarjelsámi guovlluide.</p>
    <p xml:lang="smj">
      <em type="bold">6.3 JULEVSÁMEGIELLA </em>
    </p>
    <p xml:lang="smj">
      <em type="bold">6.3.1 GIELLADILLE JULEVSÁMEDÁFON </em>
    </p>
    <p xml:lang="smj">Julevsámedáffo Vuonan le Nordlánda fylkan Sáltovuonas nuortas gitta Bálága suohkanij. Ienemus julevsámijs årru Nuortta-Sálton. Divtasvuodna le dat suohkan gånnå ienemus julesábme årru. Nav guhkev gå ulmutja li årrum Divtasvuonan ja dajn bájkijn le sáme dåppe årrum. Dábálattjat årrun ulmutja vuodnasåkkijn.</p>
    <p xml:lang="smj">Gitta 1950-60-jagij rádjáj ettjin sáme dåppe dábálabmusijt máhte dárov gå skåvllåj álggin. Julevsáme dáfon Vuonan le sulá 1000 sámijs, jali gænna li æjgáda jali ádjá/áhko jali máttaræjgáda sáme. Galles bæjválattjat sámásti le gássjelis árvvadit, valla le gåjt árvvedahtte sulá 400-500´es. Árvvedahtte le tjielgga binneplåhko gudi adni sámegielav bæjválasjgiellan dárogielajn buohtalakkoj. Le vuorasap buolvva, ja máná ja nuorragierdde gudi sámásti dárujn buohta bæjválattjat. Sierraláhkáj maŋŋela maŋemus væráldadoaro le sámegiella binnum bæjválasj giellan, ja viertti mihtoj milta gåhtjoduvvat giellan mij la ållu rasjes dilen. Jus. julevsámegiela galggá bissot de viertti bæjválasj adnuj ja luondulasj guládallam nævvon sjaddat.</p>
    <p xml:lang="smj">Julevsáme gramatihkka ålgusvatteduváj jagen 1977 ja julevsáme/sviregadáro báhkogirjje jagen 1979. Julevsáme ortográfija dåhkkiduváj sierra tjállemgiellan jagen 1983. Báhkogirje ja gramatihka ålgusvaddem ja tjállemvuoge dåhkkidibme lidjin ájnas nævvon mij vattij máhttelisvuodav álgget formálalasj åhpadimev julevsámegiellaj skåvlåjn.</p>
    <p xml:lang="smj">Priváhta sámemánájgárdde ásaduváj 80-jagij gietjen tjoahkkebájkkáj Ájluoktaj. Ulmmen lij nannit julevsámegeilav ja vaddet mánájda birrusin. 1998-tjavtja ásaduváj sámemánájgárdde Måsskåj ierit iehtjádij siegen doarjjagijn Sáme giellarádes. Dán mánájgárde boahtteájgge le iehpetjielgas, gå le tjanádum Divtasvuona suohkana økonomijaj. Vásádusá sámemánájgardij bargojs le dåssju buorrebiele. Máná sjaddi  dåjmalasj guovtegielaga dáj bájkijn gånnå sámegiella le ållu gássjelis dilen. Sámedigge ájggu boahtteájgijda doarjjot mánájgárdij dåjmajt julevsáme dáfon.</p>
    <p xml:lang="smj">Sámegielåhpadusfálaladahka bådij esski jåhtuj 1980-jagij álgon skåvlåjn Divtasvuonan. Dáj ájgij le ásaduvvam sierra sámegielak klássa vuostasjgielagijda Ájluovta skåvlån. Ierit dáj skåvlåjs de le julevsámegielåhpadusfálaldagá nubbengiellan læhkám muhtem ájgev ietjá skåvlåjn Nordlánda fylkan, ja aj ájnegis oahppij hárráj fylka ålggolin. Joarkkaskåvlån Hábmerin vatteduvvá fálaldak julevsámegiella vuostasjgiellan. Åhpadiddje vádnun gænna le máhtudahka julevsáme gielan le buktám dá fálaldagá ælla læhkám stuoves jahkásasj skåvllåfálaldagá. Jage 1999 rájes le Árran julevsáme guovdásj vaddám guhkásåhpadimev julevsámegiellaj nubbengiellan, ja dálla adjáj vuostasjgielåhpadusáv joarkkaskåvlå dásen, sisŋŋelin ja ålggolin Nordlánda fylka. Hásstalussan skåvlåjda le duosstot oahppij berustimev buorre láhkáj ja nav nannit åhpadimev sáme mánáj hárráj. Jage 1980 rájes, dalloj gå vuostasj bále álgduváj julevsámegiella Oahppijlåhko vuodoskåvlåjn gænna le julevsámegiella vuostasjgiellan le aj lassánam viehka jage 1991 rájes gå åhpadibme julevsámegiellaj vuostasj giellan álgeduváj.</p>
    <p xml:lang="smj">Julevsámegiella le ájn álu sijddagiella mij vuorjját aneduvvá almulasj aktijvuodajn. Le aj vuorjját gullat vuorrasappojt sámástime gaskasa gå æjvvali almulasj bájkijn. Nuora gal sámásti dajn gånnå le luondulasj sidjij. Nuorajda le gielladæddo tjielggasabbo lahkasebrudagás, gåppen ienemusát dárusti. Oahppij hárráj le ájnas sámegielak birrusijda ålggolin klássalanjá oadtjot- sijdajn ja láhkabirrusin. Danen gå julevsámegielan ij la åvddånam nav buoragit ådå bágoj jali termaj hárráj majt udnásj sebrudahka gájbbet, sjaddá álu nuorajda giehpep dárustit gå ságastit gaskanisá.</p>
    <p xml:lang="smj">Sáme madiafálaldagá bukti giella berustimev julevsáme sebrudahkaj. Jagen 1975 álggin vuostasj julevsáme radiosáddaga ja maŋŋela guhkeduvvin 15 minuhttaj juohkka nuppe vahko. Jagen 1996 båhtin stuoves sáddaga guokti vakkuj. Sámedigge árvval sáddaga vierttiji vijdeduvvat. Dárbbo le ienep julevsáme journalistajda gulldaliddjijda ásadit stuoráp fálaldagáv. Sámedigge ájggu barggat dán guovllluj. NuorttaSálto bájkkeavijsan le læhkám duot dát artihkal julevsábmáj. Jagen 2003 le julevsábmáj stuoves biele avijsan.</p>
    <p xml:lang="smj">NRK- Sámi radio, Sámedigge ja Bodø allaskåvllå le ásadam bájkkekåntåvråv Divtasvuodnaj. Gájkka dájs institusjåvnåj ásadibme le buktám moadda barggosaje ma guosski giellaj, kultuvrraj ja sebrudakiellemij, ja julevsámegiella le dáj dåjmaj baktu åvddånboahtám ienebut gå åvddål. Sámegiella aneduvvá ienep suorgijn valla binnep ulmutjijs gå åvddåla. Dán dile gáktuj de huoman massá julevsámegiella sajenis ieneplågo giela gáktuj, juska vil åhpaduvvá giella mánájgárdij ja skåvlåjn. Ælla ållu giellarena, ja skåvllåsaljon gullu sámegiella binnáv. Le binnep julevsáme giellaadne gå nágin 10-jage dassta åvddåla, dát vuojn guosská gielladile boahtteájgev.</p>
    <p xml:lang="smj">
      <em type="bold">6.3.2  SÁMEDIKKE GIELLAPOLITIHKKA JULEVSÁME DÁFON. </em>
    </p>
    <p xml:lang="smj">Jagen 1991 de nammadij Sámedigge juohkusav mij galgaj árvvalit dåjmajt ma nanniji sámegielav duon dán suorgen julevsáme dáfon. Juogos árvvalij jus julevsámegiella galggá gievrodit ietjas ánssidimev, de viertti gielav dahkat ienebut vuojnnusij ja jåksåmmierijda. Avta árvvalus lij oadtjot Divdasvuona suohkanav sámelága gielladoajmmaguovloj sæhkáj, nav gåktu Divtasvuona suohkan dálla le åhtsåm. Alep dásse julevsáme giellaj vaddá iesj berustimev gielav oahppat. Dán plánan le árvvalam duot dát doajmma nannim diehti sámegieav julevsáme dáfon mij guosská oahppamnævvo åvddånibmáj, pressaj ja radio/TVsáddagijda, giellakursajda ja bibliotehkkafálaldagájda.</p>
    <p xml:lang="smj">Jagen 1993 nammadij Sámedigge juohkusav mij galgaj árvvalit dåjmajt ma nanniji sámegielav Ofuohtán ja Oarjje-Tråmsån. Juogos åvddånbuvtij stuorra balov giella åvddånime hárráj dán dáfon. Gájkka dát dáffo gahttja ålggolij sámegiela háldadusguovlo. Guoradallam tsuojggij ájnasvuodav oadtjot iesjberustim åhpadusáv vuodoskåvlåjn, joarkkaskåvlåjn ja ållessjattukåhpadimen.</p>
    <p xml:lang="smj">Sámedigge tjuovvolij dájt guoradallamijt ierit ietján plánan ” Doajmmapládna merra- ja vuodnaguovlojn, 1997-2001”, gånnå ierit ietján javladuvvá náv sámegiela åvddånime dán ja ietjá dáfojn: <em type="italic">”Sámedigge le vuorrodam gielladåjmaj åvddånimev nav vaj åvdedit sámegielav ålggolin sámegiela háldadusguovloj plánaj dahkama baktu dåjmaj hárráj oarjjelsáme ja julevsáme dáfojn aktan Ofuohtá, Sáččá ja Oarjje-Tråmså dáfojn.”</em> </p>
    <p xml:lang="smj">Sámedigge juollot aj ruhtadimev álggoåhpadibmáj Sámásta-prosjevta baktu (kurssagirjje 1 ja 2, internehttaj, ja radioprográmmajda) mij le Vuona ja Sveriga aktisasjprosjekta Nubbe aktisasjprosjeklta le Ådå testamenta jårggålibme ja Julevsáme sálmmagirjje. Dá aktisasjprosjevta máhtti lågoduvvat buorren, valla vájku dáj prosjevtaj diehti, de le ájn ienep normerimbarggo. Barggo ådå terminologia hárráj le ájnas oassen giellaåvddånim bargos.</p>
    <p xml:lang="smj">
      <em type="bold">6.3.3 ULMMEJÅKSÅM </em>
    </p>
    <p xml:lang="smj">Julevsámegiela boahtteájgge le tjanádum dasi jus giella sjaddá luondulasj bæjválasj guládallamnævvon. Ásadit sámegielak birrusijt ålggolin klásselanjáj, sijdajn ja lahkabirrusin le åvdådime njálmalasj gielav skåvlåjn ja ietjá sáme institusjåvnåjn mij vas buktá iesjberustimev giellaåvddånibmáj ulmutjij gasskaj. Åhpadiddje ja giellabargge julevsámegielak máhtudagájn vádnun le buktám sámegiela åhpadibme ij la læhkám stuoves fálaldahkan muhtem skåvlåjn. Ásadit åhpadimfálaldagájt ja máhtudaknannimav sámegielan le danen tjåvdan mij buktá nannimav giella dilláj. Ásadit stuoves fálaldagájt sidjij gudi sihti julevsámev oahppat tjálalattjat ja njálmálattjat le danen ájnas oassen giellaælládahttembargos. Sámedigge hástal oajválattjajt ásadit dåjmajt nav vaj sij gudi sihti alep åhpadusáv julevsáme gielan oadtjo dáv tjadádit dábálasj åhpadusájgen. Ásadit giellaåhpadusplánan julevsáme dáfon gånnå giella-ja/aj máhtudakguovdásj le fáron, vaddá máhttelisvuodav duov dáv dåjmav åvdedit ja álgadit prosjevtajt gåggu ienemus dárbbo le. Dáv ájggu Sámedigge dahkat fylkasuohkanijn aktisattjat julevsáme giellaguovlon. Sámedigge ájggu aj barggat nav vaj ásaduvvá sierra stipendårdnik sidjij gudi sihti julevsámegielav studerit. Oahppamnævvo åvddånibme, ålgusvaddem julevsáme-dáro/dáro-julevsáme báhkogirjev, julevsáme jiednagirjijt, massta le dåssju guokta uddni, le ietjá dåjma ma nanniji gielav. Mánáj ja nuoraj hárráj barggat ådå terminologijajn ja girjje ålgusvattemij/jårggålimij, åvdedit dáhtáspelajt mánájda ja nuorajda ja unnes giellakursatjav julevsábmáj, le dåjma ma bukti luluj berustimev giellaåhpadibmáj. Sámedigge ájggu doarjjot dåjmajt ma åvdedi julevsámegielav.</p>
    <p xml:lang="smj">Barggo åvdedit ådå bágojt ja termajt ma dárbahuvvi ådåájggásasj iellemin, le ájggegållån barggo. Sámedikke mielas le ájnas åvdedit ådå terminologijav nav vaj ulmusj bierggi julevsámijn udnásj sebrudagán. Buorre aktisasjbarggo sverigabielijn aktisasj termma- ja normerimbargon nanni julevsámegielav.</p>
    <p xml:lang="smj">Jus julevsámegielan galggá boahtteájgge, vierttiji dåjma ásaduvvat sebrudakdásen, juogosdásen ja ajnegis ulmutjadásen. Jus julevsámegiella galggá bissot, de le gájbbádussan jut gávnnuji lága ja doarjjaga lágajn ja</p>
    <p xml:lang="smj">gájkka almulasj institusjåvnå ma barggi julevsáme giellagatjáldagáj li siegen. Dákkár prográmman vierttiji liehket sige oanegisájggáj- ja guhkesájggáj ulme, ja mij buktá jut gájka barggi daj sæmmi ulmij gáktuj. Sámedigge árvustallá álgget dákkár aktisasjbargov.</p>
    <p xml:lang="smj">
      <em type="bold">6.3.4 VUORODUVVAM DÅJMA </em>
    </p>
    <p xml:lang="smj">Sámedigge ájggu barggagoahtet vaj TV ja radio oadtju ienep sáddimájgev julevsábmáj.</p>
    <p xml:lang="smj">Sámedigge hásstal oajválattjajt ásadit máhttelisvuodajt vaj sij gudi sihti allaåhpadusáv</p>
    <p xml:lang="smj">julevsámegielan, máhtti dáv tjadádit dábálasj åhpadusájgen.</p>
    <p xml:lang="smj">Sámedigge ájggu barggat dan guovlluj vaj ásaduvvá fálaldagá sidjij gudi sihti julevsámegielav</p>
    <p xml:lang="smj">åhpadit sige njálmá- ja tjálalattjat.</p>
    <p xml:lang="smj">Sámedigge ájggu álgadit aktisasjbargov fylkasuohkanijn julevsáme dáfon aktisasj</p>
    <p xml:lang="smj">giellaåhpadusprográmmav dagátjit.</p>
    <p xml:lang="smj">Sámedigge ájggu barggat nav vaj ásaduvvá stipenndaårdnik sidjij gudi sihti julevsámegielav oahppat.</p>
    <p xml:lang="smj">Sámedigge ájggu hásstalit almulasj institusjåvnåjt ma barggi julevsáme gielagatjálvisáj bargatjit</p>
    <p xml:lang="smj">aktisasj giellaulmmejåksåmprográmmav.</p>
    <p xml:lang="smj"><em type="bold">6.3.1 Julevsámegiela dilli</em> </p>
    <p>Julevsámi ássanguovlu Norggas lea Nordlanda fylkkas ja manná Sáltovuonas lulde gitta Bálága suohkanii davvin. Eanemus julevsámit ásset Davvi-Sáltu guovllus. Divttasvuotna lea dat suohkan gos orrot eanemus julevsámit. Nu guhká go Divttasvuonas ja guovllus muđui lea leamaš ássan, de lea doppe leamaš sámi ássan. Árbevirolaš sámi ássan lea leamaš keailluin.</p>
    <p>Gitta 1950/60 jagiide lei oalle dábálaš ahte ollu julevsámit eai máhttán dárogiela go álge skuvlii. Julevsámi ássanguovllus Norggas leat sulli 1000 olbmo geat leat sápmelaččat, dahje geain lea váhnen dahje áddjá/áhkku/máttáráhkku/máttáráddjá geas lea sámi duogáš. Man ollugat hupmet julevsámegiela beaivválaččat lea váttis mearrat, muhto árvideames leat birrasiid 400-500 olbmo geat máhttet julevsámegiela. Árvideames lea unnitlohku sis geat atnet sámegiela beaivválašgiellan dárogiela bálddas. Lea eanas vuorrasit geardi, ja mánát ja nuorat geain lea vuosttašgiellaoahpahus skuvllas geat atnet sámegiela beaivválašgiellan dárogiela bálddas. Erenoamážit maŋŋel nuppi máilmmisoađi lea julevsámegiella mannan ollu maŋás, ja otne ferte lohkat ahte julevsámegiella lea áitojuvvon giella. Julevsámegiela boahtteáiggi vejolašvuođat leat ge dan duohken ahte julevsámegiella šaddá álbmoga beaivválašgiellan ja lunddolaš gulahallangiellan.</p>
    <p>1977:s almmuhuvvui julevsámegiel grammatihkka ja 1979:s almmuhuvvui julevsámi-ruoŧa sátnegirji. Julevsámegiel čállinvuohki dohkkehuvvui 1983:s. Sátnegirjji ja grammatihka almmuheapmi ja čállingiela dohkkeheapmi ledje dehálaš veahkkeneavvut mat dahke vejolažžan álggahit almmolaš julevsámegiel oahpahusa skuvllas.</p>
    <p>80-jagiid loahpas álggahuvvui priváhta mánáidgárdi Ájluovttas. Ulbmil lei nannet julevsámegiela ja addit mánáide buriid ovdánan- ja aktivitehtavejolašvuođaid sámi birrasis. 1998 čavčča ásahuvvui sámi mánáidgárdi Måskái ee. Sámi giellaráđi doarjagiin. Dán mánáidgárddi boahtteáigi lea eahpesihkar, go dat lea Divttasvuona suohkana ekonomiija duohken. Vásáhusat sámi mánáidgárddi doaimmain leat aivve buorit. Mánát šaddet guovttegielagat guovllus gos sámegiella lea hui váttis dilis. Sámediggi áigu boahtteáiggis doarjut mánáidgárddiid doaimmaid julevsámi guovllus.</p>
    <p>Julevsámegiel fálaldat nubbingielagiidda Divttasvuona skuvllain ii boahtán johtui ovdal 1980-jagiid álggus. Dál leat Ájluovtta skuvllas ásahuvvon sierra luohkát sámegiel vuosttašgielagiidda. Earret dáid skuvllaid, de lea muhtomin fállojuvvon julevsámegiel oahpahus nubbingielagiidda eará skuvllain Nordlanda fylkkas, ja ovttaskas ohppiide olggobealde fylkka. Hábmira joatkkaskuvllas addojuvvo julevsámegiel oahpahus vuosttašgielagiidda. Unnán oahpaheaddjit geain lea julevsámegiel máhttu lea dagahan ahte dát fálaldagat eai leat leamaš fásta jahkásaš skuvlafálaldagat. 1999 rájes lea Árran julevsámi guovddáš fállan julevsámegiel gáiddusoahpu nubbingielagiidda, ja dál maiddái oahpahusa vuosttašgielagiidda joatkkaskuvladásis siskkobealde ja olggobealde Nordlanda fylkka. Skuvlla hástalus lea vuostáiváldit dán movtta positiivalaččat ja nu nannet oahpahusa sámi mánáide. 1980 rájes, go vuosttaš gearddi álggahuvvui julevsámegiel oahpahus, ja gitta 2002 čakčii lea ohppiidlohku geain lea julevsámegieloahpahus skuvllas, lassánan ollu. Maiddái ohppiidlohku geain lea julevsámegiella vuosttašgiellan lea lassánan ollu 1991 rájes go oahpahus julevsámegielas ja julevsámegillii álggahuvvui.</p>
    <p>Ain lea julevsámegiella dávjá ruovttugiella mii unnán adnojuvvo almmolaš oktavuođain. Lea hárve ahte gullá vuorrasit olbmuid sámásteame gaskaneaset go deaivvadit almmolaš báikkiin. Nuorat baicca hupmet sámegiela doppe gos sidjiide lea lunddolaš. Nuorat dovdet deattu sámegiela vuostá hui čielgasit lagasbirrasis, gos eanas hubmojuvvo dárogillii. Lea maid dehálaš ahte oahppit besset boahtit sámegielat birrasiidda olggobealde luohkkálanja – ruovttuin ja lagasbirrasis. Go julevsámegillii ii leat ráhkaduvvon nu ollu ođđa terminologiija maid dálá servodat gáibida, de šaddá nuoraide dávjá álkit dárustit go ságastit gaskaneasest.</p>
    <p>Sámi mediat váikkuhit giellageaveaheami lassáneapmái julevsámi servodagas. 1975:s ásahuvvojedje vuosttaš julevsámegiel radiosáddagat ja viiddiduvvo maŋŋel nu ahte lei sátta juohke nuppi vahkku. 1996:s šadde fásta sáddagat guovtte geardde vahkus. Sámediggi oaivvilda ahte julevsámegiel sáddenáigi ferte viiddiduvvot. Lea maid dárbbašlaš oažžut eanet julevsámegielat journalisttaid vai guldaleaddjit ožžot viidát fálaldaga. Sámediggi áigu bargat dan ovdii. Báikkálaš <span type="quote" xml:lang="sma">"NordSalten"</span> aviissas leat muhtomin leamaš aviisačállosat julevsámegillii. 2003:s šadde dát bistevaš oassin aviissas.</p>
    <p>NRK-Sámi Radio, Sámediggi ja Bodø Allaskuvla leat ásahan báikkálaš kantovrraid Divttasvutnii. Buot dát ásahusat leat buktán ollu bargosajiid mat gullet sámi gillii, kultuvrii ja servodateallimii, ja julevsámegiella lea ollu eambbo čalmmustahtton dáid doaimmaid bokte. Sámegiella adnojuvvo ollu eanet diliin go ovdal, majoritehtagiela ektui vaikko vel addojuvvo ge julevsámegiel oahpahus mánáidgárddiin ja skuvllain. Gávdnojit unnán julevsámegiel arenat, ja skuvlašilljus gullo unnán sámegiella. Leat unnit julevsámegielagat dál go moaddelot jagi ovdal ja dát dieđosge váikkuha giela boahtteáigái.</p>
    <p>
      <em type="bold">6.3.2 Sámedikki giellapolitihkka julevsámi guovllus </em>
    </p>
    <p>Sámediggi nammadii 1991:s joavkku mii galggai evttohit doaibmabijuid mat nannejit sámegiela iešguđet suorggis julevsámi giellaguovllus. Joavku gávnnahii ahte jus julevsámegiela stahtus galgá badjánit, ferte bargat nu ahte giella čalmmustahtto ja ahte lea álki beassat oahppat dan. Okta doaibmabijuin lei bargat oažžut Divttasvuona suohkana sámelgiela hálddašanguovllu oassin, ja dan lea Divttasvuona suohkan dál ohcan. Jus julevsámegiela stahtus badjána, de dat iešalddis movttiida julevsámegiela oahppamii. Plánas leat evttohuvvon máŋga doaibmabiju, mat galget nannet sámegiela julevsámi giellaguovllus, mat gullet surggiide oahpponeavvoovdánahttin, oahpahus, preassa ja álbmotmedia, giellakursa ja girjerájusfálaldat.</p>
    <p>1993:s nammadii Sámediggi joavkku mii galggai evttohit doaibmabijuid nannen dihte sámegiela Ofuohtas ja Lulli-Romssas. Joavku ovddidii ahte vuorjašuvvá sámegiela diliin dán guovllus. Olles guovlu lea olggobealde sámegiela hálddašanguovllu. Guorahallan čujuhii ahte lea dehálaš ahte álbmot ieš movttiiduvvo giela ovddidit. Oassin dákkár áŋgiruššamis evttohuvvui atnit DGT sihkkarastin dihte sámegiel oahpahusa sihke vuođđoskuvllas, joatkkaskuvllas ja rávisolbmooahpahusas.</p>
    <p>Sámediggi čuovvolii dáid guorahallamiid ee. <span type="quote">"Riddo- ja vuotnaguovlluid doaibmaplánain, 1997-2001"</span>, gos ee. čuožžu sámegielovdáneami birra dán ja eará guovlluin: <em type="italic">"Sámediggi lea plánaid ráhkademiin, main leat doaibmabijut oarjelsámi ja julevsámi ja Ofuohta, Sáčča ja Lulli-Romssa guovlluide, vuoruhan gielladoaimmaid ovdáneami, maid ulbmil lea ovddidit sámegiela olggobealde sámegiela hálddašanguovllu."</em>  </p>
    <p>Sámediggi addá maid doarjaga álgooahpaheapmái Sámásta-prošeavtta bokte (1. ja 2. kursagirji, interneahtta ja rádioprográmmat) mii lea oktasaš prošeakta gaskal Norgga ja Ruoŧa. Eará oktasaš prošeakta lea maiddái jorgalahttit Ådå Testamennta ja Julevsáme sálmmagirjje. Dát oktasaš prošeavttat leat lihkostuvvan bures, muhto ain váilu ollu normerenbargu. Ođđa terminologiijain bargat lea maid dehálaš oassi giellaovddidanbarggus mii ferte dahkkot.</p>
    <p>
      <em type="bold">6.3.3 Ulbmilat </em>
    </p>
    <p>Julevsámegiela boahtteáigi lea dan duohken ahte julevsámegiella šaddá lunddolaš gulahallangaskaoapmin árgabeaivvis. Álggahit sámegielat birrásiid klássalanja olggobealde, ruovttuin ja lagasbirrasis ovddida njálmmálaš sámegiela sihke skuvlla siskkobealde ja eará sámi ásahusain mat fas dagahit iešmotiverejuvvon giellalassaneami álbmogis. Leat unnan oahpaheaddjit ja giellabargit geain lea julevsámegiel gelbbolašvuohta, ja dat lea dagahan ahte muhtun skuvllain ii leat sámegiela oahpaheapmi leamaš bistevaš jahkasaš fálaldat. Oahpahusfálaldaga heiveheapmi ja gelbbolašvuođa lokten sámegielas leat čoavddaoasit julevsámegiela sihke njálmmálaččat ja čálalaččat, lea dehálaš oassi giellavitaliserenbarggus. Sámediggi áigu ávžžuhit eiseválddiid láhčit dilálašvuođaid nu ahte sii geat háliidit váldit alit oahpu julevsámegielas, sáhttet dan dahkat dábálaš oahppoáiggis. Julevsámiguovllu giellaoahppaplána ráhkadeapmi mas giella- ja/dahje gelbbolašvuođaguovddážiid ásaheapmi lea oassin, addá vejolašvuođa kanaliseret iešguđetge doaimmaid ja álggahit prošeavttaid doppe gos lea eanemus dárbu. Dán áigu Sámediggi dahkat ovttas julevsámiguovllu fylkkasuohkaniin. Sámediggi áigu maid bargat dan nala ahte ásahuvvo sierra stipeandaortnet sidjiide geat háliidit lohkat julevsámegiela. Oahpponeavvuid ráhkadeapmi, julevsámegiela-dárogiela/dárogielajulevsámegiela sátnegirjji almmuheapmi, julevsámegiel jietnagirjjit mat odne gávdnojit dušše guokte, leat eará neavvut mat nannejit giela. Mánáid ja nuoraid vuoruhit go ođđa terminologiija ráhkada ja almmuha/jorgalahttá girjjiid, buvttadit dihtorspealuid mánáide ja nuoraide ja minigiellakurssat julevsámegillii leat doaimmat mat arvvosmahttet giellaoahpaheami. Sámediggi áigu doarjut doaimmaid mat ovddidit julevsámegiela.</p>
    <p>Dat ahte ovddidit ođđa sániid ja tearpmaid maidda lea dárbu modearna áiggis, lea áddjás bargu. Sámediggi oaivvilda ahte lea dehálaš ovddidit ođđa terminologiija nu ahte birge julevsámgielain otná servodagas. Buorre ovttasbargu giellabirrasiin ruoŧa bealde oktasaš terminologiija ja normerenbarggu oktavuođas dagaha ahte julevsámegiella šaddá nanus.</p>
    <p>Jus julevsámegielas galgá leat boahtteáigi, de ferte julevsámegillii láhčit saji servodatdássái, joavkkodássái ja oktagas olbmo dássái. Eaktun lea ahte julevsámegiella almmolaččat suddjejuvvo lágain ja almmolaš ásahusain. Lea dehálaš ahte ráhkaduvvo oktasaš giellaulbmilprográmma julevsámegiela váste, gos buot almmolaš ásahusat mat barget julevsámegiela gažaldagaiguin oassálastet. Dákkár prográmmas fertejit leat oanehis- ja guhkesáigge ulbmilat, mat dasto dagahivčče ahte buohkat barget seamma ulbmiliid ektui. Sámediggi áigu árvvoštallat álggahit dákkár ovttasbarggu.</p>
    <p>
      <em type="bold">6.3.4 Vuoruhuvvon doaimmat </em>
    </p>
    <p>Sámediggi áigu bargat vai TV:s ja rádios lasihuvvojit sáddagat julevsámegillii. Lea maid dárbu oažžut eanet julevsámegielat journalisttaid vai guldealeaddjit ožžot viidát fálaldaga.</p>
    <p>Sámediggi ávžžuha eiseválddiid láhčit dilálašvuođaid nu ahte sii geat háliidit váldit alit oahpu julevsámegielas galget beassat dan dahkat dábálaš oahppoáiggis.</p>
    <p>Sámediggi áigu bargat vai ásahuvvo geažosáiggi fálaldat sidjiide geat háliidit oahppat julevsámegiela sihke njálmmálaččat ja čálalaččat.</p>
    <p>Sámediggi áigu bargat vai ásahuvvo sierra stipeandaortnet sidjiide geat háliidit lohkat julevsámegiela.</p>
    <p>Sámediggi áigu doarjut doaimmaid mat ovddidit julevsámegiela.</p>
    <p>oktasaš giellaoahppaplána.<em type="bold"> </em></p>
    <p> Sámediggi áigu ávžžuhit almmolaš ásahusaid mat barget julevsámi gažaldagaguin ráhkadit oktasaš julevsámi giellaulbmilprográmma. <em type="bold"> </em></p>
    <p xml:lang="smj">
      <em type="bold">VÁIKKUHUSAT </em>
    </p>
    <p>Vai sáhttá čađahit vuoruhuvvon doaimmaid de lea Sámedikkis dárbu buori ja lagas ovttasbargui sihke departementtaiguin, fylkkasuohkaniiguin, suohkaniiguin, sámi organisašuvnnaiguin, sámi ásahusaiguin ja muđui sámi álbmogiin. Evttohuvvon vuoruhuvvon doaibmabijut dieđáhusas meannuduvvojit dábálaččat jahkásaš bušeahttašiehtadallamiin.</p>
    <p>Cooper, Robert L (1989): <em type="italic">Language planning and social change </em>Cambridge University Press, Cambridge. </p>
    <p xml:lang="sma">Den europeiske pakta for regions- eller minoritetsspråk<em type="bold"> </em>(European Charter for regional or minority languages) </p>
    <p>ILO-konvensjon nr. 169 om urbefolkninger og stammefolk i selvstendige stater (1989)</p>
    <p>NOU 1984:18 <em type="italic">Samenes rettsstilling</em> </p>
    <p xml:lang="smj">Sametinget (2002)<em type="italic"> Sametingsplanen 2002-2005 </em></p>
    <p xml:lang="sma"><em type="italic">Sametingsrådets språkpolitiske redegjørelse</em> (2002) </p>
    <p xml:lang="smj">Samisk Språkråd (2000):<em type="italic"> Undersøkelsen om bruk av samisk språk 2000</em>, Samisk Nærings- og utredningssenter, Tana </p>
    <p>Sammallahti, Pekka (1998): <em type="italic">The Saami language An introduction,</em> Davvi Girji, Karasjok </p>
    <p>Pettersen, Torunn og Gaup, Johanne (2001) <em type="italic">Dieđut nr. 1/2001 Kartlegging og utredning av offentlige samiske informasjonstjenester, </em>Samisk Institutt, Kautokeino. </p>
  </body>
</document>
