<document xml:lang="sme" id="no_id"><header><title>Guoská Davviriikkaid ministtarrádi plánaide rievdadit dutkandoaimma ruhtadeami Sámi allaskuvllas</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2015</year><wordcount>219</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=2723&amp;Itemid=10</origFileName><parallel_text xml:lang="fin" location="kirje_sa_rahoitusmuutos.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p>Sámi parlamentáralaš ráđđi Sámi Parliamentary Council 14.10.2015</p>
<p>Davviriikkaid ministerráđđái Norgga, Suoma ja Ruoŧa oahpahusministeriidda <em type="bold">Guoská Davviriikkaid ministtarráđi plánaide rievdadit dutkandoaimma ruhtadeami Sámi allaskuvllas </em>Sámi parlamentáralaš ráđđi mii lea Suoma, Ruoŧa ja Norgga sámedikkiid oktasaš parlamentáralaš ovttasbargoorgána, sádde dán ávžžuhusa Davviriikkaid Ministtarráđđái ja Suoma, Ruoŧa ja Norgga ráđđehusaide. Sámi parlamentáralaš ráđđi diehtá ahte Davviriikkaid Ministtarráđđi lea evalueremin juolludusaidis viđa davviriikkalaš ovttasbargoorgánii dutkamis, maiddái sámi dutkama Sámi allaskuvlla bokte. Jagi 2017 rájes evttohuvvo rievdadus mii mielddisbuktá ahte Davviriikkaid Ministtarráđi orgána NordForks, váldá badjelasas juolludusaid hálddašeami. Dat mearkkaša dan ahte juolludus mii juohke jagi addojuvvo sámi dutkamii Davviriikkaid Ministtarráđi bokte loahpahuvvo, ja ahte ruđaid alde gártá gilvalit ohcamušaid bokte. Sámi parlamentáralaš ráđđi ballá ahte dát rievdadus fuonida dutkandoaimma eavttuid Sámi allaskuvllas. Dutkandoaimmaid rámmat rievdaduvvojit ollásit ja einnostahttivuohta nohká. Osiid kapasitehtas ferte danne eará láhkai geavahit bargui ohcamušaiguin, mii dagaha ahte fágalaš aktivitehta fuotnu. Dutkanbiras Sámi allaskuvllas lea unni ja rašši – danne leat einnostahtti rámmat eaktun stabiila dutkandoaimma ovddideapmái. Sámi dutkamis ii leat mearkkašupmi dušše sámi servodagaide Suomas, Ruoŧas ja Norggas, maiddái majoritehta servodat davviriikkain oažžu ávkki dutkamis maid Sámi allaskuvla čađaha. Danne bivdáge Sámi parlamentáralaš ráđđi ahte Davviriikkaid Ministtarráđi ja Suoma, Ruoŧa ja Norgga ráđđehusat bisuhit juolludusa sámi dutkamii Sámi allaskuvllas, dáláš dásis mii lea birrasii 7 000 000 ru. Dearvvuođaiguin/Med hilsen Tiina Sanila-Aikio president Samisk parlamentarisk råd +358 50 3001780 </p>
</body></document>
