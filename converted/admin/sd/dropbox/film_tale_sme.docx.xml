<document xml:lang="sme" id="no_id"><header><title/><genre code="admin"/><author><unknown/></author><wordcount>168</wordcount><conversion_status type="standard"/><availability><license type="standard"/></availability><multilingual/><origFileName>Film tale sme.docx</origFileName><parallel_text xml:lang="nob" location="film_tale_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">"Odne mii leat beassan oaidnit dehálaš filmma. Filbma mii bávččagahttá ja lea rehálaš. Lea dehálaš ahte eat čiegat rihkkumiid ja illastemiid mat dáhpáhuvvet min servvodagain. Rihkkumat maid eat sáhte dohkkehit ja daid ferte duostat meannudit. </em><em type="italic">Dutkamiid bokte diehtit ahte menddo olu sápmelaččat vásihit illasteami. Illasteamit maid birra ii hállojuvvo, bolesat ja veahkehanásahusat eai gula daid birra ja daidda geaidda čuohcá leat goariduvvon agibeaivái. Goarádusat rupmašis ja sielus mat dagahit dorvvohisvuođa ovttaskas olbmuide ja servodahkii. </em><em type="italic">Midjiide, geat leat álbmotválljejuvvon sámit, lea dehálaš čielgasit čájehit ahte mii vuostálastit ovttas dán. Mii leat ožžon Ráđđehusa searvat dása dihto doaibmabijuiguin doaibmaplánas. Muhto fertet maid siskkáldasat servvodagas čielga oaiviliid čájehit dákkár áššiin. Veahkaválddálašvuohta ii obage dohkkehuvvo. Eat sáhte jávohaga orrut dakkár áššiid birra. Daidda geaidda čuohcá ferte vuoiggalašvuohta. </em><em type="italic">Dát filbma galgá juste fal vuoiggalašvuođa addit. Vuoiggalašvuođa sidjiide geat leat jávohaga orron guhka ja geat jávohisvuođas leat guoddán sivalašvuođa ja heahpada. </em><em type="italic">Buvttadeaddji Linn Henriksen, rešissevra Liselotte Wajstedt, Ida Labba Persson ja Marion Anne Rimpi: mii háliidit giitit din. Mii rahčat dinguin ovttas veahkaválddi vuostá." </em></p>
</body></document>
