<document xml:lang="sme" id="no_id"><header><title/><genre code="admin"/><author><unknown/></author><wordcount>312</wordcount><conversion_status type="standard"/><availability><license type="standard"/></availability><multilingual/><origFileName>Nye rutiner for sametingets tilskuddsmottakere sme.docx</origFileName><parallel_text xml:lang="nob" location="nye_rutiner_for_sametingets_tilskuddsmottakere_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Ođđa rutiinnat Sámedikki doarjjaoažžuide </em></p>
<p>Mii čujuhit reivii sáddejuvvon skábmamánu, registrerema birra Sámedikki ođđa doarjjaportálii. Mii oaidnit ahte eanas njuolggodoarjjaoažžut dál leat registrerejuvvon Sámedikki doarjjaportálii ovdal áigemeari mii lei 31.12.21, ja mii leat dál jođus sáddet juolludusreivviid. Juolludusreivves bivdit mii vuostáiváldi dohkkehit doarjjaeavttuid portála čađa. Dat ferte dahkkot ovdal njuolggodoarjja máksojuvvo. Jus lea soames gii ii leat registreren, dahje ii dieđe leat go sii registrerejuvvon organisašuvdnan, de váldet oktavuođa Roy Amundseniin telefonnummáris 78474147 dahje Cecilie Samuelsen Fagerheim telefonnummáris 78474105. Reivves mii sáddejuvvui skábmamánus lei geažuhuvvon ahte bohtet ođđa rutiinnat Sámedikki njuolggodoarjaga vuostáiváldiide. Stáhta ekonomiijanjuolggadusaid mielde ii leat njuolggodoarjja luvvejuvvon ohcangeatnegasvuođas, ja dá lea okta ákkain rievdademiide. Dasa lassin galgá doarjjahálddašanvuogádat buoridit vejolašvuođaid njuolggo gulahallamii ja čuovvoleapmái doarjjaoažžuiguin. Galgá šaddat álkit oažžut gova buot doarjagiin ja ohcamiin Sámedikkis, ja galgá leat álkit gulahallat áššemeannudeddjiin. Njukčamánu álggus sáddejuvvo buot njuolggodoarjjaoažžuide liŋka njuolggodoarjaga ohcanskovvái man du organisašuvdna galgá geavahit. Dát ohcan boahtá ovdalaš ortnega ovdii gos galggai sáddet sisa čuovvovaš jagi bušeahttadárbbu. Mii guoská sisasáddemii bušeahttadárbbus ja doaibmaplánas, de leat Sámedikkis ain iešguđet lágan práksisat iešguđet lágan njuolggodoarjagiidda. Dát bohtet, nu guhkás go lea vejolaš midjiide, šaddat ovttaláganat 2023 rájes. Dassážii leat ohcanskovit buori muddui seammaláganat go raporterenskovit ja bušeahttadárboskovit maid ovdal lehpet sádden midjiide.</p>
<p>Áigemearri sáddet ohcama lea <em type="italic">cuoŋománu 1.b. </em></p>
<p>Lea hui dehálaš ahte ohcan sáddejuvvo áigemeari ovdal. Jus maŋŋil dan sádde ohcama, de sáhttá váikkuhussan leat ahte ii máksojuvvo njuolggodoarjja maŋit jagi.</p>
<p>Ohcanskovis leat doaibmaplánat ja bušeahttadárbu boahtte jahkái. Jahkerehketdoallu ja jahkedieđáhus galget biddjot mielddusin. Jus dat eai leat dohkkehuvvon váldočoahkkimis dahje jahkečoahkkimis de galgá gaskaboddosaš jahkerehketdoallu biddjot mielddusin, ja dohkkehuvvon jahkerehketdoallu sáddejuvvot maŋŋil dohkkeheami doarjjaportála bokte. Njuolggodoarjjaoažžut mat ožžot njuolggodoarjaga máŋgga poastta bokte, fertejit sáddet sierra ohcama juohke ortnegis.</p>
<p>Mii guoská doarjjaraporteremii, de rievdá dat maid muhtin doarjjaoažžuide. Raporteren jagi doaimmain galgá earret eará sáddejuvvot sisa seamma jagi ovdal juovlamánu 15.beaivvi. Eará raporeteremat sáddejuvvojit sisa seammás go sádde ohcama. Raporterenplána boahtá ovdan juolludusreivves.</p>
</body></document>
