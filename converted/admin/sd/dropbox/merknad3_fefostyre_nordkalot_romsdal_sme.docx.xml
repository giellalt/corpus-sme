<document xml:lang="sme" id="no_id"><header><title/><genre code="admin"/><author><unknown/></author><wordcount>152</wordcount><conversion_status type="standard"/><availability><license type="standard"/></availability><multilingual/><origFileName>merknad3 FeFostyre Nordkalot Romsdal sme.docx</origFileName><parallel_text xml:lang="nob" location="merknad3_fefostyre_nordkalot_romsdal_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Finnmárkoláhka lea huksejuvvon historjjálaš vuoigatvuođaid dohkkeheami nala maid mii oaivvildit sápmelaččain ja Finnmárkku álbmogis leat guvlui. Álbmogis gullo ahte galggašii <span type="quote">“šaddat hearrán iežas viesus”</span>. Dalle go Finnmárkoláhka ásahuvvui, de ledje válgabiret eará ládje. Dađistaga go válgabiret rivde, de lea mis dál Sámediggi mas eanetlohku orru olggobealde Finnmárkku fylkka. Dálá 22 39 áirasis eai oro Finnmárkkus, dat lea 56 %. FeFo stivraáirasat leat danin válljejuvvon guovddáš orgánas mas eanetlohku orru olggobealde fylkka. Eat šatta goasse hearrán iežamet viesus. Dát lea čielgasit Finnmárkolága áigumušaid vuostá.</p>
<p>Go Romsa ja Finnmárku ovttastahttojuvvojit, de oažžut seamma dili fylkii. Ođđa stuorafylkkas boahtá eanetlohku leat olggobealde Finnmárkku, ja jus viidásetfievrridit ortnega mii Sámedikkis lea leamaš, de bohtet buot áirasat leat válljejuvvon eanetlogus olggobealde Finnmárkku. Dát lea áibbas vuostá áigumuša mii lea Finnmárkkuopmodaga duogábealde, ja njeaidá luohttevašvuođa álbmogis FeFoi – luohttevašvuohta mii juo lea hui smáiti. Jus juo lága ulbmil ii vuhtiiváldojuvvo, de ferte árvvoštallat galgá go olles Finnmárkoláhka reviderejuvvot.</p>
</body></document>
