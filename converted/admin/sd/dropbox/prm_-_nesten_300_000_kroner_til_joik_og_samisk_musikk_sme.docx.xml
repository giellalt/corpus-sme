<document xml:lang="sme" id="no_id"><header><title/><genre code="admin"/><author><unknown/></author><wordcount>212</wordcount><conversion_status type="standard"/><availability><license type="standard"/></availability><multilingual/><origFileName>PRM_-_Nesten_300_000_kroner_til_joik_og_samisk_musikk sme.docx</origFileName><parallel_text xml:lang="nob" location="prm_-_nesten_300_000_kroner_til_joik_og_samisk_musikk_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRM: Measta 300 000 ruvdno luohtái ja sámi musihkkii</p>
<p><em type="italic">Sámediggeráđđi lea juolludan 298 000 ruvnno luođi ja sámi musihka almmuheapmái ja guokte gierdomátki ruhtadeapmái. </em></p>
<p>Skádja Studio lágádus, Magnus Vuolab, oačču 153 000 ruvnno digitála almmuheapmái <span type="quote">“Sami Music Goalmmát”</span>, mii lea čuovvoleapmi <span type="quote">“Sami Music Vuosttaš”</span><span type="quote">”’ mii almmuhuvvui 2019:s ja “Sámi Music Nubbi”</span><span type="quote">“Sámi Music Nubbi”</span> mii almmuhuvvui ges 2021:s.</p>
<p>Magnus Vuolab lea bovden gávcci sámi artistta mielde dasa geat galget ovdanbuktit su komposišuvnnaid iešguđetge lágan musihkkavugiin. Dasa lassin almmuhuvvojit guokte ođđa juoigi. Almmuheames leat gávcci musihka ja guokte luođi, maid Vuolab lea komponeren ja masa lea ieš čállán teavsttaid.</p>
<p>Sámediggeráđđi addá maid oktiibuot 145 000 ruvnno guovtti gierdomátkedoaimmaide.</p>
<p>Sámi artistta Katarina Barruk oačču doarjaga gierdomátkkiide Norggas, Ruoŧas, Suomas, Estteeatnamis ja Polskkas. Čuojahanjoavku Arvvas, mas leaba Sara Marielle Gaup Beaska ja Steinas Raknes, oaččuba doarjaga álmmuhangierdomátkái Japanii.</p>
<list><p type="listitem">Lea stuora aktivitehta sámi musihkkamáilmmis, ja sámi artisttat mátkkoštit sihke sámis ja olggo beal sámi. Dasa lassin produserejuvvojit musihkat iešguđetge lágan musihkkavugiin. Mun jáhkán sihke luohte ja sámi musihkka almmuheamit ja gierdomátkedoaimmat bohtet váikkuhit ahte lea eambbo ipmárdus sihke ođđabuvttademiide ja árbevirolaš sámi musihkkii, lohka sámediggeráđđi Maja Kristine Jåma (NSR).</p>
</list><p>298 000 ruvdnosaš juolludeapmi addo <em type="italic">Luohti ja sámi musihkka </em>ortnega bokte. </p>
<p><em type="italic">Jus leat gažaldagat dahje háliidat jearahallat, váldde oktavuođa sámediggeráđiin Maja Kristine Jåma (NSR), mob. +47 472 42 366, maja.kristine.jama@samediggi.no </em></p>
</body></document>
