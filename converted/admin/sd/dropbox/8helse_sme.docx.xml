<document xml:lang="sme" id="no_id"><header><title/><genre code="admin"/><author><unknown/></author><wordcount>865</wordcount><conversion_status type="standard"/><availability><license type="standard"/></availability><multilingual/><origFileName>8Helse sme.docx</origFileName><parallel_text xml:lang="nob" location="8helse_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">8Dearvvašvuohta, sosiála ja mánáidsuodjalus</p>
<p>Servodatmihttu:</p>
<list><p type="listitem">Sámi álbmogis lea buorre dearvvašvuohta ja oažžu ovttaárvosaš bálvalusaid mat leat láhččojuvvon sin gielalaš ja kultuvrralaš duogáža, ja sin vuoigatvuođaid vuođul go lea álgoálbmot.</p>
</list><p>Dikšun- ja fuolahusbálvalus</p>
<p>Áŋgiruššansuorggi mihttu:</p>
<list><p type="listitem">Sámi pasieanttat ja geavaheaddjit, beroškeahttá gos orrot, ožžot gielalaččat ja kultuvrralaččat heivehuvvon dikšun- ja fuolahanbálvalusa.</p>
</list><p>Sámi fágaovddidanbiras dearvvašvuođas</p>
<p><em type="italic">Buhcciidsiidda ja ruovttubálvalusaid ovdánahttinguovddáš sámi álbmogii </em></p>
<p>Sámediggeráđi Runar Myrnes Baltos lea leamaš čoahkkin Buhcciidsiidda ja ruovttubálvalusaid ovddidanguovddážiin Kárášjogas. Čoahkkimis muitaluvvui ovdánahttinguovddáža organiserema, áigumuša ja doaimmaid birra sámediggeráđđái. Guovddáš háliida earret eará lágidit sámi árbevirolaš varrabiepmuid fuolahusinstitušuvnnaide, ja lea lokten dán guovddáš eiseválddiide, nugo Biebmobearráigehččui ja Dearvvašvuođadirektoráhttii. Ovdánahttinguovddáš maid berošta das makkár rolla eará ovdánahttinguovddážiin sáhttá sámi álbmogii, ja ovttasbargat eará sámi fágabirrasiin. Sámediggeráđđi oaidná dárbbu čohkket sámi fágabirrasiid sámi guovlluin, ja áigot váldit oktavuođa Dearvvašvuođadirektoráhtain plánema birra.</p>
<p>Spesialistadearvvašvuođa bálvalusat</p>
<p>Áŋgiruššansuorggi mihttomearri:</p>
<list><p type="listitem">Sámi pasieanttat ožžot spesialistadearvvašvuođa bálvalusaid mas sin gielalaš ja kultuvrralaš duogážis lea lunddolaš sadji, ja sámástit sáhttá dikšuma oktavuođas. Dearvvašvuođa- ja fuolahusministtar lea 2022 ođđajagemánus nammadan ođđa stivrraid regionála dearvvašvuođadoaimmahahkii. Sámediggi lea addán evttohusaid stivrramiellahtuide buot regionála dearvvašvuođadoaimmaide. Dušše Sámedikki stivrralahttu evttohus Davvi Dearvvašvuhtii RHF čuovvuluvvui. Sámediggi lea maid evttohan vuollásaš dearvvašvuođadoaimmaid. Lea čađahuvvon čoahkkin gaskkal sámediggeráđđi Runar Myrnes Balto ja Davvi Dearvvašvuođa RHF stivrralahtuin dáid nammademiid birra, ja lea dadjon Sámedikki bealis ahte lea mearrideaddji sámi rivttiid iešmearrideapmái ahte Sámedikki evttohusat šaddet nu movt evttohuvvon sámi áirasat. Ášši ii leat vel meannuduvvon regionála dearvvašvuođadoaimmain. <em type="italic">Sámi klinihkka </em>Ovddeš ráđđehusaid dearvvašvuođa- ja buohcciviessoplánain addui čielga bargu Davvi Dearvvašvuhtii RHF spesialistadearvvašvuođabálvalusa viidáset ovdánemiin sámi pasieanttaide. Bargu galgá ásahuvvon sámi bálvalusfálaldagain vuolgit, nugo Sámi dearvvašvuođasiida - SÁNAG. Dán vuođul lea Sámediggi ovttasbargguin sámi fágaolbmuin ja geavaheaddjiovddasteddjiiguin oasálastán prošeavttas <span type="quote">"sámi spesialistadearvvašvuođabálvalusa strategalaš viidáset ovdánahttin"</span>. Sámediggi oažžu fuolahusdieđuid Sámi doavttersearvvis ja sámi geavaheaddjiovddasteddjiin ahte sámi pasieanttaid fálaldat unnu, sámi spesialistadearvvašvuođabálvalusa viidáset ovdáneapmi bisána ja ahte struktuvrralaš vuogádagat mielddisetbuktet ahte sámi pasieanttat eai oaččo fálaldaga sámi spesialistadearvvašvuođabálvalusas. Dát fuolastuhttá Sámediggeráđi. Sámediggeráđđi Runar Myrnes Balto lea čoahkkinastán Sámi Klinihkain gos dát ballu lea dolvvoduvvon, ja gos lea leamaš diehtojuohkin boahttevaš dievasčoahkkinášši birra. Sámediggeráđi mielas lea sámi spesialistadearvvašvuođabálvalusa dálá organiseren dohkketmeahttun, ja ferte biddjot njuolga Davvi Dearvvašvuođa RHF vuollai. Sámediggeráđđi háliida ášši loktet dievasčoahkkimii ja čoahkkimis Dearvvašvuođa- ja fuolahusministeriin. <em type="italic">Doaibmadokumeanttat </em>Sámediggi lea konsulteren regionála dearvvašvuođadoaimmaid doaibmadokumeanttaid birra. 2022 doaibmadokumeanttain lea Sámediggi ovttas Davvi- Dearvvašvuođain RHF nannen olahaddifálaldaga psyhkalaš dearvvašvuođa ja gárrendili, ja sámi mánáide mánáidsuodjalusa fuolahusas. Lullisámi dearvvašvuođafierpmádat Sámediggeráđđi Runar Myrnes Balto lea leamaš čoahkkimis Lullisámi dearvvašvuođafierpmádagain/ Åarjelsaemien healsoeviermie dearvvasvuođabálvalusaid birra lullisámi álbmogii. Lullisámi dearvvašvuođafierpmádat bargá buori dearvvašvuođa ja ovttadássásaš dearvvasvuođabálvalusaid ovdii lullisámi servodagas, ja lea álggahan prošeavtta Sámi dearvvašvuođateama - ovttadássásaš dearvvasvuođabálvalus ja dearvvašvuođaovddideaddji bargu lullisámi guovlluin, Sámedikki ja Gaska Dearvvašvuođa RHF prošeaktaruđaiguin. Projektii gullet doaibmabijut mánáide ja nuoraide, boarrásiidda, dearvvašvuođaovddideaddji ja eastadeapmi, gelbbolašvuođalokten ja diehtojuohkin. Projeakta loahpahuvvo dán jagi, ja lullisámi dearvvašvuođafierpmádat berošta das movt bargu jotkojuvvo ja ovdána sihke dearvvašvuođadoaimmas ja suohkanis. Sámediggi áigu čuovvulit dán Dearvvašvuođa- ja fuolahusdepartemeanttain ja regionála dearvvašvuođadoaimmaiguin, gehččon ovttas strategiijadokumeantta Spesialistadearvvašvuođabálvalusat sámi álbmogii čuovvuleami oktavuođas. Lullisámi dearvvašvuođakonferánsa Lullisámi jahkásaš dearvvašvuođakonferánsa lei Plassjes skábmamánu 11.-12.b. 2021. Konferánssa mihttun lea veahkkin heivehit dearvvašvuođa- ja sosiálabálvalusaid sápmelaččaide lullisámi guovllus. Sámediggeráđđi Runar Myrnes Balto oasálastti sátnevuoruin, gos son deattuhii man dehálaš lea loktet sámevaši, duohtavuođa ja seanadeapmi čuvget, ja ovttas bargat čovdosiid gávdnat. Sámediggi vuordá Duohtavuođa- ja seanadankommišuvnna raportta stuora vuordámušaiguin. Olu nuorat rahčet psyhkalaš dehálašvuođain, ja lea dehálaš iskat leat go váikkuhusat dáruiduhttimis mat govddidit dál. Doarjja dearvvašvuođa-, fuolahus ja mánáidsuodjalusprošeavttaide - ohcanvuđot doarjja Doarjjaortnega mihttomearri - Dearvvašvuođa-, fuolahus ja mánáidsuodjalusprošeavttat: </p>
<p type="listitem">Buorre dearvvašvuohta ja ovttaárvosaš dearvvašvuođa-, fuolahus ja mánáidsuodjalusbálvalusat.</p>
</list><p>Lea juolluduvvon doarjja Romssa ja Finnmárkku fylkkasuohkanii Málatvuomi bátnedivššohahkii diehtojuohkinfilmma ráhkadeapmái bátnedearvvašvuođa birra sámi mánáide. Filbma galgá movttiidahttit mánáid dikšut bániideaset. SÁNAG lea maid ožžon doarjaga heivehit iešsoardineastadankurssa Oppmerksom på selvmordstanker (OPS!) sámi kontekstii. Mihttu lea eastadit iešsoardima sámi guovlluin dainna vugiin ahte álbmoga gelbbolašvuođa buoridit vai fuomášit ja jearadit iešsoardinjurdagiid birra, kurssaid bokte oahpahit almmolašvuođa fuobmát iešsoardinjurdagiid, ja máhtu dan birra maid maŋŋil galgá bargat dárbbašlaš veahki oažžuma dihte.</p>
<p>Álbmotdearvvašvuohta</p>
<p>Áŋgiruššansuorggi mihttomearri:</p>
<list><p type="listitem">Sámi álbmogis buorre dearvvašvuohta ja loaktin</p>
</list><p><em type="italic">SAMINOR 3 </em></p>
<p>Sámi dearvvašvuođadutkama guovddáš lea álgodásis álbmotiskkademiin SAMINOR 3.</p>
<p>Dutkamušas galget buot ovddeš Finnmárku suohkanat searvat. Ovddeš Romssa fylkkas servet unnimus 11 suohkana. Nordlándda fylkkas lea jurdda ahte guhtta-čieža suohkana galget searvat. Dasa lassin galget olu guovllut Trøndelágas gos lea sámi ássan maid searvat SAMINOR 3 dutkamuššii, lohku ii leat vel mearriduvvon. Álbmotdutkamuš galgá bistit njeallje jagi ja šaddá ruhtagáibideaddjin. Sámi dearvvašvuođadutkama guovddáš lea bivdán ráđđádallama sámediggeráđiin lokten dihte projeavtta guovddáš eiseválddiide. Sámediggeráđđi lea lokten projeavtta Stuorradikki politihkalaš joavkkuide bušeahttaráđđádallama oktavuođas.</p>
<p><em type="italic">Sámi iešsoardineastadanbarggu plána. </em></p>
<p>Sámediggeráđđi háliida ovddidit psyhkalaš dearvvasvuođafálaldaga, ja bargat doaimmaiguin mat eastadit iešsoardima. Sámediggeráđđái leat fágaolbmot ovdanbuktán <span type="quote" xml:lang="swe">“Plan för suicidprevention bland samer i Norge, Sverige och Finland”</span>. Plána lea ovddiduvvon ovttasbargoprošeavttas gaskkal Sámi našuvnnalaš gealbobálvalus - psyhkalaš dearvvasvuođasuddjen ja gárrendilledikšu (SÁNAG) ja Sámiráđi. Plána guovdilastá iešsoardinváttisvuođa sámiid gaskkas, ja juohká dieđuid dutkamiid birra ja eará dieđuid mat movttiidahttet digaštallamii ja daguide sihke olggobeale ja siskkobeale sámi servodaga. Strategiijat leat dego rávvagat buot servodatoassálastiide eastadan- ja hehtten dihte iešsoardima Sámis, ja cuiggoda maid vissis hástalusaide ja dárbbuide sámiid gaskkas.</p>
<p>Ovttaárvosaš mánáidsuodjalanbálvalus</p>
<p>Áŋgiruššansuorggi mihttomearri:</p>
<list><p type="listitem">Sámi mánáid vuoigatvuođat ja dárbbut leat sihkkaraston deaivvadeamis mánáidsuodjalusain.</p>
</list><p><em type="italic">Ođđa mánáidsuodjalanlága láhkanjuolggadusain bargu </em></p>
<p>Stuorradiggi mearridii ođđa mánáidsuodjalanlága 2021:s, maid birra Sámediggi lea konsulteren. Láhka doaibmagoahtá ođđajagemánu 1.b. 2023. Ovdal go láhka doaibmagoahtá fertejit láhkanjuolggadusat dárkkistuvvot, Sámediggi lea bovdejuvvon konsultašuvnnaide ođđa mánáidsuodjalanlága dárkkisteapmái.</p>
</body></document>
