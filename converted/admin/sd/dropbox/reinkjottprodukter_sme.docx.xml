<document xml:lang="sme" id="no_id"><header><title/><genre code="admin"/><author><unknown/></author><wordcount>169</wordcount><conversion_status type="standard"/><availability><license type="standard"/></availability><multilingual/><origFileName>reinkjøttprodukter sme.docx</origFileName><parallel_text xml:lang="nob" location="reinkjottprodukter_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">PRD: Addit doarjaga álggahit bohccobierggu buvttadeami ja muohkadeami Kárášjogas. </em></p>
<p><em type="italic">Sámediggeráđđi lea juolludan 290 000 ruvnno doarjaga Mihkkal N Somby Kárášjoga gielddas. Mihkkal N Somby lea álggaheame fitnodaga mii galgá buvttadit ja muohkadit buktagiid bohccobierggus. </em></p>
<p>Sámediggeráđđi Hans Ole Eira lea hirbmat duđavaš go Sámediggi veahkeha ja doarju nuorra olbmo álggahit iežas fitnodaga doarjaga bokte.</p>
<list><p type="listitem">Mihkkal N Somby bargá aktiivvalaččat boazodoalus ja lea čađahan kurssaid mat gusket ja čatnasit doibmii maid son lea álggaheame. Sombys lea dasto dat máhttu mii hukse buori vuolggasaji fitnodaga álggaheapmái mii galgá buvttadit ja muohkadit bohccobierggu buktagiid. Bohccobiergu lea ohcaluvvon gálvu ja gávpemárkanoasit bohccobiergobuvttadeamis berrejit leahkit sajis dakkár fitnodagas go maid Mihkkal N Somby áigu álggahit, dadjá sámediggeráđđi Hans Ole Eira.</p>
</list><p>Dán jagi vuoruha Sámediggi earret eará doaibmabijuid mat addet mearkkašahtti olu hutkkálašvuođa ja fitnodatovdánahttima ja doaibmabijuid mat nannejit ealáhusaid main lea vejolašvuohta ahtanuššat ja mas buorre barggaheapmi, huksen dihte olmmošlassáneami/ sirddolašvuođa.</p>
<p>Doarjja juolluduvvo doarjjaortnegis máŋggabealálaš ealáhusat.</p>
<p><em type="italic">Jearahallama addá ja gažaldagaid vástida sámediggeráđđi Hans Ole Eira (GB), +47 918 61 471, hans.ole.eira@samediggi.no. +47 918 61471, hans.ole.eira@samediggi.no </em></p>
</body></document>
