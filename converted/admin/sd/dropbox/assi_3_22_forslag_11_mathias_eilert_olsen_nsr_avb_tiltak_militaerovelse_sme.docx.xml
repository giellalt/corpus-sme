<document xml:lang="sme" id="no_id"><header><title/><genre code="admin"/><author><unknown/></author><wordcount>204</wordcount><conversion_status type="standard"/><availability><license type="standard"/></availability><multilingual/><origFileName>ášši 3 22 forslag 11 Mathias Eilert Olsen NSR, avb tiltak militærøvelse sme.docx</origFileName><parallel_text xml:lang="nob" location="assi_3_22_forslag_11_mathias_eilert_olsen_nsr_avb_tiltak_militaerovelse_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Váidudeaddji doaibmabijut suodjalusa hárjehemiid oktavuođas boazoguohtunguovlluin Gassa muohttaga dihte, ollu jikŋon botni ja dan bokte lássejuvvon guohtuma dihte dán dálvvi, de lea dál dieđihuvvon goavvejahkin 22 orohagas Romssas ja Finnmárkkus ja Nordlánddas, ja dát dálvi orru Nordlándda ektui šaddame garraseamos dálvi olbmo muittus. Dákkár goavvejagit bohtet šaddat eanet dábálaččat dálkkádatrievdamiid dihte.</p>
<p>Ollu orohagain geaidda goavvi lea deaividan, leat suodjalushárjehallanguovllu váldoguovllus man Cold Response geavaha, Østerdalenis ja Sis-Romssas, muhto sis leat doaimmat maiddái olggobealde dán guovtti guovllu. Lea maid vejolaš ahte iešguđet ossodagat suodjalusas geavahit maiddái eará guovlluid eará doaimmaide muhtomin dáin orohagain. Orohagaide sáhttá leat váttis diehtit gos ain leat doaimmaheamit, man viidát dat leat ja dat dagaha čuolmmaid vel váddáseabbon. Gulahallan gaskal orohagaid ja suodjalusa lea danin hui dan duohken makkár máhttu befálain lea, ja danin ii leat čuovvoleapmi man boazodoallu oažžu, doarvái buorre, guohtunguovllu birra.</p>
<p>Dilis mas orohagat leat dál, de boahtá dákkár suodjalushárjehallan leat stuora lassinoađđin boazodollui. Danin ferte suodjalus ruhtadit ja leat veahkkin doaibmabijuiguin muddeme váikkuhusaid boahtte suodjalushárjehallama mii Cold Responses lea ja suodjalushárjehallamiin boahtteáiggis mat čuhcet boazodollui. Lea dehálaš ahte suodjalus oažžu formálalaš oahpu boazodoalu birra iežaset guovlluin, ja ahte vuogádat ja gulahallan das movt ja goas suodjalus galgá veahkehit doaibmabijuiguin mat muddejit vahágiid, leat seammaláganat buot osiin suodjalusas.</p>
</body></document>
