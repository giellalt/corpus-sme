<document xml:lang="sme" id="no_id"><header><title/><genre code="admin"/><author><unknown/></author><wordcount>238</wordcount><conversion_status type="standard"/><availability><license type="standard"/></availability><multilingual/><origFileName>fastboende sme.docx</origFileName><parallel_text xml:lang="nob" location="fastboende_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámediggi ferte gozihit dáloniid ja riddosámiid. Mii oaidnit ášši ášši maŋis ahte Sámedikki cealkámušat plánenproseassain leat vuođđuduvvon boazosámi beroštumiin. Ja gos eará beroštumit, man sáhttet ovdánahttit sámi báikegottiid, riidalit boazodoalloealáhusain, de boazosámi beroštumiin lea ovdamunni Sámedikki cealkámušain ja vuosteákkain. Porsáŋggu gieldda areálabarggus, lea Sámediggi buktán 10 vuosteákka, gos 9 dain leat njuolgut boazosámi beroštumiid birra. Hámmárfeastta suohkana areálaplánii leat Sámedikki vuosteákkat eanas leamaš boazodoalu birra cealkámušat. Dás lea boazoguohtunorohat 22 vuos buktán cealkámušaid, ja dasto lea Sámediggi measta juste seamma gulaskuddama buktán, ja bidjan dan ággan. Vázzin ja sihkkelastinbálggis gaskkal Forsøl gili ja Hámmárfeastta gávpoga lea eará ovdamearka, gos boazodoalloealáhus biehttala ja Sámediggeráđđi ii hálit dadjat maidege. Dát muitala ahte eai dat gávdno eará sámi beroštumit go boazosámi beroštumit, maid galgat vuhtiiváldit juohke oktavuođas. Sámedikki politihkka njuolgot duššindahká buot sámi kultuvrra mii lea vuođđuduvvon mearrasámi, dáloniid ja johkasámi beroštumiin. Visot eará sámi kultuvra ja ovdánahttin eará go boazosámi lea vuollelii bidjon ja gohčoduvvo várran sámi servodateallimii. Sámediggi galgá gozihit buot sámiid beroštumiid, ja seammás muitit ahte mii leat máŋga álbmoga, geat galgat eallit ovttaveardásaš dilis. Danne go boazodoallu lea áidna ealáhus mas lea fápmu giddet ja bissehit buot eará ovddideami, de lea Sámedikkis stuora ovddasvástádus eará sámiid beroštumiid gozihit, ja cuiggodit hástalusaid dalle go boazosámi beroštumit addet negatiiva váikkuhusaid eará sámi kultuvrii ja servodateallimii. Sámediggi bivdá Sámediggeráđi máhcahit rievdaduvvon politihkka dán suorggis, ja čielga plánain movt gozihit eará sámiid beroštumiid go deaivvadit gievrras boazodoallolágain, mii časká masa viisot.</p>
</body></document>
