<document xml:lang="sme" id="no_id"><header><title/><genre code="admin"/><author><unknown/></author><wordcount>428</wordcount><conversion_status type="standard"/><availability><license type="standard"/></availability><multilingual/><origFileName>Ášši 028-20 - mearkkašupmi - A. Tørfoss sme.docx</origFileName><parallel_text xml:lang="nob" location="assi_028-20_-_mearkkasupmi_-_a._torfoss_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Mearkkašupmi Ovddádusbellodaga lahttu Arthur Tørfoss ovddidii čuovvovaš mearkkašumi: Dát miellahttu oaivvilda ahte regiovnnalaš dearvvasvuođadoaimmahagaid dálá organiseren ii leat pasieanttaide buorrin, vaikke gos riikkas orošedje ja vaikke makkár kultuvrralaš dahje etnihkalaš duogáš livčče. Dát miellahttu oaivvilda danne ahte regiovnnalaš dearvvašvuođadoaimmahagaid ferte loahpahit, ja bargguid juogadit našuvnnalaš stivrenovttadahkii ja ovttaskas dearvvasvuođadoaimmahagaide. Oppa riikkas galgá leat ollislaš dearvvasvuođafálaldat mas fágalaš eavttut leat vuođđun. Báikkálaš dearvvasvuođadoaimmahagat galget leat iešheanalaš doaibmaovttadagat mat doaimmaset lágidit jearahallama ja stáhta stivrensignálaid mielde. Dát miellahttu oaivvilda ahte buohcceviesut galget stáhtalaš hatti oažžut mii buktá ekonomalaš insentiivvaid buhcciid dálkkodeapmái, nu ahte ovttaskas buohcci lea guovddážis, ja gutnehis vuordimat dearvvasvuođabálvalusaide sáhttet loahpahuvvot.</p>
<p>Regiovnnalaš dearvvasvuođadoaimmahagat leat dárbbašmeahttun lađđasat mat dagahit ovddasvástádusas beasadeami ja dárbbašmeahttun byrokratiija, ja ferte danne loahpahit daid. Bargguid ferte juogadit stáhta ja báikkálaš dearvvasvuođadoaimmahagaide. Dan ferte dahkat vai sihkkarastá buot pasieanttaide buriid ja ovttaárvosaš dearvvasvuođabálvalusaid beroškeahttá das gos orrot. Eaktun beaktilis dálkkodeapmái ja ollislaš pasieantamannolahkii lea ollislaš pasieantaruhtadanmannolat beroškeahttá das gii bálvalusa addá. Seammás lea dárbu fuolahit ahte hoahppodoaimmat, dearvvasvuođabargiid oahppu ha dutkan dáhpáhuvvet merkejuvvon doarjagiiguin. Norgga geografiija guhkes gaskkaiguin ja váilevaš infrastruktuvrrain mearkkaša lávdaduvvon spesialistadearvvašvuođabálvalusa. Danne ii sáhte dát miellahttu doarjut ahte báikkálaš buohcciviesuid viidát heaittihit. Servodaga mihttomearrin ferte leat ovttaárvosaš dearvvasvuođabálvalusaid addit beroškeahttá das gos orru ja lehkoš dal akuhtta dahje kronalaš dávda.</p>
<p>Ođđa guovlomedisiinnalaš guovddážiid ovdánahttin main lea birrajándoriid doavttervákta ja spesialistapoliklinihkka beaivet sáhttet addit buoret dálkkodeami eambbogiidda, muhto eai galgga pasieanttaid geat dárbbašit divššu buohcciviesus heađuštit dan govttolaš áiggis oažžumis. Addin dihte pasieanttaide nu buori fálaldaga go vejolaš, ja garrasit hávváduvvomiid stabiliseren ja dálkkodeami dihte, geat stuorát buohcciviesu divššu dárbbašit, buohcciviesuin galggašii leat unnimus dálkkodeapmi mii sihkkarasttášii birrajándora hoahppogearggusvuođa. Ferte láhččit saji gelbbolašvuođaloktemii hoahppovuostáiváldima ođđa doavtterspesialistii.</p>
<p>Dát lahttu dáhtošii almmolaš ja priváhta dearvvasvuođabálvalusaid ovtta láhkai gieđahallat juridihkalaččat ja ekonomalaččat vai seamma eavttuiguin sáhttet gilvalit. Pasieanttat galget ieža beassat mearridit guđe bálvaluslágideaddji sii háliidit geavahit go leat dihto almmolaš dearvvasvuođabálvalusa ožžon. Pasieanttat galget maid sáhttit dohkkehuvvon dearvvasvuođafálaldagaid olgoriikkas válljet. Dearvvasvuođabargiid galgá nu guhkás go vejolaš pasieantadikšui geavahit, ja doarjjadoaimmaid galget eará fágajoavkkut dahkat go fal lea vejolaš.</p>
<p>Dát miellahttu oaivvilda ahte buohcciviesuide ferte eanet investeret ja ferte fuolahit ahte dearvvasvuođabálvalusat geavahit vejolašvuođaid maid teknologiija buktá beaktilabbot bargat. Teledálkkodeami sáhttá ovdamearkka dihte eambbo geavahit ovttasbarggus buohcciviesuid gaskka ja gáiddusčuohpademiin. Lea našuvnnalaš ovddasvástádus fuolahit ahte buhcciidviesuin leat ollislaš ja oktasaš DGT-vuogádagat mat sihkkarastet buori, oadjebas ja beaktilis diehtojuohkinjođu dearvvašvuođadoaimmahagaid rastá ja oppa dearvvašvuođa- ja fuolahussuorgái. Doavtterspesialisttat priváhta geavahusain geain lea šiehtadus dearvvašvuođadoaimmahagaiguin leat spesialistadearvvašvuođabálvalusa deaŧalaš ja beaktilis oasit. Sámediggi háliida ahte šiehtadusspesialisttaid lohku ja diagnosat maid dat sáhttet dálkkodit viiddiduvvojit. Dát miellahttu konstatere ahte Stuorradikkis ii leat eanetlohku regiovnnalaš dearvvasvuođadoaimmahagaid heaittihit. Dan vuođul doarju modealla 1.</p>
</body></document>
