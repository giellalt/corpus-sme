<document xml:lang="sme" id="no_id"><header><title/><genre code="admin"/><author><unknown/></author><wordcount>417</wordcount><conversion_status type="standard"/><availability><license type="standard"/></availability><multilingual/><origFileName>Sak fra Nordkalottfolket sme.docx</origFileName><parallel_text xml:lang="nob" location="sak_fra_nordkalottfolket_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Nordkalottfolket ášši áigeplána rievdadeami birra Sámedikki dievasčoahkkimiin.</p>
<p>Dievasčoahkkinjođihangoddi lea árvvoštallan Nordkalottfolket áirasa Ulf Tore Johansena gažaldaga. Dievasčoahkkinjođihangoddái lea boahtán gažaldat iskat vejolašvuođa oanidit dievasčoahkkinčoagganemiid, nu ahte erenoamážit áirasat geat orrot lulli-Norggas galget joavdat ruoktot ovdal vahkuloahpa. Olles gažaldat:</p>
<p><em type="italic">"Sávvat Sámedikki dievasčoahkkinčoagganeami áigeplána rievdá. </em><em type="italic">Čujuhuvvo dálá geavahussii Sámedikki dievasčoahkkinčoagganemiin gos lea álgin mánnodat iđit ja loahpaheapmi lunšii bearjadaga. </em><em type="italic">Dálá geavahus mearkkaša ahte Sámedikki álbmotválljejuvvon áirasat fertejit vahkuloahpaid mátkkoštit jus galget joavdat čoahkkimiidda. </em><em type="italic">Eanas áirasat atnet lassin mátkkošteapmái vihtta jándora eret ruovttus juohke dievasčoahkkinvahkku, juoga mii min mielas lea dárbbašmeahttun noađđin áirasiidda. </em><em type="italic">Danne bivdit dievasčoahkkinjođihangotti árvvoštallat movt livččii jus dievasčoahkkinvahkku loahpahivččii maŋemusat dii 10:00 bearjadagaid. Dalle beasaše áirasat geain lea guhkes mátki ruoktot, ja orrot lulimus válgabiirriin, vejolašvuođa mátkkoštit njuolggogirdiin Leavnnjas -Osloi dii 12:25 bearjadagaid. </em><em type="italic">Jáhkán jus bijašii sihke olles bearjadaga ja mánnodaga mátkkoštanbeaivin livččii váikkuhit dasa ahte dálá áirasat mihtet ođđasit válljejuvvot ja álkidivččii rekruteret ođđa politihkkáriid Sámediggái. </em><em type="italic">Jus oanidivččii bottu govdalasbeaivve diimmuin, ja gáfebottu diibmobeliin, de seasttášii áiggi. </em><em type="italic">(Mun ipmirdan ahte áššehivvodat sáhttá dagahit váttisin meannudit buot áššiid jus oanida dievasčoahkkinvahkku, muhto bivddán goitge árvvoštallat dáid čovdosiid.)" </em></p>
<p>Árvvoštallan Dievasčoahkkinjođihangoddi ipmirda gažaldaga nu ahte lea sávahahtti gávdnat čovdosa mii ii golat nu olu vahkuloahpaid, lávdegodde- ja dievasčoahkkinčoagganemiid oktavuođas. Dievasčoahkkin lea áššis 11/22 meannudan čoahkkinplána Sámedikki lávdegodde- ja dievasčoahkkimiid 2023:s. Mearrádusas leat evttohan seamma olu čoahkkinvahkuid go 2022:s, 8 čoahkkinvahkku. Dievasčoahkkinjođihangoddi sáhttá ovttas sámediggeráđiin divustit čoahkkinbeivviid amas sihkkarastit geabbilis loahpaheami lávdegodde- ja dievasčoahkkimiin. Šaddá hástaleaddji oanidit čoahkkináiggi dievasčoahkkinvahkku áššehivvodaga dihte, juoga mii maid boahtá ovdan Nordkalottfolket áirasa Ulf Tore Johansena gažaldagas. Eanas politihkalaš joavkkut leat signaliseren ahte dárbbašit doallat joavkočoahkkimiid ovdal lávdegodde- ja dievasčoahkkimiid, ja lea eaktodáhtolaš joavkkuide. Juohke joavku beassá atnit mánnodaga mátkkoštanbeaivin, jus ii leat dárbu doallat joavkočoahkkimiid dahje jus eará ládje čovdet nu go ovdamearkka dihte Teams bokte čoahkkinastit. Čoahkkinvahkkut leat lassánan 2022:s 7 vahkkus 8 vahkkui, ja dievasčoahkkinmearrádusas (ášši 11/22) geažuhuvvo sávaldat lassánit ceahkkálagaid 10 vahkkui. 2023:s galget 8 čoahkkinvahkku, mii muhtin áirasiidda váikkuha 16 vahkulohppii (mátki ruoktot ovdan). Lávdegoddemátkkit ja eará čoahkkindoaimmat eai leat mielde dás. Hui olu áirasat atnet Leavnnja ja Álttá girdinšillju go galget Kárášjohkii. Áirasat geat galget Osloi ja Bergenii fertejit árrat vuolgit Kárášjogas bearjadaga jus galget joavdat ruoktot ovdal dii 16:00.</p>
<p>Mearrádus: Boahtte dievasčoahkkima háliida Dievasčoahkkinjođihangoddi láhčit prográmma nu ahte bearjadat šaddá mátkkoštanbeaivin. Dievasčoahkkin álgá disttaga ja loahpahuvvo duorastaga. Dievasčoahkkinjođihangoddi áigu nu guhkas go vejolaš heivehit čoahkkimiid nu ahte áirasat eai dárbbaš máŋggaid vahkuloahpaid golahit. Čujuhuvvo maid bargolávdegoddái geaidda sáddejuvvojit dát jearaldagat. Dievasčoahkkinjođihangoddi áigu maid ovddidit sierra evttohasa jagi 2023 lávdegodde- ja dievasčoahkkimiidda. Evttohasat ovddiduvvojit joavkojođiheddjiide ovdal go mearriduvvo loahpalaččat.</p>
</body></document>
