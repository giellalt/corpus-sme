<document xml:lang="sme" id="no_id"><header><title/><genre code="admin"/><author><unknown/></author><wordcount>184</wordcount><conversion_status type="standard"/><availability><license type="standard"/></availability><multilingual/><origFileName>Alternativ rapport sme.docx</origFileName><parallel_text xml:lang="nob" location="alternativ_rapport_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Alternatiiva raporta eurohpalaš lihttui regiovdna- dahje minoritehtagielaid birrá </em> </p>
<p>Sámediggi lea 2020:s sádden alternatiiva raportta eurohpalaš lihttui regiovdna- dahje minoritehtagielaid birra áigodagas 2018 rájes 2020 borgemánu lohppii. Norga lea ratifiseren Eurohpalaš lihtu regiovnnaid- dahje minoritehtagielaid birra, mii suodjala gielaid ja lea mielde bisuheamen ja ovdánahttimin kultuvrralaš valljivuođa ja árbevieruid Eurohpás.</p>
<p>Sámediggi lea earret eará čujuhan ahte go lihttu vuolláičállojuvvui, de ledje sámegiela giellahálddašanguovllus dušše davvisámi suohkanat, ja ráđđehus oaivvilda ahte suodjalus guoská dušše davvisámegillii minoritehtagiellalihtu sihke 2. ja 3. oasi mielde. Suodjaleapmi guoská lullisámegillii ja julevsámegillii lihtu 2. oasi mielde. Ratifiserendokumeanttas čuožžu ahte <span type="quote">"Norgga ektui lihttu guoská sámegillii"</span>, ja ii leat spesifiserejuvvon ahte dat guoská dušše davvisámegillii. Sámediggi oaivvilda ahte maiddái lihtu 3. oassi galggašii guoskat lullisámegillii ja julevsámegillii danne go otne leat sihke julev- ja lullisámi suohkanat sámegiela hálddahusguovllus mielde.</p>
<p>Norggas leat golbma sámegiela julev-, lulli- ja davvisámegiella ovttadássásaš giela, ja galggašedje danne leat seamma láhkai suodjaluvvon.</p>
<p>Sámediggi lea maid dadjan ahte bihttán-, ubmi- ja nuortalašsámegielat maid galggaše suodjaluvvot lihtu 2. oasi mielde. Ii leat oktage bihtá-, ubmi- dahje nuortalašsámi suohkan otná sámegiela hálddahusguovllus, muhto dáin gielain maid leat iežaset giellaguovllut Norgga beale Sámis.</p>
</body></document>
