<document xml:lang="sme" id="no_id"><header><title/><genre code="admin"/><author><unknown/></author><wordcount>126</wordcount><conversion_status type="standard"/><availability><license type="standard"/></availability><multilingual/><origFileName>Ášši 009-22 - Mearkkašupmi 2, Arthur Tørfoss_sam.docx</origFileName><parallel_text xml:lang="nob" location="assi_009-22_-_mearkkasupmi_2_arthur_torfoss.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ovddádusbellodaga áirras Arthur Tørfoss atná guoskameahttun duottar- ja riddoguovlluid leat erenoamáš ovdun buohkaide Norggas, ja mii leat erenoamáš dilis Eurohpás. Leat bohciidan vuorjašumit das, ahte váikkuhago bieggamillohuksen dássážii guoskameahttun duottar- ja riddoguovlluide nu, ahte luondduvalljodagat sakka hedjonit. Dáid vuorjašumiid ferte atnit duođalažžan. Bieggamillohuksema váikkuhus boazodollui guoskevaš guovllus ferte árvvoštallojuvvot. Dát áirras liiko ahte garrasit áŋgiruššet ođasmahtti fámuide. Sihke čáhcefápmohuksemis, elfápmolinjjáin, gálvojohtolatluottain ja bieggamilluin báhcet luottat lundui, mat oidnojit ja man máŋggas atnet sihke muosehuhtti ja negatiiva elemeantan. Bieggafápmorusttegiid dimenšuvnnat dagahit eanet báikkálaš fuolastumi go eará huksemat, ja danin dát áirras oaivvilda ahte bieggamilluid eai berre hukset Norgga eatnamiidda. Dát áirras atná dehálažžan vuhtiiváldit boazodoalu beroštumiid, ja maiddái báikkálaš demokratiija. Suohkaniidda guoski áššiin berrejit báikkálaš politihkkárat, maid ássit leat báikkálaš válggain válljen, mearridit nu ollu go vejolaš.</p>
</body></document>
