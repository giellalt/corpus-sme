<document xml:lang="sme" id="no_id"><header><title/><genre code="admin"/><author><unknown/></author><wordcount>194</wordcount><conversion_status type="standard"/><availability><license type="standard"/></availability><multilingual/><origFileName>2 assi sme.docx</origFileName><parallel_text xml:lang="nob" location="2_assi_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ášši  24/20 -  Evttohus  12 - Toril Bakken  Kåven</p>
<p>Sámediggi gáibida ahte ruvkeindustriijas gáibiduvvo nollaluoitin Ruvkeindustriija luoitá birasmirkkuid mat bilidit luonddu. Seammás go ruvkeindustriija lea stuorrumin davvin, de mii vásihat ahte oljoindustriijii lea gáibádussan ahte eai galgga luoitit veahá ge nuoskkidanávdnasiid lundui jus galget beassat čađahit doaimmaid, dahje lágidit reaidduid oljosuorgái. Suorgi lea maid bidjan ain garrasat gáibádusaid boahtteáigái.</p>
<p>Nu guhká go ruvkeindustriijii ii lea biddjojuvvon nullaluoitingáibádus lága bokte, de ii mieđit industriija geavahit resurssaid juksat nollaluoitima.</p>
<p>Sámediggi gáibida ahte buot ruvkedoibmii Norgga, galgá biddjojuvvot nollaluoitingáibádus, seamma láhkai go oljoindustriijii ge. Easkka dalle beassá oaidnit lea go sis eallinvuoigatvuohta boahtteáiggis.</p>
<p>Evttohus 4 - Norgga olmmošvuoigatvuohtaášahus - jahkedieđahus 2019</p>
<p>Ođđa 4. cealkkaoassi:</p>
<p type="listitem">Sámediggái lea deaŧalaš ahte dasa lassin ahte meannudit NIMA jahkedieđáhusa, de dat addá dievasčoahkkimii vejolašvuođa loktet dakkár olmmošvuoigatvuođaáššiid mat eai leat namuhuvvon jahkedieđáhusas. Sámediggi oaivvilda ahte NIMA berre árvvoštallat loktet dakkár čuolbmačilgehusaid mat gusket rabas biebmanrusttegiidda ja industriijapárkkaid mat leat ipmilviđá luonddus.</p>
<p type="listitem">Rabas biebmanrusttegat nuoskkidit ja bilidit fauna vuonain ja lagas riddoguovlluin. Dat bilidit seammás dan álbmotoasi eallinvuođu geat leat sorjavaččat lagas mearraguovlluid sállašiin..</p>
<p type="listitem">Bieggamillopárkkat bilidit luonddu, ja bilidit sin eallinvuođu geat leat sorjavaččat luonddus ja dan faunas. Biddjojuvvo dán guovtti teakstaoasi gaskii:</p>
</body></document>
