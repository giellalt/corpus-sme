<document xml:lang="sme" id="no_id"><header><title/><genre code="admin"/><author><unknown/></author><wordcount>297</wordcount><conversion_status type="standard"/><availability><license type="standard"/></availability><multilingual/><origFileName>Ekspertutvalg sme.docx</origFileName><parallel_text xml:lang="nob" location="ekspertutvalg_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Máhttodepartemeanta lea bargame oččodit eanet fámu ja válddi suohkaniid priváhta mánaidgárddiide. Sámediggi vástida ahte sámi mánáid rievttit mánáidgárdelága vuođul fertejit nannejuvvot ja čielgasit boahtit ovdan seamma proseassas. - Dat dahká suohkana barggu čielggasin ja joksat buhtadusa sámi mánáid vuoigatvuođaide, dadjá sámediggeráđđi Mikkel Eskil Mikkelsen (NSR). </em></p>
<p>Hurdals- vuođđovuogádat lohka ráđđehusa áigut "addit suohkaniidda stuorit vejolašvuođa stivret ruhtadeami ja priváhta mánaidgárddiide gáibádusaid seammás go ráđđehus čuovvula storberget- lávdegotti evttohusa rievdadit priváhta mánaidgárddiid ruhtadeami." Sámediggi háliida ahte áššedovdilávdegoddi čuovvuluvvo viidáset ja dárkkista sámi mánáid vuoigatvuođaid mánáidgárdelágas.</p>
<p><em type="italic">Dál leat eahpečielga láhkamearrádusat </em></p>
<p>Mikkelsena mielas leat láhkamearrádusat dál eahpečielgasat eai ge man ge ládje veahket suohkaniid sin bargguin sámi mánáiguin. Lága sátnádat cealká ahte lea suohkaniid ovddasvástádus ahte mánáidgárddit sámi suohkaniin <span type="quote">"huksejuvvojit"</span> sámi mánáid giela ja kultuvrra ektui, ja eará suohkanat galget <span type="quote">"láhčit dili"</span> giela ja kultuvrra ovdáneapmái.</p>
<p>- Sátnádeapmi lea nu eahpečielggas ahte dan sáhttá dulkot vaikke movt. Ii veahket gean ge ahte láhkamearrádus lea eahpečielggas, ii suohkana, váhnemiid iige mánáid. Máid mearkkaša <span type="quote" xml:lang="fin">"hukset"</span> dahje <span type="quote">"láhčit dili"</span> sámi gillii ja kultuvrii? Sátnádat ii atte buori vuođu oadjebas ja buori mánáidgárdái sámi mánáide, ja fálaldagat šaddet iešguđetláganat riikkas, dadjá Mikkelsen.</p>
<p><em type="italic">Mis lea áššedovdilávdegoddi </em></p>
<p>Maŋimus jagiid leat máŋggas geahččalan gávnnahit mii sámi mánáidgárdi duohtavuođas lea, movt sii barget ja mii lea sámi mánáidgárddiid vuođđu ja dovddamearka. Mikkelsen dadjá ahte dán máhtu álkit sáhttá fievrridit áššedovdilávdegottiide mat fas sáhttet evttohit rievdadit mánáidgárdelága.</p>
<p>- Lea stuora ávkin mánáidgárdeeaiggádiidda diehtit juste mii lea sámi mánáidgárdi, ja go leat čielga mihtut movt nannet giela, kultuvrra ja identitehta. Áššedovdilávdegoddái sáhttit čohkket visot máhtu, KSain ovttas, sámi fágaolbmot ja mánáidgárdesuorgi muđui evttohan dihte ođđa láhkateavstta ja evttohit doaimmaid mat nannejit suohkana vejolašvuođa lihkostuvvat sámi mánáidgárdedoaimmain. Jáhkán olu suohkanat háliidit čielga láhkamearrádusa ja doaibmaevttohusaid, lohka Mikkelsen.</p>
<p><em type="italic">Gažaldagaid dahje jearahallama addá sámediggeráđđi Mikkel Eskil Mikkelsen (NSR), tlf. +47 917 42 161, mikkel.eskil.mikkelsen@samediggi.no </em></p>
</body></document>
