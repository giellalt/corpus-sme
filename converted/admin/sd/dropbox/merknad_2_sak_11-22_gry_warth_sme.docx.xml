<document xml:lang="sme" id="no_id"><header><title/><genre code="admin"/><author><unknown/></author><wordcount>166</wordcount><conversion_status type="standard"/><availability><license type="standard"/></availability><multilingual/><origFileName>merknad 2, sak 11-22, Gry Warth sme.docx</origFileName><parallel_text xml:lang="nob" location="merknad_2_sak_11-22_gry_warth_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikkis lea jagis 2022 ovtta vahkku lávdegoddečoahkkimat, ja dakka maŋŋil vahkku dievasčoahkkin, oktiibuot 8 vahkku jagis. 2023 lea dát evttohuvvon lasihuvvot 9 vahkkui. Sámedikki iežas árvvoštallama mielde máksá okta vahkku sullii 1,56 miljovnna ruvnno. Sámedikki dievasčoahkkin golaha dasto 14 miljovnna ruvnno.</p>
<p>Jus geahččá duohta áigegeavaheami, de ii leat váttis oažžut dohkálaš ja buori meannudeami jus čađaha guokte beaivvi lávdegoddečoahkkimiid ja golbma beaivvi dievasčoahkkima. Jus dasa lassin oažžu guokte beaivvi joavkočoahkkimiidda, de ožžot iešguđet joavkkut vejolašvuođa mátkkoštit olbmuid lusa, ja oažžut doppe oaiviliid politihkkii.</p>
<p>Go leat njealje lávdegodde- / dievasčoahkkima ja joavkočoahkkimat, de seastá 3,4 vahkku, mas de geassá eret guokte beaivvi joavkočoahkkimiidda ovdal juohke dievasčoahkkima. Jus seammás oanida bottuid 3,25 diimmu, de oažžu oktiibuot 1,4 liige vahkku bargguide.</p>
<p>Dát buvttášii seastima 1,56 x 3,4 = sullii 5,3 miljovnna ruvnno (dalle lea maid árvvoštallan mátkegoluid joavkočoahkkimiidda) man sáhtášii geavahit sámi álbmogii. Seammás buktá dát vejolašvuođa juohke jovkui lágidit čoahkkimiid njealje geardde jagis, oktan báikkálaš olbmuiguin sámi servodagain. Dát buktá eanet lagasvuođa álbmogii, ja beaktilit ja duođalit áššemeannudeami.</p>
</body></document>
