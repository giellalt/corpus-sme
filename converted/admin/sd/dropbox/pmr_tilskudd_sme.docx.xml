<document xml:lang="sme" id="no_id"><header><title/><genre code="admin"/><author><unknown/></author><wordcount>184</wordcount><conversion_status type="standard"/><availability><license type="standard"/></availability><multilingual/><origFileName>PMR tilskudd sme.docx</origFileName><parallel_text xml:lang="nob" location="pmr_tilskudd_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Dál šaddá álkit ohcat doarjaga Sámedikkis</p>
<p><em type="italic">Sámediggi atnigoahtán ođđa neahttaverráha doarjjaohcamiidda. </em><em type="italic">– </em><em type="italic">Dat ođđa neahttaverrát álkida </em><em type="italic">doar </em><em type="italic">j </em><em type="italic">ja </em><em type="italic">ohcama </em><em type="italic">, </em><em type="italic">lohka ráđđelahttu </em><em type="italic">Henrik Olsen (NSR). </em></p>
<p>Sámediggi mearridii 2018:s digitaliserenstrategiija gos mihttu earret eará lei ahte sámi álbmogis galgá buorre digitála fálaldat. Doarjjahálddašanvuogádaga digitaliseren lea okta doaibmabidju strategiijas.</p>
<p>-Sámediggi lea guhká bargan dan ovdii ahte duohtandahkat prošeavtta ja mii leat hui duhtavaččat go dál sáhttit almmuhit vuosttaš ortnegiid ođđa vuogádagas, lohka Olsen.</p>
<p>Buot Sámedikki doarjjaortnegat galget atnit neahttaverráha doarjagiidda ovdal go dát jahki lea nohkan.</p>
<p>-Ođđa neahttaverrát doarjagiidda ii galgga dušše buoridit geavaheaddji geavahanvásihusa, muhto galgá maid dehálaš reaidun beavttálmahttit áššemeannudeami ja mihtidit mo juolluduvvon doarjagat čuhcet, lohka Olsen.</p>
<p>Ođđa neahttaverráhis gávdná buot ovtta sajis. Ohcanskovi, sisasáddejuvvon ohcamiid árvodási ja neahttaverráhis galgá maid doarjagiid raporteret.</p>
<p>Čakčamánu 1.b. rájes leat vuos dát golbma doarjjaortnega gávdnamis neahttaverráhis:</p>
<list><p type="listitem">Stipeanda alit ohppui</p>
<p type="listitem">Mariidnaealáhusat</p>
<p type="listitem">Máŋggabealálaš ealáhusat</p>
</list><p>-Vuogádaga ovdánahttit dađistaga, ja mii bivdit min geavaheddjiid čájehit gierdevašvuođa minguin jus vuorddekeahtes hástalusat čuožžilit. Mis leat bargit geat leat gergosat veahkehit jus lea dárbu, lohka ráđđeláhttu Henrik Olsen.</p>
<p><em type="italic">Jearahallama addá sámediggeráđđi </em><em type="italic">Henrik Olsen (NSR), </em><em type="italic">mob </em><em type="italic">. </em><em type="italic">+47 907 75 219, </em><em type="italic">henrik.olsen@samediggi.no </em></p>
</body></document>
