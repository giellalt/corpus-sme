<document xml:lang="sme" id="no_id"><header><title/><genre code="admin"/><author><unknown/></author><wordcount>259</wordcount><conversion_status type="standard"/><availability><license type="standard"/></availability><multilingual/><origFileName>Samisk_programråd sme.docx</origFileName><parallel_text xml:lang="nob" location="samisk_programrad_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Ođđa lahtuid ja várrelahtuid nammadeapmi Sámi Prográmmaráđđái 2022-2025: </em> </p>
<p>Sámediggeráđđi lea nammadan ođđa  lahtuid  Sámi prográmmaráđi áigodahkii 2022-2025. Sámi prográmmaráđi bargun lea árvvoštallat ja evalueret NRK Sápmi prográmmafálaldagaid .</p>
<list><p type="listitem">Lean duhtavaš Sámi prográmmaráđi oktiibidjamiin ja jáhkán ahte ráđđi rávve ja addá ávkkálaš neavvagiid mo dán áigodagas sáhtašii NRK Sápmi buoridit fálaldagaidis. Lean ilus go dát ovddastit olles Sámi, ja ahte lahttut bohtet iešguđetge giellaguovlluin ja ahte sii gullet iešguđetge guovlluide, lohká Sámediggeráđđi Maja Kristine Jåma (NSR) .</p>
</list><p>Sámi prográmmaráđi jođiheaddji lea maiddái Sáddehatráđi lahttu  .</p>
<p>Prográmmaráđđi sáhttá meannudit olbmuid váidagiid mat gusket prográmmafálaldahkii ja sáddejuvvon prográmmaide. Sis lea sihke vuoigatvuohta ja geatnegasvuohta guldaleddjiid, gehččiid, ja lohkkiid ovddasteaddjin  ,  rávvet mo prográmmafálaldaga sáhttá nannet ja buoridit.</p>
<list><p type="listitem">Dán áigodagas sávvá Sámediggeráđđi hábmet ollislaš sámi mediapolitihka ja ráhkadit mediadieđáhusa, ja Sámediggeráđđi jáhkká prográmmaráđđi šaddá dehálažžan dán barggus, lohká Jåma.</p>
</list><p>Sámi prográmmaráđi jođiheaddji lea maiddái Sáddehatráđi lahttu  .</p>
<p>Sámi Prográmmaráđi lahtut nammaduvvojit njealji jahkái hávális .</p>
<p>Loga eambbo Sámi Prográmmaráđi birra dás:  https://www.nrk.no/sapmi/om/samisk-programrad-1.11266253</p>
<p>Áibmomedialága 7-3 lágas, maid galgá čuovvut lahtuid nammadettiin, čuožžu ná:</p>
<p> <em type="italic">Guovlluprográmmaráđis galget vihtta lahttu </em> <em type="italic">oktan </em> <em type="italic">persovnnalaš </em> <em type="italic">lahttuiguin </em> <em type="italic">maid fylkkadiggi nammada </em> <em type="italic">njeallje </em> <em type="italic">jahkái. Lahttu sáhttá ođđasit nammaduvvot dušše ovtta áigodahkii. Gonagas addá njuolggadusaid mo nammadit ja mo guovlluprográmmaráđi </em> <em type="italic">čoahkkádus </em> <em type="italic">galgá, go guovllukantuvra gokčá máŋga fylkka. </em> </p>
<p>Mearrádusaárvalus</p>
<p>Sámediggi nammada čuovvovaš vihtta lahtu persovnnalaš várrelahtuiguin Sámi Prográmmaráđi lahttun :</p>
<list><p type="listitem">Jođiheaddji: Svein Oddvar Leiros  Várrelahttu: Ole  Muosát</p>
<p type="listitem">Lahttu:  Saia Stueng  Várrelahttu  : Kirsti  Guvsám</p>
<p type="listitem">Lahttu  :  Vendla  Katrin Nielsen  Várrelahttu  :  Ina-  Theres  Sparrok</p>
<p type="listitem">Lahttu  : Jon Isak  Lyngman  Gælok  Várrelahttu  : Unni Fjellheim</p>
<p type="listitem">Lahttu  : Aslak Heika Hætta Bjørn</p>
</list><p>Várrelahttu  : Brita Julianne Skum</p>
</body></document>
