<document xml:lang="sme" id="no_id"><header><title/><genre code="admin"/><author><unknown/></author><wordcount>171</wordcount><conversion_status type="standard"/><availability><license type="standard"/></availability><multilingual/><origFileName>Máistu sme.docx</origFileName><parallel_text xml:lang="nob" location="maistunob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nob"><span type="quote" xml:lang="nob">SAK#131730 Sam</span></p>
<p>Máistu lea geahččalanprošeakta gos mii háliidit ahte restauránttat galget fállat bohcco gorudis osiid maid sápmelaččat ieža borret. Čakčamánu 20.beaivve 2021 lágidit vuosttaš deaivvadeami Romssas. Guovddážis leat golbma oasi bohccos; váibmu, suovasbiergu ja njuovčča.</p>
<p>Máistu beaivái (20/9-21) galgat čohkket Davvi-Norgga bohccobiergobuvttadeddjiid ja restauránttaid. Guokte goahka, nubbi ráhkada árbevirolaš sámi biepmu ja nubbi galgá dovddus goahkka gii ráhkada ođđaáigásaš biepmuid vai restauránttat oidnet makkár vejolašvuođaid bohccobiergu addá. Guovddážis lea bohccobierggu álgosadji ja riggodat (storytelling). Viidna-dovdi galgá evttohit viinnaid iešguđet borramušaide.</p>
<p>Bohccobiergobuvttadeddjiide váikkuha Máistu dása:</p>
<list><p type="listitem">Oahpásnuvvat Davvi-Norgga restaurántasuorgái ja sin dárbbuide</p>
<p type="listitem">Oasálastit workshopas ovdal Máistu gos gaskkusteapmi, haddebidjan ja soahpamušaid šiehtadallan lea guovddážis</p>
<p type="listitem">Vejolaš ovttasbargu eará aktevrraiguin</p>
<p type="listitem">Addá vejolašvuođa loktet dietnasa</p>
</list><p>Restaurántasuorgái váikkuha Máistu dása:</p>
<list><p type="listitem">Dovdat mii álgobuvtta bohccobierggu lea</p>
<p type="listitem">Dovdat badjeolbmuid-, bohcco- ja bohccobierggu historjjá</p>
<p type="listitem">Oahpásnuvvat árbevirolaš sámi biepmuide, ja maiddái ođđaáigásaš vugiide movt bohccobierggus biepmu ráhkadit</p>
<p type="listitem">Ovddidit sámi kultuvrra ja báikkálaš álgobuktagiid (kortreist mat, matsikkerhet)</p>
</list><p>Jus Máistu lihkostuvvá 20/7-21 de soaitit sáhttit joatkit prošeavttain.</p>
<p>Eanet dieđuid oaččut seniorráđđeaddis Kirsten Ravna Østby ( kirsten.ravna.ostby@samediggi.no ) dahje Ole-Anders Turi ( ole-anders.turi@samediggi.no ).</p>
</body></document>
