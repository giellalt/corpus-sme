<document xml:lang="sme" id="no_id"><header><title/><genre code="admin"/><author><unknown/></author><wordcount>313</wordcount><conversion_status type="standard"/><availability><license type="standard"/></availability><multilingual/><origFileName>Riksrevisjonen sme.docx</origFileName><parallel_text xml:lang="nob" location="riksrevisjonen_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Riikkarevišuvnna áššiid čuovvoleapmi</p>
<p>Lea álggahuvvon bargu bajimuš strategiijaplánain olles hálddahussii. Strategiijaplána galgá čielggašin dahkat ahte dievasčoahkkima mearriduvvon mihttomearit stivrejit doaimmahaga ja doaimmahaga raporterema.</p>
<p>Sámediggi lea álgán eará ládje raporteret ja raportere dál eanet bohtosiid go ulbmiliid joksama. Dát lea bargu maid ádjána čađahit buot dásiin. Dat gáibida govda geahčadeami ortnega mihttuin ja ođđasit geahčadeami doarjagiin ja ulbmilolahusa eavttuin. Sámediggi lea álgán bargguin 2021 bušeahta oktavuođas, budjeahttaproseassa. Dat jotkojuvvo 2022 bušeahta oktavuođas.</p>
<p>Sámediggi galgá investeret ođđa doarjjahálddašanvuogádahkii mii galgá beavttálmahttit doarjjahálddašeami ja vuogádat galgá veahkehit čoaggit dieđuid árvvoštallamii ulbmila joksama birra. Vuogádaga ovdánahttin ja implementeren bargu čađahuvvui 2021:s.</p>
<p>Sámedikki mihttu lea ahte buot áššit mat galget čuovvuluvvot politihkalaččat, meannuduvvojit nu ahte áššemeannudeapmi lea duođaštuvvon ja dan galgá sáhttit guorrat. Leat ráhkaduvvon rutiinnat mat sihkkarastet dán. Earret eará leat ráhkaduvvon rutiinnat čuovvulit <span type="quote">"ođđa dievasčoahkkináššiid almmuheapmi"</span>, rutiinnat čálalaš gažaldagaide Sámediggeráđđái mat bohtet earret lávdegodde- ja dievasčoahkkimiid, rutiidna dievasčoahkkináššiide.</p>
<p><em type="italic">Almmolaš oastimat 2021 </em></p>
<p>Sámediggi lea álggahan doaibmabijuid, main almmolaš oastimiid oktavuođas biddjojuvvo eanet fokus ceavzilvuhtii. Jagi áigge lea dollojuvvon oahpahus almmolaš oastimiin mas fokusis lei oastin vuollel 1,3 miljon ru. Sámediggi lea maiddái válljen searvat stáhta oktasaš idjadanšiehtadusa oastinjovkui.</p>
<p>Jagis 2021 leat dahkkojuvvon oktiibuot 24 šiehtadusa. Daid gaskkas leat 7 rámmašiehtadusa, 2 dutkanšiehtadusa, 12 eará gálvo- ja bálvalussoahpamuša ja 2 huksen- ja rusttetsoahpamuša.</p>
<p>Čuovvovaš rámmašiehtadusat leat dahkkojuvvon 2021:s: Julevsámi oahpponeavvut, jorgaleapmi, Sámedikki bearráigeahččanlávdegotti áššemeannudanbálvalusat, dulkon.</p>
<p>Čuovvovaš soahpamušat gálvvuin ja bálvalusain leat dahkkojuvvon 2021:s: Sámedikki huksensuodjalanjuhkosa arkiteaktabálvalusat, dikšun ja kultureanadat, Sámedikki ohcanvuđot mánáidgárdedoarjjaortnega evalueren, Sámedikki ohcanvuđot oahpponeavvodoarjjaortnega evalueren ja sámi oahpponeavvuid fitnen, SáMos evalueren, filmmat sámi mánáid vuoigatvuođain sámegielat mánáidgárdefálaldaga várás, filmmat Giellavahkkui, filmmat doarjjaávdnasiidda davvisámegillii, filmmat doarjjaávdnasiidda julev- ja máttasámegillii, Giellavahku dáláš neahttasiiddu áigádeapmi, filmmaid buvttadeapmi, Sámedikki karriearakonferánssa rávdnjen, proseassajođiheapmi ja veahkki Sámedikki bajimuš doaibmastrategiija ovddideapmái ja ráhkadeapmái, galbbat kulturbálgái.</p>
<p>Čuovvovaš soahpamušat leat dahkkojuvvon dutkama várás 2021:s: veahkkeruhtaduvvon dutkanprošeakta, Sámi mánáidgárdepedagogihkka, Sámediggeválggaid dutkan.</p>
<p>Čuovvovaš soahpamušat leat dahkkojuvvon visttis ja rusttegiin: čuovggaid molsun Sámedikkis Kárášjogas, ođđa dulkon- ja čoahkkinstivrenrusttet.</p>
</body></document>
