<document xml:lang="sme" id="no_id"><header><title/><genre code="admin"/><author><unknown/></author><wordcount>344</wordcount><conversion_status type="standard"/><availability><license type="standard"/></availability><multilingual/><origFileName>ášši 22-21 - evttohus 4 sme.docx</origFileName><parallel_text xml:lang="nob" location="assi_22-21_-_evttohus_4_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Rievdadusevttohus</p>
<p>Ođđa cealkka lasihuvvo kap 2.3.4 Mihttomearit ja strategiijat, 2. ja 3. cealkaga gaskii: Danin go luossamáddodat unnu ja go báikkálaš guolásteaddjit šaddet gillát, de lea čielggas ahte luossahálddašeapmi ii leat lihkostuvvan. Lea lunddolaš ahte nationála eiseválddiin lea ovddasvástádus ruhtadit ja čađahit olgguldas nationála suokkardallama luossahálddašeamis, ja váikkuhit dasa ahte báikkálaš máhttu vuhtiiváldojuvvo hálddašeami árvvoštallamis. Ođđa kuvlačuokkis Strategiijat (2.3.4) vuollái *Bivdit Stuoradikki fuolahit ahte nationála eiseválddit álggahit sorjjasmeahttun nationála suokkardeami luossahálddašeamis. 2.3.4 šaddá dasto čuovvovažžan: 2.3.4 Mihttomearit ja strategiijat Luossabivdogáržžidemiid hálddašanproseassas jagi 2021 čájeha man unnán báikkálaš beroštumit vuhtiiváldojuvvojit guovddáš eiseválddiid bealis. Guovddáš eiseválddit duvdet eret árbevirolaš guolástusvugiid. Dát ovdáneapmi lea dáhpáhuvvan 1980-logu rájes. Sámediggi oaidná ahte dain gáržžidemiin, mat leat dahkkojuvvon jogaid ja meara hárrái, ii leat leamaš dat sávahahtti váikkuhus. Luossamáddodagaid dilli ii leat buorránan, muhto lea baicca hedjonan. Sámediggi oaidná dárbbu eanet báikkálaš hálddašeapmái sihkkarastin dihtii guoddevaš luossamáddodagaid. Buot gáržžidanáššit mat gusket sámi guovlluide galget vuođđuduvvat stáhta konsultašuvdnašiehtadussii. Dasa gullá maiddái ahte eiseválddit galget addit dárbbašlaš dieđuid ođđa doaimmain mat álggahuvvojit. Mearraluossabivddu ja johkabivddu gáržžidanproseassa ii leat ovttavásttolaš konsultašuvdnašiehtadusain go Sámediggi ja sámi beroštumit eai leat involverejuvvon. Danin go luossamáddodat unnu ja go báikkálaš guolásteaddjit šaddet gillát, de lea čielggas ahte luossahálddašeapmi ii leat lihkostuvvan. Lea lunddolaš ahte nationála eiseválddiin lea ovddasvástádus ruhtadit ja čađahit olgguldas nationála suokkardallama luossahálddašeamis, ja váikkuhit dasa ahte báikkálaš máhttu vuhtiiváldojuvvo hálddašeami árvvoštallamis. Sámediggái lea deaŧalaš fáddán oažžut mielde čielga sámi vuoigatvuođamearrádusa Deanusoahpamuššii, suopmelaš bartaeaiggádiid dili ja čuolmmat predašuvnna oktavuođas daid váikkuhusaid geažil mat dáhpedorpmis leat čuožžilan go gildojuvvui bivdit eará guollešlájaid. Dasto lea dárbu vuoruhit vuoigatvuođalaččaid go máddodagat fas sturrot. Mihttomearri * Guoddevaš luossamáddodagat mat hálddašuvvojit báikkálaččat ja main árbediehtu lea mearkkašahtti oassi</p>
<p>Strategiijat * Bivdit Stuoradikki fuolahit ahte nationála eiseválddit álggahit sorjjasmeahttun nationála suokkardeami luossahálddašeamis. * Sihkkarastit guoddevaš luossamáddodagaid * Deanučázádaga rájáidrasttideaddji báikkálaš hálddašeapmi * Sihkkarastit sámi beroštumiid mearraluossabivddu hálddašeamis * Árvvoštallat fásta juogadančovdosiid reaidojoavkkuid gaskka, ja hálddašanmodeallat mat vuhtiiváldet báikkálaš vuoigatvuođaguddiid buorebut go dálá vuogádat orru nákcemin. * Vuoruhit árbevirolaš johka- ja mearravuoigatvuođalaččaid * Movttiidahttin- ja buhtadusdoaibmabijut daid árbevirolaš vuoigatvuođalaččaid várás geaidda eahpelihkostuvvan hálddašeapmi lea čuohcan * Buhtadus báikkálaš hálddahussii massán dietnasa geažil</p>
</body></document>
