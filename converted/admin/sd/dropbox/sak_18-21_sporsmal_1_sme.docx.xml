<document xml:lang="sme" id="no_id"><header><title/><genre code="admin"/><author><unknown/></author><wordcount>131</wordcount><conversion_status type="standard"/><availability><license type="standard"/></availability><multilingual/><origFileName>Sak 18-21 spørsmål 1 sme.docx</origFileName><parallel_text xml:lang="nob" location="sak_18-21_sporsmal_1_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>JEARALDAT SÁMEDIGGERÁĐĐÁI Sámeálbmot bellodagas lea jearaldat mo dat 331.000 ruvnno leat geavahuvvon mat juolluduvvoje Oslo sámi giellaguovddážii jagi 2020 reviderejuvvon bušeahta gieđahallamis. Jearaldaga duogážin leat maŋimuš áiggi dáhpáhusat Oslo sámi viesus, gos leat gávnnahan ahte ruđat leat boastut geavahuvvon. Jagi 2020 bušeahta gieđahallamis ovddidii Sámediggeráđđi ođđa bušeahttapoastta kap. 4.3.4 Sámi giellaguovddážat, masa Oslo sámi giellaguovddáš laktojuvvui Sámedikki dábálaš bušeahttaortnegii 331 000 ruvdnosaš doarjagiin. Dál maŋit áiggis sáhttá jearrat leago ráđđi doalvvuhan dievasčoahkkima dán áššis. Mii eahpidit leago doarjja juolluduvvon ásahan dihtii bissovaš sámi giellaguovddáža Osloi, vai leigo ruđaid ulbmilin subsidieret Oslo sámi viesu doaimma. Sámeálbmot bellodagas lea danin čuovvovaš gažaldat sámediggeráđđái; Diđiigo sámediggeráđđi ahte ruđat, mat ledje oaivvilduvvon ásahit bissovaš sámi giellaguovddáža Osloi, jáhkkimis geavahuvvojit gokčat Oslo sámi viesu doaimma vuolláibáhcaga, mii lea gártan ekonomalaš boasttugeavaheami geažil mii dál lea čielgan.</p>
</body></document>
