<document xml:lang="sme" id="no_id"><header><title/><genre code="admin"/><author><unknown/></author><wordcount>262</wordcount><conversion_status type="standard"/><availability><license type="standard"/></availability><multilingual/><origFileName>PRM Sametinget støtter anbefaling om å avlyse eksamen vår 2022 sme.docx</origFileName><parallel_text xml:lang="nob" location="prm_sametinget_stotter_anbefaling_om_a_avlyse_eksamen_var_2022_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi guorrasa ávžžuhussii šluhttet giđa 2022 eksámena.</p>
<p><em type="italic">Sámediggi lea buktán cealkámuša máhttodepartementii ahte giđa 2022 eksameniid galggašii šluhttet pandemiija geažil. Sámediggi vuorjašuvva das mo pandemiija lea váikkuhan daidda ohppiid oahppanbohtosii geain lea sámegiela oahpahus. </em></p>
<p>-Hástalusat mat leat čatnon oahpahussii mii lea sámegillii ja sámegiela oahpahussii leat vearránan, lohká Sámediggeráđđi Mikkel Eskil Mikkelsen.</p>
<p><em type="italic">Gitta ráját ja váilevaš oahpponeavvut </em></p>
<p>Sámediggi namuha máŋga dilálašvuođa mat leat dagahan oahpahusa hástaleaddjin sihke ohppide geain lea oahpahus sámegillii ja dain geain lea sámegiela oahpahus.</p>
<list><p type="listitem">Mii diehtit ahte gitta riikkarájat lea váikkuhan skuvladoaimmaheapmái. Sámegiela oahpaheaddjit mat ásset Ruoŧas dahje Suomas eai leat beassan joađašit ovdán ruoktot barggu ja ruovttu gaska nu mo lávejit, ja oahppit leat dan dihte massán dehálaš oahpahusa. Dasa lassin lea Romssa ja Finnmárkku Stáhtahálddašeaddji čujuhan ahte oahpahusa dábálaš hástalusat leat vearránan.</p>
<p type="listitem">Muhtin skuvllain ja gielddain lea leamaš hástalussan čađahit digitála oahpahusa. Digitála oahpahus lea gáibideaddjin skuvllaide mat leat hárjánan sajálaš oahpahussii. Dasa lassin váilot sámi oahpponeavvut.</p>
</list><p>Sámediggái lea dávistuvvon ahte oahpahus lea gáibideaddji, muhto liikká lea dáhpáhuvvan ahte eksamenat leat čađahuvvon nugo dábálaččat.</p>
<p>- Muhtin oassi oahpahusas mii lea sámegillii ja sámegiela oahpahusas, lea gáiddusoahpahus ja lei jo ollásit digitálalaš ovdal go pandemiija bođii. Muhtin skuvllat lea čađahan oahpahusa measta dábálaččat daid gielddain gos njoammun lea unnán leavvan. Lihkká fertet geahččat váikkuhusaid das go olles riika leamaš gitta, ja dát lea dagahan dan ahte muhtin oahppit leat olles nuoraidceahki čađahan pandemiija áigodaga. Leat ollisllaččat árvvoštallan ja oaidnán ahte dilli lea čuohcan oahppanbohtosii ja dát lei vuođđun min rávvagii, lohká Mikkelsen.</p>
<p>Oahpahusdirektoráhta rávve šluhttet eksámeniid.</p>
<p>Sámediggi guorrasa oahpahusdirektoráhta árvvoštallamii ja oaivvilda ahte máhttodepartemeanta galggašii šluhttet eksameniid.</p>
</body></document>
