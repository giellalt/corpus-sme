<document xml:lang="sme" id="no_id"><header><title/><genre code="admin"/><author><unknown/></author><wordcount>150</wordcount><conversion_status type="standard"/><availability><license type="standard"/></availability><multilingual/><origFileName>Sak 18-21 spørsmål 3 sme.docx</origFileName><parallel_text xml:lang="nob" location="sak_18-21_sporsmal_3_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Matematihkkagáibádus oahpaheddjiide Lea oahpes ášši ahte lea váttis rekrutteret ja skuvlet doarvái sámegielat oahpaheddjiid. Dát bođii ovdan go Stuoradiggi gieđahalai Riikkarevišuvnna raportta ohppiid rievttis oahpahussii sámegielas ja sámegillii. Doppe čujuhuvvui ahte sámegielat oahpaheddjiid rekrutteren lea kritihkalaš fáktor oahpahusas. Fágabirrasat ieža čujuhit ahte sis leat váttisvuođat gávdnat doarvái oahpaheaddjikandidáhtaid geain lea sámegiella eatnigiellan. Miessemánus 12. beaivvi 2021 jearai Dag Terje Andersen (Bb) Stuoradikki sárdnestuolus dutkan- ja alitoahpahusministaris leago ráđđehus mielas hilgut árvosátnegáibádusa matematihkas skuvlen dihtii eanet sámegielat oahpaheddjiid. Stáhtaráđđi Henrik Åsheim vástidii earret čuovvovaččat jearaldagaide: <span type="quote">«Mii leat maiddái váldán oktavuođas Sámedikkiin dán ášši oktavuođas, gos čielgasit dadje ahte eai hálit eará sisaváldingáibádusaid dahje unnit vuordámušaid oahpaheddjiide geat galget oahpahit sámegielas, go oahpaheddjiide geat galget oahpahit ohppiid eará fágain.»</span>. Sámediggi oaivvilda nappo ahte lea deháleabbo ollašuhttit árvosátnegáibádusa mas gáibiduvvo unnimus njelješ matematihkas, go ahte nagodit skuvlet eambbo sámegielat oahpaheddjiid. Jearaldat: Doallágo stáhtaráđi čuoččuhus deaivása das, ahte Sámediggi ii hálit vuolidit matematihkkagáibádusa sámegieloahpaheddjiide?</p>
</body></document>
