<document xml:lang="sme" id="no_id"><header><title/><genre code="admin"/><author><unknown/></author><wordcount>182</wordcount><conversion_status type="standard"/><availability><license type="standard"/></availability><multilingual/><origFileName>ášši 04 22, Ann Finnbog, valgtrøbbel sme.docx</origFileName><parallel_text xml:lang="nob" location="assi_04_22_ann_finnbog_valgtrobbel_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámediggeválgga 2021 čađaheapmi NRK Sápmi dieđuid mielde ii leat goasse ovdal leamaš nu ollu bárti Sámediggeválggaid čađaheami oktavuođas go 2021:s. Juohke goalmmát suohkanis ledje váttisvuođat Sámediggeválggaid čađahemiin ja máhcahagat leat ahte válggaid čađaheapmi ii mannan čorgadit. Guorahallan man Gielda- ja ođasmahttindepartemeanta čađahii, čájeha ahte:</p>
<p><span type="quote">«Bohtosat dássážii čájehit ahte hástalusat 2021 sámediggeválgga čađaheamis leat leamaš stuorábut go válggain čađahuvvon ovdal »</span> - 35 % suohkaniin vásihedje hástalusaid sámediggeválggaid čađaheamis. Árvideames lea dát lohku vel badjelis. - Eanet suohkanat vásihedje ahte válggaid čađaheapmi ii čađahuvvon čorgadit. - Leat leamaš hástalusat jienastusloguin, válgaprográmmaid sáddemiin ja oppalaččat sámediggeválggaid rutiinnaiguin, go buohtastahttá stuoradiggeválggain. - Váttisvuođat oahpahemiin ja válgaeiseválddiid diehtojuohkimiin lea leamaš váilevaš, ii ge leat álo leamaš oba gávdnamis ge. Viidáseappot leat leamaš stuora váilevašvuođat jienastusloguiguin, mii lea mielddisbuktán ahte máŋga čuođi válgadieđu leat mannan ruovttoluotta sáddejeaddjái. Dát čuohcá demokratiijii ja sámiid vuoigatvuođaide, ja mielddisbuktá ahte olbmot masset luohttámuša Sámediggái.. Dievasčoahkkinjođiheaddji Tom Sottinen lea dadjan ahte válgga evaluerenbargu biddjo johtui dakka viđe maŋŋil ođđajagi. Mii leat dál álggogeahčen njukčamánu ja Sámeálbmotbellodaga jearaldat Sámediggeráđđái lea:</p>
<p>Maid lea Sámediggeráđđi bargan vai Sámediggeválggat 2024 čađahuvvošedje dohkálaččat, seamma dásis go Stuoradiggeválggat?</p>
</body></document>
