<document xml:lang="sme" id="no_id"><header><title/><genre code="admin"/><author><unknown/></author><wordcount>198</wordcount><conversion_status type="standard"/><availability><license type="standard"/></availability><multilingual/><origFileName>Førstekonsulent i seksjon for kultur sme.docx</origFileName><parallel_text xml:lang="nob" location="forstekonsulent_i_seksjon_for_kultur_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámedikki kulturjuogus ohccá du gii barggat iešheanalaččat ja ulbmillaččat kultuvrra ja almmolaš hálddašemiin</p>
<p>Leago dus beroštupmi sámi kultuvrii ja háliidivččet váikkuhit sámi servodagas? Dálle sáhtát juste don šaddat min bargoustit.</p>
<p xml:lang="fin">Vuosttaškonsuleantta kulturjuhkosis</p>
<p><em type="italic">Virggi birra: </em></p>
<p>Sámedikkis lea vuosttaškonsuleantta virgi rabas kultuvrra juhkosis. Juogus gullá ealáhus- , kultuvra ja dearvvašvuođaossodahkii, dan jođiha ossodatdirektevra ja das leat golbma juogusjođiheaddji. Juhkosis leat 10 bargi.</p>
<p>Ossodagas lea rabas virgi vuosttaškonsuleantan kultuvrra juhkosis. Virggi bargosisdoallu lea earret eará áššiid meannudit, váikkuhangaskaoapmeortnegiid hálddašit ja kulturásahusaid čuovvoleapmi.</p>
<p>Virgi lea seammás rabas, ja sávvat álgima farggamusat.</p>
<p><em type="italic">Barggut: </em></p>
<p>Virggi deháleamos barggut leat:</p>
<list><p type="listitem">Áššemeannudeapmi ja váikkuhangaskaoapmeortnegiid hálddašeapmi čatnon kultuvrii Sámedikkis.</p>
<p type="listitem">Kulturásahusaid ja -organisašuvnnaid čuovvoleapmi maid Sámediggi ruhtada.</p>
<p type="listitem">Dasto politihkkaovddideapmi ja guovddáš fágaduovdagiid -čuovvoleapmi čatnon Sámedikki bargui kultursuorggis.</p>
</list><p>Virgái sáhttet maiddái biddjot eará barggut mat gullet Sámedikki doibmii .</p>
<p><em type="italic">Gelbbolašvuohta: </em></p>
<p>Virgái háliidivččiimet olbmo geas lea liekkusvuohta ja jođihanfápmu bargat kultuvrrain ja almmolaš hálddašemiin. Lea sávahahtti ahte dus leat vásáhusat kulturásahusain dahje kulturásahusaid čuovvuleamit , ja/dahje almmolaš hálddašeapmi kultuvrra siskkobealde deattuhuvvo.</p>
<p>Mii ohcat du geas lea oahppu allaskuvllas dahje universitehtas, ovddemustá bachelordásis mii lea čatnon kultursuorgái dahje eará vástideaddji fágasuorgái. Guhkes bargohárjáneapmi sáhttá buhttet vejolaš váilevaš formála oahpu.</p>
<p>Máhtolašvuohta sámi kulturásahusaid ja sámi servodatdiliid birra deattuhuvvo, ja hárjáneapmi almmolaš hálddašeamis .</p>
</body></document>
