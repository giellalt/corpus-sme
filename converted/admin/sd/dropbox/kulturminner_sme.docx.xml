<document xml:lang="sme" id="no_id"><header><title/><genre code="admin"/><author><unknown/></author><wordcount>301</wordcount><conversion_status type="standard"/><availability><license type="standard"/></availability><multilingual/><origFileName>kulturminner sme.docx</origFileName><parallel_text xml:lang="nob" location="kulturminner_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRD: Stuora beroštupmi sisačállit sámi kulturmuittuid.</p>
<p><em type="italic">Sámediggeráđi lea juolludan oktiibuot 2,4 miljovnna ruvnno kulturmuitologahallamii ja olu eará sámi kulturmuitoprošeavttaide 2022:s. </em></p>
<p>Knut ja Toril Sivertsen Nordlánddas leaba ožžon ruđa sisačállit kulturmuittuid bihtánsámegiela -guovllus. Ruđat mannet njuolgut kulturmuittuid sisačáliheapmái duottarguovlluin Báidára suohkanis, Raanen tjieltes, Meløy suohkanis, Saltdal suohkanis ja Bådåddjo suohkanis.</p>
<p>Árran julevsámi guovddáš lea ožžon doarjaga duođaštit ávnnaslaš ja eahpeávnnaslaš bázahusaid sámi ássamis válljejuvvon suohkaniin Davvi- Sálttos. Sijti Jarnge - sámi kultuvra ja kulturguovddáš Árbordes, lea ožžon ruđa prošektii gilisápmelaččat Vefsnis.</p>
<p>Dán guovllus lea ain nanu árbevierru boares sámi orrunsajiid birra. Árbevierromáhttu galgá čatnot historjjálaš gálduide, ja orrunsajit galget báikáduvvot nu ahte máhttu galgá bisuhuvvot ja gaskkustuvvot. Lea dehálaš diđoštit sámi orrunsajiid guovlluin gos dáruiduhttin lea garas leamaš, dadjá sámediggeráđđi Eira</p>
<p>Várdobáiki sámi guovddáš leat ožžon ruđa sisačálihit márkosámi kulturmuittuid, ja divvut sisačálihemiid mat gávdnojit Stuoragiettis Kvæfjord suohkanis.</p>
<p>- Siskkit Romssas galget kulturmuittut kártejuvvot Vuomajávrris. Oahppit Øverbygdas ja Gárasavvona sámeskuvllas leat bovdejuvvon dán dehálaš bargui. Lea buorre ahte boahttevaš buolvvat ohppet vuohttit sámevuođa eatnamis, lohka Eira.</p>
<p>Olggut Romssas maid čađahuvvo kulturmuitologahallan. Ráneš boazoguohtunorohagas bargá prošeavttain mii galgá oainnusmahttit sullo valljugas sámi historjjá.</p>
<p>Trøndelága fylkkasuohkanii lea juolluduvvon ruhta báktedáidaga heiveheapmái Bølas Steinkjeras. Heiveheami mihttomearri lea ahte eambbosat galget beassat oaidnit dán báktedáiddasaji.</p>
<p>Máŋga vistegáhttenprošeavtta leat ožžo doarjaga kultursuodjaleapmái. Goađit, ja giehtaduoji máhttu mii dasa lea čatnon, lea guovddáš oassi sámi kulturárbbis. Lullisámi guvlu lea addon doarjja darfegoađi ceggemii Jonasvollenii, gaskkamuttu guovddášguovllu Riast/ Hylling boazoguohtunorohaga Trøndelágas.</p>
<p>Deanu ja Várjjat-museasiida lea ges ožžon doarjaga goahtehuksenkursii. Nuorra duojárat galget oažžut praktihkalaš álgooahpaheami goahtehuksemis nu ahte giehtaduodji sáhttá joatkašuvvat.</p>
<p>Stiftelsen Midt-Troms Museum Báhccavuona suohkanis oažžu doarjaga duođaštit sámi fanasárbevieruid. Dál ii gávdno makkárge sámi fatnasiid ollislaš geahčastat.</p>
<p>- Prošeakta sáhttá šaddat dehálaš oassi sámi fanasárbbi hálddašeamis, loahpaha Hans Ole Eira.</p>
<p><em type="italic">Jearahallama addá ja gažaldagaid vástida sámediggeráđđi Hans Ole Eira (GB), +47 918 61 471, dahje e-poasta hans.ole.eira@samediggi.no </em></p>
</body></document>
