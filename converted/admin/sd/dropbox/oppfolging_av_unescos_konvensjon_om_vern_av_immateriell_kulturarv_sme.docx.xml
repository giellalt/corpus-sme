<document xml:lang="sme" id="no_id"><header><title/><genre code="admin"/><author><unknown/></author><wordcount>4059</wordcount><conversion_status type="standard"/><availability><license type="standard"/></availability><multilingual/><origFileName>Oppfølging av Unescos konvensjon om vern av immateriell kulturarv sme.docx</origFileName><parallel_text xml:lang="nob" location="oppfolging_av_unescos_konvensjon_om_vern_av_immateriell_kulturarv_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="krl">Ášši  &lt;Áššenr&gt;</p>
<p>&lt;Namahus&gt;</p>
<p xml:lang="nno"><em type="italic">Arki </em><em type="italic">i </em><em type="italic">v </em><em type="italic">aášše </em><em type="italic">saknr. </em></p>
<p xml:lang="koi">19/1030</p>
<p type="title">Unesco immateriála kulturárbegáhttema konvenšuvnna čuovvuleapmi</p>
<p xml:lang="nob">Vedlegg</p>
<p type="title">Áššečilgehus</p>
<p type="title">Álggahus ja duogáš</p>
<p>Sámi kulturárbi lea sámi kultuvrra deaŧalaš oassi ja dat mii dávjá lea vuođđun sámi dáidagii. Sámi kulturárbi adnojuvvo dávjá dakkár oktasašdoaban mii sámi servodaga mielas lea sámi kultuvrra árvovuođđu, ja mii vásihuvvo ohcaluvvon iešguđet hámiin ja iešguđet oktavuođain. Immateriála kulturárbi dahje Intangible Culture Heritage eŋgelasgillii, lea dat ealli kulturárbi mii olbmuin, joavkkuin ja álbmogiin lea, ja mii fievrriduvvo boahttevaš buolvvaide.Sámi dáidda ja kultuvra lea maŋimus jagiid ožžon eanet fuomášumi sihke našuvnnalaččat ja riikkaidgaskasaččat. Ollu vejolašvuođat leat ihttán nu go sámi dáidaga oainnusmahttin Dokumenta, Frankfurt girjemeassu ja Venezia biennála oktavuođas, ja sámi álgga Disney ja sámi filmmaid jna. oktavuođas. Norgga kulturráđi jahkekonferánsa <span type="quote">“Samisk vrede/Sámi suhttu”</span> lei buori muddui mielde loktemin sámi dáidaga ja kultuvrra nationála agendai, mii fas bovttii eanet áŋgiruššama ja doaimmaid sámi servodaga dáidda- ja kultursuorggis.Muhto buot dát doaimmat leat maid ožžon oidnosii sámi servodaga máhccevaš hástalusa; mo galgá dán beroštusa vuogasmahttit ja láidet positiiva guvlui buorrin sámi kultuvrii ja sámi servodahkii? Badjelmeari kommersialiseren ja kultuvrralaš approprieren dainna čuovvovaš negatiiva váikkuhusain, lea guhká leamaš hástalussan Sápmái. Sámi servodat lea dávistan iešguđet láhkai iešguđet oktavuođain, muhto ii leat vel gávdnan buori hálddašanmálle dasa mo suodjalit ja gáhttet sámi kultuvrra ja muhtun diliin sámi dáidaga. Seammás ihtet ođđa čuolmmat mat hástalit árbevirolaš suodjalanstrategiija kultuvrralaš approprieremiid vuostá, nu go bovdet gávppálaš ovttasbargui sámi eavttuid vuođul, vaikke vel ii leat ge dakkár apparáhta mii sáhttá dustet ja/dahje vástidit dakkár oktavuođaváldimiidda.Sámi bisáneapmi dakkár gažaldagain ii bisset jearaheami dahje márkana, muhto lea baicce mielde duvdimin sámi beroštusaid maŋimužžii dakkár suorggis maid sámi doaimmaheaddjit ja organiserejuvvon hálddašeapmi berrešedje háldet. Okta hástalusain, muhto maiddái čovdosiin dáid čuolmmaide, lea oppasámi ovttasbargu, mii rasttida riikkarájáid ja ovttaskas sámedikkiid. Danne lea buorre gulahallan iešguđet doaimmaheddjiid gaskkas, siviila servodaga rájes hálddašandási rádjai, ja bures doaibmi ovttasbargu SPR dásis, mearrideaddjin bures doaibmi organiseremii.Seammás lea maŋimus jagiid digaštallojuvvon sámi servodagas oamasteami birra kulturárbái ja immateriála kulturárbái konkrehta ovdamearkkaid bokte. Dat leat vuolggahan deaŧalaš prinsihpalaš digaštallamiid das mii lea sámi oaidnu immateriála, sámi kulturárbbi oamasteapmi. Gávdno go sámi riekteipmárdus dán oktavuođas, ja mii dat de livččii? Mo galgá sámi servodat defineret dán oamasteami ja mo de galggašii dan muddet? Lea go sámi servodagas ovttamielalašvuohta das ahte sis lea oktasaš oamastus? Ja mo galgat mii oktasaččat sáhttit ávkkástallat dáinna vuoigatvuođain? Sámedikki bealis ferte maid geahčadit dáid čuolmmaid sámi iešmearrideami ektui. Mo galgá láidet sámi iešmearrideami ja hálddašeami ulbmillaččat ja buorrin sámi servodahkii? Dát gažaldagat šaddet eanet ja eanet deaŧalaččat sámi servodatdigaštallamis, ja dát dievasčoahkkinášši livččii oasáš dan proseassas ja dan bajimusdási digaštallamis maid sámi servodat lea álggaheamen dál.Sámedikki višuvdna go guoská sámi immateriála kulturárbái lea ahte dat galgá ain leat ealli kulturárbin sihke dál ja boahtteáiggis. Dat eaktuda ahte immateriála kulturárbi doaimmahuvvo, čađahuvvo, sirdojuvvo ja jotkojuvvo ođđa buolvvaide. Ovdal dat eanaš dáhpáhuvai beaivválaš eallimis, bearrašiin, sogain, siiddain, báikegottiin, ja nu ain.Vai kulturárbi bisošii eallin, de dárbbašuvvojit earret eará kulturguoddit, formálalaš ja eahpeformálalaš oahppu ja oahpahus, arenat gos daid sáhttá čađahit. Dárbbašuvvo eanet diehtomielalašvuohta, fuomášupmi, beroštupmi, máhttu ja čeavli. Diliid ferte láhčit dasa ahte sáhttá juogadit vásáhusaid, buriid vugiid ja geavadiid. Dárbu lea háhkat dieđuid ja máhtu iešguđet immateriála kulturárbbiid dili birra, ja dasa leat dakkár doaibmabijut deaŧalaččat go kárten, duođašteapmi ja gaskkusteapmi. Muhtun diliin ferte gáhttet immateriála kulturárbeosiid ovdamearkka dihtii badjelmeari kommersialiserema, kultuvrralaš approprierema jna. oktavuođas.Stuorraservodat ja eiseválddit fertejit maid oažžut eanet máhtu sámi immateriála kulturárbbis mii gullá dan máŋggabealatvuhtii Norggas ja Davviriikkain, ja árvvusatnit ja dohkkehit dan. Eiseválddiin lea ovddasvástádus das ahte sihkkarastit doarvái ruhtadeami ja eará láhčima nu ahte sámi immateriála kulturárbi ain sáhttá leat ealli kulturárbin maiddái boahtteáiggis.Buot dát čuolbmačilgehusat eaktudit ahte ferte geahčadit guđe váikkuhandoaibmabijuid sáhttá váldit atnui go čoavdigoahtá dán mohkáš servodatbargamuša buoremussan sámi servodahkii. Okta lahkoneapmi livččii geahčadit guđe gáhtten- dahje suodjalanmekanismmat gávdnojit ja leat anihahttit sámi servodahkii.Unesco lea ráhkadan reaiddu immateriála kulturárbbi gáhttema várás; Unesco jagi 2003 mannosaš konvenšuvdna immateriála kulturárbbi gáhttema birra ( https://lovdata.no/dokument/TRAKTAT/traktat/2003-10-17-190 ). Áigumuš konvenšuvnnain lea gáhttet, ja loktet immateriála kulturárbbi árvvusatnima ja máhtu dan birra. Norga ratifiserii konvenšuvnna 2007:s, ja Sámediggi lea 2013 rájes ovttas Norgga kulturráđiin leamaš mielde barggus immateriála kulturárbbiin dán konvenšuvnna oktavuođas. Kulturráđis lea ovddasvástádus das ahte čađahit Unesco konvenšuvnna immateriála kulturárbbi gáhttema birra ja kulturráđđi lea Máhttodepartemeantta fágaorgána dán suorggis. Álgoálbmogiid ja nationála minoritehtaid immateriála kulturárbbi gáhtten lea vuoruhuvvon suorgi Kulturráđi barggus. Dat čuovvu stuorradiggeproposišuvnnas konvenšuvnna ratifikašuvdnamiehtama birra, St.prp. 73 (2005-2006). Ruoŧŧa ratifiserii konvenšuvnna 2011:s, Suopma 2013:s. Ruošša ii leat ratifiseren dán konvenšuvnna. <em type="italic">Ulbmil </em><em type="italic">ja áigumuš </em>Dát dievasčoahkkinášši guoská vuosttažettiin Unesco konvenšuvdnii immateriála kulturárbbi gáhttema birra ja sámi lahkoneapmi dan konvenšuvdnii. Áigumuš lea geahčadit lagabui prinsihpalaš lahkoneami konvenšuvdnii, ja čilget ieš konvenšuvnna lágideami. Áigumuš lea maid válddahit iešguđet doaimmaheddjiid ja sin rollaid, sihke sámi servodaga ja Sámedikki rolla, ja eará doaimmaheddjiid. Áššis gieđahallat maiddái oppasámi lahkoneapmi immateriála sámi kulturárbái, ja guorahallat sámi vejolašvuođaid konvenšuvnna ektui, lassin álgoálbmotlahkoneami konvenšuvdnii.Ulbmil áššiin lea dieđihit Sámedikki dievasčoahkkimii suorggi bajimus čuolbmačilgehusaid, ja muitalit dievasčoahkkimii daid proseassaid birra mat leat čađahuvvomin ja válddahit vejolašvuođaid ja álggahit rádjarasttideaddji ovttasbarggu, čuovvuleapmin bargui sámi immateriála kulturárbbiin ja Unesco konvenšuvnnain immateriála kulturárbbi gáhttema birra. </p>
<p type="title" xml:lang="smj">Ráddjen</p>
<p type="listitem">Dát áššečilgehus čalmmustahttá vuosttažettiin vejolašvuođaid mat leat Unesco konvenšuvnnas immateriála kulturárbbi gáhttema birra. Árbediehtu ii gieđahallojuvvo ollislaččat, muhto muhtun eaŋkaloasit váldojuvvojit ovdan maid maiddái sáhttá defineret Árbediehtun, geahča definišuvnna vuolábealde. Sáhttet leat eanet riikkaidgaskasaš konvenšuvnnat, julggaštusat ja orgánat/mekanismmat/ásahusat mat sáhttet guoskat ja válddahit immateriála kulturárbbi ja/dahje árbedieđu, nu go WIPO (World Intellectual Property Organisation), Biologalaš máŋggabealatvuođasoahpamuš, ON álgoálbmotjulggaštus, ILO konvenšuvdna 169, ja Nagoya-protokolla. Dat eai gieđahallojuvvo dás. Ášši ii ge válddat dakkár fáttáid go vuoigŋadujiid dahje dahkkirievttálaš gažaldagaid, gálvomearkkaid, pateanttaid ja diekkáriid. Kulturmuitosuodjalus ja immateriála kulturmuittut eai ge leat gieđahallojuvvon dás.Definišuvnnat - Immateriála kulturárbi:Unesco konvenšuvnnas immateriála kulturárbbi birra definerejuvvo immateriála kulturárbi ná: <span type="quote">“Immateriála kulturárbi mearkkaša geavat, govvádusat, ovdanbuktin, máhttu, gálggat – ja dasa gullevaš instrumeanttat, áđat, kulturáđat ja kultuvrralaš lanjat – nu go servodagat, joavkkut, ja muhtun diliin dat maid ovttaskasolbmot dohkkehit oassin iežaset kulturárbbis. Dát immateriála kulturárbi mii lea fievrriduvvon buolvvas bulvii, hábmejit servodagat ja joavkkut ohpihii iežaset birrasa ektui, ovttasdoaimmas luondduin ja historjjáin ja addá sidjiide identitehta- ja joatkevašvuođadovddu, ..”</span>. Konvenšuvnna definišuvdna <span type="quote">“immateriála kulturárbbis”</span> sáhttá orrut gárži go geahččá sámi kultuvrra ektui. Sámi immateriála kulturárbi lea čavga čadnojuvvon materiála kulturárbái, ja dávjá sámi giela vuođul. Sihke materiála kulturárbi ja giella gullet sámi immateriála kulturárbái, ovdamearkka dihtii vierut ja meanut main luondu ja giella leat hui deaŧalaččat. Sámedikki mielas lea deaŧalaš ahte dát min kulturárbbi geavaheapmi váldojuvvo vuhtii go definerejuvvo mii sámi immateriála kulturárbi lea. Kultuvrra ja luonddu gaskkas ii leat čielga rádjá, mas ovdamearkka dihtii báikenamat sáhttet leat čadnon lundui, oskui ja árbevieruide lassin ieš fysihkalaš báikái. Deaŧalaš lea váldit vuhtii sorjavašvuođa gaskal immateriála kulturárbbi ja materiála kulturárbbi go guoská sámi immateriála kulturárbbi viidáseappot fievrrideapmái ja gáhttemii boahtteáiggis.Sámi immateriála kulturárbbit sáhttet leat:</p>
<p type="listitem">Njálmmálaš máinnastanvierut</p>
<p type="listitem">Duodji</p>
<p type="listitem">Dakkár dáiddagaskkusteapmi go teáhter, festiválat ja kulturlágideamit</p>
<p type="listitem" xml:lang="smj">Juoiganárbevierut</p>
<p type="listitem">Sohkamáhttu, mii maid mearkkaša máhttu luonddu, árbevieruid birra jna.</p>
<p type="listitem">Jáhkku/ osku (omd. buressivdnádusat (ođđa) báikkiid oktavuođas dahje vuoiŋŋalaš báikkiid oktavuođas luonddus jna.)</p>
<p type="listitem">Máhttu luonddu ja elliid birra, ja máhttu ja gálggat mat gusket lundui.</p>
<p type="listitem">Báikemáhttu mii guoská oskui, ealáhusaide jna.- Gáhtten:Konvenšuvdna immateriála kulturárbbi birra válddaha iešguđet gáhttendásiid (safeguarding eŋgelasgillii): -Bajimus kulturpolitihkalaš dássi;                                                                                                             Earret eará mearridit bajimus politihka mii galgá leat mielde ovddideamen immateriála kulturárbbi rolla servodagas, ásahit dahje nannet oahppoásahusaid immateriála kulturárbbi hálddašeami suorggis ja ovddidit dutkama das. Ja deattuhit diehtomielalašvuođa loktema ja juohkit dieđuid immateriála kulturárbbi birra, ja deattuhit man deaŧalaš dat lea ahte immateriála kulturárbi árvvusadnojuvvo ja nannejuvvo dakko bokte.-Dássi mii eanet čatnasa vugiide;                                                                                                           Doaibmabijut mat sihkkarastet immateriála kulturárbbi ceavzima, das maiddái kártet, duođaštit, dutkat, áimmahuššat, gáhttet, ovddidit, nannet, fievrridit viidáseappot, erenoamážit formálalaš ja eahpeformálalaš oahpu bokte, ja ealáskahttit dán árbbi iešguđet beliid.Immateriála kulturárbi lea buori muddui dat mii dahkkojuvvo dahje ovdanbuktojuvvo. Doaba gáhtten sáhttá lea oktasašnamahus dain daguin mat čađahuvvojit dan várás ahte bisuhit ja viidáseappot fievrridit kulturovdanbuktima. Ovdamearkka dihtii dat ahte bargat aktiivvalaččat viidáseappot fievrridemiin, gaskkustemiin, sihkkarastimiin viidásat eallineavttuid, bisuhemiin geavada eallin jna.Das lea sáhka bisuheamis kulturovdanbuktimiid ja máhtu eallin dainna lágiin ahte bisuhit daid aktiivan. Immateriála kulturovdanbuktimiid viidáseappot fievrrideapmi eaktuda doaibmi kulturguddiid, geat fievrridit máhtu nubbái, ja dainna lágiin sihkkarastet ahte kulturovdanbuktimat ellet viidáseappot lunddolaš arenain. Dasa lassin gullá gáhtten kultuvrralaš oktavuhtii, ovdamearkka dihtii deaivvadansajiide ja arenaide gos kulturovdanbuktimat dahje máhttu čađahuvvo geavadis. Duođašteapmi, dutkan ja gaskkusteapmi leat maid deaŧalaččat.Norggas leat guhkesáiggi árbevierut Norgga immateriála kulturárbbi gáhttemis. Sii leat háhkan sihke guhkesáiggi vásáhusaid, fágalaš gelbbolašvuođa ja vel huksen ásahusaid ja čoakkáldagaid. Sámi servodat ii leat vel vuogádahttán ja struktureren dán barggu, vaikke vel leat ge čađahuvvon eaŋkilprošeavttat dán suorggis.</p>
<p type="title">Unesco ja dan konvenšuvnnat</p>
<p>Unesco hálddaša máŋga konvenšuvnna. Dá leat muhtun dain konvenšuvnnain mat sáhttet leat guoskevaččat sámi servodahkii:Máilmmiárbekonvenšuvdna (World Heritage Convention 1972)Konvenšuvdna immateriála kulturárbbi gáhttema birra (Convention for the Safeguarding of the Intangible Cultural Heritage 2003)Máŋggabealatvuođakonvenšuvdna (Convention on the Protection and Promotion of the Diversity of Cultural Expressions 2005)Dasa lassin hálddaša Unesco prográmma mii gohčoduvvo Máilmmi dokumeantaárbi (Memory of the World 1992 – MoW ii leat konvenšuvdna, muhto sáhttá čatnasit máŋgga konvenšuvdnii, ovdamearkka dihtii Máilmmiárbekonvenšuvdnii (1972) ja Unesco konvenšuvdnii immateriála kulturárbbi gáhttema birra (2003).)</p>
<p type="title">Immateriála kulturárbbi konvenšuvnna lágideapmi</p>
<p>Unesco lea dábálaččat bidjan vuođđun ahte gávdno ollislaš kulturárbi maid olmmošsohkagoddi oamasta oktaslaččat.Go konvenšuvdna immateriála kulturárbbi gáhttema birra riikkaidgaskasaččat eanaš lea lágiduvvon dasa ahte listii logahallat immateriála kulturárbbi, de dat sáhttá adnojuvvot stáhtabeallásažžan. Listii logahallan dáhpáhuvvá dál guovtti dásis:nationála dásis ( <em type="italic">inventorying </em>eŋgelasgillii)riikkaidgaskasaš dásis ( <em type="italic">inscription of elements </em>eŋgelasgillii) Miellahttoriikkat dat fertejit nammadit listii logahallama riikkaidgaskasaš dásis, ja elemeanta mas lea sáhka, ferte vuos leat logahallojuvvon nationála listii. Máŋga riikka sáhttet ovttasbargat logahallama oktavuođas. Dan rájes go elemeantta nammadanohcan sáddejuvvo Unescoi, de váldá guokte jagi ovdalgo dat meannuduvvo stáhtaidgaskasaš lávdegottis, maŋŋágo dan lea dat evaluerenorgána árvvoštallan fágalaččat, mas leat stáhtabeallásaš-lahtut ja ovddasteaddjit dan NGO forumis mii lea čadnojuvvon konvenšuvdnii. <em type="italic">Immateriála kulturárbbi konvenšuvnna riikkaidgaskasaš listtat </em>Gávdnojit guokte riikkaidgaskasaš listta ja okta riikkaidgaskasaš registtar immateriála kulturárbbi konvenšuvnna oktavuođas: - List  a mii čájeha  daid immateriála kulturárbbiid mai  d  ferte gáhttet dalán  Davviriikkat leat ovttamielalaččat das ahte sii eai áiggo nammadit/logahallat maidege dán listii, go sii oaivvildit ahte sis leat doarvái resurssat nu ahte sii sáhttet sihkkarastit ahte vejolaš elemeanttat eai boađe dan dillái ahte dat dárbbašit gáhttema dalán. -  Lista mii ovddasta  olmmošsohkagotti immateriála kulturárbbi   Dát lea dat dábáleamos lista masa nammadit elemeanttaid. Proseassa oažžut logahallojuvvot elemeanttaid lea viehka áigegáibideaddji, ja logahallanohcan lea vuđolaš proseassa ollu gáibádusaiguin mat galget ollašuhttojuvvot ja vástiduvvot. Norga oaččui 2019:s logahallojuvvot Setesdal árbevieru Unesco njealljenuppelogát dábálaš čoahkkimis immateriála kulturárbbi gáhttema konvenšuvnna stáhtaidgaskasaš lávdegottis, mii lei vuosttaš elemeanta maid Norga lea ožžon logahallojuvvot ovddasteaddji listii. Norga áigu ovttas eará riikkaiguin (earret eará Suomain, Dánmárkkuin ja Ruoŧain) sáddet multilaterála logahallanohcama oažžut duorrannávlefanasárbevieru logahallojuvvot 2020:s, masa maid sámi fanasduddjonárbevierru gullá.Lea maid boahtán signálat vejolaš ohcanproseassaid birra dakkár elemeanttaid oktavuođas go bunádaárbevieru, geassesadjeárbevieru, muorrasabehiid, selbufáhcaid jna. oktavuođas Norgga bealis.Dánmárku áigu sáddet ohcama Ruonáeatnama bealis oažžut logahallojuvvot ruonáeanalaš rumbodánsuma ja lávluma.Suopma sádde ohcama oažžut logahallojuvvot suoma sávdnekultuvrra, ja áigu sáddet Kaustinen fidjolárbevieru boahtte jagi, ja lea bargamin ohcamiin Duortnosleagi árbevirolaš guolásteami birra (ovttas Ruoŧain). - Regist  tar mii čájeha buriid gáhttengeavadiid  Ruoŧŧa lea ožžon logahallojuvvot Sagobygden/sagomuseet/Ljungby berättarfestival og musik i Sagobygd dán registarii, ja sii leat vásihan ahte bohtet eanet ja eanet jearaheamit ja bovdejumit. <em type="italic">Davviriikkalaš ovttasbargu </em>Davviriikkaid stáhtabeliid gaskkas lea buore ovttasbargu. Ruoŧa ozai beassat lahttun stáhtaid gaskasaš lávdegoddái, ja dat mearriduvvo váldočoahkkimis Pariissas geassemánus 2020. <em type="italic">Sagobygden </em>nammasaš NGO Meg Nömgård bokte, Ruoŧas, lea válljejuvvon immateriála kulturárbbi konvenšuvnna NGO foruma jođiheaddjin 2019:s. NGOat ja eará doaimmaheaddjit geat barget ealli kulturárbbiin/ immateriála kulturárbbiin leat ásahan davviriikkalaš/báltalaš fierpmádaga. <em type="italic">NGO </em><em type="italic">aid rolla </em>NGOat (Non-Governmental Organization/eaktodáhtolaš organisašuvnnat) leat deaŧalaččat gáhttenbarggus immateriála kulturárbbi oktavuođas, sihke čalmmustahttimiin, duođaštemiin, kurssaiguin/oahpahusain, buriid gaskkustanvugiid ovddidemiin jna. NGOat leat mielde nationála fierpmádagain, čoahkkimiin ja návccaidháhkamiin, ja sii leat deaŧalaččat nammadanproseassain. Maŋŋágo sii leat čađahan dohkkehanproseassa (akkrediterema) Unesco immateriála kulturárbbi konvenšuvdnii, de sáhttet NGOat searvat riikkaidgaskasaš NGO forumii konvenšuvnna oktavuođas, sierra ráhkkaneaddji čoahkkimiiguin ja árvalusaiguin ja mearkkašumiiguin bargui immateriála kulturárbbi konvenšuvnnain.Sámi NGOat leat ovdamearkka dihtii: Sámiráđđi, Sámi duodji, Sámi dáiddárráđi lahttoorganisašuvnnat, Sámiid Valáštallanlihttu ja earát. <em type="italic">Eará doaimmaheaddjit </em>Museat leat deaŧalaš ásahusat barggus immateriála kulturárbbiin. Dan lea earret eará riikkaidgaskasaš museaorganisašuvdna ICOM deattuhan. Eanet fuomášupmi biddjojuvvo dasa ahte materiála ja immateriála ovdanbuktimiid ferte geahččat oktavuođas. Sámi museat barget immateriála kulturárbbiin, ja raporterejit ovttas nationála museafierpmádaga museaiguin jahkásaččat iežaset barggu birra immateriála kulturárbbiin. Dakkár oahppo- ja oahpahusásahusat go Sámi joatkkaskuvla ja boazodoalloskuvla, Sámi allaskuvla, Sámij åhpadusguovdásj, Johkamohkis, juoiganoahppu Davvi-Trøndelága allaskuvllas ja earát leat ovdamearkan ásahusaide mat barget immateriála kulturárbbi gaskkustemiin. Báikkálaš ja regionála lágideaddjit ja bagadeaddjit iešguđet kurssain, muhtun kulturskuvlafálaldagain ja -ortnegiin nu go duodjebagadeaddjit, leat maid deaŧalaččat immateriála kulturárbbi viidáseappot fievrrideamis. <em type="italic">S </em><em type="italic">ámedikki rolla </em>Ollu Sámedikki fágasuorggit gusket immateriála kulturárbái ja árbedihtui: ealáhus, riikkaidgaskasaš bargu, kultuvra, kulturmuitosuodjalus, giella, oahpahus, areálageavaheapmi jna. Gielalaš bealli lea deaŧalaš dannego giella gaskkusta immateriála kulturárbbi. Sámediggi lea guhká bargan immateriála kulturárbbiin, sihke politihkalaččat ja hálddašandásis ja váikkuhangaskaoapmegeavaheami bokte sihke doaibmadoarjagiiguin ásahusaide ja organisašuvnnaide ja ohcanvuđot ortnegiid bokte. Sámediggi addá gulaskuddancealkámušaid ja árvalusaid iešguđet oktavuođain main sámi kulturárbi, das maiddái immateriála kulturárbi, lea fáddán.Sámedikkis lea máŋggaid jagiid leamaš gulahallan ja ovttasbargu Norgga kulturráđiin implementeremiin Unesco konvenšuvnna immateriála kulturárbbi gáhttema birra. Sámediggi nammada maiddái ovddasteaddji Máilmmi Dokumeantaárbbi vuollásaš nationála lávdegoddái. Lávdegoddi árvvoštallá ja mearrida guđe dokumeanttat galget logahallojuvvot registarii Norggas.Sámediggi addá doaibmadoarjaga ollu ásahusaide ja orgánaide mat earret eará barget kártemiin, duođaštemiin, gáhttemiin, dutkamiin, gaskkustemiin, viidáseappot fievrridemiin ja/dahje doaimmahemiin maiddai immateriála kulturárbbi; ležžet dal sámi museat, kulturviesut, giellaguovddážat, festiválat ja teáhterat, Duodjeinstituhtta, Sámi valáštallanlihttu dahje earát. Sámediggi lea nammadan bargojoavkku mii galgá bargat Árbedieđuin. Sámi museat leat bures ovddastuvvon bargojoavkkus.Sámedikkis lea Sámi Dáiddáršiehtadus mii šiehtadallojuvvo gaskal Sámedikki ja Sámi Dáiddárráđi. Sámediggi lea addán doarjaga Sámi allaskuvlii sin bargui ovddidemiin metodalaš vuođu árbedieđu vuogádatlaš kártemii. Ohcanvuđot ortnegiid bokte addojuvvo doarjja ollu prošeavttaide ja doaibmabijuide mat gusket immateriála kulturárbái. Dat sáhttet leat dakkár surggiin go kultuvra, giella (ovdamearkka dihtii báikenammaprošeavttat), ealáhus (duodji, hutkás ealáhusat), oahpahus (árbediehtu), kulturmuitosuodjalus, jna. </p>
<p type="title">Sámi parlamentáralaš ráđi doaibmaplána ja čuovvuleapmi</p>
<p>Maŋimus jagiid lea Sámedikki bargu ja rolla maiddái ožžon eanet oppasámi ja riikkaidgaskasaš vuođu. Proseassa immateriála kulturárbbiin lea loktejuvvon Sámi parlamentáralaš ráđi (SPR) dássái, mas dat lea oassin SPR doaibmaplánas boahtte áigodahkii. <em type="italic">Sámi rádjarasttideaddji álgaga duogáš </em>Suoma Sámediggi válddii oktavuođa Norgga Sámedikkiin 2016:s álggahan dihtii ovttasbarggu. Bargojoavku nammaduvvui mas leat lahtut Norgga ja Suoma Sámedikkiin, Sámi dáiddárráđis, Sámiráđis ja Sámi duojis Ruoŧa bealde mii ovddastii Ruoŧa bealde Sámi dassážiigo Ruoŧa Sámedikkis ledje resurssat alddis searvat dáidda joavkočoahkkimiidda. Suoma Sámedikki sávaldaga vuođul mearriduvvui lágidit konferánssa immateriála kulturárbbi birra. Danne oassálasttii joavku kapasitehtahuksenkursii immateriála kulturárbbi birra Helssegis, seammás go álggahuvvui bargu hábmet etihkalaš protokolla julggaštusa sámi kulturárbbi oktavuođas vuosttažettiin jurddašuvvon olggobealde doaimmaheddjiid várás, muhto maiddai kapasitehtahuksejeaddji doaibmabidjun jurddašuvvon sámi servodaga várás. Konferánsa sámi immateriála kulturárbbi birra lágiduvvui Anáris geassemánus 2018, ja das deattuhuvvojedje ollu bealit sámi immateriála kulturárbbis.Bargojoavkkus leat leamaš čoahkkimat jeavddalaččat main immateriála kulturárbefáddá lea gieđahallojuvvon. Joavku čoahkkanii Guovdageidnui njukčamánus 2019 gos maid gieđahallojuvvojedje iešguđet strategiijat immateriála kulturárbbi ektui. Joavkkus lei maid čoahkkin Arctic Arts Summit oktavuođas, gos mearriduvvui lágidit bargobáji immateriála kulturárbbi birra siviila sámi servodaga várás, Norgga kulturráđi ovdalis ávžžuhusa vuođul. Joavku čoahkkanii maid Gironii KulturSápmi oktavuođas golggotmánus 2019, ja bargobádjái sámi immateriála kulturárbbi birra Kárášjogas skábmamánus 2019. <em type="italic">S </em><em type="italic">ámi Parlamentáralaš ráđi doaibmaplána čuokkis 2.5 – Kulturárbi ja Árbediehtu </em>Ulbmilin lei hábmet oktasaš sámi intenšuvnna sámi kulturárbbi ja árbedieđu hálddašeami várás, dárbbu ja metodaid vuođul dan suodjaleapmái. Áigumuš lea dan juksat dakko bokte ahte ovddidit guoddevaš ja etihkalaš ávkkástallama sámi kulturárbbiin ja beaktilis gáhttema. Sámi kulturárbbi oktasaš riekteprinsihpat ja njuolggadusat galget kártejuvvot, ja geavahuvvot oktasaš sámi kulturárbbi hálddašeami hábmemii. Kártejuvvot galgá maiddái oktasaš politihkalaš oaidnu doaimmaide, láhkabargui ja riikkaidgaskasaš proseassaide kulturárbbi oktavuođas. Mihttun lea ahte buot golmma riikka Sámedikkiin galgá leat seamma oaidnu ja intenšuvdna dáin gažaldagain. Áigumuš lea maid hábmet gáhttenstrategiija ja ásahit hálddašanorgána sámi kulturárbbi várás. Vuos álggahuvvo golmmajahkásaš prošeakta čađahan dihtii dáid mihtuid (geahča sierra mildosa mas lea olles doaibmaplána). <em type="italic">Čuovvuleapmi </em>Norgga Sámediggi lea álggahan ovdaprošeavtta immateriála kulturárbbi birra Sámis, SPR doaibmaplána čuovvuleapmin. Ovdaplána válddaha máŋga beali ja čuolbmačilgehusa immateriála kulturárbbi oktavuođas. Ulbmilin lea fuolahit min oktasaš immateriála kulturárbbi ja oktasaš oppasámi resursahálddašeami. Ovdaprošeavtta boađusin galgá lea vuogádatevttohus mo gáhttet ja hálddašit sámi immateriála kulturárbbi mas lea čatnaseapmi sámi servodahkii ja man birra leat juhkkojuvvon dieđut sámi servodahkii.Maŋŋá ovdaprošeavtta galgá čuovvut váldoprošeakta, mas prinsihpat ja eavttut immateriála kulturárbbi várás galget implementerejuvvot ja čađahuvvot sámi servodahkii. Dasa galgá maid ásahuvvot hálddašanorgána oppasámi dásis mas lea dárbbašlaš legitimitehta oktasaš immateriála kulturárbbi gáhttemii ja hálddašeapmái.Norgga Sámediggi lea ovttas Kulturráđiin čađahan kapasitehtahuksendoaibmabijuid 3-beaivásaš bargobájis immateriála kulturárbbi birra, Unesco konvenšuvnna immateriála kulturárbbi birra ja eará fáttáid birra mat gusket siviila sámi servodahkii. Oassálastit miehtá Sámi (earret Ruošša bealde) ledje bovdejuvvon Sámedikkiid bokte, ja das ledje oassálastit buot golmma riikkas, sihke NGO- ja hálddašandásis. Bargobádji čađahuvvui skábmamánus 2019 Sámedikkis Kárášjogas. Sámediggi lea maid oassálastán Unesco dábálaš čoahkkimii stáhtaidgaskasaš lávdegottis immateriála kulturárbbi gáhttema konvenšuvnnas maŋimus guovtti jagis. </p>
<p type="title">Árvvoštallan</p>
<p type="title">Sámi kultuvrra vejolašvuođat</p>
<p>Otná rádjai ii leat ii oktage sámi elemeanta logahallojuvvon ovttage Unesco riikkaidgaskasaš listii, ja sámiid bealis lea uhccán dahkkojuvvon Unesco ektui. Unesco deattuha giela ja kultuvrra hui ollu, ii ge nu ollu eana- ja čáhcevuoigatvuođaid mii lea leamaš álgoálbmogiid deattuhansuorgin. Danne ii leat riikkaidgaskasaš álgoálbmotlihttu vuoruhan Unesco, maiddái olu uhccán resurssaid geažil. Dasa lassin lea vel dat čuolbmačilgehus Unesco oktavuođas, ja erenoamážit listtaid oktavuođas, ahte Unescos lea dat vuođđojurdda ahte buot kultuvra gullá olmmošsohkagoddái oktasaččat. Dakkár čuolbmačilgehus lea hástaleaddjin álgoálbmogiidda.</p>
<p>Dál leat vihtta iešguđet foruma/vuođđovuogádaga ON olis mat dorjot álgoálbmotoassálastima, earret eará biologalaš máŋggabealatvuođakonvenšuvdna ja Unesco máilmmiárbekonvenšuvdna, nu ahte doppe leat struktuvrrat mat sihkkarastet álgoálbmotoassálastima. Unesco álgoálbmotgiellajahki 2019 mii dál šaddá álgoálbmotgiellalogijahkin 2022 rájes, lea leamaš mielde oainnusmahttimin Unesco vejolašvuođaid álgoálbmogiid várás, earret eará dakko bokte ahte Sámedikki presideanta Aili Keskitalo válljejuvvui okta dain stivrajođiheddjiin dán álgagii.</p>
<p><em type="italic">S </em><em type="italic">ámi list </em><em type="italic">ii </em><em type="italic">logahallan nationála dásis </em>Vaikke vel ii leat ge áigumuš čađahit nammadeami immateriála kulturárbbi konvenšuvnna ovddasteaddji listii, de sáhttá dattetge leat buorre jurdda čađahit listaproseassa siskkáldasat sámi servodagas. Nu boađášii diehtit maid sápmelaččat ieža atnet ealli kulturárbin, ja áinnas man eallinnávccalaš ieš kulturelemeanta lea. Dat sáhtášii leat oassin dan kártenbarggus maid SPR jearaha. Nu sáhtášedje sámi birrasat ieža hálddašišgoahtit listii logahallama, ja dagahivččii vejolažžan álggahit iešguđet doaibmabijuid ja buorebut koordineret áŋgiruššama dáid kulturárbeelemeanttaid ektui, erenoamážit daid ektui mat leat hui rašit. Ovdamearkka dihtii leat iešguđet NGOat árbevirolaš vokála ovdanbuktinvugiid (luohti/leu’dd/livđe/vuolle/vuelie/juoigan jna.) ektui cealkán ahte davvisámi juoiganárbevierut leat rašis dilis ja dárbbašit hohpolaš doaibmabijuid. Árbevirolaš vokálaárbevieruin lea maid eahpečielga riektedilli, mas lea jearahuvvon eanet aktiiva rolla Sámedikki bealis dan ektui. Jus dilli lea nu duođalaš davvisámi juoigamis, de lea veara analyseret daid eará suopmaniid dili dakkár árbevirolaš vokála ovdanbuktinvugiid ektui go leu’dd, livđe, vuolle, vuelie jna. ja jus NGOain eai leat návccat ja resurssat čielggadit riektegažaldaga, de sáhttá govahallat dáid suopmaniid dili árbevirolaš sámi vokála ovdanbuktinvugiid ektui. </p>
<p>Maiddái muhtun duodjeelemeanttaid doaimmaheaddjit dovddahit stuorra balu sin kulturárbbi viidáseappot fievrrideami ektui – ovdamearkka dihtii boagánčuoldinteknihka ektui Nuorta-Finnmárkkus gos ohcaluvvo hohpolaš suodjaleapmi. Sámi Duodji lea okta dain riggámus sámi NGOain, ja livččii lunddolaš ahte sii čuovvulivčče dán kulturárbeelemeantta. Máŋga eará kulturárbeelemeanttas ii dáidde leat aktiiva NGO dahje eará ásahus dahje organiserejuvvon doaimmaheaddji mii bargá gáhttemiin ja viidáseappot fievrridemiin, nu go árbevirolaš goahteceggemiin; árbevirolaš sámi šaddomáhtuin; kultureanadagain; máhtuin sámi nástealmmi birra dahje sámi máinnastemiin, jna.</p>
<p>Jus háliidivččii nammadit sámi kulturárbeelemeantta immateriála kulturárbbi konvenšuvnna ovddasteaddji listii, de rahpasa eará vejolašvuohta dainna lágiin ahte berrešii sáhttit geatnegahttit nationálastáhtaid nannet elemeantta sihke ruđaiguin ja čuovvulemiin. Sáhtášii leat ovdamearkka dihtii juoigama ektui, ahte riikkaidgaskasaš listii logahallan rabašii vejolašvuođa eaiggátvuođa ektui ja iešmearrideami ektui iešguđet luohtearkiivvaid ektui mat leat miehtá Eurohpá.</p>
<p><em type="italic">List </em><em type="italic">ii </em><em type="italic">logahallan álgoálbmotoktavuođas </em>Riikkaidgaskasaš listii logahallan lea leamaš nationálastáhtaid vuohki olahit viehka jođánis bohtosii konvenšuvdnabarggu ektui, ja lea viehka muddui stáhtabeallásaččat stivrejuvvon. Norgga bealis čuoččuhuvvo deaŧalažžan ahte báikegottit ja kulturárbeelemeanttaid kulturguoddit leat sii geat leat stivrejeaddjin konvenšuvdnabarggu ektui ja dál vásihuvvo ahte sii háliidit jorahit konvenšuvdnabarggu eanet dan guvlui ahte báikegottit ja geavaheaddjit sáhttet dainna ávkkástallat eanet, erenoamážit máhtu gaskkusteami oktavuođas, mii lea áibbas deaŧalaš kulturárbbi ealáskahttimii. Čuoččuhuvvo ahte dál jo lea sullii 20-25 % logahallojuvvon elemeanttain ovddasteaddji listtas dakkár kulturárbi mii gullá álgoálbmogiidda. </p>
<p>Go guoská álgoálbmogiid vejolašvuođaide de lea mearkkašan veara ahte stáhtabeliid ekonomalaš geatnegasvuođat sáhttet leat mielde sihkkarastimin kulturárbeelemeantta logahallama ovddasteaddji listii mii čájeha olmmošsohkagotti immateriála kulturárbbi. Esttis mieđihuvvui, ovdamearkka dihtii maŋŋá árbevirolaš koarralávluma listii logahallama elemeantan immateriála kulturárbbi konvenšuvdnii, nannet infrastruktuvrra earret eará geaidnohuksema bokte go geavahuvvui ággan ahte jus galggaš sáhttit lávlut jeavddalaččat koaras, de ferte beassat mátkkoštit ja deaivvadit. Vaikke vel dát lea ge dakkár ovdamearka mii hárve čuovvuluvvo, de lea sáhka das ahte háhkat sihkkarvuođafierpmi dan elementii mii galgá leat mielde immateriála kulturárbeohcamii, oktan čuovvulanplánain.</p>
<p type="title">Nannejuvvon álgoálbmotjietna Unescos</p>
<p>Unesco čállingotti álgaga vuođul bargagođii Norga nannemiin álgoálbmotdimenšuvnna ja – ovddastusa barggus immateriála kulturárbekonvenšuvnnain. Dál lea nu ahte ovdalis namuhuvvon NGO forumis dat lea rolla ja doaibma immateriála kulturárbekonvenšuvnna ektui. Ii leat buorre diehtit galle álgoálbmot-NGOat dat dál barget NGO foruma oktavuođas, muhto dat aŋkke leat stuorra unnitlogus ja dain leat hástalusat oažžut dohkkehuvvot álgoálbmotperspektiivva jna. Sii leat evttohan ásahit sierra álgoálbmotforuma mii sáhttá leat mielde searvvaheamen álgoálbmogiid eanet, seamma láhkai go 1972 mannosaš máilmmiárbekonvenšuvnna álgoálbmotforum</p>
<p>(https://whc.unesco.org/en/news/1841  )  , ja máŋga eará ON konvenšuvnna.</p>
<p>Sierra álgoálbmotforuma ásaheapmi immateriála kulturárbekonvenšuvnna oktavuođas sáhtášii nannet álgoálbmotjiena dakkár suorggis mii iešalddis ovddasta deaŧaleamos oasi álgoálbmotmáhtus ja -kultuvrras. Foruma bokte sáhttet rahpasit vejolašvuođat váikkuhit konvenšuvnna dakkár guvlui mii sáhtášii nannet álgoálbmogiid barggu iežaset vuoigatvuođaiguin, erenoamážit kultuvra- ja giellasuorggis ja báikkálaš servodagaid ja iešguđet kulturárbeelemeanttaid ovddasteddjiid eavttuid vuođul.</p>
<p>Jus ásahuvvo bargojoavku mii barggašii álgoálbmotforuma ásahemiin, de sáhtášedje čuovvovaš čuolbmačilgehusat leat guoskevaččat; evttohit láidestusaid álgoálbmotstrategiijaide immateriála kulturárbebargui, earret eará evalueret geavada listii logahallama oktavuođas ja almmolaš beasatlašvuođa daidda, molssaektosaš lahkoneapmi konvenšuvdnabargui, buktit rávvagiid álgoálbmogiid nationála listtaid oktavuođas ( <em type="italic">inventorying </em>). </p>
<p>Sáhtášii ávkkástallat dainna jođuin maid Unesco álgoálbmotgiellajahki 2019 vuolggahii, mas earret eará Sámedikki presideanttas Aili Keskitalos lei deaŧalaš rolla. Go jo Unesco lea mearridan joatkit álgoálbmotgiellajagi álgoálbmotgiellalogijagiin mii álgá 2022 rájes, de dat sáhtášii loktet dán álgaga. Sáhttá leat ulbmillaš geahčadit lagabui mo máilmmiárbekonvenšuvnna álgoálbmotforum doaibmá. Boahtte čoahkkin lea máilmmiárbekonvenšuvnna 44. sešuvdna – Kiinnás 2020:s. Veara lea mearkkašit ahte ollu stáhtat main leat nana álgoálbmotjoavkkut, eai leat ratifiseren IKA konvenšuvnna, nu go Amerihká Ovttastuvvan Stáhtat, Ođđa Zealánda, Kanáda ja Austrália. Dattetge leat muhtun dáin riikkain NGOat mat servet NGO forumii. Lea eahpečielggas manne dát riikkat eai leat ratifiseren konvenšuvnna.</p>
<p type="title">Sámedikki rolla</p>
<p>Ollu Sámedikki fágasuorggit gusket immateriála kulturárbái. Sámediggi lea guhká bargan immateriála kulturárbbiin, sihke politihkalaččat ja hálddašandásis ja váikkuhangaskaoapmegeavaheami bokte sihke doaibmadoarjagiiguin ásahusaide ja organisašuvnnaide ja ohcanvuđot ortnegiid bokte.</p>
<p xml:lang="fao"><em type="italic">S </em><em type="italic">ámi </em><em type="italic">NGO </em><em type="italic">at </em></p>
<p>Immateriála kulturárbekonvenšuvdnabarggus davviriikkalaš oktavuođas lea NGOain deaŧalaš rolla dan sivas go dain leat návccat ja resurssat. Dávjá leat NGOat duogábealde elemeanttaid mat logahallojuvvojit immateriála kulturárbekonvenšuvnna iešguđet riikkaidgaskasaš listtaide. NGOat ovttasbarget gaskaneaset, riikka siskkobealde, davviriikkalaččat ja riikkaidgaskasaččat. Fierpmádagat, ovttasbargu ja metodaid juogadeapmi ja buriid geavadiid ovdamearkkat leat deaŧalaččat.</p>
<p>Sámi NGOat leat geahnoheappot go máŋga Norgga NGOat uhccán ekonomalaš ja olmmošlaš resurssaid geažil. Sámi NGOat leat muhtun diliin ohcalan eanet aktiivvalaš rolla Sámedikki bealis sámi immateriála kulturárbbi ovddideami oktavuođas, dassážiigo dán suorggi sámi doaimmaheaddjit ja NGOat leat nannejuvvon návccaid dáfus.</p>
<p>Jus boahtteáiggis háliidivččii ovddidit sámi elemeantta/kulturárbeovdanbuktima logahallamii ovdamearkka dihtii immateriála kulturárbbi ovddasteaddji listii, de árvvoštallojuvvo stuorra ovdun jus sámi NGO mii bargá dáinna elemeanttain, sáhtášii dustet hástalusa návccaid dáfus. Sámi NGOat ja eará doaimmaheaddjit sáhtášedje eanet juogadit vásáhusaid, metodaid ja buriid geavadiid ovdamearkkaid immateriála kulturárbbi gáhttema ja viidáseappot fievrrideami oktavuođas. Boahttevaš sámi NGOat mat leat akkrediterejuvvon immateriála kulturárbekonvenšuvnna vuolde, sáhtášedje maid leat mielde nannemin álgoálbmotjiena konvenšuvnna oktavuođas.</p>
<p>Aŋkke lea nu ahte Sámediggi háliiduvvon doaimmaheaddjin viidásat barggus implementeremiin immateriála kulturárbekonvenšuvnna Norggas, sihkkarastin dihtii ahte implementerenbargu erenoamážit Norggas čađahuvvo stuorradikki intenšuvnna mielde álgoálbmogiid ja nationála minoritehtaid ektui.</p>
<p><em type="italic">Čoahkkáigeassu </em></p>
<p>Dán áššis mii leat lahkonan dakkár fágasuorggi mii lea viehka viiddis ja fátmmasta rastá ollu fágasurggiid. Sámi immateriála kulturárbi sáhttá guoskat sihke gillii, oahpahussii, kulturmuittuide, areálasuodjaleapmái, ealáhusaide, ja dutkamii ja alit ohppui. Dan čájehit dat fáttát maidda ášši guoská. Dás lea gieđahallojuvvon Unesco immateriála kulturárbekonvenšuvnna dálá gáhttema lágideapmi, čoavddadoahpagiid definišuvnnaid bokte, ja maiddái leat konvenšuvnna listtat geahčaduvvon lagabui ja geat suorggi doaimmaheaddjit leat. Áššis lea maid geahčaduvvon sámi doaibma immateriála kulturárbbi ektui oppasámi dásis, vuosttažettiin Sámi parlamentáralaš ráđi doaibmaplána bokte, muhto maiddái mo dálá ovttasbargu suorggis lea čađahuvvon.</p>
<p>Áššis vurdojuvvo ahte árvvoštallojuvvojit dat vejolašvuođat maid Unesco konvenšuvdna immateriála kulturárbbi gáhttema birra addá sámi immateriála kulturárbbi ektui, ja ahte lagabui geahčaduvvo mo oppasámi listii logahallan sáhtášii doaibmat nu ahte oainnášii mii sámi immateriála kulturárbi oktan gullevaš surggiiguin lea, vai sáhtášii identifiseret ja koordineret áŋgiruššama dán suorggi ektui.</p>
<p>Loahpalaččat lea árvvoštallojuvvon sáhtášii go álgoálbmogiid lahkoneapmi immateriála kulturárbegáhttema konvenšuvdnii leat mielde loktemin konvenšuvdnabarggu, maiddái sámi suorggi ektui. Viidásat čuovvuleapmi eaktuda ollislaš, koordinerejuvvon barggu, masa dát dievasčoahkkinášši gullá.</p>
<p type="title">Sámediggeráđi mearrádusárvalus</p>
<p>Sámediggi áigu čuovvulanbarggus sámi immateriála kulturárbbiin ja Unesco konvenšuvnnain immateriála kulturárbbi gáhttema birra oppasámi oktavuođas bargat dán vuođul:Ásahit oktasaš sámi listta mii čájeha sámi immateriála kulturárbbi ovttas Sámi parlamentáralaš ráđiin.Doarjut sámi organisašuvnnaid mat eai leat stáhta vuollásaččat/NGOaid ja vejolaš ohcamiid beassat akkrediterejuvvot immateriála kulturárbekonvenšuvdnii.Joatkit barggu sámi immateriála kulturárbbiin báikkálaš, regiovnnalaš, nationála (oppasámi) ja riikkaidgaskasaš dásis.</p>
</body></document>
