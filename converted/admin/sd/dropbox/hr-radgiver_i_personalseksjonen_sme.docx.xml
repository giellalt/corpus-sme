<document xml:lang="sme" id="no_id"><header><title/><genre code="admin"/><author><unknown/></author><wordcount>688</wordcount><conversion_status type="standard"/><availability><license type="standard"/></availability><multilingual/><origFileName>HR-rådgiver i personalseksjonen sme.docx</origFileName><parallel_text xml:lang="nob" location="hr-radgiver_i_personalseksjonen_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámediggi lea nationála álbmotválljejuvvon orgána sápmelaččaide Norggas. Sámediggi bargá politihka ja hálddahusa bokte vai sápmelaččat galget beassat sihkkarastit ja ovdánahttit gielaset, kultuvrraset ja servodateallima višuvnnain <span type="quote">"Ovttas nannet Sámi"</span>. Vai olahit mihtuid galget Sámedikki bargit leat gelbbolaččat ja áŋgirat, min váldogiella lea sámegiella, birgejupmi lea hálddašeami ja barggu caggi, mii leat njunnošis servodatovddideamis ja leat bivnnuhis bargosadji Sámis. Sámedikki bargin leat dus doarvái vejolašvuođat doalvut Sámedikki lagabui min višuvnna nannet Sámi.</p>
<p>Sámedikki bargiid barget diehtovuđot ja lea oaivugas institušuvdna Sámis. Min bargiin lea alla gelbbolašvuohta iešguhtet fágasuorgái ja lea áŋgirvuohta mandáhttii, višuvdnii ja bargguide Sámedikkis. Sámedikki bargiin don sáhtát earret eará bargat politihkalaš mearrádusaid čuovvolemiiguin, joatkevaš buoridemiin, stáhtalaš láhka- ja šiehtaduslágádusain ja oasálašovttasbargguin.</p>
<p>Lea go dus buolli beroštupmi HR-suorggi bargui? Leat go don strategalaš ja analyhtalaš ráđđeaddi mas lea mokta ja áŋgirvuohta bargui? Liikot go bargat alla leavttuin, doaimmalaččat ja iešheanalaččat siskko beal fágasuorggi?</p>
<p>Dalle mii sávvat ahte don logat viidásit, go mis lea earenoamáš ja gelddolaš rabas virgi!</p>
<p><em type="italic">HR-ráđđeaddi bargiidjuhkosis </em></p>
<p><em type="italic">Virggi birra: </em></p>
<p>Mis lea rabas virgi ráđđeaddiin bargiidjuhkosis, ja ohcat du gii háliidat bargat buori fágalaš birrasis mas leat gelddolaš ja hástaleaddji barggut mat gusket HR/bargiidsuorgái.</p>
<p>Bargiidjuhkosis lea lagas ovttasbargu eará jođiheddjiiguin ja fágaossodagaiguin Sámedikkis, ja addá bargoneavvuid, bagadallama ja oahpaheami siskko beal bargiidjođiheami, bargosearvevuođa ja strategalaš HR:a. Bargiidjuhkosis leat guhtta mielbargi oktan ossodathoavddain.</p>
<p>Bargiidjuogus gullá hálddahusossodahkii. Hálddahusossodagas lea ekonomiijasekšuvdna, bušeahttasekšuvdna ja IKT-bálvalusat.</p>
<p>Sámedikkis leat máŋga kánturbáikki maid gaskkas sáhtát válljet, ja bargobáikin sáhtát válljet doppe gos lea rabas kántorsadji.</p>
<p>Don gii virgáibiddjot fertet vuordit mátkedoaimmaid barggus.</p>
<p><em type="italic">Barggut: </em></p>
<p>HR-ráđđeaddin bohtet dus leat máŋggabealálaš ja gelddolaš barggut HR-suorggis. Bargiidjuhkosis lea ovddasvástádus HR strategalaš ovdánahttinproseassain, mas rekrutteren, gelbbolašvuođa ovdánahttin, DBS ja bargiid- ja bálkápolitihkka leat guovddážis. Dás boahtá leat dehálaš vuoruhit Sámedikki guhkilmas gelbbolašvuođadárbbu strategiija barggu. Dasto doaimmaha juogus jotkkolaš bargiidhálddašeami ja hálddaša guoskevaš láhka- ja šiehtadusortnegiid.</p>
<p>Sámedikki HR barggut leat čuovvovaččat:</p>
<list><p type="listitem">Jođiheaddjái leat fágalaš ráđđeaddin ja bagadallin earret eará bargiidáššiiguin, rekruteremiiguin jnv.</p>
<p type="listitem">Váikkuhit buori organisašuvdnakultuvrra jođiheddjiide doarjaga ja bagadallama čađa, ja maid oasálastit nuppástus- rievdadus- ja ovdánanbargui.</p>
<p type="listitem">Čađahit Sámedikki bargiid- ja bálkápolitihka.</p>
<p type="listitem">Ovddidit ja doibmiibidjat doaimmaid mat leat čadnon Sámedikki doaibmastrategiijai.</p>
<p type="listitem">Ráhkadit, fuolahit ja ođasmahttit HR-guoskevaš rutiinnaid ja njuolggadusaid, ja maid gozihit proseassaid mat leat čadnon IA-bargui, bargobirrasii ja HMS-bargui.</p>
<p type="listitem">Veahkehit ja searvat šiehtadallamiidda ja ságaškuššamiidda ovttas jođiheddjiiguin ja luohttámušolbmuiguin – sihkkarastit ahte proseassat luohttámušolbmuiguin bargojuvvo gustovaš šiehtaduslágádusa olis.</p>
<p type="listitem">Nevvohat/ráđđeaddin leat áššiide mat leat čadnon bargoriektái (stáhtavirggehasláhkii) ja bargobirasláhkii, ja maid hálddašanriektái.</p>
<p type="listitem">Čállinbarggut virgádanráđiide, ovttasbargolávdegoddái ja bargobiraslávdegoddái Sámedikkis.</p>
<p type="listitem">Rutiidnabarggut čadnon earret eará virgáibidjamii, permišuvnnaide ja buohcanjávkančuovvoleapmái.</p>
<p type="listitem">Siskkáldas oahpaheapmi ja gelbbolašvuođaovdáneapmi siskko bealde juogus fágasurggiid.</p>
<p type="listitem" xml:lang="kal">HR- analysat</p>
</list><p>Du bargobihtát mielddisbuktet operasjonell- ja strategalaš HR-barggut, gos don fuolahat bealálašovttasbarggu, bálkápolitihka ja bálkášiehtadallamiid, jođihandoarjaga ja jođihanoaivádusa ja maid eará bargguid mat gullet bargiidjuhkosii.</p>
<p><em type="italic">Gelbbolašvuohta: </em></p>
<p>Mii ohcat du geas lea oahppu allaskuvllas/ universitehtas mii vástida mastergráda HR:s, jođiheamis, administrašuvnnas, organisašuvdnapsykologiijas dahje relevánta servvodatfágalaš fáttát. Jus dus lea unnimus bachelorgráda dahje sullasaš, ja unnimus 5 jagi guoskevaš bargohárjáneapmi mii gullá fágasuorgái sáhtát árvvoštallojuvvot virgái. Guhkes bargohárjáneapmi sáhttá buhttet vejolaš váilevaš formála oahpu.</p>
<p>Mii ohccát du gii máhtat ovttasbargat, leat iešheanalaš ja gii čájehat rabasvuođa ja luohttevašvuođa. Dasa lassin fertet loaktit ráđđeaddirollas, máhttit koordineret áššiid mas leat máŋga ovttasbargooasálaččat ja ferte leat stuora čađahannákca.</p>
<p>Dus lea máhttočehppodat ja hárjánan bargoaddirolla stáhtas. Lea sávahahtii ahte lea hárjáneapmi stáhta almmolaš hálddahusas, ja maid buorre ipmárdus ja geavaheapmi gustovaš láhka- ja šiehtaduslágádusain ja mielmearrideamis, tariffašiehtadusas ja gieđahallamis mii geavahuvvo almmolaš hálddahusas.</p>
<p>Dus sáhttá áinnas leat hárjáneapmi jođihan- ja mielbargiovddideamis ja máhtolašvuohta movt digitaliserema geavaha dego reaidun proseassa ja bálvalusovddideamis.</p>
<p><em type="italic">Dákkár persovnnalaš iešvuođat deattuhuvvojit </em></p>
<list><p type="listitem">Dáidu bargat iešheanalaččat ja ulbmillaččat</p>
<p type="listitem">Buorit gulahallan- ja ovttasbargodáiddut</p>
<p type="listitem">Buorre njálmmálaš ja čálalaš ovdanbuktindáidu</p>
<p type="listitem">Geabbil ja smáđáhkes</p>
</list><p><em type="italic">Mii fállat </em></p>
<p>Mis lea buorre bargobiras ja ovttasbargat guhtet guimmiideamet sihke iežamet ossodagas ja ossodagaid rastá. Mii rahčat leahkit geabbilat, innovatiiva ja digitálalaččat olahan dihte mihttuideamet. Sámediggi čuovvu stáhtalaš láhka- ja šiehtadusdoaimma.</p>
<p><em type="italic">Mii sáhttit earret eará fállat: </em></p>
<list><p type="listitem">Buriid loatna- ja ealáhatortnegiid Stáda penšuvdnakássas</p>
<p type="listitem">Buohkain geat ásset guovlluin mat ovdal gulle Finnmárkui ja Davvi-Romsii lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai , sii ožžot maiddái sierra vearrogessosa</p>
<p type="listitem">Máškidis bargoáigi ja eará buorit čálgoortnegat</p>
<p type="listitem">Vahkkosaččat sáhttá hárjehallat diimmu bargoáiggis</p>
<p type="listitem">Gelbbolašvuođaloktema sámegielas ja kulturipmárdusas</p>
</list><p xml:lang="kmr"><em type="italic">Ohcan: </em></p>
<p>Orru go virgi miellagiddevaš ja háliidatgo ohccát dasa?</p>
</body></document>
