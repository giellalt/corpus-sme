<document xml:lang="sme" id="no_id"><header><title/><genre code="admin"/><author><unknown/></author><wordcount>868</wordcount><conversion_status type="standard"/><availability><license type="standard"/></availability><multilingual/><origFileName>ášši 29-21 merknad Lars F.P sme.docx</origFileName><parallel_text xml:lang="nob" location="assi_29-21_merknad_lars_f.p_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámediggi berre rievdadit Sámedikki dáiddašiehtadusa sisaoastinortnega, ja árvvoštallat liigeruđa juogadeami dáiddaoastimii 2021:s.</p>
<p>Sámediggi galgá áššistis 29/21 Sámi dáiddamusea – mihttomeariolaheapmi ja proseassa, digaštallat Sámi dáiddamusea Vuođđudusa RiddoDuottaMuseat/Vuorkka-Dávvirat (SVD) huksema. Dakkár museai lea stuora dárbu ja Sámediggi doarju dáiddamusea huksema mas leat gullevaš magasiinnat. Árvalusas dadjo <span type="quote">“Sámi dáiddamusea sáhttá leat okta nationála musea Sápmái ja joatkkit ovdánahttit sámi kultuvrra ja identitehta alla kvalitehta gaskkusteami ja hálddašeami rikkis dáiddačoakkáldaga bokte.”</span> Sávaldat ferte leat ahte dát musea oažžu buriid rámmaeavttuid ja ahte musea šaddá nationála musea Sápmái, ja ii ge dušše ráddjejuvvon sierra musean. Sámediggi galggašii ráhkadit nationála sámi dáiddapolitihka gos sierranas organiseren ja dáidaga hálddašeapmi lea guovddážis. Sámedikki mearrádus berre rahpat vejolašvuođa čielggadit nationála modealla mas Saviomusea ja Árran ja earát leat mielde. Fágaresursa huksen ja juohkin ferte maid leat mielde dakkár ollislaš politihkas.</p>
<p>Sámediggi berre sisaoastinortnegis fátmmastit Saviomusea ja Árran julevsámi guovdásj ja meannudit ja dohkkehit ođđa evttohuvvon njuolggadusaid maid Deanu ja Várjjat Museasiida/Saviomusea ja Árrán Julevsáme Guovdásj leat hábmen, ja maid leat sádden Sámediggái. Geavatlaččat evttohuvvo maid ahte institušuvnnat vuođđudit iežaset sisaoastinlávdegotti mas leat fágalaš ovddasvástideaddjit institušuvnna dáiddačoakkáldahkii ja guokte sisaoastinkonsuleanta maid institušuvdna ieš lea válljen. Dát evttohuvvo danin go goappašat institušuvnnat sámi dáiddamusean háliidit dievasmahttit iežaset čoakkáldagaid ja dan dihte go lea dárbu oastit referánsadahkosa ja duoji. Dát ii leat evttohus mii duššindahká RDM/SVD posišuvnna, muhto eanet sihkkarastá oktasaš sisaoastinortnega fágagealbbu, ja dasto vel ahte sihke Saviomusea ja Árrana čoakkáldagat nannejuvvojit. Sisaoastinortnega ruhtadilli ferte dasto obbalaččat nannejuvvot ja mas 2021 liigeruđa juogadeapmi erenoamážit guorahallojit.</p>
<p>Evttohuvvon njuolggadusat: Njuolggadusat Saviomusea ja Árran Julevsáme Guovdásja sisaoastinortnegii boares dáidagiin, dálááigge dáidagiin ja referánsabuktosiin ja duojis.</p>
<p>1 Ulbmil</p>
<list><p type="listitem">Ortnega mihttu lea sihkkarastit almmolašvuođa bargat sierranas dáiddalaš beroštumiin hukset ja dievasmahttit vuorkkáid, boarráset dáidaga, dálááiggedáidda, referánsadahkosiid ja duoji.</p>
<p type="listitem">Sisaoastinkonsuleanttat galget gáibidit dáidaga mas lea buorre kvalitehta ja sis galgá beroštupmi boarráset dáidagii mas lea gaskavuohta báikkálaš museaide, ođđaset dáiddaovdánbuktimii, referánsadahkosiidda ja duodjái.</p>
<p type="listitem">Sisaoston buktagat galget dáiddačoakkálmasaid dievasmahttit nu go Saviomuseas ja Árran Julevsáme Guovddásjis, ovttaskas museaid čohkkenplánaid ja mihttomeriid ektui.</p>
<p type="listitem">Dáidagiid galgá vissis áigemeari siste sáhttit deponeret almmolaš visttiide/ institušuvnnaide ja olgo- areálaide, oassin čoakkáldaga plánejuvvon doibmii. Seamma fágalaččat máhttádan bargit geain lea ovddasvástádus dáiddačoakkálmassii galget plánet ja jođihit doaimma.</p>
</list><list><p type="listitem" xml:lang="est">Sisaoastinjoavku</p>
</list><p>2.1 Sisaoastinjoavkkuin leat golbma miellahtu.</p>
<p>Juohke museas galgá sisaoastinjoavku mas leat golbma miellahtu.</p>
<p>2.2 Dáin guovtti sisaoastinjoavkkus leat fágalaš bargit geain lea ovddasvástádus institušuvnna dáiddačoakkálmasas ja guokte sisaoastinkonsuleantta ja okta várrelahttu geaid Saviomusea ja Árran Julevsáme Guovddásj leat nammadan.</p>
<p>2.3 Sisaoastinkonsuleanttain galgá fágalaš gelbbolašvuohta mii lea relevántta bargui. Sus geas lea fágalaš ovddasvástádus dáiddačoakkalmassii galgá leat lávdegotti jođiheaddji ja čálli. Lávdegoddi sáhttá dahkat mearrádusa go guovttis leat čoahkis/ mearridit oastima.</p>
<p>2.4 Sisaoastinkonsuleanttat nammaduvvojit golmma jahkái hávális. Sisaoastinkonsuleanttaid bargu álgá 01.07 dan jagi go nammaduvvojit gitta 30.06 rádjái golbma jagi maŋŋil. Várrelahtut nammaduvvojit seamma áigái.</p>
<p>2.5 Sisaoastinkonsuleanttain lea friddjavuohta háhkat dáiddadiđolaš/ dáiddahistorjjálaš gelbbolašvuođa jus oidnet dárbbu.</p>
<p>2.6 Saviomuseas ja Árran Julevsáme Guovddásjis lea ovddasvástádus goabbatge sisaoastinortnegii. Buot sisaoastimat galget čálalaččat dieđihuvvot Deanu ja Várjjaga Museasiidda direktevrii.</p>
<p>2.8 Sisaoastinjoavkkuin galgá álot gustovaš bajilgovva makkár ekonomalaš rámmat leat bargguide, ruhtadilli oastimiidda, mátkkiide ja čoahkkimiidda.</p>
<p>2.9 Sisaoastinkonsuleanttat galget iežaset doaibmaáigodaga álggus oahpásmuvvat dáiddačoakkáldagaid sisdollui. Sii galget maid hábmet plána oastimiidda dan vuođul mii juo gávdno dáiddačoakkáldagas, ja gávppašit priváhta čoakkáldagain, bidjegiin ja čájáhusain. 3 Sisaoastinmearrádusat 3.1 Sisaoastinkonsuleanttat leat geatnegahtton čuovvut mielde áigeguovdilis čájáhusaid sámi govvadáidagiin ja duodjedáidagiin. Gávppašeapmi čađahuvvo priváhta čoaggiin ja bidjegiin, almmolaš čájáhusaid ja čájehemiid oktavuođas 3.2 Sisaoastinkonsuleanttat galget juogadit bargguid gaskaneaset nu ahte fágalaš gelbbolašvuohta iešguđet dáiddasurggiin ja teknihkain sihkkarastojuvvo ja oastin doaimmahuvvo dan/ dain konsuleanttain dahje várrelahtuin geain lea dakkár fágalaš gelbbolašvuohta. 3.3 sisaoastinkonsuleanttaid ja várrelahtuid dáidagiid ii sáhte oastit dan áigodagas go sis lea dákkár ámmát. Dasa lassin gustojit dábálaš habilitehtanjuolggadusat. 3.4 Sisaoastinkonsuleanttaid mearrádusaid gávppiin ii sáhte váidit. 4 Eará dieđut 4.1 Sisaoastinlávdegottis lea jahkásaččat várrejuvvon ruhta dáiddáršiehtadusas man beassá geavahit. Ruhta galgá mannat boarrásit dáidaga oastimii, oastit dálááigge-dáidaga, referánsabuktagiidda ja duodjái, doaibmaáigodaga hábmejuvvon sisaoastinplána mielde 4.2 Sisaoastinkonsuleanttain lea ovddasvástádus das ahte buot gávppit leat rámma siskkobealde mii lea jahkásaččat várrejuvvon. Ruđaid sáhttá sirdit maŋit jahkái, go dat lea konsuleanttaid mielas dárbbašlaš. 4.3 Doaibmaáigodaga álggus deaivvadit sisaoastinkonsuleanttat digaštallat sisaoastinmihtuid, ja sisaoastinlávdegoddi hábme sisaoastinplána doaibmaáigodahkii. 4.4 Saviomusea ja Árran Julevsáme Guovdásj registrerejit, hábmejit bajilgova buot sisaoastimiin jahkásaččat, ja addet diehtojuohkima buot miellahtuide sisaoastinlávdegottis dađistaga, sisaoastimiid birra. Jahkeraporta oktan bajilgovain oston buktagiin sáddejuvvo Deanu ja Várjjaga Museasiidda direktevrii ja Árran Julevsámi Guovddážii diehtun. 4.5 Ostojuvvon buktagat galget sihkkarastojuvvot fágalaččat dohkálaš bearráigeahču, meannudeami ja dohkálaš magasinerema. 4.6 Konsuleanttaid doaibmaáigodaga loahpas galgá lágiduvvot evaluerenčoahkkin, ja sisaoastinbargguid vásáhusat viidásetfievrriduvvojit boahtte sisaoastinlávdegoddái. Sisaoastinlávdegotti doaibmaáigodat bistá geassemánu lohppii doaibmaáigodaga maŋimus jagi. 4.7 Sisaoastinlávdegotti áigodaga loahpaheamis lágiduvvo čájáhus ostojuvvon buktagiin. Saviomusea ja Árran Julevsáme Guovdásja dáiddačoakkáldaga ovddasvástádusolbmos lea ovddasvástádus čađahit dákkár čájáhusa seamma jagi go sisaoastinlávdegoddi loahpaha iežas barggu. Buot oston barggut galget čájehuvvot dán čájáhusas. Ruhta lágidit čájáhusa galgá leat várrejuvvon sisaoastinortnegii dan jagi go čájáhus galgá lágiduvvot. 4.8 Sisaoastinkonsuleanttaid bargu oastimiid oktavuođas máksojuvvo sierra máksomeriid mielde dákkár bargguide Norggas, seamma ládje buhtaduvvojit sisaoastinkonsuleanttaid mátkkošteamit, dábálaš máksomeriid mielde. 4.9 Saviomusea ja Árran Julevsáme Guovdásj galget dego eaiggádat dáiddačoakkáldagain, meannudit várrejuvvon ruđaid sisaoastimii, ja maid ruđaid mat galget gokčat olggosgoluid muđui, lassin olggosgoluide mat čuožžilit sisaoastinlávdegotti barggus, ja sis lea maid ovddasvástádus geiget raportta ja rehketdoalu ruđaid geavaheamis. Dáiddačoakkáldaga fágaovddasvástideaddjis lea ovddasvástádus dohkálaččat áimmahuššat dáiddačoakkáldagaid, ja sus ovttas sisaoastinlávdegottiin lea ovddasvástádus sihkkarastit nu ollislaš ja dievaslaš dáiddačoakkáldaga go vejolaš.</p>
</body></document>
