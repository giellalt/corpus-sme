<document xml:lang="sme" id="no_id"><header><title/><genre code="admin"/><author><unknown/></author><wordcount>339</wordcount><conversion_status type="standard"/><availability><license type="standard"/></availability><multilingual/><origFileName>PRM_-_Enighet_om_ny_næringsavtale_duodji_for_2023 sme.docx</origFileName><parallel_text xml:lang="nob" location="prm_-_enighet_om_ny_naeringsavtale_duodji_for_2023_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Sámediggi lea boahtán ovttamielalašvuhtii </em><em type="italic">oasálaččaiguin Sámiid Duodji ja Duojáriid Ealáhusservviin 2023 duodjeealáhusšiehtadusas. </em><em type="italic">Oasálaččat šadde ovttamielalašvuhtii ahte 2023 oppalašrámmas lea 7,1 miljovdna ruvdno, seammá dásis go 2022 ealáhusšiehtadus. </em></p>
<list><p type="listitem">Mun lean hui duhtavaš go oasálaččat leat boahtán ovttamielalašvuhtii šiehtadallamis ođđa duodjeealáhusšiehtadussii, lohka sámediggeráđđi Hans Ole Eira (Sp).</p>
</list><p>Son muitala ahte lea ain lihka dehálaš vuoruhit duoji dego ealáhussan ja doaibman ovddideami ja mearkagálvohuksema siskkobealde. Koronapandemiija ja soahti Ukrainas lea stuorat oasis čájehan doaimmaid dárbbuid vuoi olahit ođđa márkaniid, ođđa vuovdinčovdosiid ja ođđa vugiid organiseret doaimmaid.</p>
<p>Sámediggeráđđi cealká Beaiveálgu-čielggadusas ahte duodješiehtadusas ferte sisdoallat ohcanvuđot doarjja háhkamuššii ja divvut duodjedivohagaid ja duodjevisttiid.</p>
<list><p type="listitem">Dát lea duogáš manne ođđa ohcanvuđot doarjja oktasaš duodjedivohagaide biddjui 190 000 ruvdnosaš ruhttá. Sámediggi oaivvilda ahte láhčit oktasaš duodjedivohaga sáhttá leat buorre arena háhkat eambbo duojáriid ealáhussii áiggi mielde, lohka Eira.</p>
</list><p>Sámediggi háliida joatkkit gulahallat organisašuvnnaiguin ahte movt Sámedikki mihttu <span type="quote">“duodji dego ealáhus”</span> sáhttá ollašuvvat ovttasbargguin organisašuvnnaiguin.</p>
<p>Sámedikki dievasčoahkkimis mii lei aitto, áššis 34/22 Duoji ovttasbargu ja organiseren, mearriduvvui bidjat oktii váldošiehtadusa ja ealáhusšiehtadusa ja bidjat dán guokte šiehtadusa oktasaš dokumentii. Dat mielddisbuktá ahte ođđajagimanu 1.beaivve rájes lea ealáhusšiehtadus ja váldošiehtadus oktasaš dokumeanttas.</p>
<list><p type="listitem">Sámediggi oaivvilda maid ahte dat boahtá leat vuogas sirdit šiehtadallan áiggiid čavččas giđđii, mii lea vuohkkasit bušeahttaproseassa olis muđuige, loahpaha Eira.</p>
</list><p><em type="italic">Jus háliidat jearahallat dahje jus leat gažaldagat, váldde oktavuođa sámediggeráđiin Hans Ole Eira (Sp), mob. +47 918 61 471, hans.ole.eira@samediggi.no </em></p>
<p><em type="italic">2022 ja 2023 ekonomalaš rámma šiehtadusa juogadeapmi: </em></p>
<p><em type="bold">Sámedikki bušeahtta 2022 </em></p>
<p><em type="bold">Sámedikki bušeahtta 2023 </em></p>
<p>Jođihandoarjja – ohcanvuđot doarjja</p>
<p xml:lang="vep">2 500 000</p>
<p xml:lang="vep">2 800 000</p>
<p>Háhkamušat, ovdánahttindoaibma, konsuleantaveahkki, álggahandoarjjaortnet ja prošeavttat – ohcanvuđot doarjja</p>
<p xml:lang="vep">1 200 000</p>
<p xml:lang="vep">1 200 000</p>
<p>Duodjestipeanda – ohcanvuđot doarjja</p>
<p xml:lang="vep">160 000</p>
<p xml:lang="vep">210 000</p>
<p>Čálgoortnet – ohcanvuđot doarjja</p>
<p xml:lang="vep">20 000</p>
<p xml:lang="vep">50 000</p>
<p>Duodjekursa</p>
<p xml:lang="vep">200 000</p>
<p xml:lang="vep">110 000</p>
<p>Márkanheiveheapmi/márkanfievrrideapmi – ohcanvuđot doarjja</p>
<p xml:lang="vep">830 000</p>
<p xml:lang="vep">500 000</p>
<p>Duojáriid Ealáhus Searvi – njuolggadoarjja</p>
<p xml:lang="vep">630 000</p>
<p xml:lang="vep">630 000</p>
<p>Sámiid Duodji – njuolggadoarjja</p>
<p xml:lang="vep">1 310 000</p>
<p xml:lang="vep">1 310 000</p>
<p>Fága- ja ekonomalaš lávdegoddi – prošeakta</p>
<p xml:lang="vep">50 000</p>
<p xml:lang="vep">100 000</p>
<p>Divohat – ohcanvuđot doarjja</p>
<p xml:lang="vep">-</p>
<p xml:lang="vep">190 000</p>
<p>Organiseret duodješiehtadusa</p>
<p xml:lang="vep">200 000</p>
<p xml:lang="vep">-</p>
<p><em type="bold">Submi ealáhusšiehtadus </em></p>
<p xml:lang="vep"><em type="bold">7 100 000 </em></p>
<p xml:lang="vep"><em type="italic">7 100 000 </em></p>
</body></document>
