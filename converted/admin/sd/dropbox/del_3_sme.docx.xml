<document xml:lang="sme" id="no_id"><header><title/><genre code="admin"/><author><unknown/></author><wordcount>374</wordcount><conversion_status type="standard"/><availability><license type="standard"/></availability><multilingual/><origFileName>Del 3 sme.docx</origFileName><parallel_text xml:lang="nob" location="del_3_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">3.oassi - Dán jagáš doaimmat ja bohtosat </em></p>
<p type="title">Váikkuhangaskaoamit, politihkalaš doaibma ja hálddahuslaš dássi reviderejuvvon bušeahta ektui</p>
<p type="title">Váldotabealla:</p>
<p type="title">Juolludusat departemeanttain</p>
<p>Departemeanttaid juolludeami juohkin lea čuovvovaččat:</p>
<p>Dieid juolludemiide lassin bohtet vel juolludusat ja doarjagat iešguđetlágan ulbmiliin. Eanet spesifikašuvnnat geahča 6.oasi juolludanraporteremis.</p>
<p type="title">2021 váikkuhangaskaoapmerehketdoallu</p>
<p>Oktiibuot čájeha 2021 váikkuhangaskaoapmerehketdoallu 8 810 638 ru badjebáhcaga.</p>
<p>Sámediggeráđđi juogada ohcanvuđot váikkuhangaskaomiid Sámedikki bušeahta siskkobealde earret váikkuhangaskaomiid mat leat bidjon dievasčoahkkinjođihangotti háldui.</p>
<p>2021:s lea sirdinfápmudus atnon gokčat vuollebáhcaga muhtin doarjjapoasttain eará doarjjapoasttaide main lea badjebáza. Dievasčoahkkin diehtá dan go ráđi dieđáhusas bođii ovdan juovlamánu 2021 dievasčoahkkimis.</p>
<p>Earret eará leat sirdimat dahkkon feara makkár ohcanvuđot ortnegiidda earret eará giellaprošeavttaide, stipeanddaide, mánáidgárddiide, máŋggabealálaš ealáhuseallimii, kulturdoaimmaide, ásahusaidovddideapmái ja doarjjaortnegii sámi vuoigatvuođat areálaide ja resurssaide. Dasa lassin sirdojuvvo kulturásahusaide amas kulturásahusat ožžot ovdánahttinvejolašvuođa. Sirdojuvvui maid ruhta Sámediggeráđđái sámi dálkkádatraportta hábmemii.</p>
<p type="title" xml:lang="smj">Koronadili birra</p>
<p>Maiddái 2021:s lea koronadávda váikkuhan Sámedikki doaimmaide. Sámedikki siskkáldas doaimmain gitta sámi ovttasbargui riikkarájiid rastá váikkuhuvvui 2021:s maid unnit eanet.</p>
<p>Digitála čoahkkimiid doallan lea leamaš dehálaš vai proseassat eai bisán. Sámedikki politihkalaš čoahkkanit nugo lávdegotti ja dievasčoahkkinat, leat čađahuvvon juogo digitálalaččat , kombinašuvdna fysalaš ja digitála oasseváldin dahje fysihkalaččat erenoamáš njoammunsuodjalus- njuolggadusaiguin. Dat mii guoská Sámedikki hálddahussii de lea dál stuorit vejolašvuohta doallat dábálaš aktiviteahta go 2020:s, muhto doaibmajođiheapmi lea ain báidnon rohtodávdadillái.</p>
<p>Sámi ássanguovllu ealáhusain leat leamaš gáibideaddji jagit. Dan lea Sámediggi váldán vuhtii dasa mii guoská doarjjaoažžuide. Sámediggi ii áiggo gáibidit ruovttoluotta doarjaga sis geat leat ožžot fásta njuolggodoarjaga Sámedikkis doaluide mat eai šaddan koronadávdda dihte. Lea vuordimis ahte olu njuolggodoarjaga vuostáiváldiin lea unnán aktivitehta leamaš maid 2021:s ja dat sáhttá mielddisbuktit badjelbáhcaga mii lea badjel 20 % 2021:S maid. Danne lea Sámediggi spiehkastan njuolggodoarjaga mearriduvvon njuolggadusain. Njuolgadoarjagiid vuostáiváldit ožžot sirdit olles badjebáhcaga 2021:s 2022:i, earret doarjagat suohkaniidda ja fylkkasuohkaniidda. 2021 reviderejuvvon budjeahtas nannii Sámediggi vissis ortnegiid ealáhuseallimis veahkehan dihte ealáhusovdánahttima goaves dilis.</p>
<p type="title">Oppalašgovva váljjejuvvon konsultašuvnnain stáhtaeiseválddiiguin 2021:s</p>
<p>Geassemánus mearridii Stuorradiggi rievdadit sámelága njealját kapihttala. Lága njuolggadusat buhttejit ovddeš konsešuvdnabargovuogi mii Sámedikkis lei ráđđehusain. Láhka láhčá dili konsultašuvnnaide gaskal almmolaš eisseválddiid ja Sámedikki, dahje eará sámi berošteddjiiguin, galgá dáhpáhuvvat buriin doaivvuin dainna ulbmiliin ahte boahtit ovttaoaivilvuhtii. Dat mearkkaša ahte konsultašuvnnat galget čađahuvvot goabbatbeallásaš oskkáldasvuođain beliid beroštumi, árvvuid ja dárbbu mielde Sámediggi čađaha olu konsultašuvnnaid jagis. Muhtin konsultašuvdnaproseassain leat máŋga guhkes čoahkkima sihke hálddahuslaš ja politihkalaš dásis, eará konsultašuvnnat ges ollašuvvet ovttain čoahkkimiin.</p>
</body></document>
