<document xml:lang="sme" id="no_id"><header><title/><genre code="admin"/><author><unknown/></author><wordcount>151</wordcount><conversion_status type="standard"/><availability><license type="standard"/></availability><multilingual/><origFileName>evttohus áššis 8-19 - MH sme.docx</origFileName><parallel_text xml:lang="nob" location="evttohus_assis_8-19_-_mh_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámediggi áigu vuolggahit barggu raportta ráhkadit mii konkretisere maid dálkkádatrievdamat mearkkašit sámi kultuvrii, boazodollui, meahcásteapmái, ealáhusdoaimmaide ja servodateallimii. Rávvagat mat gusket dálkkádatheiveheapmái, buoret dustenčehppodahkii sámi servodagain, árbedihtui ja dálkkádatruhtadeapmi galget leat mielde raporttas. Galgá sámi dutkan- ja máhttobirrasiid engašeret dán dálkkádatraportta bargui.</p>
<p>Sámediggi dovddasta ahte lea dárbu čielga dálkkádatpolitihkkii jus galggaš nagodit bissehit dálkkádatrievdamiid, mat uhkidit buot mii eatnama alde eallá. Dálkkádatgássaid luoitin ferte geahpeduvvot 45 proseanttain 2030 rádjái.</p>
<p>Min álbmot, sámi álbmot, ferte leat mielde seamma láhkai go máilmmi eará álbmogat. Min ruovtturiika, Sápmi, ja min kultuvra, ferte ráhkkanit dasa ahte buorebut nagodit dustet dálkkádatrievdamiid. Fertet geavahit min árbedieđu aktiivvalaččat buot dálkkádatbargguin.</p>
<p>Sámi árvvuid nugo searvevuođa, solidaritehta ja ovttasbarggu galgá deattuhit bargguin dálkkádatheivehemiin sámi guovlluin. Árvvuin sámegielain, sámi kultuvrras, sámi ealáhusain, ovttaárvosašvuođas ja iežas ja earáid kultuvrra árvvusatnimis galgá leat lunddolaš sadji go ráhkada heivehanstrategiijaid.</p>
<p>Mii vuordit ahte eará bealit Sámediggeráđi árvalusas bohtet ruovttoluotta dievasčoahkkimii maŋŋá go dálkkádatraporta lea gárvvis.</p>
</body></document>
