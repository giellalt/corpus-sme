<document xml:lang="sme" id="no_id"><header><title/><genre code="admin"/><author><unknown/></author><wordcount>277</wordcount><conversion_status type="standard"/><availability><license type="standard"/></availability><multilingual/><origFileName>PRM_-_Både_fornøyd_og_skuffet_over_NTP sme.docx</origFileName><parallel_text xml:lang="nob" location="prm_-_bade_fornoyd_og_skuffet_over_ntp_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Sihke duhtavaš ja behtohallan NTP:i</p>
<p><em type="italic">Ráđđehus lea odne ovdanbuktán ođđa </em><em type="italic">Našunála </em><em type="italic">fievrrádusplána (NTP) jagiide </em><em type="italic">2022-2033. </em><em type="italic">Fievrrádusplán </em><em type="italic">as ovdanbuktojuvvot boahtte jagiid fievropolitihkka ja huksenprošeavttat. </em></p>
<p>Sámediggeráđđi Silje Karine Muotka (NSR) lea čoahkkimiin johtolatministariin borgemánu 31.b. 2020 ja skábmamánu 6.b. 2020 addán cealkámuša ođđa NTP bargui.</p>
<p>Čoahkkimiin lea sámediggeráđđi earret eará ovdanbuktán dárbbu oažžut tunealla E45:i Ávžejoga vuolágeahčái Álttá suohkanis, Riikageainnu 92 buoridit Sis-Finnmárkkus, ođđa E6 geinnodaga Sørfold suohkanii Nordlánddas, tunealla čađa Nuovasmuoŧkki, Girdišillju Guovdageidnui gosa ambulánsagirdi sáhttá seaivut ja doaibmabijuid mat galget hehttet bohccuid vuojáhallamis sihke geainnuid ja ruovdemáđijaid nalde. Sámediggeráđđi lea maid ovdanbuktán dárbbu buoridit mobiila- ja interneahttafierpmádaga sámi guovlluin.</p>
<p><em type="italic">Ilus go </em><em type="italic">E45 </em><em type="italic">Ávžejogas vuoruhuvvo </em></p>
<p>Muotka lea hui duhtavaš go NTP:s leat vuoruhan tunealla Álttá suohkanii čađa E45 vuolágeahčen Ávžejoga.</p>
<p>– Mii leat čoahkkimiin johtolatministariin muitalan dárbbu birra oažžut buoriduvvot dán geainnu johtolatsihkarvuođa, beassama ja ealáhusaid dihte. E45 lea dehálaš earret eará dearvvašvuođaveahkkái ja girdišilljui beassama dihte Máze ja Guovdageainnu álbmogii. Ealáhusaide lea dát geaidnu dehálaš vai márkanat lulde leat olahanmuttus, lohká sámediggeráđđi Silje Karine Muotka (NSR).</p>
<p>Son lea maid ilus go ođđa E6-geinnodat čađa Sørfolda lea mielde, ja go Hålogalandsveien galgá divoduvvot.</p>
<p><em type="italic">Ohcala Riikageainnu 92 divodeami čađa Sis-Finnmárkku. </em></p>
<p>Seammás oaidná sámediggeráđđi behtohallamiin ahte ráđđehus ii vuorut buoridit Riikageainnu 92 gaskal Guovdageainnu ja Kárášjoga.</p>
<p>– Riikageaidnu 92 lea váldogeaidnu gaskal nuortta ja oarjji Finnmárkkus, ii ge das leat lahkage doarvái buorre geaidnostandárda, lohká Muotka.</p>
<p>Su mielas lea dárbu sihkkarastit ahte sámi ealáhusat ja beroštumit eai vaháguva johtolatprošeavttaid dihte.</p>
<p>– Johtolatprošeavttat sáhtte čuohcat sámi ealáhusaide ja sámi beroštumiide. Danin lea dehálaš dahkat vuđolaš váikkuhusguorahallamiid maid sámi servodat dohkkeha, ja maid searvadahttit sámi beroštumiid, oaivvilda Silje Karine Muotka.</p>
<p><em type="italic">Oktavuođadieđut: </em></p>
<p><em type="italic">Sámediggeráđđi </em><em type="italic">Silje Karine Muotka (NSR), tlf. 984 87 576, </em><em type="italic">silje.karine.muotka@samediggi.no </em></p>
</body></document>
