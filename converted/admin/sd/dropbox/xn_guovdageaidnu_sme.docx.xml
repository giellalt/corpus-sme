<document xml:lang="sme" id="no_id"><header><title/><genre code="admin"/><author><unknown/></author><wordcount>307</wordcount><conversion_status type="standard"/><availability><license type="standard"/></availability><multilingual/><origFileName>XN Guovdageaidnu sme.docx</origFileName><parallel_text xml:lang="nob" location="xn_guovdageaidnu_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Buorre Beaivi buohkaide! Lean rámis go beasan oasálastit XN Guovdageainnus. Dása leat čoahkkanan olbmot geat duođaid beroštit hutkás ealáhusain bargat Sámis ja Guovdageainnus - ealáhusain mat ovddidit sámi kultuvrra ja boahtteáiggi, sihke filmma, duoji, musihka, teknologiija, hábmema ja hui olu eará diŋggaid maid. In eahpit ge stuora hábmennávccaid dáppe, ja ahte otná beaivi buktá inspirašuvnna. XN Guovdageaidnu čájeha man dehálaš ovttasbargu lea doalahit ja loktet aktevrraid hutkás ealáhusas.</p>
<p><em type="italic">Beaiveálggu- julggaštusas </em>deattuha Sámediggi ahte hutkás ealáhusa váikkuhangaskaoamit galget vuoruhuvvot nu ahte ealáhusat birgejit sámi kultuvrra ja árbevieruid ovddideamis. </p>
<p>Háliidan ovdandoallat dáiddakollektiivva <em type="italic">Dáiddadálu </em>mii dálááiggis lea dego láidesteaddji ja hutkás ealáhusa deháleamos institušuvnnaid searvvis sámi. Ivttá <em type="italic">Duottar Studio rahpan </em>lea maid dehálaš arena Sámi kultursuorggis, gos min Riikkaidgaskasaš sámi filbmainstituhtas lea filbmalatnja(fasilitet) mii lea máilmmidásis. Dákkár ovdánahttima doarjjun ja oainnán movt ovttasbargodáhttu duoldá kultuvrra ja hutkás aktevrraid gaskkas. </p>
<p>Čevllohallat min identitehtain ja árbevieruiguin lea mearrideaddji. Sámediggi lea rámis go lea initieren <em type="italic">Šoop </em><em type="italic">Šoop </em>konseaptta, mii hukse nana mearkagálvvuid duojis ja sámi designas vuođđuduvvon sámi kultuvrii ja etihkkii. Dáid fierpmádagaid gelbbolašvuohta lea mávssolaš ja galgá fuolahuvvot ja ovddiduvvot. </p>
<p>Hutkás ealáhusain leat buorit vejolašvuođat jođihit gálvvu ja ceavzit, danne illudan gullat logaldallama NTF birra, mii sáhttá čilgejuvvot digitála duogášvuoigatvuohtan. Mu mielas lea digitála gelbbolašvuohta stuora resursa sámi bargoeallimii, ja lea guovddážis ovdánahttimis ja innovašuvnnas. <em type="italic">Ođđa teknologalaš vejolašvuođat </em>hutkás olbmuide, dáiddáriidda ja kulturealáhusaide lea dehálaš boahtteáiggis. Nu go namuhin Sápmi Business Arenas maid, de addá e-valáštallanlinjá Sámi joatkkaskuvllas ja boazodoalloskuvllas dáppe Guovdageainnus vejolašvuođaid nuoraide geat leat min boahttevaš teknologalaš gelbbolašvuohta - ja buorrin vel hutkás ealáhusaide maid. </p>
<p>Loahpas háliidan vel dieđusge namuhit <em type="italic">Venezia-bienala </em>- máilmmi stuorámus dáiddačájáhusaid searvvis, mii eahpenjuolgut fátmmasta hutkás ealáhusaid máŋggaid osiiguin. Lea stuora dáhpáhus ahte sámi dáidda vuosttaš gearddi lea ožžon dákkár saji ja merke Sámi kártii. Illudan humadit Máret Ánne Sarain maŋŋá lunšša odne. </p>
<p>Sávan doalut lihkostuvvet bures ja ahte buohkat gávdnet inspirašuvnna dáppe! Giitu mu oasis!</p>
</body></document>
