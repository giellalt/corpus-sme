<document xml:lang="sme" id="no_id"><header><title/><genre code="admin"/><author><unknown/></author><wordcount>134</wordcount><conversion_status type="standard"/><availability><license type="standard"/></availability><multilingual/><origFileName>kontrollutvalg sme.docx</origFileName><parallel_text xml:lang="nob" location="kontrollutvalg_nob_1.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><list><p type="listitem">Sámedikki bearráigeahččanlávdegoddi váldá diehtun álgoiskama mas isket Samisk Hus AS Sámedikki ossosiid eaiggátvuođahálddašeami. 2. Bearráigeahččanlávdegoddi čujuha ahte hálddahus lea čilgen ahte ii leat ovttačilggolaš prinsihppa Sámedikki eaiggátvuhtii Samisk Hus AS:s, muhto ahte Sámedikki eaiggátvuođa vuođđun lea eaiggátvuođastivrema bajit dási prinsihpat. Geahčadeapmi čájeha ahte eai gávdno njuolggadusat/stivrendokumeanttat Sámedikki válljen stivrralahtuide. Bearráigeahččanlávdegoddi ávžžuha Sámediggeráđđi árvvoštallat ráhkadit njuolggadusaid Sámedikki ovddasteddjiide mat ovddastit Sámedikki institušuvnnain main Sámedikkis lea eaiggátvuohta. 3. Bearráigeahččanlávdegoddi čujuha ahte lea stivrra bajimuš ovddasvástádus gozihit ahte fitnodagas dahje gávpevuođđudusas lea dohkkehahtti siskkáldas dárkkisteapmi ja maiddái risikostivren. Dás lea sáhka siskkáldas dárkkistanrutiinnain ja njuolggadusain mat galget gozihit fitnodaga doaimma, rehketdoalu ja opmodathálddašeami. Bearráigeahččanlávdegoddi ávžžuha Sámediggeráđi sihkkarastit ahte čađahit doaimmaid mat loktejit siskkáldas dárkkisteami gealbbu stivrralahtuin maid Sámediggi lea válljen. 4. Bearráigeahččanlávdegoddi ávžžuha Sámediggeráđi gáibidit ahte galget čállot referáhtat go gulahallančoahkkimiid čađahit institušuvnnaiguin main Sámedikkis lea eaiggátvuohta.</p>
</list></body></document>
