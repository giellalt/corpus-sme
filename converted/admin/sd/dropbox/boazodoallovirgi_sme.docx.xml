<document xml:lang="sme" id="no_id"><header><title/><genre code="admin"/><author><unknown/></author><wordcount>575</wordcount><conversion_status type="standard"/><availability><license type="standard"/></availability><multilingual/><origFileName>Boazodoallovirgi sme.docx</origFileName><parallel_text xml:lang="nob" location="boazodoallovirgi_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Sametinget - Sámediggi </em></p>
<p><span type="quote">Sámediggi lea nationála álbmotválljejuvvon orgána sápmelaččaide
Norggas. Sámediggi bargá politihka ja hálddahusa bokte vai sápmelaččat
galget beassat sihkkarastit ja ovdánahttit gielaset, kultuvrraset ja
servodateallima višuvnnain "Ovttas nannet Sámi". Vai olahit mihtuid
galget Sámedikki bargit leahkit gelbbolaččat ja áŋgirat, min váldogiella
lea sámegiella, birgejupmi lea hálddašeami ja barggu caggi, mii leat
njunnošis servodatovddideamis ja leat bivnnuhis bargosadji Sámis.
Sámedikki bargin leat dus doarvái vejolašvuođat doalvut Sámedikki
lagabui min višuvnna nannet Sámi.</span></p>
<p><span type="quote">Sámedikki hálddahus jođihuvvo direktevrrain, lea juhkon
fágaossodagaide ja stábii, ja leat sullii 150 jahkebarggu. Sámedikkis
leat gáiddus bargosajit, gos bargit barget ossodagaid ja juhkosiid
rastá. Parlameanttavisti lea Kárášjogas, ja min kántursajit leat
Kárášjogas, Unjárggas, Guovdageainnus, Olmmáivákkis, Gáivuonas, Romssas,
Skániin, Dielddanuoris, Ájluovttas, Hábmeris, Árbordes ja Snoasas.
Bargit sáhttet guossin bargat eará kántorsajiin. Dat váikkuha dasa ahte
bargit oahpásmuvvet Sámi iešguđet guovlluide, ja huksejit gaskavuođaid
ja bargobirrasa ossodagaid, juhkosiid ja kántorsajiid rastá.</span></p>
<p><span type="quote">Ráđđeaddi / seniorráđđeaddi boazodoalus</span></p>
<p>Lea go dus buolli beroštupmi boazodollui ja liikot go bargat hálddašemiin? Mis lea rabas virgi ráđđeaddin / seniorráđđeaddin boazodoalus. Soaitá juste dus dat rivttes beroštupmi ja vuoigŋa bargat min luhtte.</p>
<p>Ealáhus- , kultuvra ja dearvvašvuođaossodaga jođiha ossodatdirektevra ja das leat guokte juhkosa maid guokte juogushoavdda jođihit. Juhkosis leat 10 mielbargi geain lea ovddasvástádus ovdánahttit ja čuovvulit Sámedikki politihka ráhkadan dihte bargosajiid ja sihkkarastit barggaheami ja ássama sámi guovlluin. Juhkosis lea ovddasvástádus hálddašit Sámedikki váikkuhangaskaomiid guovllus, ja ovddasvástádus initieret ja čađahit prošeavttaid ja prográmmaid ovdánahttin dihte ealáhuseallima. Bargobáikin sáhtát válljet Sámedikki kánturbáikkiid gaskkas, gos lea rabas kántorsadji. Álgin farggamusat ja nu go sohppojuvvo.</p>
<p><span type="quote">Barggut</span></p>
<p>Virggi deháleamos barggut leat čatnon Sámedikki boazodoallopolitihka ovddideapmái ja čuovvuleapmái ja Sámedikki dieđáhussii boazodoalu birra. Virggi guovddáš bargu lea doalahit oktavuođa ja gulahallama boazodoalloealáhusain, mii earret eará mielddisbuktá gulahallama ja proseassat regionála ja guovddáš aktevrraiguin ja eiseválddiiguin, ja váikkuhangaskaomiid áššemeannudeami. Areála, plána ja vuoigatvuođaáššiid veardideapmi lea bargu mii maid sáhttá guoskat virgái. Virgái sáhttet maid biddjot barggut smávvaskálá ealáhusovdánahttimiin ja kultuvrii vuođđuduvvon mátkeealáhusain. Virgái sáhttet maiddái biddjot eará barggut mat gullet Sámedikki doibmii . Don gii virgáibiddjot fertet vuordit mátkedoaimmaid barggus.</p>
<p><span type="quote">Gelbbolašvuohta</span></p>
<p>Mii ohcat du geas lea oahppu allaskuvllas/ universitehtas mii vástida mastergráda boazodoalus, ekonomiijas, servodatplánemis, reálafágain ja/dahje juridihkalaš fágain. Jus dus lea unnimus bachelorgráda dahje sullasaš, ja unnimus 5 jagi guoskevaš bargohárjáneapmi mii gullá fágasuorgái sáhtát árvvoštallojuvvot virgái. Guhkes bargohárjáneapmi sáhttá buhttet vejolaš váilevaš formála oahpu . Vásáhusat almmolaš hálddašeamis ja erenoamážit bargu boazodoallo- dahje ealáhusovdánahttimiin lea sávahahtti. Máhttu sámi servodaga, ealáhusovdáneami ja erenoamážit boazodoalu birra deattuhuvvo erenoamážit.</p>
<p><span type="quote">Dákkár persovnnalaš iešvuođat deattuhuvvojit</span></p>
<list><p type="listitem">Dáidu bargat iešheanalaččat ja ulbmillaččat</p>
<p type="listitem">Buorit gulahallan- ja ovttasbargodáiddut</p>
<p type="listitem">Buorre njálmmálaš ja čálalaš ovdanbuktindáidu</p>
<p type="listitem">Geabbil ja smáđáhkes</p>
</list><p>Virgi eaktuda sámegiel njálmmálaš ja áinnas maid čálalaš gelbbolašvuođa.</p>
<p>Sámegielmáhttu lea mearrideaddji mávssolaš ohcciide geain muđui lea ovttalágan gelbbolašvuohta. Eavttohasat geat eai hálddaš sámegiela, leat geatnegahtton čađahit SÁÁL 1 ja 2 eksámena guovtti jagi sisa maŋŋel virgádeami. Dát vástida jahkebealovttadahkii, maid bargoaddi máksá.</p>
<p>Gelbbolašvuođa árvvoštaladettiin deattuhuvvo oahpahus, bargoduogáš, persovnnalaš heiven ja bargomiella virgái. <em type="italic">Mii fállat </em>Min luhtte beasat bargat organisašuvnnas mii joatkevaččat bargá buriid bálvalusaid fállamiin min politihkkáriidda, ovttasbargoguimmiide ja eará geavaheddjiide. Mis lea buorre bargobiras ja ovttasbargat guhtet guimmiideamet sihke iežamet ossodagas ja ossodagaid rastá. Mii rahčat leahkit geabbilat, innovatiiva ja digitálalaččat olahan dihte mihttuideamet. Sámediggi čuovvu stáhtalaš láhka- ja šiehtadusdoaimma. Mii sáhttit earret eará fállat: </p>
<list><p type="listitem">Buriid loatna- ja ealáhatortnegiid Stáda penšuvdnakássas</p>
<p type="listitem">Buohkain geat ásset guovlluin mat ovdal gulle Finnmárkui ja Davvi-Romsii lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai , sii ožžot maiddái sierra vearrogessosa</p>
<p type="listitem">Máškidis bargoáigi ja eará buorit čálgoortnegat</p>
<p type="listitem">Vahkkosaččat sáhttá hárjehallat diimmu bargoáiggis</p>
</list></body></document>
