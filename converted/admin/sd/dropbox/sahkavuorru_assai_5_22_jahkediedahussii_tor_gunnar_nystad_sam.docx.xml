<document xml:lang="sme" id="no_id"><header><title/><genre code="admin"/><author><unknown/></author><wordcount>252</wordcount><conversion_status type="standard"/><availability><license type="standard"/></availability><multilingual/><origFileName>sáhkavuorru áššái 5 22, jahkedieđáhussii, Tor Gunnar Nystad sam.docx</origFileName><parallel_text xml:lang="nob" location="sahkavuorru_assai_5_22_jahkediedahussii_tor_gunnar_nystad_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Čoahkkinjođiheaddji!</p>
<p>Mii plána- ja finánsalávdegottis leat meannudan ášši 5/22 Sámedikki 2021 jahkedieđáhusa oktan rehketdoaluin.</p>
<p>Sámedikki 2021 jahkedieđáhusas leat Sámedikki politihkalaš ja hálddahuslaš doaimmaid birra čađahuvvon maŋimus jagi.</p>
<p>Jahkedieđáhus raportere váldomihtuid ja oassemihtuid čuovvoleami iešguđet fágasurggiin ja bušeahta juolludemiid geavaheami birra.</p>
<p>Dát lea okta áššiin maid Sámediggi jahkásaččat meannuda, ja dieđáhus meannuduvvo maiddái Stuoradikkis.</p>
<p>Čoahkkinjođiheaddji!</p>
<p>Jahki 2021 lea leamaš vel okta earenoamáš jahki, mis lea pandemiija mii ain vuorjá buohkaid miehtá máilmmi.</p>
<p>Pandemiija ja koronadilli leat maid 2021:s čuohcan Sámedikki doaimmaide oalle garrasit. Politihkalaš doaimmat nu go lávdegodde- ja dievasčoahkkimat, lávdegoddemátkkit, joavkočoahkkimat ja nu ain, leat šaddan čađahuvvot digitála vuogádagaid bokte.</p>
<p>Sámediggi lea aŋkke nagodan nuppástuhttit doaimmaidis, go teknologiija ja digitála čovdosat leat čoavdán ollu hástalusaid min čoahkkimiid čađaheamis.</p>
<p>Vaikko leat váldán atnui ođđa teknihkalaš čovdosiid ja ođđa vuogádagaid, de leat mii čađahan čoahkkimiid bures.</p>
<p>Maiddái 2021:s leat pandemiija ja dasa gullevaš njoammunráddjemat čuohcan garrasit sámi servodahkii. Ealáhus- ja kultursuorgi sámi guovlluin leat earenoamážit rahčan maŋimus jagi.</p>
<p>Dieđáhusas sáhttit mii lohkat ahte pandemiijadilli lea leamaš váttis sámi dáiddáriidda ja kulturdoaimmaheddjiide. Ollu šluhttejuvvon doaimmat ja lágideamit leat dagahan ahte máŋga dáiddára ja kulturdoaimmaheaddji árvvoštallet heaitit dahje ráddjet iežaset dáiddalaš doaimmaheami.</p>
<p>Čoahkkinjođiheaddji!</p>
<p>Dát lea duođalaš ášši sámi servodahkii. Dát lea duođalaš sámi deaivvadanbáikkiide. Dát lea duođalaš sámi giellaarenaide. Mii dárbbašit sámi dáiddáriid ja sámi kulturdoaimmaheddjiid jus mis ain galget leat geasuheaddji ja ealli deaivvadanbáikkit ja giellaarenat. Mii dárbbašit bisuhit dan moaddása doaimmain mat mis vel leat, ja dasa lassin dárbbašit mii rekruteret ja movttiidahttit eambbogiid vai dat ollašuvašii.</p>
<p>Čoahkkinjođiheaddji!</p>
<p>Lea duođaid dárbu loktet sámi kultuvrra.</p>
</body></document>
