<document xml:lang="sme" id="no_id"><header><title/><genre code="admin"/><author><unknown/></author><wordcount>239</wordcount><conversion_status type="standard"/><availability><license type="standard"/></availability><multilingual/><origFileName>Joik og samisk musikk sme.docx</origFileName><parallel_text xml:lang="nob" location="joik_og_samisk_musikk_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRD: 377 000,- ru juolluduvvon luohtái ja sámi musihkkii</p>
<p><em type="italic">Sámediggi lea juolludan 377 000,- ruvnno guovtti luohte ja sámi musihka almmuheapmái, ja ruhtadan musihkkavideo. </em></p>
<p>Almmuheamit mat leat ožžon doarjaga leat symfoniija <span type="quote" xml:lang="deu">"Bergebymannen"</span> Roy Alexander Lind bokte ja álbuma <span type="quote" xml:lang="sma">"Gaskeme"</span> Åvla Lifjell bokte. Mienne Music lea ožžon 12 000,- ruvnno musihkkavideo buvttadeapmái.</p>
<p><span type="quote" xml:lang="deu">"Bergebymannen"</span> almmuheapmi oktiibuot 150 000,- ruvnno, lea Sámi Dáiddaráđi guovtti jagaš dáiddárstipeandda boađus. Roy Alexander Lind lea sámi šuokŋadahkki gii geahččaladdá ja ođasmahttá luđiid ja sámi musihka, ja symfoniija lea etnomusihkalaš buvtta mii gievru šuokŋamearrideaddji luođi fámuin.</p>
<p>Álbuma <span type="quote" xml:lang="smj">"Gaskame"</span> oktiibuot 215 000,- ruvnno, lea persovnnalaš álbuma, mii čilge dáiddára dili leahkit gaskkal bonju lullisámi artistan ja vánddardeaddjin norgga servodagas. Musihkka dásse árbevirolaš ja dálá musihkkaovdanbuktima čiekŋalis ruohttasiiguin lullisámi luođis, gielas ja máinnastanvierus.</p>
<p>Oassin sámi artistta Cazoo promoteremis, lea Mienna Music ráhkadan guokte musihkkavideo. Musihkkavideot galget oažžut earáid beroštit sámi musihkas ja sámi guovlluin.</p>
<p>- Illudahttá oaidnit ahte musihkkamáilmmis dáhpáhuvvá olu. Buktagat mat leat ožžon doarjaga dássejit árbevirolaš ja dálá musihkkaovdanbuktima, ja leat buorit doarjjan luođi ja sámi musihka almmuheapmái. Almmuheapmi váikkuha buoret ipmárdussii sihke ođđahutkojuvvon ja árbevirolaš sámi musihkkii", dadjá sámediggeráđđi Maja Kristine Jåma (NSR).</p>
<p>Juolludeamit juolluduvvojit ortnegis Luohti ja sámi musihkka.</p>
<p><em type="italic">Gažaldagaid dahje jearahallama addá sámediggeráđđi Maja Kristine Jåma (NSR), +47 47 24 23 66, maja.kristine.jama@samediggi.no </em></p>
<p><em type="italic">Luođi ja sámi musihka doarjjaortnega juolludemiid oktiigeassu: </em></p>
<p>215 000,- ruvnno Åvla Lifjellii álbuma <span type="quote" xml:lang="sma">"Gaskeme"</span> almmuheapmái</p>
<p>150 000,- ruvnno Roy Alexander Lindii symfoniija <span type="quote" xml:lang="deu">"Bergebymannen"</span> almmuheapmái</p>
<p>12 000,- ruvnno Mienna Musicii musihkkavideo buvttadeapmái.</p>
</body></document>
