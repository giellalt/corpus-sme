<document xml:lang="sme" id="no_id"><header><title/><genre code="admin"/><author><unknown/></author><wordcount>364</wordcount><conversion_status type="standard"/><availability><license type="standard"/></availability><multilingual/><origFileName>Rådgiver i kommunikasjonsavdelingen sme.docx</origFileName><parallel_text xml:lang="nob" location="radgiver_i_kommunikasjonsavdelingen_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Lea go dus stuora beroštupmi gulahallamii mediai ja sosiála mediaide? Liikotgo leat veahkkái ja seammás leat jállu ja sáhkkái? Sámedikkis lea dál okta dain gelddoleamos virggiin rabas, gulahallan Sámis.</p>
<p><em type="italic">Ráđđeaddi gulahallanossodagas </em></p>
<p><em type="italic">Virggi birra: </em></p>
<p>Mis lea ráđđeaddi virgi rabas min gulahallanossodagas ja seammát don leat min ođđa bargoustit. Gulahallanossodagas eai leat beaivvit ovttalágánat, ja don boađat vásihit máŋggabealálaš bargguid. Bargu lea máŋggabealat ja ráđđeaddin leat don guovddášsadji gaskal ossodagaid ja juhkosiid.</p>
<p>Gulahallanossodagas leat politihkkarat, hálddahus ja fágaossodagat main lea ovddasvástádus gulahallamin, čállit kronihkaid ja preassadieđáhusaid, ovddasvástádus sosiála medias ja veahkehit mediagieđahallamiid ja mediahárjehallamiid. Gulahallanossodagas beasat bargat áŋgiris ja čeahpes bargoustibiiguin geat leat čeahpit čállimis, filbmemis, govvemis ja gaskkusteamis.</p>
<p>Gulahallanossodat bargá ráđđeaddimiin ja gaskkusta olgomáilbmái mearrádusaid mat dáhkkojit Sámedikkis, preassadieđáhusaiguin ja produkšuvnna sisdoaluiguin iežas ruovttusiidui ja sosiála mediaide.</p>
<p>Virggi bargosaddji lea dievasčoahkkinvisttis Kárášjogas.</p>
<p>Álgin virgái lea Guovvamánu 1.beaivvi 2023.</p>
<p><em type="italic">Barggut: </em></p>
<p>Gulahallanossodaga ovddasvástádus lea gulahallan ja dieđuid gaskkusteapmi Sámedikki bargguid birra.</p>
<list><p type="listitem">Gulahallanfágalaš ráđđeaddi politihkalaš jođiheaddjái ja organisašuvnnaide muđuige</p>
<p type="listitem">Fállat áššiid mediai ja mediagieđahallamii</p>
<p type="listitem">Sisdoalu produkšuvdna ja almmuhit neahttasiidduide ja sosiálamediaide</p>
<p type="listitem">Čállit kronihkaid ja sáhkavuoruid politihkalaš jođiheaddjái</p>
<p type="listitem">Hábmet gulahallanstrategiijaid ja kampánjjaid ovttas fágaossodagaiguin</p>
<p type="listitem">Eará gulahallanbarggut</p>
</list><p>Dus boahtá leat ovddasvástádus gokčat kampánjjaid, doaluid ja semináraid mediai. Don boađat maid ollu bargat mediahárjehallamiin ja mediagieđahallamiin ovttas politihkkariiguin. Beasat maid bargat Sámedikki kanálaiguin sosiála mediain, das dus lea ovddasvástádus álmmuhit sáhkavuoruid, vástidit dieđáhusaid, viežžat statistihka ja gulahallat álbmogiin.</p>
<p><em type="italic">Gelbbolašvuohta: </em></p>
<p>Virgái ohcat du geas lea alitoahppu allaskuvllas dahje universitehtas ovddemusat masterdásis, ovddemuš fágasurggiin čatnon gulahallamii dahje journalistihkkii. Jus dus lea unnimus bachelorgráda dahje sullasaš, ja unnimus 5 jagi guoskevaš bargohárjáneapmi mii gullá fágasuorgái sáhtát árvvoštallojuvvot virgái. Guhkes bargohárjáneapmi siskkobealde gulahallama dahje journalistihka sáhttá buhttet vejolaš váilevaš formála oahpu .</p>
<p>Dus lea buorre hárjáneapmi teakstačállimis, govvemis, filbmemis, redigeremis ja hárjáneapmi mearrediđolaš gulahallamis sosiála mediain. Dus leat maid buorit gaskkustanattáldagat ja máhtát bargat iešheanalaččat ja ulbmillaččat iežat barggus. Don fertet leat jállu ja duostil, ja duosttat váldit iežas saji doppe gos orru lunddolažžan. Don fertet maid liikot bargat bargobirrasis gos lea hušša ja barggut fertejit čovdojuvvot jođánit ja doaimmalaččat.</p>
<p>Mii gáibidit ahte máhtát sámegiela ja dárogiela, sihke njálmmálaččat ja čálalaččat. Don fertet maid hálddašit eŋgelasgiela njálmmálaččat ja čálalaččat. Dat gii virgái biddjo, sus ferte leat máhtolašvuohta sámi servodatdiliid birra ja buorre ipmárdus politihkalaš proseassaide.</p>
</body></document>
