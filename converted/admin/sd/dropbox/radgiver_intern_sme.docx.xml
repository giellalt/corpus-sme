<document xml:lang="sme" id="no_id"><header><title/><genre code="admin"/><author><unknown/></author><wordcount>381</wordcount><conversion_status type="standard"/><availability><license type="standard"/></availability><multilingual/><origFileName>Rådgiver intern sme.docx</origFileName><parallel_text xml:lang="nob" location="radgiver_intern_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ráđđeaddi - Kultuvra - Siskkáldas almmuheapmi <em type="italic">Rabas virggi </em>Sámedikki ealáhus- , kultuvra ja dearvvašvuođaossodaga jođiha ossodatdirektevra ja das leat golbma juogusjođiheaddji. Rabas virgi gullá kulturjuhkosa vuollai. Juhkosis leat 10 bargi. Ossodagas lea rabas bistevaš virgi ráđđeaddin kulturjuhkosis. Virggi bargu lea čatnon earret eará áššemeannudeapmái, váikkuhangaskaoapmeortnegiid hálddašeapmi ja kulturásahusaid čuovvuleapmi. Virgi lea seammás rabas, ja sávvat álgima farggamusat. Bargobáiki lea okta Sámedikki kánturbáikkiin, gos lea rabas kántorsadji. <em type="italic">Barggut </em>Virggi deháleamos barggut leat: </p>
<list><p type="listitem">Áššemeannudeapmi ja váikkuhangaskaoapmeortnegiid hálddašeapmi čatnon kultuvrii Sámedikkis.</p>
<p type="listitem">Kulturásahusaid ja -organisašuvnnaid čuovvoleapmi maid Sámediggi ruhtada.</p>
<p type="listitem">Dasto politihkkaovddideapmi ja guovddáš fágaduovdagiid -čuovvoleapmi čatnon Sámedikki bargui kultursuorggis.</p>
</list><p>Virgái sáhttet maiddái biddjot eará barggut mat gullet Sámedikki doibmii . <em type="italic">Gelbbolašvuohta </em>Virgái háliidivččiimet olbmo geas lea oahppu bachelordásis servodatfágalaš fáttáid siskkobealde. Eará bachelorgráda fágasurggiin čatnon kultursektorii dahje sullasaš buriin gelbbolašvuođain fágasuorggi siskkobealde leat maid relevánta. Vásáhusat kulturásahusain dahje kulturásahusaid čuovvuleamit , ja/dahje almmolaš hálddašeapmi kultuvrra siskkobealde deattuhuvvo. Máhtolašvuohta sámi kulturásahusaid ja sámi servodatdiliid birra deattuhuvvo, ja hárjáneapmi almmolaš hálddašeamis . <em type="italic">Dákkár persovnnalaš iešvuođat deattuhuvvojit </em></p>
<list><p type="listitem">Návccat bargat iešheanalaččat , beaktilit ja struktuvrralaččat</p>
<p type="listitem">buorit ovttasbargo- ja gulahallannávccat</p>
<p type="listitem">Buorre njálmmálaš ja čálalaš ovdanbuktinnákca</p>
<p type="listitem">Geabbil ja smáđáhkis</p>
</list><p>Sámegielmáhttu lea mearrideaddji mávssolaš ohcciide geain muđui lea ovttalágan gelbbolašvuohta. Eavttohasat geat eai hálddaš sámegiela, leat geatnegahtton čađahit SÁÁL 1 ja 2 eksámena guovtti jagi sisa maŋŋel virgádeami. Dát vástida jahkebealovttadahkii, maid bargoaddi máksá.</p>
<p>Gelbbolašvuođa árvvoštaladettiin deattuhuvvo oahpahus, bargoduogáš, persovnnalaš heiven ja bargomiella virgái.</p>
<p><em type="italic">Bálká- ja bargoeavttut </em>Virgi bálkáhuvvo Stáhta regulatiivva mielde virgekodas 1434 ráđđeaddi dahje 1364 seniorráđđeaddi, vuolgá ohcci bargohárjáneamis ja gelbbolašvuođas. </p>
<list><p type="listitem">Bálkkás gessojuvvo 2 % Stáhta penšuvdnakássii .</p>
<p type="listitem">Buorit loatna- ja ealáhatortnegat Stáda penšuvdnakássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai , sii ožžot maiddái sierra vearrogessosa.</p>
<p type="listitem">Máškidis bargoáigi ja eará buorit čálgoortnegat</p>
</list><p>Min mielas lea searvadahttin ja eatnatgeardáivuohta fápmu. Mii háliidit mielbargiid iešguđetlágan gelbbolašvuođain, fágaovttastagain, eallinvásáhusain ja perspektiivvain dagahit vel buoret dahkamuščoavdima. Mii láhčit dili mielbargiide geat dan dárbbašit. Guoskevaš láhčin sáhttet ovdamearkka dihte leahkit teknihkalaš veahkeneavvut, viessogálvvuid heiveheapmi dahje bargovugiid earáhuhttin. Sámediggi ávžžuha gelbbolaš evttohasaid ohcat, vaikke makkár agis, sohkabealis, našuvnnas dahje etnalaš duogážis, doaimmashehttejuvvon dahje váilevaš CV. Sámediggi lea IA-doaimmahat Čáhkkilis bargodili , dg . Inkluderende Arbeidsliv ( IA ) , ja deattuha bargodiliid láhčima juohke bargái . Bargiid virgádeapmi gustovaš lágaid , njuolggadusaid ja šiehtadusaid vuođul . Virggis lea 6 mánu geahččalanáigi</p>
</body></document>
