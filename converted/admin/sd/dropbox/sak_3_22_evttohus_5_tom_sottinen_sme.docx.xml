<document xml:lang="sme" id="no_id"><header><title/><genre code="admin"/><author><unknown/></author><wordcount>180</wordcount><conversion_status type="standard"/><availability><license type="standard"/></availability><multilingual/><origFileName>sak 3 22 Evttohus 5 tom sottinen sme.docx</origFileName><parallel_text xml:lang="nob" location="sak_3_22_evttohus_5_tom_sottinen_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikki doaibmabijut negatiivvalaš servodat- ja ealáhusovddideami easttadeamis Bargiidbellodat vuorjašuvvá ássan- ja ealáhusovddidemiin Nuorta-Finnmárkkus. Logut Memon-almmuhusas nr. 135/2021 muitalit ahte olmmošlohku Čáhcesullo, Várggáid, Báhcavuona ja Unjárgga gielddain lea beliin njiedjan maŋimus 60 jagis. Dál orrot 12 000 olbmo dáin gielddain, ja vurdojuvvo namuhuvvon raportta mielde ahte olmmošlohku njiedjá ain eanet jagi 2050 rájes, ja 2100 lea vel beliin njiedjan otná loguid ektui.</p>
<p>Raportta evttoha muhtin doaibmabijuid jorgalandihte dán negatiivvalaš ássantreanda. Jus dát guovlu galgá lihkostuvvat áŋgiruššamiin oažžut olmmošlogu loktanit, de dárbbašuvvo politihkalaš dáhttu ja čađahanfápmu buot politihkalaš lávddiin.</p>
<p>Bargiidbellodaga mielas lea dehálaš ahte Sámediggi váldá stuorit oasi servodatovddasvástádusas sihkkarastindihte ássama dáin sámi guovlluin. Vaikko Sámedikkis leat ráddjejuvvon váikkuhangaskaoamit geavahussii, de ferte Bargiidbellodaga mielas leat vejolaš geahččat sáhttá go daid atnit eanet ulbmillaččat olahandihte bohtosiid maid sávvá. Sámedikkis lea maid váikkuhanfápmu guovddáš eiseválddiid ektui politihkalaš mearrádusaid bokte ja konsultašuvnnaid bokte. Vuođđun biriid ja oadjebas gielddalaš fálaldagaide lea dan duohken ahte regiovnnas orrot olbmot.</p>
<p>Bargiidbellodat evttoha danin ođđa ášši:</p>
<p>Sámediggi bivdá Sámediggeráđi ovddidit dievasčoahkkimii ášši mas čielggadit makkár doaibmabijuid ja váikkuhangaskaomiid sáhttá geavahit mat nannejit ássan- ja ealáhusovddideami sámi guovlluin, nu go Nuorta-Finnmárkkus.</p>
</body></document>
