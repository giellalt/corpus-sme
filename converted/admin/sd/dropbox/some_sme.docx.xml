<document xml:lang="sme" id="no_id"><header><title/><genre code="admin"/><author><unknown/></author><wordcount>139</wordcount><conversion_status type="standard"/><availability><license type="standard"/></availability><multilingual/><origFileName>SoMe sme.docx</origFileName><parallel_text xml:lang="nob" location="some_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámedikki presideanta Silje Karine Muotka searvvai odne Sámi allaskuvlla 2022/2023 oahppojagi rahpamii, gos son maid buvttii dearvvuođaid. Son logai háliidit rámidit Sámi allaskuvlla, go allaskuvla lea árat go eanaš eará ásahusat geavahišgoahtán teknologiija gáiddusoahpu várás, buorrin studeanttaide birra Sámi geat eai álo sáhte searvat fysalaččat oahpahussii. – Go pandemiija de bođii, de lei Allaskuvla gearggus láhčit buorre bargovejolašvuođaid sihke studeanttaide ja bargiide. Presideanta maid logai ahte mii leat buohkat oahppan ahte ii mihkkege lea viissis boahtteáiggi birra, ja dán ođđa áiggis de leat mii ožžon dehálaš muittuhusa dál go ieš birgen lea šaddan fas bivnnut máilmmis, de čájehuvvo ahte min árvvut leat fas áigeguovdilat ja dehálačča boahtteáigái. – Maiddái min eallinvuohki, mas birgejupmi lea guovddážis, vuot beaggimen servodatdigaštallamiin. Dát muitala midjiide buohkaide ahte buorit árvvut mat váldet vuhtii luonddu lea agálaččat áigeguovdilat, ja dat vuhtto bures Sámi allaskuvlla oahppofálaldagas.</p>
</body></document>
