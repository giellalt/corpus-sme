<document xml:lang="sme" id="no_id"><header><title/><genre code="admin"/><author><unknown/></author><wordcount>274</wordcount><conversion_status type="standard"/><availability><license type="standard"/></availability><multilingual/><origFileName>PRM fosterbarns sme.docx</origFileName><parallel_text xml:lang="nob" location="prm_fosterbarns_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Ovttasbarggu bokte háliidit nannet sámi biebmománáid vuoigatvuođaid</p>
<p><em type="italic">Sámediggeráđđi ja </em><em type="italic">Fosterhjemforeningen </em><em type="italic">(sámegillii </em><em type="italic">biebmo </em><em type="italic">ruovttusearvi </em><em type="italic">) leat álgán hábmet ovttasbargošiehtadusa. </em></p>
<p>Bearjadaga guovvamánu 25.b. deaivvai sámediggeráđđi Runar Myrnes Balto Norsk Fosterhjemforeningain ja Finnmark Fosterhjemforeningaiin digaštallat movt Fosterhjemforeningen ja Sámediggi sáhttet ovttasbargat oažžut eanet riektesihkkarvuođa sámi mánáide biebmoruovttufuolahusas.</p>
<p>- Lea dehálaš ahte mii sihke kártet gos sámi mánát leat ja ráhkadit oktasaš prošeavttaid mat leat relevánta sámi mánáid riektesihkkarvuhtii ja geavaheaddjisearvamii biebmoruovttufuolahussii, lohka sámediggeráđđi Runar Myrnes Balto (NSR).</p>
<p>Biebmoruovttumánát leat dego eará mánát, muhto sis lea lossa liigenoađđi guoddit vel. Mánáide ja nuoraide lea iešalddis gáibideaddji fárret ođđa bearrašii, ja danne erenoamáš dehálaš ahte besset doalahit iežaset identitehta, giela ja kultuvrra.</p>
<p>Sámediggi ja Fosterhjemforeningen (biebmoruovttusearvi) soabadeigga ráhkadit ovttasbargošiehtadusa, ja váldoprinsihpa ahte eat galgga iežamet eamiálbmoga giehtadallat heajubut go eará mánáid geat orrot Norggas.</p>
<p>-Norga rihkku sihke iežas mánáidsuodjalanlága ja ON:a olmmošvuoigatvuođaid jus eat bearráigeahča ahte sámi mánát geat bajásšaddat biebmoruovttuin fuolahit iežaset giela, kultuvrra ja identitehta, lohka Norsk Fosterhjemsforening:a váldočálli Tone Granaas.</p>
<p>Sámediggi ja Fosterhjemforeningen soabadeigga maid ovttasbargat kártemiin gos sámi mánát leat, lassi geavaheaddjisearvama sámi mánáide, váhnemiidda ja fuollaváhnemiidda, ja juohkit dieđuid goabbat guoimmiska birra ja ráhkadit relevánta deaivvadansajiid oasálaččaide ja konferánssaid sámi giela, kultuvrra ja identitehta fáttá birra biebmoruovttofuolahussii.</p>
<p><em type="italic">Oktavuohta : </em></p>
<p><em type="italic">Sámediggeráđđi </em><em type="italic">Runar Myrnes Balto </em><em type="italic">, t </em><em type="italic">lf 977 73 </em><em type="italic">778 </em><em type="italic">, e- </em><em type="italic">poasta: </em><em type="italic">runar.myrnes.balto@samediggi.no </em></p>
<p xml:lang="nno"><em type="italic">Norsk </em><em type="italic">Foste </em><em type="italic">r </em><em type="italic">hjemforenin </em><em type="italic">g </em><em type="italic">váldočálli </em><em type="italic">Tone Granaas </em><em type="italic">, t </em><em type="italic">lf: 456 64 </em><em type="italic">746 </em><em type="italic">, e- </em><em type="italic">po </em><em type="italic">a </em><em type="italic">st </em><em type="italic">a </em><em type="italic">: </em><em type="italic">tone@fosterhjemsforeningen.no </em></p>
<p><em type="italic">Govas: </em></p>
<p><em type="italic">Ovdd </em><em type="italic">emusas </em><em type="italic">: Sámediggeráđđi Runar Myrnes Balto ja </em><em type="italic">Norsk </em><em type="italic">Fosterhjemforening:a </em><em type="italic">váldočálli Tone Granaas. </em></p>
<p><em type="italic">Gurut bealde: Anne Toril Eriksen Balto ja Lisbeth Vesterheim Skoglund Sámedikkis, Tove Iren Johnsen, Tone Helen Riise ja Trine Stav Rushfeldt Finnmark </em><em type="italic">Fosterhjemforeninga </em><em type="italic">stivrras. </em></p>
</body></document>
