<document xml:lang="sme" id="no_id"><header><title/><genre code="admin"/><author><unknown/></author><wordcount>165</wordcount><conversion_status type="standard"/><availability><license type="standard"/></availability><multilingual/><origFileName>Ášši 006-22 - Mearkkašupmi 3, Ole-Henrik B. Lifjell_sam.docx</origFileName><parallel_text xml:lang="nob" location="assi_006-22_-_mearkkasupmi_3_ole-henrik_b._lifjell.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Riikkaidgaskasaš bensiidna- ja dieselhattit leat loktanan sakka maŋimuš áiggiid ja maŋimuš vahku áigge. Oljohaddi stivre bensiidnahatti, ja gássahaddi stivre elrávdnjehatti. Jus Ruošša gidde gássabohcci Eurohpái, de ii oktage dieđe man ollu elrávdnjehaddi goargŋu. Dát váikkuha garrasit sihke eanandoalu ja eará vuođđoealáhusaid ekonomiijii, main juo ovdalaččas lea unnán sisaboahtu. Dasto lea maiddái duohtavuohta dat, ahte Norga vel dábálaš jagiid áiggege ferte importeret viđadasoasi riikka gordnedárbbus. Okta dain máilmmi stuorámus gordnebuvttadeddjiin lea Ukraina, ja eará gordneeksportariikkat leaba Ruošša ja USA. Lea áigi ahte mii ieža hukset iežamet gordnerájuid, nu ahte sihkkarastit iežamet ja leat ráhkkanan ráfehis áiggiide. Sámedikki dievasčoahkkin atná dehálažžan dan, ahte sámediggeráđđi lokte maŋimuš áiggi ovdáneami nugo elrávdnje-, bensiidna- ja dieselhattiid, ja lassáneaddji biebmosihkarvuođadárbbu eanandoallošiehtadallamiin. Sámedikki dievasčoahkkin mielas lea áigi duođaid lasihit ja loktet eanandoalu sisaboađuid ja gánnihahttivuođa, nu ahte eanet boanddat birgejit, ja ahte eambbosat áŋgiruššet diekkár dehálaš ealáhusas. Lea dehálaš ahte eanandoallu ja eará vuođđoealáhusat, maiddá elrávdnje-, boaldámuš- ja guohtunroasut garrasit váikkuhit, cevzet ráfehis dilis mas mii leat dál, sihke Eurohpás ja máilmmis.</p>
</body></document>
