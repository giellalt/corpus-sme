<document xml:lang="sme" id="no_id"><header><title/><genre code="admin"/><author><unknown/></author><wordcount>200</wordcount><conversion_status type="standard"/><availability><license type="standard"/></availability><multilingual/><origFileName>konferanse kulturarv sme.docx</origFileName><parallel_text xml:lang="nob" location="konferanse_kulturarv_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Konferánsa sámi ávnnaskeahtes kulturárbi birra </em></p>
<p xml:lang="smn"><em type="italic">Báiki: Troandin - Ringve Musikkmuseum, Mist </em></p>
<p><em type="italic">Áigi: Skábmamánu 3.-4.b., lunššas lunšii. </em></p>
<p>Konferánsa álgá duorastaga skábmamánu 4.b. dii. 12.30, (lunša 11.30-12.30) ja loahpahuvvo borademiin bearjadaga skábmamánu 4.b. dii. 13.00.</p>
<p>Konferánssa mihttu lea ipmárdusa ja dihtomiela sámi eahpeávnnaslaš kulturárbbi birra lasihit ceavzilis ovdáneami vuolggasajis. Fágalaš sáhkavuoruid ja digaštallamiid bokte galgá konferánsa váikkuhit čiekŋalis digaštallamii suodjaleami ja máhtolašvuođa, árbevieruid ja geavahusa joatkimii Sámis. Siviilaservodat lea iešalddis vuolggasadji máhtu ja geavahusa joatkimii, ja mii áigut bovdet guovddáš aktevrraid ja institušuvnnaid digaštallat makkár mekanismmat dat hehttejit ja ovddidit eamiálbmotmáhtu joatkašuvvama ja máhttojuohkima. Mihttu lea ovdánahttit buriid strategiijaid sihkkarastin dihte ahte dehálaš máhttu joatkkašuvvo boahtte bulvii.</p>
<p>Konferánssain háliidit čuvget iešguđetlágan vugiid suddjet ja joatkit máhtu ja geavahusa, ja suokkardit suodjalanbarggu hehttehusaid, addin dihte buori vuođđogelbbolašvuođa joatkit bargguin loktet sámi dáidaga ja kultuvrra. Mihttun lea maid láhčit dili eanet máhtolašvuođahuksemii barggu birra 2003-konvenšuvnnain iešguđetlágan aktevrraid gaskkas Sámis.</p>
<p>Konferánsa lea ovttasbargu gaskkal Norgga Sámedikki ja Norsk Kulturråd gos leat Ruoŧas ja Suomas oasseváldit mielde. Sámi rádjerasttideaddji barggu mearkkašupmi lea ovddiduvvon dego dehálaš eaktun geavahusa, árbevieru, giela ja máhtu joatkimii Sámis - juoga mii lea deattuhuvvon olu oktavuođain maŋemus jagiid.</p>
<p>Konferánsa rávdjejuvvo.</p>
<p>Dieđihanskovi ja dieđuid idjasaji birra gávnnat dás.</p>
<p>Eanet dieđut Kulturráđi neahttasiiddus. https://www.kulturradet.no/immateriell-kulturarv</p>
</body></document>
