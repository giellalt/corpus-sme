<document xml:lang="sme" id="no_id"><header><title/><genre code="admin"/><author><unknown/></author><wordcount>646</wordcount><conversion_status type="standard"/><availability><license type="standard"/></availability><multilingual/><origFileName>Duodji næringsavtale sme.docx</origFileName><parallel_text xml:lang="nob" location="duodji_naeringsavtale_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Duoji ealáhusšiehtadus 01.01.2023 – 31.12.2023</p>
<p>Duodjeealáhusa váldošiehtadusa olis njukčamánu 29.b. 2005, lea Sámediggi, Sámiid duodji ja Duojáriid ealáhussearvi dahkan čuovvovaš ealáhusšiehtadusa duodjái 2023:i ođđajagemánu 1.b. 2023 rájes juovlamánu 31.b. 2023 rádjái.</p>
<p><em type="italic">1. Ekonomalaš rámma šiehtadusjahkái 2023 </em></p>
<p>Evttohuvvo 7,1 miljon ruvdnosaš rámma juolludemiide sámediggebušeahta bokte duoji ealáhusšiehtadussii 2023 várás.</p>
<p>Várrejumi sáhttá atnit investeremii ja ovdánahttindoaimmaide; mas maiddái lea mielde álggahandoarjjaortnet, konsuleantaveahkki ja DBS-doaibmabidju, márkanheiveheapmi/ márkanfievrredeapmi, duodjestipeanda, duodjekursa, oktasaš duodjebajit, doaibmadoarjja, čálgoortnegat ja fága- ja ekonomalaš lávdegottit. Dasa lassin juolluduvvo njuolggodoarjja beroštupmeorganisašuvnnaide Sámiid duodjái ja Duojáriid Ealáhussearvái.</p>
<p>Sámediggeráđđi mearrida dárkileappot ortnega njuolggadusaid.</p>
<p><em type="italic">2 Ealáhusšiehtadusa fápmuibidjan </em></p>
<p>Dán jagi ekonomalaš šiehtaduvvon rámma ja dan juohkin gusto bušeahttajahkái 2023. Ruhtajuolludeamit váldojit fárrui stáhtabušehttii dábálaš lági mielde. Eaktuduvvo ahte Sámedikki dievasčoahkkin duodješiehtadusa meannudeamis addá sámediggeráđđái válddi álggahit doaibmabijuid šihttojuvvon duoji ealáhusšiehtadussii, mat gusket jagi 2023 juolludusaide.</p>
<p><em type="italic">3 Mihttomearri 2023 ealáhusšiehtadusas </em></p>
<p>Bealit galget šiehtadallat dađistaga ealáhusšiehtadusa duodjái doaibmabijuiguin, maid ulbmilin lea ovddidit ealáhusa daid politihkalaš mihttomeriid ja ealáhusa njuolggadusaid mielde maid Sámediggi áiggis áigái mearrida, vrd váldošiehtadusa § 2. Dan oktavuođas čujuhuvvo Sámedikki dieđáhussii duoji birra dego ealáhussan (2018). Duodji lea okta oassi sámi kulturárbbis ja lea sámiid árbevirolaš giehtaduodjegelbbolašvuohta. Duodji lea fága, kultuvra ja ealáhus, dasa lassin go duodji riggudahttá sámi identitehta, iešdovddu ja sámi giela. Duodji lea kulturguoddi ealáhus mas lea stuorra mearkkašupmi sámi gielaide, kultuvrii ja sámi ealáhusovddideapmái. Deaŧalaš lea sihkkarastit ahte duodji eallá sihke kultuvran ja ealáhussan. Duodji lea maiddái identitehtahuksejeaddji oassi sámi servodagas.</p>
<p>Sámedikkis lea bajimuš mihttomearrin ovddidit duoji boahtteáigái čujuheaddji ja geasuheaddji ealáhussan. Iežas dujiid eanet vuovdin stuorát márkaniidda lea guovddážis Sámedikki áŋgiruššamis. Dainna oaivvilduvvo ahte duodjeealáhus sáhttá heivehit ealáhusa rievdadusaide ja hástalusaide, ja ahte profešuvnnalitehta, sisaboahtu ja gánnáhahttivuohta ealáhusas buorránit.</p>
<p><em type="italic">4 Váikkuhangaskaoamit čatnon iešguđet poasttaide </em></p>
<p>4.1 Investeremat ja ovddidandoaimmat Várrejuvvo 1 200 000 ru investeremiidda ja ovddidandoaimmaide; mas maiddái lea mielde álggahandoarjjaortnet ja DBS-doaimmat. Sáhttá oažžut gitta 50 % doarjaga dohkkehuvvon golahusrámmas. Buvttaovddideami oktavuođas sáhttá váldit mielde gitta 15 000 ruvdnosaš birgengoluid mánnui. Stuorámus doarjja ohcciide lea 500 000 ru.</p>
<p>Sierranjuolggadusat álggahandoarjjaortnegii: Álggahandoarjja sáhttá gitta 75% dohkkehuvvon gollorámmas ja eanemusat 200 000 ru.</p>
<p>4.2 Márkanheiveheapmi/ márkanfievrredeapmi Várrejuvvo 500 000 ru márkanheiveheapmái/ márkanfievrredeapmái. Ruhta sáhttá atnot duoji profileremii, márkanfievrredeapmái, gálvomearkahuksemii ja vuovdinbeavddi goluide/ meassu-divvagiidda. Sáhttá oažžut gitta 60 % doarjaga dohkkehuvvon gollomeroštallamiin. Ortnega ulbmiljoavku leat duodjefitnodagat, duodjeorganisašuvnnat dahje eará aktevrrat mat váikkuhit ealáhusovdánahttima duodjeealáhusas.</p>
<p>4.3 Duodjestipeanddat Várrejuvvo 210 000 ru duodjestipendii. Joatkkaskuvlla ohppiide geat lohket Jo1 Design ja giehtaduodji dahje Jo2 Design ja giehtaduodji, go duojis lea váldooassi prográmmafágain sáhttá juolluduvvot 15 000 ru . Sullasaš guoská Norgga studeanttaide geat olles áigge lohket duoji Sámij åhpadusguovdásjis. Studeanttaide duoji bachelor- ja masterdási oasseáiggi 30 oahppočuoggá eanemusat 15 000 ru, ollesáiggi 60 oahppočuoggá eanemusat 25 000 ru. Stipeanda lea olles skuvlajahkái/ oahpahusjahkái. 4.4 Duodjekurssat Várrejuvvo 110 000 ru duodjekurssaide. Sáhttá oažžut gitta 75 % doarjaga dohkkehuvvon gollomeroštallamiin.</p>
<p>4.5 Duodjebájit Várrejuvvo 190 000 ru oktasaš duodjebájiide. Oktasaš duodjebájiide sáhttá juolluduvvot gitta 50% dohkkehuvvon gollorámmas ja eanemusat 50 000 ru. Nu olu duojárat go vejolaš galget beassat oktasaš duodjebájiide maid Sámediggi lea ruhtadan. Duodjesearvvit sáhttet ohcat ortnegii.</p>
<p>4.6 Doaibmadoarjagat Várrejuvvo 2 800 000 ru doaibmadoarjagii. Ortnega vuođđun lea gávpejohtu iežas buvttaduvvon dohkkehuvvon duojis 2022:s. Ulbmiljoavku leat duojárat geat eavttuid ollašuhttet. Čuovvovaš meroštallannjuolggadusat gusket doaibmadoarjagii:</p>
<list><p type="listitem">Ovttaolbmodoaibma ja oasusdoalut: Addo 45 % doarjja iežas buvttaduvvon dohkkehuvvon duojis. Stuorámus doarjja lea 170 000 ru.</p>
</list><p><span type="quote">4.7 Čálgoortnegat
Várrejuvvo 50 000 ru čálgoortnegiidda.- Váhnenruhta ovttaolbmodoibmii
Dát lea ohcanvuđot ortnet mánnáoažžundoarjagiin mii lea 30 000 ru
váhnemiidda geat leat sisačálihuvvon duodjeregisterii. Rádji goas
váhnenruđa sáhttá oažžut, lea 5G.- Buohcciruhtaortnet ovttaolbmodoaimmaide
Lassebálkkašumi máksinmáhcahanortnega čađaheami várás Álbmotodjui vai
buohcanruđat lassánit 100 % penšuvdnaaddi sisaboađus 17. beaivve rájes.
Lassebálkkašupmi lea 3,1 % jahkeboađus.4.8 Organisašuvdnadoarjagat
Oasálaččat várrejit gitta 1 310 000 ru rádjai Sámi Duoji Riikkasearvái
ja gitta 630 000 ru Duojáriid ealáhussearvái. 4.9 Fága- ja ekonomiijalávdegoddi
Šiehtadusbealit várrejit 100 000 ru gokčat fága- ja ekonomalaš
lávdegotti goluid, mas maiddái leat mielde vejolaš golut čatnon
ekonomalaš raportii.</span></p>
<p>Kárášjohka/ Karasjok 29.09.2022</p>
<p xml:lang="nob">Ole-Anders Turi Berit Mienna Marit Graven</p>
<p>Sámediggi Sámiid Duodji Duojáriid Ealáhussearvi</p>
</body></document>
