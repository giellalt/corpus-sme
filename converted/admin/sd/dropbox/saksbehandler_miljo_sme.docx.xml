<document xml:lang="sme" id="no_id"><header><title/><genre code="admin"/><author><unknown/></author><wordcount>222</wordcount><conversion_status type="standard"/><availability><license type="standard"/></availability><multilingual/><origFileName>Saksbehandler miljø sme.docx</origFileName><parallel_text xml:lang="nob" location="saksbehandler_miljo_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Áššemeannudeaddji - Biras- ja areálaplánaáššit </em></p>
<p>Sámedikki kulturmuitu, areála ja birasossodagas lea rabas bistevaš vigi áššemeannudeaddjin areála ja birasjuhkosis.</p>
<p>Bargobáiki lea okta Sámedikki kánturbáikkiin, gos lea rabas kántorsadji.</p>
<p>Sámedikki ovddasvástádus ja bargu kulturmuitosuodjalusas, areálas- ja resursahálddašeamis vuolgá sámi álbmoga vuhtiiváldimis ja das huksejuvvon mandáhta . Beaivválaš barggus lea maid ovddasvástádus fágasuorggi iešguđetlágan lágain, guovddážis dás lea plána- ja huksenláhka.</p>
<p>Kulturmuitu, areála ja birasossodagas leat golbma juhkosa:</p>
<list><p type="listitem">Areála ja birasjuogus</p>
</list><list><p type="listitem" xml:lang="est">Vistesuodjalus- ja kultureanadatjuogus</p>
<p type="listitem" xml:lang="est">Kulturmuitojuogus</p>
</list><p><em type="italic">Barggut </em></p>
<p>Virggi deháleamos barggut:</p>
<list><p type="listitem">Áššemeannudeapmi, ráđđeaddin ja politihkkaovddideapmi mii gullá servodatplánemii ja areálahálddašeapmái.</p>
<p type="listitem">Doallat oktavuođa ja ovttasbargat guovddáš, regionála ja báikkálaš eiseválddiiguin, sámi institušuvnnaiguin, beroštupmeorganisašuvnnaiguin ja báikegottiiguin.</p>
</list><p>Bargosuorgi sáhttá áiggi vuolde rievdat, ja virgái sáhttet maid biddjot eará barggut mat gullet Sámedikki doibmii.</p>
<p><em type="italic">Gelbbolašvuohta </em></p>
<p>Mastergráda dahje sullasaš mii gullá plánafága / servodatdiehtaga oahpahussii. Bargoduogáš stuorit plána- ja čielggadanbarggus lea ovdamunnin. Árvvoštallamii sáhttet váldot kandidáhtat main unnimus bachelorgráda dahje sullasaš, ja unnimus 5 jagi guoskevaš bargohárjáneapmi mii gullá fágasuorgái.</p>
<p>Sámegiela hálddašeaddjit vuoruhuvvojit. Kandidáhtat geat eai hálddaš sámegiela, leat geatnegahtton čađahit SÁÁL 1 ja 2 eksámena jagi sisa maŋŋel virgádeami. Dát vástida jahkebealovttadahkii, maid bargoaddi máksá. Ohcci ferte ráhkkanan giellaiskosii jearahallama oktavuođas.</p>
<p><em type="italic">Mii deattuhit: </em></p>
<list><p type="listitem">Gelbbolašvuohta sámi servodatdiliin deattuhuvvo</p>
<p type="listitem">Buorit gulahallan- ja ovttasbargonávccat</p>
<p type="listitem">Buorre njálmmálaš ja čálalaš ovdanbuktinnákca</p>
<p type="listitem">Návccat bargat iešheanalaččat ja ulbmillačča</p>
</list><list><p type="listitem" xml:lang="smj">Bálvalusdáhttu</p>
</list><p xml:lang="tur"/>
<p><em type="italic">Bálká- ja bargoeavttut </em></p>
<p>Virgi bálkáhuvvo Stáhta regulatiivva mielde virgekodas 11434 ráđđeaddi dahje 1364 seniorráđđeaddi, vuolgá ohcci bargohárjáneamis ja gelbbolašvuođas.</p>
</body></document>
