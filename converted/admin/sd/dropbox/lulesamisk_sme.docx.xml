<document xml:lang="sme" id="no_id"><header><title/><genre code="admin"/><author><unknown/></author><wordcount>361</wordcount><conversion_status type="standard"/><availability><license type="standard"/></availability><multilingual/><origFileName>lulesamisk sme.docx</origFileName><parallel_text xml:lang="nob" location="lulesamisk_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Julevsámi guovllus lea dakkár dilli ahte giella lea duođalaččat áitojuvvon. Máŋggas leat bargagoahtán dainna ja aktiivvalaččat válljen sámegiela mánáidgárde- ja oahpahusgiellan, muhto ii dat mearkkaš ahte leat lihkostuvvan giellafievrridemiin. Dilli lea rievdan nu ahte sámegiella ii šat leat deháleamos ruovttugiella eanas ohppiin geain lea sámegiella. Mis lea oainnat váhnenbuolva geat leat massán giela, muhto geat goitge háliidit mánáideaset oahpahit sámegiela. Olu positiivva áššit maid dáhpáhuvvet julevsámegiela olis geográfalaš Hápmira rájáid siskkobealde. Viejega AS:s lei duorastaga golggotmánu 6.b. ođđa sámegielat mánáidgárddi rahpan boares Vuonak mánájåroj visttiin Ájluovttas. Hápmira suohkanis lea jođus guorahallan Ájluovtta skuvlla birra julevsámi profiilaskuvlan ja Nordlándda fylkkasuohkan lea Knut Hamsun joatkkaskuvlla resursaskuvlla ásahandásis. Oktasaš dáidda aktevrraide lea ahte addet báikkálaš giellaoahpahusa, eaige gáiddusoahpahusa mii lea definerejuvvon heajut giellamodeallan. Oktasaš dáidda lea addit giellaoahpahusa gievrras giellamodeallaid bokte, gos kvaliteahta ja vuogit mat addet gielalaš bohtosiid deattuhuvvojit. Dáid mihttu ferte leahkit oktasašgiela geavahusa čađaheapmi ja gievrras giellamodeallaid čađaheapmi. Tearpmat <span type="quote">"gievrras"</span> ja <span type="quote">"geahnohis"</span> guovttegielat modeallat leat vižžon NAČ 2016 Váibmogiella ja guovttegielatprofessoris Colin Bakera typologiijas. Baker juohká organiserenmálliid guovtti váldojovkui: <span type="quote">"gievrras"</span> ja <span type="quote">"geahnohis"</span> modeallat. Dábálaš vásáhus gievrras modeallaiguin lea ahte ohppiin geat čuvvot dáid, leat stuora vejolašvuođat šaddat aktiiva guovttegielat, dan botta go vásáhusat geahnohis modeallain lea ahte ohppiin lea unnán vejolašvuohta šaddat aktiiva guovttegielagin. Sámediggi lea nammadan áššedovdilávdegotti geat leat almmuhan guorahallama movt gievrras giellamodeallat sáhttet biddjot johtui skuvllain ja mánáidgárddiin gos produktiiva giella lea čielga mihttu. Áššedovdilávdegoddi čujuha lassin dihtomielalaš giellageavahussii dárbbu organisatoralaš rámmaide oahpahusas. Viidáset lea Sámediggi aitto ovdanbuktán ovdánahttinprográmma lulli- ja julevsámi gielaide, gos mihttu lea duppalastit giellageavaheddjiid logu. Julevsámi guovllus govviduvvo ahte oahpahus galgá dagahit lassáneami badjelaš 300 produktiiva julevsámegielaga 2040 rádjái. Giellaguovddážat galget háhkat vástideaddji logu rávisolbmo giellageavaheaddji. Gáibida attáldagaid ja dáhtu divustit vugiid ja ortnegiid olahan dihte dáid mihttomeriid. Sámediggi veahkeha gaskaomiiguin giellačeahppái sihke mánáidgárddiin ja skuvllain. Sámediggi lea maid addán 400 000 ruvnno prošeaktaruđaid julevsámi profiilaskuvlii. Dát lea hui buorre, muhto Sámediggi berre- ja sáhttá lihkká bidjat eanet deattu plánaide mat leat julevsámi oahpahusas. Sámedikkis lea ovddasvástádus sámi giellaoahpaheapmái ja danne lea lunddolaš ahte Sámediggi váldá stuorit eaiggátvuođa oktasaš gielalaš geavahusas ja gievrras giellamodeallaid čađaheamis julevsámi giellaoahpahusa siskkobealde mánáidgárddis, vuođđoskuvllas ja joatkkaskuvllas. Dainna lágiin lea bargguin oktavuohta daid golmma aktevrraid barggus julevsámi giellaoahpahusa siskkobealde.</p>
</body></document>
