<document xml:lang="sme" id="no_id"><header><title/><genre code="admin"/><author><unknown/></author><wordcount>109</wordcount><conversion_status type="standard"/><availability><license type="standard"/></availability><multilingual/><origFileName>rádjerasttildannjuolggadusat sme.docx</origFileName><parallel_text xml:lang="nob" location="radjerasttildannjuolggadusat_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>«Ráhkis ovttasbargoguoimmit Ráddjehusat rádjejohtolagas Davviriikkain pandemiija áiggi leat leamaš noađđin oallugiidda ja lea váikkuhan hui ollu muhtin olbmuide. Ráddjehusat leat maid buktán váttisvuođaid sámi kultuvrra, ealáhusaid ja servodateallima doaimmaheamis riikarájáid rastá Sámis. Mii háliidit danin giitit bovdejumi ovddas ásahit oktiiheivehanjoavkku. Jus joavku sáhttá identifiseret doaibmabijuid maid sáhttá čađahit ovttasbarggus davviriikkaid gaskka mat sáhttet buoridit gulahallama doaibmabijuid birra mat gustojit ja mii maid sáhttá easttadit váikkuheami maid dárbbašlaš gáržžideamit mielddisbuktet, de lea dat hui buorre. Mii evttohit ahte joavkkus mii vuođđuduvvo, leat regionálalaš čanastumit dan bokte ahte dasa nammaduvvojit áirasat gustovaš riikkaid sámedikkiin, ja eiseválddit main lea ovddasvástádus rádjegoziheapmái. Joavku ferte sáhttit doaibmat nu guhká go leat doaibmabijut pandemiija dihtii.</p>
</body></document>
