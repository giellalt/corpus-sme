<document xml:lang="sme" id="no_id"><header><title/><genre code="admin"/><author><unknown/></author><wordcount>150</wordcount><conversion_status type="standard"/><availability><license type="standard"/></availability><multilingual/><origFileName>22 - Mearkkašupmi, Ronny Wilhelmsen, BB sme.docx</origFileName><parallel_text xml:lang="nob" location="22_-_mearkkasupmi_ronny_wilhelmsen_bb_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámediggi lea kritihkalaš dasa ahte dát ášši lea dál ovddiduvvon meannudeapmái. Ášši lea meannuduvvon 2020:s, ja das lea nana mandáhta dievasčoahkkimis. Sámediggi oaivvilda ahte Sámediggeráđđi livččii sáhttán ovddidit eará áššiid maid dievasčoahkkin ii leat dán rádjái vuos meannudan. Sámediggi registrere ahte ii leat vuos ovddiduvvon ášši dievasčoahkkimii meannudit Nationála fievrridanplána (NTP). Sámediggi maiddái registrere ahte Sámediggeráđđi ii leat ovddidan ášši SáNuL organiseremis gč. Bargiidbellodaga ovddidan mearkkašumi, man eanetlohku doarjjui, áššis 055/19 <span type="quote">«Sámedikki nuoraidpolitihka organiseren»</span>. Eanetlohkomearkkašumi sitáhtta: <span type="quote">“Sámedikki mielas lea buorre go Sámediggeráđđi áigu lagabuidda geahčadit Sámedikki nuoraidpolitihkalaš lávdegotti (SáNuL) organiserema, ja dasto ovddidit evttohusa ođđa mandáhta, oktavuođa ja njuolggadusaid ektui.”</span> Dasto Sámediggi registrere ahte Sámediggeráđđi ii leat čuovvulan Bargiidbellodaga evttohusa bargagoahtit <span type="quote">«ollislaš energiijastrategiijain»</span> sihkkarastin dihte einnostahttivuođa sámi guovlluin. Dá leat ovdamearkkat áššiide maid Sámediggi sáhtášii, ja berrešii meannudit dievasčoahkkimis. Sámediggi šálloša go Sámediggeráđđi lea dán áššis atnán hálddahuslaš ja politihkalaš resurssaid ovddidit ja meannudit ášši mii čielgasit lea mearriduvvon 2020:s.</p>
</body></document>
