<document xml:lang="sme" id="no_id"><header><title/><genre code="admin"/><author><unknown/></author><wordcount>207</wordcount><conversion_status type="standard"/><availability><license type="standard"/></availability><multilingual/><origFileName>Øyfjellet_Wind sme.docx</origFileName><parallel_text xml:lang="nob" location="oyfjellet_wind_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Garra moaitin go stáda áigu oasehasveahkkin Øyfjellet Wind:ai</p>
<p><em type="italic">Stáda, Oljo- ja energiijadepartemeantta bokte, lea dieđihan nu_gohčoduvvon oasehasveahkki </em><em type="italic">Øyfjellet </em><em type="italic">Wind:ai </em><em type="italic">Øyfjellet </em><em type="italic">bieggafápmodoaimmahaga árvvoštallanáššis. Dan moaitá sámediggeráđđi Maja Kristine Jåma garrasit. - Oaivvildan departemeantta vel garraseappot lasiha nággodili dáinna áššiin, dadjá sámediggeráđđi Maja Kristine Jåma (NSR). </em></p>
<p>Øyfjellet Wind ja Jillen-Njaarke orohat deaivvadit Helgelándda dikkis miessemánus bággolotnunášši Øyfjellet bieggafápmodoaimmahaga birra.</p>
<p>- Departemeanttas leat guokte rolla vuhtiiváldit. Galgá sihke doahttalit boazodili olmmošvuoigatvuođa suodjaleami ja sáhttit bealuštit iežaset mearrádusaid dohkálašvuođa. Oljo- ja energiijadepartemeanta ii nákcen dássedit doallat dán guokte beroštumi go serve oasehasveahkkin Fovsene-áššis, ja lea ágga ballat nákcejit go Øyfjellet-áššis ge, lohka Jåma.</p>
<p>Oljo- ja energiijadepartemeanta attii 2016 skábmamánu Eolus Vindii (dál Øyfjellet Wind) konsešuvnna hukset ja jođihit Øyfjellet vindkraftverk Vaapste suohkanis Nordlánddas. Konsešuvdnaášši oktavuođas mieđihuvvui maid bággolonisteami. Øyfjellet vindkraftverka plánaguovlu lea Jillen-Njaarke orohagas.</p>
<p>Sámediggi lea ovdal jo ohcalan movt departemeanta áigu sihkkarastit ahte konsešuvdnaeaktu beassanluotta birra dálveguohtumii suodjaluvvo, ja movt áigot dustet boazodoalu hástalusaiguin mat leat čuožžilan go konsešuvdnaeavttut eai leat čuovvuluvvon.</p>
<p>- Mun reageren garrasit dása maid stáda áigu bargat. Ii mis sáhte nu ahte boazoguohtunorohagat main unnán resurssat álo galget dikkis diggot stáda vuostá áššiid birra fuolahan dihte sin olmmošvuoigatvuođaid, loahpaha Jåma.</p>
<p><em type="italic">Gažaldagaid dahje jearahallama addá sámediggeráđđi </em><em type="italic">Maja Kristine Jåma (NSR), mob. +47 472 42 366, </em><em type="italic">maja.kristine.jama@samediggi.no </em></p>
</body></document>
