<document xml:lang="sme" id="no_id"><header><title/><genre code="admin"/><author><unknown/></author><wordcount>787</wordcount><conversion_status type="standard"/><availability><license type="standard"/></availability><multilingual/><origFileName>Leders_berettning_til_oversettelse sme.docx</origFileName><parallel_text xml:lang="nob" location="leders_berettning_til_oversettelse_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Jođiheaddji jahkedieđáhus 2021</p>
<p><em type="italic">Jus </em><em type="italic">eallin </em><em type="italic">ja </em><em type="italic">dearvuohta </em>- mii oaidnalat jus mis lea eallin ja dearvvasvuohta Die lea vádosisdoallu sámi dadjanvuogis, mii muitala ahte eallin ja dearvvašvuohta lea eaktun boahtteáigáseamet. Vel okta jahki pandemiijain, mii lea čuohcan eallimiiddaseamet ja plánaidasamet, lea várra addán midiide lasi perspektiivvaid dulkot dien dadjanvuogi. Mii leat buohkat ferten atnit fuola earáin sihkarastit earáid heakka ja dearvvašvuođa kollektiivvalaš doaimmaiguin. 2022:s doaivvun mun ahte leat joavdan dan rádjai ahte sáhttit huksegoahtit fas fálaldagaid ja doaimmaid. Sámediggái šaddá dehaláš doaibman doarjut sámi servodaga dán dilis. Ulbmilin lea ahte mii galgat sáhttit fas servvoštallat, servvoštallan han gullá jo olbmo lundui. Ealáhuseallin, kultureallin, ja árgabeaivi galget lieđđut dál go servodagat geassugođii fas. </p>
<p>Sámediggi lea 2021:s maid ásahan doaibmabijuid bisuhit Sámi goavi čađa. . Dán lea dahkan mearrediđolaš doarjjaortnegiiguin ealáhuseallimii, ja Sámediggi lea maid joatkán doarjut kulturdoaluid, vaikko vel eai buot doaluid leat sáhttán čađahit. Otná sámi servodaga buolvvas lea bargun hukset sámi servodahkii fálaldagaid, institušuvnnaid, deaivvadanbáikkiid ja bargguidu. Dán galgat mii ain vuoruhit. Pandemiija áigodaga leat bures fuobmán ahte nationálaráját gávdnojit ja ahte dat earuhit min. Dát diđovašvuohta sáhttá addit ođđa fámuid nannet sámi ovttasbarggu ja min rahčamuša neajidit praktihkalaš hehttehusaid mat leat bohccidan go ráját leat huksejuvvon guovdo sámi báikegottiid.</p>
<p>Mun lean earenoamáš fuolas das mo pandemiija lea čuohcan nuoraide. Dasto lea dehálaš Sámediggái áŋgiruššat háhkat buriid bajásšaddaneavttuid earánoamážit sámi mánáide ja nuoraide . Leat doarvái áššit maiguin bargat. Psykihkalaš dearvvašvuohta, mánáid geafivuohta, givssideapmi, cielaheapmi, ja veahkaválddálašvuohta bilida ollu sámi mánáid eallimiid. Dan fertet mii hehttet. Min mánat ja nuorat lea min deháleamos riggodat. Mu inspirere dat go mii 2021:s viimmat oaččuimet ođđa mánáidsuodjaluslága mii sihkarastá sámi mánáid ja nuoraid gielalaš ja kultuvrralaš vuoigatvuođaid. Sámediggi lea hirbmasit rahčan politihkalaš bargguin ja konsultašuvnnaiguin sihkarastit sámi mánáid vuoigatvuođaid go leat mánáidsuodjalusa hálddus. Dát čájeha ahte mii sáhttit buoridit vuogádagaid ja ahte dán lea bággu ja dárbu. 2021 lei maid sámi demokratiija jahki. Jienastuslohku mii dađistaga stuorru, čájeha ahte lea stuorra beroštupmi ja ahte eanet olbmot geavahit jienaset. Válga čađahuvvui ja ovccát Sámediggi vuođđuduvvui rievttes bohtosiin golggotmánus. Muhto válgga čađaheapmi čájehii ahte ledje sihke rutiidna- ja vuogádatmeattáhusat</p>
<p>maid ferte buoridit. Lea maid dárbu sihke árvvoštallat ja jotkkolaččat bargat áššiiguin mat gusket Sámedikki válgajienastuslohkui sihkkarastit buori válgačađaheami, nu ahte jienasteaddjit galget beassat jienastit Sámediggeválggain. Válgačađaheapmi ii galgga dušše čađahuvvot bures, muhto válljejeaddjit maid galget vásihit ahte válgačađaheapmi lea doallevaš ja ahte jienasteddjiid dustejit bures ja ahte besset jienastit válggas seamma láhkai go buot eará válggain maid čađahit Norggas.</p>
<p>Skápmánu 2021 bođii Fosenášši alimusriekteduopmu. Alimusrievtti stuorrakámmáris gávnnahedje ahte lea ON siviila ja politihkalaš vuoigatvuođaid konvenšuvnna § 27 rihkkojuvvon. Dát mearkkaša ahte dán áššis leat rihkkon olmmošvuoigatvuođaid. Lea áibbas dehálaš ahte dát duođalaš eahpedássádat min riektestáhtas čuovvuluvvo nu ahte dát olmmošvuoigatvuođa rihkkun mii dál dáhpáhuvvá, bissehuvvo. Dát mearkkaša ahte dát konsešuvdnamearrádus ii leat šat fámus ja departemeanta ferte dan loahpahit. Dá lea ášši mas fertejit šaddat váikkuhsat. Dás lea mearkkašupmi boahttevaš áššiide. Háliidan ahte mii galgat sihkarastit vuogádaimet mat heađuštit álgoálbmotvuoigatvuođaid ja olmmošvuoigatvuođa rihkkumiid dán láhkai. Sámediggi sáhttá leat oassin dán čovdosis. Lea čielggas ahte duohta konsultašuvnnat árra dásis lea rievttes bargovuohki. Ilosmahtti lea go stáhtalaš, regionálalaš ja báikkálaš eiseválddiid geatnegasvuohta konsulteret sámi beroštumiiguin lea julggáštuvvon lágas dalle go sámelága mearridedje rievdadit.</p>
<p>Hálidan deattuhit ahte Sámediggi lea oassin čovdosis eanaš servodatsurggiin mat gusket sámi álbmogiid, ja erenoamážit lea sámediggi oassin čoavdit servodathástalusaid. Dás ovddosguvlui lea okta stuorimus bargguin bisuhit ealli sámi báikegottiid. . Dát lea dehálaš seailluhan dihte sámi giela ja kultuvrra. Danne vuoruha Sámediggi relatiivvalaš stuora oasi bušeahtas ruhtadit ealáhusaid. Dát áŋgiruššan mearkkaša ollu sihke ovttaskasolbmui ja báikegottiide mat ožžot doarjaga, ja dasa lassin lea Sámedikki ruhtadeamis mearkkašupmi dasa ahte eará doarjjaortnegiin ožžit ruhtadeami.. NORCET  máinnaša Sámedikki doarjjaortnegiid áibbas mearrideadjin jus ovttaskas ealáhusaktevrras galgá leahkit oba vejolašge ásahit fitnodaga. Eahpitkeahttá lea sámediggi oassin sámi guovlluid čovdosis, go ollislaš doaresbeale guovlluid politihka galgá joatkit hábmet. Dát fátmmasta erenoamážit mearrasámi guovlluid, mat dárbbašit doaimmaid bisuhit ássama ja nannet sihke vuoigatvuođaid ja dan ahte beassat geavahit luondduriggodaigan.</p>
<p>Sámi kultuvra lea máŋga jagi vásihan miehtebiekka nationála ja riikkaidgaskasaš dásis. Doaivva lea ahte miehtebiegga joatká pandemiija maŋŋil ja Sámediggi áigu veahkehit sámi dáiddáriid ja kulturbargiid doaimmaide fas, maŋŋil go leat vásihan stuorra hástalusaid pandemiija áiggi. Dát miehtebiegga vuhtto bures. 2022:s galgá golmma dáiddáris čájáhus davviriikkalaš paviljongas ovtta máilmmi deháleamos dáiddalágidemiin, Venezia Biennales. Báhccán lea ain ollu bargu sihkarastit sámi kulturásahusaide ceavzilis rámmaeavttuid. Dasa lassin lea bargun hukset deaivvadanbáikkiid sámiide, árgabeaivvi kulturdoaimmaid báikkálaš arenaid ja institušuvnnaid mat bisuhit luođi, árbemáhtu ja sámi dáidaga. Muhto das lea buorre vuođđu, ja 2021:s lea stuorra illun ja vuoitun leamaš go Beaivváš Sámi Nášunálateháter lea ožžon álgojuolludeami stáhtabušeahtas hukset ođđa teáhterviesu.</p>
<p>Háliidan dadjat ahte min politihkkáriid galget buorit ovdamearkkat movttidahttit, seammás go mii čoavdit hástalusaid buriid gulahallamiin, duostlis ođđa jurdagiiguin ja go mis leat reaiddut váldit dan ovddasvástádusa mii mis lea.</p>
</body></document>
