<document xml:lang="sme" id="no_id"><header><title/><genre code="admin"/><author><unknown/></author><wordcount>141</wordcount><conversion_status type="standard"/><availability><license type="standard"/></availability><multilingual/><origFileName>Forslag sametingets rolle sme.docx</origFileName><parallel_text xml:lang="nob" location="forslag_sametingets_rolle_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Sámedikki rolla ođđa Romssa ja Finnmárkku </em><em type="italic">regiovnnas </em></p>
<p>Sámediggi vuordá ahte Sámediggeráđđi álggaha barggu sihkkarastit sámi dimenšuvnna vuhtiiváldima ođđa Romssa ja Finnmárkku regiovnnas.</p>
<p>Regiovnna ovttastahttima proseassat ja ođđa organiseren eai ábut goaridit bálvalusaid mat sámi álbmogis leat odne. Sámediggeráđđi ferte váldit badjelasas árjjalaš rolla bisuhan dihte ja maiddái nannen dihte otná bálvalusfálaldagaid.</p>
<p>Ođđa regiovdna galgá fuolahit máŋga bálvalusa maid sámi álbmot geavaha, earret eará galget pasieanttat beassat sámástit bátnedikšunbálvalusas. Regiovnna bargit fertejit maid oažžut sihke sámegielkurssa ja sámi kulturipmárdusa fálaldaga. Hálddahus ferte máhttit vástidit sámegillii jus muhtun dan dáhttu, ja diehtojuohkin almmolaš neahttasiidduin ja čállosiin galgá maid leat sámegillii.</p>
<p>Sámediggi maid ballá ahte fálaldagat mat leat ásahuvvon nuorta-Finnmárkui ja Čáhcesullui goariduvvojit dan ođđa regiovnnas, danne ferte ráđđi árjjalaččat bargat dan ala ahte dát guovllut váldojit earenoamážit vuhtii.</p>
<p>Sámediggi bivdá ráđi ovddidit sierra dieđáhusa Sámediggái mii váldá vuhtii sámi dimenšuvnna Romssas ja Finnmárkkus.</p>
</body></document>
