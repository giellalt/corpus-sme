<document xml:lang="sme" id="no_id"><header><title/><genre code="admin"/><author><unknown/></author><wordcount>1149</wordcount><conversion_status type="standard"/><availability><license type="standard"/></availability><multilingual/><origFileName>Forslag_til_Sak_2321_Sametingets_budsjettbehov_2023 sme.docx</origFileName><parallel_text xml:lang="nob" location="forslag_til_sak_2321_sametingets_budsjettbehov_2023_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Evttohus 4</p>
<p>SáuG 6.3.4 Sámi deaivvadansadji/giellakantuvra Hársttáin Hárstták suohkanis lea mihttun loktet sámevuođa dan bokte ahte ásahit gielddalaš sámi deaivvadanbáikki gávpotguovddážis. Ulbmilin lea ahte šattašii sámi giella- ja kulturarenan mii lea bellodatpolitihkalaččat bealátkeahtes. Lunddolaš sámi oassálastin sáhttá movttiidahttit olles álbmoga, ja dat mearkkaša ollu sámi ássiid identitehtii ja sáhttá muhtimiid movttiidahttit máhcahit historjjáset ja giela. Dál ohcá Hárstták suohkan ruđa prošektii ásahit sámi deaivvadanbáikki ja giellakantuvrra Hárstták gávpogis. Prošeavtta ulbmilin lea: Deaivvadansaji ásahanbáiki ja organiseren oktan doaibma- ja ruhtadanvejolašvuođaiguin. Vejolašvuohta giellakantuvrii ohcat ovttasbargoguimmiid mat sáhttet searvat ja ásahit oktasaš báikki, ja bargu álggus lohppii hábmet ovttasbargansoahpamuša Hárstták suohkana ja Sámedikki gaskka. Hárstták suohkan lea jo dieđihan ahte prošeavtta sáhttet álggahit jo 2021 čavčča. Sámediggi juolluda 300 000 ruvnna prošeavtta álggaheapmái. Submi bissu seamma, muhto teaksta rievdaduvvo kapihtal 4.4.4.2:s nu ahte šaddá: Praktihkalaš rekrutterendoaimmat julev- ja máttasámi prošektii/stipendii Sámediggi háliida eanet praktihkalaččat ja konkrehtalaččat oččodit ođđa oahpaheddjiid mátta- ja julevsámi guvlui. Sámediggi ásaha lassi stipeandaortnega ja ovttasbargá gielddaiguin ásahit eanet mearrediđolaš barggu mas buoret láhkai čuovvulit studeanttaid. 5.13 Sámegiella buohkaide - Deanu prošeakta Deanu gielda várre 2021:s 730 000 ruvnnu prošektii "Sámegiella buohkaide”. Dát lea ovdamearkan das ahte Deanu gielda váldá ovddasvástádusa ovddidit sámegiela, vaikko gielddas lea heajos ruhtadilli. Ovdalaččas lea Deanu gielda ásahan Deanu Sámeskuvla, áidna sámeskuvla Norggas, ja dát lea eahpitkeahttá lihkostuvvan. Das lea nana pedagogalaš ja sámegielat fágabiras ja lea hui dehálaš davvisámegiela ceavzimii. Deanu gielddas lea maid kulturskuvla mas lea sámi mánáidteáhter, duodjeoahpahus sámegillii ja dát lea áidna kulturskuvla Norggas mii oahpaha juoigat. Dasa lassin lea gielddas girjerádju ja girjebusse (oktan Unjárgga gielddain) ja dat gaskkusta sámi girjjálašvuođa, filmma ja musihka. Dán buori barggu háliida Sámediggi doarjut 400.000 ruvnnuin. 7.7 Álggahit Innovašuvdna Sápmi Áŋgiruššansuorggi mihttomearri: Innovašuvdna Sámi ásaheamis lea ulbmilin ovdánahttit ja lasihit innovašuvnna ealáhuseallimis sámi guovlluin ja profileret sámi ealáhuseallima ja sámi guovllu mátkkoštanbáikin. Sámediggi dárbbaša gievrrabut apparáhta čuovvulit ja ovdánahttit sámi ealáhuseallima. Dál váilo riskakapitála, ja dat hehtte ealáhuseallima ahtanuššama sámi guovlluin. Nannejuvvon ealáhuseallin sihkkarastá sámi servodaga ja dan ássama sámi guovlluin ja dán láhkai dat veahkeha sámegielaid, kultuvrra ja servodateallima, ja maid kulturealáhusaid, ceavzit ja ovdánit. Innovašuvdna Sápmi lea jurddašuvvon ovttasbargun Sámedikki ja Sámi Ealáhusgárdima, Innovašuvdna Norgga, Interreg/Interreg Sápmi, dutkan- ja oahpahusinstitušuvnnaid, sámi vuođđoealáhusaid, fylkkaid ja ruhtadeddjiid, innovašuvdnaprográmmaid dego N2, gaskkas. Guhkkit áigái sávvat viiddidit prográmma nu ahte gusto maid olles sámi álbmogii ovttasbarggu bokte eará sámedikkiiguin. Okta Innovašuvdna Sámi mihtuin lea sihkkut badjelmeare ja oaidnemeahttun geográfalaš earuid Sámedikki ealáhuspolitihkas ja rahčat ovddidit sámi ealáhuseallima miehta juohke sajis. Sámediggi juolluda 1 000 000 ruvnna prošeavtta álggaheapmái 2021:s. 12.2.1 Doarjja regionálaovddidanprošeavttaide - ohcanvuđot doarjja Doarjjaortnega vuoruhusat, ođđa kuvlačuoggát Prošeavttat mat leat čatnon Romssa gieldda ovttasbargošiehtadussii, dego Sámi Viessu, gitta 400 000 ruvnnu rádjai. Prošeavttat mat háhket geasuheaddji arenaid sámegielaide ja kultuvrii Altaturneringa oktavuođas Álttás, gitta 200.000 ru. 13. Boazodoalu gealbo- ja bálvalanguovddáš Kárášjogas Boazodoalu gealbo- ja bálvalanguovddáš Kárášjogas háliida iešguđetlágan doaimmaiguin lasihit boazodolliid gealbbu nannen dihte boazoealáhusa. Sii leat cealkán ahte dárbbašivčče doarjaga ásahan dihte ja doaimmahit gealbo- ja bálvalanguovddáža. Guovddáža ulbmilin lea earet eará veahkehit boazodolliid digitála rehketdoalu čovdosiiguin ja gulahallat boazodoalo hálddahusain. Sámediggi juolluda 300 000 ruvnna ásahandoarjjan. 13. Doarjja Kjell Moena muitofondii Deanu luosa seailluheapmái. Doarjja dutkat ja iskat visot dilálašvuođaid mat gusket Deanu čázádaga luonddulussii. Studeanttat, dutkit, ja searvvit sáhttet ohcat doarjaga. Kjell Moena muitofoanda juolluda smávit supmiid dutkamii, dávjá studeantabargguide. Foandda ulbmilin lea váikkuhit studeanttaid čállit eanet bachelor- ja mastergrádabargguid Deanu čázádagas, dát livččii dehálaš veahkkin máhttovuođđuduvvon hálddahussii ja oainnusmahttit eanet perspektiivvaid. Sámediggi juolluda 100.000,- ruvnna ulbmilii. Ođđa kapihtal: Vuoigatvuođat- ovttastahttit ossodagaid ja gealbbu Áŋgiruššansuorggi mihttomearri: Sámediggi ferte eanet ieš gártadit gelbbolašvuođa gozihit sámi vuoigatvuođaid , ja váldit ovddasvástádusa olbmuid veahkeheames vuoigatvuođaáššiin, bisuhit ja ovdánahttit kultuvramet, gielaideamet, ja servodateallimiiddámet. Mearrasámiid vuoigatvuođaid, areálavuoigatvuođaid, boazodoalu, eanadoalu ja meahccedoalu láhkii čatnan, leat deaŧalaš áššit mat gáibidit alla gelbbolašvuođa. Dán gelbbolašvuođa ferte maiddái buktit olbmuid olámuddui nu ahte buohkat sáhttet oažžut dárbbašlaš veahki beroškeahttá olbmo ekonomiijas. Sámediggi lea vuosttilda gelbbolašvuođa privatiseret ja sávvá ahte Sámediggeráđđi váldá váldoovddasvástádusa dán áŋgiruššamis. Sámediggi ásaha ođđa prošeavtta geahčadit ja guorahallat mearrasámi vuoigatvuođaid ja mo daid váldet vuhtii, seamma láhkai go boazodoallolága lávdegoddi go dát bargu loahpahuvvo 2021 vuosttaš bealis. Barggu sisdoallun galggašii leahkit geahčadit áhperesursalága, oassálastilága guollevuovdinlága, earrevuogádaga, guollenáliid hivvodaga jna. Sámediggái livččii lunddolaš ovttasbargat sámi guollebivdinorganisašuvnnaiguin dán barggus. Ulbmilin lea oažžut mearrasámi vuoigatvuođaid mearra resurssaide dohkkehuvvot, hálddašeami dohkkehuvvot ja ahte dat guhte háliidivččii eallit guolásteamis iežas guovllus sáhttá dan dahkat, ja ahte resurssaid geavaheapmi galgá nannet mearragátti ja vuonaid ássama ja sihkkarastit mearrasámiid guolástanvuoigatvuođaid politihkalaččat ja juridihkalaččat. Dákkár oktavuođas lea áhpenuohttunfatnasiid vejolašvuohta háhkat bargosajiid nannámis ja vuotnabivdiid vejolašvuohta addit bivddu báikkálaččat dehálaš čuolmmat maid ferte áiccalmahttit. Sámi áddejumi mielde leat eana, čáhci ja mearra, resursaguovllut maiguin leat ávkkástallan birgejumi dihtii ja háhkan smávva ja stuorra servodagaid. Dát lea sámi giela, kultuvrra, identitehta ja servodateallima luondduvuođus. Oktasaš vuoigatvuođat leat deaŧalaččat sámi álbmogii. Oktavuohta ja bearaš lea okta vuođđogeđggiin min kultuvrras. Sámi beroštusain ja vuoigatvuođalaččain galgá leat duohta vejolašvuohta konsulterejuvvot addin dihtii friija mieđiheami areála- ja resursahálddašeapmái guoski plánaide ja doaibmabijuide ovddalgihtii dieđiheami vuođul. · Prošeavttat ja doaibmabijut maid ulbmilin lea fállat juridihkalaš veahki sámi vuoigatvuođaoamasteddjiide áššiin maid ferte doalvut duopmostuoluide ja main lea prinsihpalaš bealli mii čatnasa eana/mearra- ja resursavuoigatvuođaid goziheapmái. · Prošeavttat ja doaibmabijut maid ulbmilin lea kártet geavaheami dahje juohkit dieđuid sámi boaresvirot vieruid birra hálddašeamis, ovdamearkka dihtii mearrádusain mat gusket meahci geavaheapmái árbevirolaš ávkkástallama oktavuođas. · Prošeavttat ja doaibmabijut mat čatnasit bagadeapmái ja iskkademiide vai muhtun geas lea rievttálaš beroštupmi sáhttá ovddidit gáibádusa oktasaš vuoigatvuođaid ektui Finnmárkokommišuvdnii, das mielde mearra- ja vuotnaguovlluid vuoigatvuođat. · Fierpmádagat ja organisašuvnnat mat barget eana/mearra- ja resursavuoigatvuođaid dohkkehemiin olggobealde Finnmárkku (Sámi vuoigatvuođalávdegoddi). Nannet ja čuovvulit mearrasámi ealáhusorganisašuvnnaid. · Ráhkadit strategiijaid boazodoallolága ollislaččat geahčadeami várás. Evttohusat eai leat dievaslaččat ja daid berre árvvoštallat dađistaga juksan dihtii mihttomeari sámi vuoigatvuođaid goziheamis.Sámediggeráđđi raportere dán sámedikki dievasčoahkkimii ráđi dieđáhusas.</p>
<p>Evttohus 5</p>
<p>Lasáhus: Kapihttal 7 Ealáhusat Meahcceealáhusa ealáhusšiehtadus Meahcceealáhusas lea stuorra potensiála, Sámediggi galgá rahčat nu ahte meahci resurssaid geavaha buoret láhkai ja dát veahkehivččii cegget ealáhusa man maid sáhttá atnit lotnolasealáhussan. Sámediggi áigu rahčat áiccalmahttit daid vejolašvuođaid mat gávdnojit háhkat árvvuid sáivaguolásteamis ja meahcceávkkástallamis. Sámediggi áigu doarjut čuovvovaš áŋgiruššansurggiid: -fievrrideami -doaibmadoarjaga -investerendoarjaga -ásahit meahccebuktagiid ja sáivaguliid vuostáiváldinrusttega Guovdageainnus ja Kárášjogas. -meahccebuktagiid vuovdin Kr 2 000 000,- Hálddahuslaš dási geahpeduvvon mátke- ja čoahkkingolut -1 000 00</p>
<p>6.evttohus</p>
<p>Lasáhus: 13 Eará doaibmabijut Rievdadit mohtorjohtolatlága Stuorradiggi lea dáhtton ráđđehusa rievdadit mohtorjohtolatlága. Mohtorjohtolatláhka lea guovddážis go meahcceealáhusa ja meahcásteami áigu ovdánahttit boahtteáiggis. Sámediggi oaivvilda ahte lága ferte rievdadit nu ahte meahcástallit sáhttet atnit mohtorfievrruid fuolahit árbevirolaš geavaheami ja meahci resurssaid ávkkástallama. Meahcceresurssaid ávkkástallan lea deaŧalaš sámi kultuvrii ja eallinvuohkái, ja ollugiidda dat ain lea deaŧalaš ealáhusgáldun . Meahci ávkkástallan guoská maid sámi turismaealáhussii dakkár dáhpáhusain mas mohtorjohtolat lea okta dain dárbbašlaš reaidduin fállat buriid vásáhusaid. Sámediggi áigu aktiivvalaččat rahčat: - ahte miessemánu 5. beaivvi gildosa sihkkot Romssas ja Finnmárkkus -gieldda ožžot válddi ja ahte byråkratiija geahppána lága praktiseremis -meahcástallit ožžot atnit mohtorfievrruid luondduresursaávkkástallamis -§ 4. (lobit čatnon láhkavuđđui njuolga lágas) Buot lágan bivdu ja murjen atno ealáhussan. 500 000 ru Sámediggeráđđi geahpeduvvon mátke- ja čoahkkingolut -500 000</p>
</body></document>
