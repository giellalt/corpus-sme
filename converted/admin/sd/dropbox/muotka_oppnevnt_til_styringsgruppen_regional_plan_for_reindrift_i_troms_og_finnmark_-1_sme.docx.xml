<document xml:lang="sme" id="no_id"><header><title/><genre code="admin"/><author><unknown/></author><wordcount>124</wordcount><conversion_status type="standard"/><availability><license type="standard"/></availability><multilingual/><origFileName>Muotka_oppnevnt_til_styringsgruppen_regional_plan_for_reindrift_i_Troms_og_Finnmark_-1 sme.docx</origFileName><parallel_text xml:lang="nob" location="muotka_oppnevnt_til_styringsgruppen_regional_plan_for_reindrift_i_troms_og_finnmark_-1_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Muotka nammaduvvon Romssa ja Finnmárkku boazodoalu regionála plána stivrenjovkui</p>
<p><em type="italic">Silje Karine Muotka </em><em type="italic">lea nammaduvvon stivrenjovkui mii galgá bargat regionála plánain Romssa ja Finnmárkku boazodoalus. </em></p>
<p>Boazodoalu regionála plána galgá plánaprográmma mielde hábmet guhkitáigge ja ollislaš plána ekologalaš, ekonomalaš ja kultuvrralaččat ceavzilis boazodollui Romssas ja Finnmárkkus, mas boazodoalu areálat ja ealáhusa ovdánahttindárbu vuođustuvvon sámi kultuvrras, árbevieruin ja boaresvieruin sihkkarastojuvvojit, seammás go boazodoalu vuhtiiváldin vihkkedallojuvvo eará servodatberoštumiid ektui. Romssa boazodoalu regionála plánaprográmma mearriduvvui guovvamánu 27.b. 2019, mearriduvvon plánaprográmma lea hábmejuvvon plána- ja huksenlága § 4-1 mielde.</p>
<p>Maŋŋil Romssa ja Finnmárkku ovttastahttima, de leat dahkkon soames organisatoralaš rievdadusat mat váikkuhit dán bargui, ja lea danin leamaš dárbu ođđa nammademiide. Ovdal dáhpáhuvve nammadeamit hálddahusdásis, muhto rievdadusat mielddisbukte ahte fylkkasuohkan árvvoštalai ahte sidjiide lea eanet heivvolaš politihkalaš ovddastemiin dán stivrenjoavkkus.</p>
</body></document>
