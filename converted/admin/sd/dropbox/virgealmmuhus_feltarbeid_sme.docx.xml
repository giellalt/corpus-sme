<document xml:lang="sme" id="no_id"><header><title/><genre code="admin"/><author><unknown/></author><wordcount>634</wordcount><conversion_status type="standard"/><availability><license type="standard"/></availability><multilingual/><origFileName>virgealmmuhus Feltarbeid sme.docx</origFileName><parallel_text xml:lang="nob" location="virgealmmuhus_feltarbeid_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Rabas virggit Sámedikkis</p>
<p><em type="italic">Fealtajođiheaddjit/ feal </em><em type="italic">t </em><em type="italic">abargit / geassesadjásaččat ja vejolaš prošeaktajođiheaddji </em><em type="italic">ođđa </em><em type="italic">420 </em><em type="italic">kV- </em><em type="italic">elfápmolinjá </em><em type="italic">i </em><em type="italic">Gaskal </em><em type="italic">Skáid </em><em type="italic">d </em><em type="italic">i- </em><em type="italic">Áttánlea </em><em type="italic">g </em><em type="italic">i </em></p>
<p>Sámediggi ohcá fealtajođiheddjiid/ fealtabargiid/ geassesadjásaččaid 9. § guorahallamiidda plána- ja areálaáššiin Romssas ja Finnmárkkus, Nordlánddas, Trøndelágas, Møre og Romsdal ja Innlandet-fylkkas. Sáhttá maid šaddat veahá áššemeannudanbargu jus šaddá dárbu. Virggiid logu mearridit olggobealde diŋgojumit fealtabargguide mat galget čađahuvvot jagis 2022. Eaktun lea maid ahte plánat sáhttet rievdat. Virggit leat gaskaboddosaččat, ja eatnasiin lea álgin áigodagas cuoŋománus geassemánnui 2022. Fealtajođiheddjiid ja fealtabargiid virggit bistet dábálaččat 2-5 mánnui, muhto lea vejolaš ahte guhkiduvvojit. Jus virgáduvvo prošeaktajođiheaddji, de dat virgi bistá guhkit. Bargobáikin lea okta Sámedikki kántorbáikkiin Vuonnabađas, Romssas, Ájluovttas ja Snåases.</p>
<p xml:lang="ron"><em type="italic">Ref.nr. XX </em></p>
<p>Fealtajođiheddjiid bargu lea registreret sámi kulturmuittuid áigeguovdilis plána- ja areálaáššiid oktavuođas. Dasa lassin bohtet raporterenbarggut, sihke gaskkamuttus barggus ja maŋŋil fealtabargguid loahpaheami. Jus lea dárbu, ja gávdno kapasitehta, de sáhttet maid plána- ja areálaáššiid áššemeannudeapmi guoskevaš báikkis boahtit lassin, ja maid čálihit sisa registrerejuvvon kulturmuittuid Askeladdenii. Jus dus lea alit oahppu arkeologiijas dahje historjjás dahje sullasaččat, de dat lea ovdamunnin. Gáibiduvvo ahte dus lea máhttu kulturmuitoregistreremis ja GPS geavaheamis. Lea sávahahtti ahte dovddat sámi kulturmuittuid ja GIS ja DPOS geavaheamis. Čális iežat ohcamii makkár kántorbáikái háliidivččet.</p>
<p xml:lang="ron"><em type="italic">Ref.nr. XX </em></p>
<p>Fealtabargit galget leat mielde fealtabargguin ja registreret sámi kulturmuittuid geahčademiid oktavuođas plána- ja areálašáššiin. Dasa lassin gullá maid raporterenbargu maŋŋil loahpahuvvon fealtabarggu. Lea sávahahtti ahte dovddat kulturmuitoregistrerenbarggu ja GPS ja GIS geavaheami. Áššáiguoski bargovásáhusat árvvoštallojuvvojit. Jus čuožžila dárbu, ja vejolašvuohta lea sajis, de sáhttet dasa lassin boahtit áššemeannudanbarggut plána- ja areálaáššiin guoskevaš kántorbáikkis. Čális iežat ohcamii makkár kántorbáikái háliidivččet.</p>
<p xml:lang="ron"><em type="italic">Ref. nr XX </em></p>
<p>Jus oažžut ruhtadeami, de ohcat mii maid prošeaktajođiheaddji ja fealtajođiheaddji/ fealtabargiid 9.§- registreremii ođđa 420 kV-elfápmolinjái gaskal Skáiddi ja Áttánleagi Hámmerfeastta, Porsáŋggu ja Davvesiidda gielddain. Prošeaktajođiheaddji galgá jođihit registrerema, ja sus lea ovddasvástádus ovdabargguide, čađaheapmái ja loahppabargguide. Prošeaktajođiheaddjis gáibiduvvo alitoahppu arkeologiijas/ historjjás unnimusat masterdásis, buorre máhttu sámi kultuvrra ja sámi kulturmuittuid birra ja guhkit bargovásáhus arkeologalaš registreremiin / fealtabargguin. Lea maid sávahahtti vásáhus prošeaktajođiheamis stuorit registrerenprošeavttain. Fealtajođiheddjiide ja fealtabargiide leat seamma máhttogáibádusat go dás badjelis namuhuvvo. Dasa lassin lea sávahahtti oažžut olbmuid geat leat hárjánan meahcis orrut ja birgejit idjadit tealttás dahje sullasaččat.</p>
<p>---------------------------------------------------------------------------------------------------------------------- Buot virggiide gullá maid ahte bargguide sáhttet gullat jearahallanbarggut, danin lea sámegielmáhttu dehálaš gelbbolašvuohta. Sámediggi boahtá maid deattuhit máhtu sámi historjjás ja sámi servodatdiliid birra. Dasa lassin deattuhit mii buriid kvalifikašuvnnaid, buriid ovttasbargo- ja gulahallannávccaid, čálalaš ovdanbuktindáidduid, návccaid bargat iehčanasat ja ulbmillaččat ja veahkkáivuođa, meahcis vánddardit ja buorre máhtu kulturmuittuid registreremis. Dus ferte leat vuodjinkoarta personbiilii. Gelbbolašvuođa vuođul biddjo fealtabargi virgekodii 1065 konsuleanta/ 1408 vuosttaškonsuleanta ja fealtajođiheaddji virgekodii 1408 vuosttaškonsuleanta/ 1434 ráđđeaddi. Eanet dieđuid virggi birra addá ossodatdirektevra Sunniva Skålnes dahje fágajođiheaddji Andreas Stångberg, tlf. 78 47 40 00.</p>
<p>Sámedikki hálddahus galgá nu bures go vejolaš speadjalastit álbmoga girjáivuođa. Bargiidpolitihkalaš ulbmilin lea juksat dássedis čoahkkádusa agi ja sohkabeliid dáfus, ja rekrutteret olbmuid geain lea unnitlogu- ja álgoálbmotduogáš.</p>
<p>Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái.</p>
<p>Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25.000 ru rádjai, ja maiddái sierra vearrogessosa. Dát gustojit dassážiigo Stuorradiggi rievdada dáid ortnegiid.</p>
<p>Sámedikki bargiin lea máškidis bargoáigi. Ohccit geat eai hálddaš sámegiela go biddjojuvvojit virgái, sáhttet ovttasráđiid bargoaddiin geatnegahttojuvvot váldit oahpu sámegielas.</p>
<p>Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahččalanáigi. Bálkkás gessojuvvo 2 % Stáhta penšuvdnakássii.</p>
<p>Almmolašvuođalága § 25 vuođul sáhttet ohccidieđut almmuhuvvot vaikko ohcci lea bivdán ahte son ii galgga čállojuvvot ohcciidlistui.</p>
<p><em type="italic">Ohcanáigemearri 18.b. njukčamánus 2022 </em></p>
<p>Ohcan virgái sáddejuvvo min digitála ohcanguovddáža bokte: http://e-skjema.no/sametinget .</p>
<p>Mii bivdit ohcci čállit virggi referánsanummára: <em type="italic">XX </em>. Duođaštuvvon skuvla- ja bargoduođaštusaid máŋgosat biddjojuvvojit mielddusin elektrovnnalaš ohcamii dahje sáddejuvvojit báberhámis Sámediggái: Sámediggi - Sametinget, Ávjovárgeaidnu 50, 9730 Kárášjohka/Karasjok. </p>
<p>Duođaštusat ja atteastat báberhámis eai sáddejuvvo ruovttoluotta, daid mii jávkadit.</p>
</body></document>
