<document xml:lang="sme" id="no_id"><header><title/><genre code="admin"/><author><unknown/></author><wordcount>206</wordcount><conversion_status type="standard"/><availability><license type="standard"/></availability><multilingual/><origFileName>PRM Støtte til løsdriftsfjøs sme.docx</origFileName><parallel_text xml:lang="nob" location="prm_stotte_til_losdriftsfjos_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Doarjja hiŋggalnáveha ođđasit hukset luovosnávehin</p>
<p><em type="italic">Sámediggi juolludii 200 000 ru doarjaga prošektii mii galgá sihkkarastit molsuma luovosnávetdoaimmaheapmái. Norsk </em><em type="italic">landbruksrådgivning </em><em type="italic">– Nord Norge galgá čađahit prošeavtta </em></p>
<p>Prošeakta galgá doalahit barggaheami ja sihkkarastit smávva ja gaskamearálaš mielkedoalu Romssas ja Finnmárkkus. Dat galgá boanddaide addit eanet máhtu ja vejolašvuođaid hukset ođđasit hiŋggalnávehis luovosnávehin. Prošeakta dohkkeha boahttevaš gáibádusaid elliidčálgui ja eiseválddiid gáibádusaid molsut luovosnávehii 2034 sisa. Prošeakta lea guovttejahkásaš, ja Sámediggi lea gaskaboddasaččat juolludan vuosttaš jahkái.</p>
<p>-Dát prošeakta sihkkarastá ahte mis ain sáhttá gusamielkebuvttadeapmi sámi guovlluin maŋŋá 2034, lohka sámediggeráđđi Hans Ole Eira (GB).</p>
<p>2020:s ledje 54 % (136 mielkebuvttadeaddji) eanadolliin Romssas ja Finnmárkkus hiŋggalnávehat. Ii leat eambbo go 12 jagi dassážii go gáibádusat doaibmagoahtit luovosnávehin doaibmagohtet ja dasa lassin fertejit sii geain ain leat hiŋggalnávehat ásahit áimmahuššangárddi (omsorgsbinge) álggos.</p>
<p>-Mun liikon go Norsk landbruksrådgivning leat bargagoahtán dáinna ja čuovvulit barggu systemáhtalaččat.</p>
<p>Sámedikki dievasčoahkkin lea máŋgii maŋimuš jagiid evttohan Ráđđehussii sihkkarastit doarvái investerendoarjaga doaluide mat eai leat vel molson hiŋggalnávehis luovosnávetdoaimmaheapmái.</p>
<p>- Nu go dál lea de eai leat doarvái ruđat eai Innovasjon Norges eaige Sámedikkis dán stuora molsumii. Mun sávan ráđđehus čuovvula vuoruhemiid sihkkarastit ruhtadeami molsumii, loahpaha Eira.</p>
<p><em type="italic">Jearahallama addá ja gažaldagaid vástida sámediggeráđđi Hans Ole Eira (GB), +47 918 61 471, </em><em type="italic">hans </em><em type="italic">.ole. </em><em type="italic">eira </em><em type="italic">@ </em><em type="italic">samediggi </em><em type="italic">.no. </em></p>
</body></document>
