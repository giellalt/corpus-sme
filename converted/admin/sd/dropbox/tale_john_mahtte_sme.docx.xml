<document xml:lang="sme" id="no_id"><header><title/><genre code="admin"/><author><unknown/></author><wordcount>184</wordcount><conversion_status type="standard"/><availability><license type="standard"/></availability><multilingual/><origFileName>Tale John Máhtte sme.docx</origFileName><parallel_text xml:lang="nob" location="tale_john_mahtte_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Sáhkavuorru mállásiidda maŋimus Čális fal čoahkkaneapmái Álttás 02.04.22. </em> </p>
<list><p type="listitem">Giitu go beasan searvat mállásiidda Čális fal 3 maŋimus čoagganeapmái.</p>
<p type="listitem">Sámediggeráđđi háliidii ahte Čális fal galggai váikkuhit dasa ahte Sámis maid boahtteáiggis leat buorit čáppagirjjálašvuođa čállit geat čállet sámegillii.</p>
<p type="listitem">Buorre čáppagirjjálašvuohta sámegillii lea dehálaš sihke gielalaččat, kultuvrralaččat ja servodatlaččat.</p>
<p type="listitem">Gielaid ovdáneapmái ja seailluheapmái lea dat dehálaš, min kultuvrralaš ovdáneapmái ja kultuvrralaš árbái lea dat dehálaš, ja servodatdigaštallamii lea dehálaš.</p>
<p type="listitem">Ii leat leamaš álki čađahit dákkár oahpu go ii leat sáhttán deaivvadit. Danin illudahttá hirbmosit oaidnit ahte lehpet nagodan doalahit bargomiela vaikke eanas oahppu lea čađahuvvon digitálalaččat.</p>
<p type="listitem">Lean gulastan ahte dis Čális fal golmmas(3) leat leamaš buorit digaštallamat ja ahte lehpet bargan sihke iežadet teavsttaiguin ja antologiijain. Mun jáhkán dis lea juoga dehálaš buktit sámi girjjálašvuhtii, ja maid sámi servodatdigaštallamii boahtteáiggis.</p>
<p type="listitem">Lean maid gullan ahte luohti lea šáŋŋer maid lehpet digaštallan ja mainna lehpet bargan danne go dajahusat gullet sámi poesiijai don doložis.</p>
<p type="listitem">Juoigin dovddan ilu go dát oassi sámi kultuvrras lea mielde sámi girječállioahpus - ja go jurdilan de orro áibbas lunddolaš ahte dajahusat leat oassi sámi girjjálašvuođaoahpus.</p>
<p type="listitem">Ja dalle soaitá ge heivet ahte loahpahan luđiin.</p>
</list></body></document>
