<document xml:lang="sme" id="no_id"><header><title/><genre code="admin"/><author><unknown/></author><wordcount>335</wordcount><conversion_status type="standard"/><availability><license type="standard"/></availability><multilingual/><origFileName>Oppfølging av Fosen kap 4 tillegg sme.docx</origFileName><parallel_text xml:lang="nob" location="oppfolging_av_fosen_kap_4_tillegg_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Fosen ášši čuovvoleapmi </em></p>
<p>Sámediggi lea reivves juovlamánu 15. beaivvi 2021, vástidan Oljo- ja energiijadepartemeantta várrehussii meannudit ášši alimusrievtti 21.10.2021 duomu konsešuvnnaid birra, mas celkui ahte Fosen bieggafápmohuksema konsešuvdna ja ekspropriašuvdna ii leat fámus. Sámediggi ovdandoallá ahte ii gávdno rievttalaš láhkavuođđu dieinna vugiin bargat go departemeanta dieđiha várrehusas. Reivves, beaiváduvvon ođđajagemánu 25. Beaivvi, Sámediggepresideanttas oljo- ja energiijaministarii, deattuhuvvo seamma dilálašvuohta. Reivves maid bivdá Sámediggepresideanta bovdet viiddis čoahkkimii guoskevaš beliiguin čilget eanet makkár munni lea áššiin bargat alimusriekteduomu doahttaleamis.</p>
<p>Fosen ášši lea čuovvuluvvon čoahkkimiiguin maŋŋil alimusrievtti 21.10.2021 duomu.</p>
<p>Politihkalaš ráđđeaddi Eirik Larsen oassálasttii semináras Oslo Universitehta juridihkalaš fakultehtas juovlamánu 2. beaivvi 2021.</p>
<p>Sámedikkis lea leamaš čoahkkin Oljo- ja energiijadepartemeantta ámmátdoaimmahagain juovlamánu 7. beaivvi 2021.</p>
<p>Sámediggepresideanta Silje Karine Muotkas lei čoahkkimastán oljo- ja energiijaministariin Marte Mjøs Perseniin juovlamánu 15. b 2021.</p>
<p>Sámedikkis lei čoahkkin Fosen Vind Da:iin ja Roan Vind Da:iin ođđajagemánu 20. beaivvi 2022.</p>
<p>Sámediggepresideanta Silje Karine Muotkas lei ságastallan oljo- ja energiijaministariin Marte Mjøs Perseniin ođđajagemánu 20. beaivvi 2022.</p>
<p>Sámediggepresideanta Silje Karine Muotkas lei čoahkkin Fovsen Njaarke orohagain ođđajagemánu 20. beaivvi 2022.</p>
<p>Politihkalaš ráđđeaddi Eirik Larsen oassálasttii observatevran čoahkkimis Fovsen Njaarke orohaga ja eanadoalo- ja biebmoministtar Sandra Borch gaskka ođđajagemánu 28 beaivvi, masa maiddái gieldda- ja guovlluministtar Bjørn Arild Gram ja oljo- ja energiijadepartemeantta stádačálli Amund Vik leigga searvan.</p>
<p>Sámediggi oassálasttii observatevran čoahkkimis Fovsen Njaarke orohaga ja Oljo- ja energiijadepartemeantta ámmátdoaimmahaga gaskka guovvamánu 11. beaivvi 2022.</p>
<p><em type="italic">Čoahkkin OED:iin Jillen-Njaarke bieggafápmorusttega birra </em></p>
<p>Sámediggeráđđi Maja Kristine Jåmas lei čoahkkin ođđajagemánu 18. beaivvi oljo- ja energiijadepartemeantta (OED) stádačálliin Amund Vikain ságaškuššat váigadis dili birra masa Jillen Njaarke orohat lea gártan Øyfjellet bieggafápmorusttega geažil. Rusttegis leat 72 turbiinna Musseres Vefsn gielddas. OED celkkii čielgasit ahte sis eai leat oanehisáiggi čovdosat riidui, mii lea bohcciidan doaibmabiddji ja orohaga gaska. Čoahkkima loahppaárvvoštallan lei ahte lea dárbu oktasaš čoahkkimii, ja dalle maid mannet geahčadit guovllu. Maŋŋil go Sámediggi lea gulahallan orohagain, de lea Sámediggi reivves OED:ii, beaiváduvvon guovvamánu 10. beaivvi, árvalan ahte dát dahkko cuoŋománu álggus. Dalle sáhttet OED/NVE, Sámediggi, Øyfjellet Wind AS ja Jillen-Njaarke orohat deaivvadit ja ságaškuššat mo vejolaččat čoavdit riiddu.</p>
</body></document>
