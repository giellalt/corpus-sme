<document xml:lang="sme" id="no_id"><header><title/><genre code="admin"/><author><unknown/></author><wordcount>480</wordcount><conversion_status type="standard"/><availability><license type="standard"/></availability><multilingual/><origFileName>PRM_-_Støtte_til_kulturtiltak sme.docx</origFileName><parallel_text xml:lang="nob" location="prm_-_stotte_til_kulturtiltak_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRD: Doarjja kulturdoaimmaide</p>
<p><em type="italic">Sámediggi lea juogadan doarjagiid iešguđetlágan kulturdoaimmaide, gos stuora oassi lea jurddašuvvon mánáide ja bearrašiidda. </em></p>
<p>Emma Rustad Jåma oažžu 52 000 ruvnno doarjaga bearaščájáhussii <span type="quote" xml:lang="fin">«Dålle/Dolla»</span>. Čájáhusa vuolggasadji leat sámi myhtat ja cukcasat, ja lea erenoamážit heivehuvvon mánáide ja nuoraide. Dat čájehuvvo vuosttaš geardde Gïelevåhkoe/ sámi giellavahkkus golggotmánus.</p>
<p>Duottar studio oažžu 100 000 ruvnno mánáidfilmma dubbemii. Maŋimus jagi lea Duottar Studio dubben máŋga mánáidfilmma sámegillii. Dainna jotket dievaslaččat ja dál lea Oscar-nominerejuvvon filmma <span type="quote" xml:lang="deu">"Wolfwalkers"</span> vuorru dubbejuvvot.</p>
<p>Sámi Lávdi - Sámi Association of Performing Arts lea ožžon 70 000 ruvnno doarjaga interaktiiva installašuvdnii ja performancii <span type="quote">«Flokken/Eallu»</span>. Prošeakta lei oassi Vårscenefestenis Romssas. Čájálmas lea elliidmáinnas sámi artisttaiguin ja neavttáriiguin geat čuojahit ja nektet dego eallun. <span type="quote">"Flokken/ Eallu"</span> nammasaš bihtáin guoskkahit Sámi Lávdi olu problematihkaid čatnon sámi servvodahkii: Siskkobealvuohta ja olggobealvuohta, cielaheapmi, guohtuneatnamiid jámma unnideamit, unnitlohku ja eanetlohku, unnitlohku unnitlogu siste.</p>
<p><span type="quote" xml:lang="eng">«Passing Through Landscape»</span> lea ovttasbargu gaskkal tekstiila- ja mote- hábmejeaddji Ramona Salo ja lihkadanhábmejeaddji ja lihkastatdáiddára Katarina Skår Lisa. Soai oažžuba 23 000 ruvnno oasálastimiin iežaska dáiddaprošeavttain Ravnedans Festivalas Kristiansandas dán geasi.</p>
<p>Ingunn Svanes Alvedal lea ožžon 150 000 ruvnno čájálmasprošektii <span type="quote" xml:lang="eng">«We come from the other side»</span>, mii čájehuvvo Palais des Nations Genèves International Academy of Ceramicsa 50. kongreassas <span type="quote" xml:lang="eng">«Melting Pot»</span> čakčamánu gaskamuttuin.</p>
<p>- Lean ilus go Sámediggi beassá doarjut sámi kultureallima stuora máŋggabealatvuođa. Dát lokte min kultuvrra, ja addá sihke sápmelaččaide ja earáide buriid vásáhusaid, lohka Maja Kristine Jåma (NSR).</p>
<p><em type="italic">Doarjja golmma konsertii </em></p>
<p>Sámediggeráđđi lea maid juolludan 145 000 ruvnno doarjaga golmma konsertii sámi musihkkáriiguin. Suortta Jazz ja viseklubb ja Romssa riikkaidgaskasaš girkofestivála ožžot 25 000 ruvnno doarjaga guhte ge, ja Saemien Studeenth Tråantesne leat ožžon 95 000 ruvnno lágidit konseartta Jijjen Tjakttjen Tjåaghkoes, mii lágiduvvui borgemánus.</p>
<p>Suortta Jazzfestivála lea bálkáhan musihkkára Frode Fjellheima ovdanbuktit musihka su almmuhemiiguin Aejlies Gaaltije ja Biejjien Vuelie, ja lassin vel ođđa musihka. Fjellheimas lea juoigi Ulla Pirttijärvi ja soprána Adrian Angelico mielde. Festivála lágiduvvo 20.-24.b. čakčamánus.</p>
<p>Musihkar Georg Buljo ovttas Nidarosdomen oratorie- koarain čájehit bihttá diŋgojuvvon buktagis <span type="quote" xml:lang="nob">«Kalvskinnsangen»</span> George Buljo bokte, Romssa riikkaidgaskasaš girkofestiválas golggotmánu 29.b. 2022.</p>
<p>- Sámi musihkkarat leat bivnnuhat, ja jerrojuvvojit máŋgga sajis. Dássi mii čájehuvvo iešguđetlágan festiválain ja konsearttain movttiida vel eanet sámi luođi ja musihka buvttadit, dadjá Jåma.</p>
<p>Juolludeamit juolluduvvojit doarjjaortnegis Kulturdoaimmat.</p>
<p><em type="italic">Gažaldagaid dahje jearahallama addá sámediggeráđđi Maja Kristine Jåma (NSR), +47 47 24 23 66, maja.kristine.jama@samediggi.no </em></p>
<p><em type="italic">Kulturdoaimmaid doarjjaortnega juolludemiid oktiigeassu: </em></p>
<p xml:lang="eng">70 000 ru Sámi Lávdi Sámi Association of Performing Arts elliidmuitalussii <span type="quote">«Flokken/Eallu»</span></p>
<p>52 000 ru Emma Rustad Jåmai bearaščájálmassii <span type="quote" xml:lang="fin">«Dålle/Dolla»</span></p>
<p>23 000 ru Katarina Skår Lisai dáiddaprošeavttain <span type="quote" xml:lang="eng">«Passing Through Landscape»</span> Ravnedans- Festiválas dálááiggedánssain Kristiansandas suoidnemánu 6.b. 2022.</p>
<p xml:lang="eng">150 000 ru Ingunn Svanes Alvedalii čáláhusprošektii <span type="quote" xml:lang="eng">«We come from the other side»</span></p>
<p>100 000 ru Duottar studio ASii <span type="quote" xml:lang="deu">«Wolfwalkers»</span> dubbemii</p>
<p xml:lang="sma">95 000 ru Saemien Studeenth Tråantesneii Jijje @Tjaktjen Tjåanghkoe</p>
<p>25 000 ru Suortá Jazz ja viseklubbii, konsertii Frode Fjellheimaim ovttas Ulla Pirttijärviin, Adrian Angelico ja joavku</p>
<p>25 000 ru Romssa girkoakademiijai konsertii Romssa riikkaidgaskasaš girkofestiválii: Georg Buljo ovttas Nidarosdomens oratoriekoarain</p>
</body></document>
