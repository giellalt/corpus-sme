<document xml:lang="sme" id="no_id"><header><title/><genre code="admin"/><author><unknown/></author><wordcount>378</wordcount><conversion_status type="standard"/><availability><license type="standard"/></availability><multilingual/><origFileName>Oppfølging av Høyesteretts dom i Fosen sme.docx</origFileName><parallel_text xml:lang="nob" location="oppfolging_av_hoyesteretts_dom_i_fosen_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Alimusrievtti duomu čuovvoleapmi Fovsene-áššis. Sámeálbmot bellodat čujuha ovdalis dievasčoahkkináššiid meannudeapmái Fovsene-áššis, gos mii earret eará jearaimet čuovvovaš gažaldagaid Sámediggeráđis; Lea go Sámediggeráđđi čuovvulan Sámedikki mearrádusa áššis, ja man vuođul? Dál lea áigi mannan, ja dađi bahábut lea servvodat rievdan dramáhtalaččat. Dál ii leat áigi geahččat maŋás, muhto geahččat ovddasguvlui. Odne mii leat dakkár dilis ahte dárbbašlaš diŋggaid hattit leat badjeleappos go oktage sáhtii jurddašit. Ikte iđđes ledje elrávnnji hattit gitta 10 ru gilowáttas lulli-Norggas, seammás go máksá gaskkal 5-15 evrre buvttadit elfápmomeari. Mii buvttadit hálbbes ja ráinnas čáhcefámu maid mii sáddet olggos, ja sisafievrridit divrras ja duolva fámu ruovttoluotta maid atnit riikkas. Dán ii sáhte bargat guovddáš politihkkáriid dáhtu haga, dahje leat go vuogádagat olggobealde riikka nu ahte dilli lea politihkalaš bearráigeahču olggobealde. Leat go elfápmohattit manname badjel bávttiid, vai leat go min guovddáš politihkkariin haddemearit? Olmmoš sáhttá imaštit; Mis leat politihkkárat geat bealuštit gáhttejuvvon čázádagaid stuorideami, máŋggaid industriijarusttega sihke gáttis ja čázis. Sin searvvis lea Norgga stáhtaministtar Jonas Gahr Støre. Mii siteret áinnas Guovddášbellodaga Ola Borten Moe gii lohka; <span type="quote">"Lehkos áibbas čielggas ahte munnje lea okta boahtá go ruhtadeapmi Norgga gálduin dahje olgoriikkas. Dat mii munnje lea mearkkašahtti lea ahte prošeavttat huksejuvvojit. Danne mii dárbbašit din iežamet searvái. Lean vissis ahte dii veahkehehpet min joksat min ođasmahttinmihttuid, logai Moe"</span> Norga lea maid ožžon Oljo- ja energiijaministara gii nannosit ovddida dán politihka. Dasa lassin gávdnojit eará politihkkárat ja elfápmo- báronat geat áŋgiruššet oažžut eanet dán politihka. Ukraina soahti ja riidu gaskkal Oarjemáilmmi ja Ruošša mat lassánit eai daga ášši buorebun. Guhkkin eret. Mis lea maid ráđđehus mii badjelgeahččá Alimusrievtti duomu golggotmánu 11.b. 2021 rájes. Dán duohken lea Fovsene-duopmu man dál meannudit. Leat máŋga cakki maid šaddá čoavdit ovdal Fovsen-ášši Alimusduopmu biddjo johtui. Váidalahtti lea ahte stuorimus caggi man ferte čoavdit lea norgga ráđđehus, Bargiidbellodaga ja Guovddášbellodaga bokte. Lea go nu ahte servodat dáhttu oaffaruššat sámi ealáhusa garra kapitalismii. Dát berre - sámi álginsajis, leahkit Norgga demokratiija ja Norgga riektestáda <span type="quote">"lakmus-iskkus"</span>. Loahpas ferte áiggebeale jearrat; Mii lea buorre bieggafámuin? Bieggafápmu lohkkada stuora luondduguovlluid ja gáibida mearkkašahtti areálagáržžideami luoddahuksemiin, russemiin, deavdimiin, fápmogujiin ja hirbmat bieggafápmoturbiinnaiguin. Bieggafámu huksen Norggas lea dáhpáhuvvan váilevaš luonddukártemiin ja plánemiin. Heajos dahje váilevaš fátmmasteapmi báikegoddeálbmogis, organisašuvnnain ja luondduvuođđuduvvon ealáhusain. Elliid- ja lottiid eallima jalga buot bilidit. Ja dás ii leat mihkkege dahkat ruoná molsumiin. Ii mihkkege!</p>
</body></document>
