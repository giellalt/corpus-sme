<document xml:lang="sme" id="no_id"><header><title/><genre code="admin"/><author><unknown/></author><wordcount>127</wordcount><conversion_status type="standard"/><availability><license type="standard"/></availability><multilingual/><origFileName>Ášši 23-21 - mearkkašupmi sme.docx</origFileName><parallel_text xml:lang="nob" location="assi_23-21_-_mearkkasupmi_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Norgga Sámiid Riikkasearvvi sámediggejoavku oaidná dárbbašlažžan ahte Sámediggi dahká ovttasbargošiehtadusa Hársttáid suohkaniin. Ovttasbargošiehtadusat Sámedikki ja gávpogiid gaskka leat hui bures ovdánan daid maŋemus jagiid, ja ođastuvvon šiehtadusas Romssain 2021:s lea sohppojuvvon ahte Sámedikkis ja Romssas lea oktasaš ovddasvástádus ovdánahttit ja buoridit fálaldagaid sámi álbmoga várás. Ođđa šiehtadusas leat earret eará mihttomearrehábmemat mat geatnegahttet doarjut Sámi viesu, ja historjjálaččat vuosttaš dáhkádusa mánaidgárdesajiide. Hárstták lea dál gearggus dahkat ovttasbargošiehtadusa Sámedikkiin. Hársttáid guovllus leat máŋga doaimmalaš sámi searvvi, maiguin lea hui lunddolaš ovttasbargat ovttasbargošiehtadusa proseassas ja erenoamážit maiddái sámi deaivvadanbáikki ásaheamis Hársttáide, masa Hársttáid suohkan lea jo buktán positiivvalaš signálaid. Hárstták ferte sihkkarastit sámi mánáidgárdefálaldaga, doarjut sámi kulturfálaldagaid ja čalmmustahttit suohkana historjjá ja ássama. Suohkan lea mearridan sámi suohkannama 2016:s, muhto ii leat vel čalmmustahttán dan šilttain, neahttasiidduin, reivemearkkain jna.</p>
</body></document>
