<document xml:lang="sme" id="no_id"><header><title/><genre code="admin"/><author><unknown/></author><wordcount>116</wordcount><conversion_status type="standard"/><availability><license type="standard"/></availability><multilingual/><origFileName>Ášši 03-22 Evttohus 13 - Ronny Wilhelmsen, BB_sam.docx</origFileName><parallel_text xml:lang="nob" location="assi_03-22_evttohus_13_-_ronny_wilhelmsen_bb.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámediggi berre iskat vejolašvuođaid kártet eanet osiid sámi guovlogeavaheamis nu, ahte beassat čohkket olles Sámi dieđuid ovtta geavahuskártii. Sámi guovlogeavaheapmi oppalaš kárttas veahkeha vuoigatvuođaguddiid, doaibmaálggaheddjiid, almmolaš instánssaid ja Sámedikki go min guovlluide álggahuvvojit doaibmabijut ja billisteamit. Lea dehálaš ahte lea geavahuskárta sihke eana- ja mearraareálain. Sámediggi atná boazodoalu sámi servvodaga dehálaš vuođđogeađgin, muhto oaivvilda ahte eará ealáhusat ja meahcásteapmi berrešii kártejuvvot seamma láhkái go boazodoalloguovllut. Sámediggi oaidná dárbbašlažžan viiddiduvvon kártii, earret eará boazodollui. Go gávdno juo kárta mas leat buorit diehtovurkenvuogádagat ja dieđut (NIBIO), de berre lagaš ovttasbargguin Sámedikkiin ohcat viiddidit dán vuogádaga eanet relevánta dieđuiguin, ja ahte gustovaš direktoráhta ruhtada dan. ( https://kilden.nibio.no/?topic=reindrift&amp;bgLayer=graatone_cache&amp;lang=nb&amp;X=7195706.12&amp;Y=284337.75&amp;zoom=0.050089679614182224  ) Sámediggi evttoha ahte sámediggeráđđi álggaha barggu hábmet oppalaš geavahuskártta sámi beroštumiide.</p>
</body></document>
