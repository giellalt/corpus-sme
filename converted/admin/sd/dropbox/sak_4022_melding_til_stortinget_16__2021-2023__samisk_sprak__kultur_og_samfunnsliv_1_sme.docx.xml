<document xml:lang="sme" id="no_id"><header><title/><genre code="admin"/><author><unknown/></author><wordcount>612</wordcount><conversion_status type="standard"/><availability><license type="standard"/></availability><multilingual/><origFileName>Sak_4022_Melding_til_Stortinget_16__2021-2023__Samisk_språk__kultur_og_samfunnsliv (1) sme.docx</origFileName><parallel_text xml:lang="nob" location="sak_4022_melding_til_stortinget_16__2021-2023__samisk_sprak__kultur_og_samfunnsliv_1_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Mearkkašupmi 1.1 </em></p>
<p>Sámedikki oaidnu lea ahte searvevuohta galgá váikkuhit buori giela-, kultuvrra- ja oahppofálaldahkii sámi álbmogii sihke unnit báikegottiin ja gávpogiin. Dát galgá váikkuhit ahte servodat lea ealas ja girjái. Suohkanat leat dehálaš eaktobiddjit giella- ja kulturpolitihkas. Vuoi galgá sáhttit seailluhit, ovdánahttit ja ealáskahttit sámi giela, kultuvrra ja servvodateallima fertejit suohkanat oaččut ravdaeavttuid mat ovddidit buriid čovdosiid sámi álbmogii.</p>
<p>Sámediggi háliida bargat searvadahttin barggu servodahkii, mas buohkat leat árvvolaš oasálastit beroškeahttá makkár giella ja duogáš olbmos lea. Giella- ja kulturpolitihkka galgá heivehuvvot daidda iešguđetlágan dárbbuide, nu dego seailluheapmái, ovdánahttimii ja ealáskahttimii sámi giela, kultuvrra ja servodateallima. Dásseárvosaš, buorit dearvvašvuođafálaldagat ja bargit main lea sámi giella- ja gelbbolašvuohta, ferte leat lunddolaš oassi suohkana bálvalusfálaldagas sámi servodagain.</p>
<p>Sámediggi háliida ahte buot sápmelaččat galget oaččut vejolašvuođa geavahit iežaset sámi giela aktiivvalaččat. Giella lea okta dain deháleamos identitehtaguoddin sápmelaččaide. Danne ferte sámegiella leat olámuttos buohkaide geat háliidit ovddidit iežaset sámi identitehta, sidjiide geat leat váldán ruovttoluotta sin sámi identitehta ja sidjiide geat háliidit oahppat sámegiela.</p>
<p>Sámi gielat fertejit seailluhuvvot ja joatkašuvvat boahttevaš buolvvaide. Jus dat galgá ollašuvvot de fertejit skuvllat stuorit dásis geatnegahttojuvvot bargat dán ala ahte addet buot ohppiide vuođđooahpus máhtu sápmelaččaid ja sámi giela birra. Dát sámi sisdoalut fágain fertejit bidjot vuođđooahpahusa oahppoplánii. Viiddiduvvon ja buorádahttin fálaldat sámi oahpahusa ja giellaoahpahusa birra mánáidgárddiin ja skuvllain ii galgga leat sorjavaš gos dus lea ássanbáiki. Sámediggi oaivvilda ahte buot mánáidgárddit ja skuvllat galget oahppat sámi giela ja kultuvrra birra, ja oaččut fálaldaga sámegillii čađahit oahpahusa. Sámegielat lohku galgá lassánit, ja dat galget ovdánahttit eambbo arenat sámi gielaide. Suohkanat galget oaččut doarvái resurssaid nu ahte mánát ja nuorat olahit oahpu sihke sámegielas ja sámegillii. Buot mánát ja nuorat geat dán háliidit galget oaččut oahpahusa sámegielas ja sámegillii. Buorit searvevuođačovdosat mánáidgárddiin ja skuvllain galget álot leat guoddin servodahkii. Sámediggi oaivvilda ahte sámi giella- ja kulturmáhttu galgá leat lunddolaš oassi dearvvašvuođa- ja fuollafidnu oahpuin. Geabbilis oahppofálaldat ferte ovddiduvvot nu ahte olbmot sáhttet oahpu gaccat olles eallima doppe gos sii orrot. Meahcceguovlu ja olles luonddubiras lea dehálaš vuođđun sámi kultuvrras, gielas ja servvodateallimis. Sápmelaččat leat álot birgen luonddus ja luondduin, danne fertejit guovllut hálddašuvvot agálašvuođaperspektiivvas. Oktasaš vuoigatvuođat, searvevuohta ja bearaš galgá velá leat okta dain vuođuin sámi servodagas. Sámi kultuvrras ja kulturovdanbuktimis galgá leat seammá ovdáneapmi, ja ovdánanvejolašvuođat, nu dego olles servodagas. Dat lea searvevuođa ovddasvástádus ahte kulturárbi registrerejuvvo, dokumenterejuvvo ja suddjejuvvo boahtteáigái dego min oktasaš oamastus. Dat lea kultuvra mii definere olbmuid ja mii čátná min oktii identitehta ja gullevašvuođa čađa. Sámediggi galgá sihkkarastit eamiálbmogiid rivttiid geavahit, stivret ja seailluhit luondduresurssaid min eanaguovlluin. Árbevirolaš luonddugeavaheamit nu dego bivddut galget dohkkehuvvot dego dehálaš buvttadahkki doalahit min eamiálbmotkultuvrra, ekonomalaš iešbirgejumi ja ovdáneami. Sámediggi galgá bargat dán ala ahte sihkkaraste sámi kultureallima mii hukse máŋggaláganvuođaid kultuvrras ja aktiivvalaččat gaskkustit kulturfálaldagaid, maiddai siskkobeale sámi kulturealáhusa. Min kultuvrras fertejit leat buorit ravdaeavttut ja ovddidanvejolašvuođat. Sámediggi lea ovttaoaivilis Ráđđehusain ahte dál lea áigi nationála sámi kulturloktemii ja mii illudit viidásit dan bargui. Sámediggi galgá doarjut kulturaktivitehtaid ja sihkkarastit sámi kulturárbbi, sihke árbevirolašguoddin ja vuođđun ođđa ealáhusaide. Sámi kultuvra galgá leat oidnosis ja olámuttos máŋggabealálaš kultureallima čađa. Sámediggái lea čielggas ahte bargiid geain lea sámi giella- ja kulturgelbbolašvuohta galget leat lunddolaš oassin suohkana bálvalusfálaldagas. Dearvvasvuođahástalusat fertejit deaividit fálaldagaiguin mat leat máhtolašvuhtii guoskevaččat ja kulturmihtus. Dat ferte heivehuvvot nu ahte sáhttá čađahit lassi dutkama movt sáhttá unnidit veahkaválddálašvuođa ja illasteami servodagas. Juoga mii earenoamážiid čuohcá sámi nissoniidda. Nuorat leat áŋgirat, servodatkritihkalaččat ja rievdadusdáhtolaččat. Sámi servodat ferte váikkuhit loktet nuoraidbuolvva oidnosii, ja sihkkarastit buolvva boahtteáiggi vuođu. Mii dárbbašit gievrras sámi nuoraidjienaid nationála ja riikkaidgaskasaš dásis, geat ovddastit sámi boahtteáiggi. <em type="italic">Árvalus 2.1 </em></p>
<p>Odda cealkka mannjel vuosttaš cealkaga nuppi oasis ráđi árvalusas:</p>
<p>Jus galgá sihkkarastit einnostanvejolašvuođa ja bissovašvuođa de ferte nu ahte dieđáhus bargu jotkojuvvo, váikko lea stuoradiggeválga ja/dahje ráđđehusmolsun.</p>
</body></document>
