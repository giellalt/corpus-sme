<document xml:lang="sme" id="no_id"><header><title/><genre code="admin"/><author><unknown/></author><wordcount>299</wordcount><conversion_status type="standard"/><availability><license type="standard"/></availability><multilingual/><origFileName>PRM teaterstykker sme.docx</origFileName><parallel_text xml:lang="nob" location="prm_teaterstykker_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRD: Doarjja guovtti teáhterbihttái</p>
<p><em type="italic">Sámediggeráđđi lea juolludan 200 000 ruvnno S B Johansen Skrivii, buvttadit teáhterbihtá Eadnemáddu. Sámediggeráđđi lea maid juolludan 200 000 ruvnno Eirin Rosenenga teáhterčájáhussii 7% samisk , mii galgá čájehit movt lea oččodit ruovttoluotta identitehta maid lea massán. </em></p>
<p>Eadnemáddu teáhterbihtá čájeheami mihttu lea loktet ovdan váttis, muhto dehálaš servodatfáttá, veahkaválddi ja vuoiggalašvuođa. Máŋggas dovdet vearrivuođa go dat gii lea dahkan veahkaválddálašvuođa beassá váikkuhusaid haga joatkit eallima. Danin ii leat dát dušše persovnnalaš trauma, muhto servvodattrauma.</p>
<p><em type="italic">- Dehálaš fáttá </em></p>
<p>- Buktaga fáddá lea erenoamáš dehálaš loktet sihke sámi servodahkii, muhto maid stuoraservodahkii muđui. Dasa lassin leat olu buriid dáiddáriid čatnan buvttadeapmái, ja oassi doarjaga mihttomearis lea buoridit rámmaeavttuid sámi dáiddabuvttademiide, lohka Maja Kristine Jåma (NSR).</p>
<p>Dasa lassin lea teáhterčájáhus oktasašbuvttadeapmi Det Noske Teateriin Oslos. Jåma lohka ahte dát addá Det Norske Teaterii vejolašvuođa bargat sámi teáhteriin nu movt maid eai leat goassege ovdal dahkan.</p>
<p>- Lea hirbmat buorre ahte buvtta maid čájehuvvo stuorit lávddis Oslos. Sámi dáiddabuvttadeamis lea alla dássi ja jearahuvvo maid eanet olggobeale Sámi. Ahte Norgga institušuvnnat dál oaidnigohtet sámi teáhtera árvvu ja vejolašvuođaid ráhkadit buvttademiid ovttas de lea dat juoga maid sámi dáiddabiras ja mii Sámedikkis leat juo máŋga jagi sávvan, lohka Jåma.</p>
<p><em type="italic">Dáruiduhttin ja identitehtamassin </em></p>
<p>Sámediggeráđđi lea maid juolludan 200 000 ruvnno Eirin Rosenenga teáhterčájálmassii 7% samisk. Eirin Roseneng lea govvejeaddji ja bargá Oslos. Sus leat ruohttasat mearrasámi kultuvrras Olmmáivákkis Gáivuonas.</p>
<p>Prošeavttas 7% samisk bidjá son fuomášumi dáruiduhttimii, identitehtamassimii ja movt lea oččodit identitehta ruovttoluotta. Son háliida čájehit dan mátkki dohkkehuvvot sámi kultuvrras, mii dus galgá jus galggat jáhkehahtti sápmelaš ja mii dus galgá dovdat sápmelažžan.</p>
<p>- Teáhterbihttá sáhttá dehálaš veahkkin áigeguovdilis digaštallamis dáruiduhttima váikkuhusaid birra, dadjá sámediggeráđđi Maja Kristine Jåma (NSR).</p>
<p>Goappaš doarjagat leat juolluduvvon doarjjaortnegis kulturdoaibmabijut.</p>
<p><em type="italic">Gažaldagaid dahje jearahallama addá sámediggeráđđi Maja Kristine Jåma (NSR), </em></p>
<p><em type="italic">mob. +47 472 42 366, maja.kristine.jama@samediggi.no </em></p>
</body></document>
