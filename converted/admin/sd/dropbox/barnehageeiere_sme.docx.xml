<document xml:lang="sme" id="no_id"><header><title/><genre code="admin"/><author><unknown/></author><wordcount>797</wordcount><conversion_status type="standard"/><availability><license type="standard"/></availability><multilingual/><origFileName>Barnehageeiere sme.docx</origFileName><parallel_text xml:lang="nob" location="barnehageeiere_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="tur"><em type="italic"><span type="quote">«Sámi mánáid vuoigatvuohta sámegielat mánáidgárdefálaldahkii»</span> </em></p>
<p><em type="italic">Filbma 1 </em></p>
<p><em type="italic">Sámediggi </em></p>
<p><em type="italic">iNord buvttadadeapmi </em></p>
<p xml:lang="vep">INT – MÁNÁIDGÁRDI – BEAIVET</p>
<p>XX (váldoolmmoš/buvttadeaddji) čohkkáda reŋkkos muhtin ossodagas siste. Ossodagas vuhtto sámevuohta, oidnosis leat sámi dovdomearkkat. XX geahččá njuolga kámerai.</p>
<p xml:lang="mrj"><em type="italic">XX </em></p>
<p xml:lang="fra">Bures!</p>
<p>Mu namma lea …!</p>
<p>2017 čavčča álggahuvvui ođđa rámmaplána mánáidgárddiide, mii geatnegahttá mánáidgárddiid vel čielgaseappot sámi mánáid ektui.</p>
<p>XX:ii geigejuvvo lihtti mas leat goarttat, son váldá vuosttaš goartta. XX lohka gažaldaga goarttas, ja geahččá kámerai go son vástida gažaldaga.</p>
<p xml:lang="mrj"><em type="italic">XX </em></p>
<p><em type="italic">Gažaldat 1: M akkár vuoigatvuođat leat rievtti mielde sámi mánáin? </em></p>
<p>– Buot sámi mánáidgárdemánát galget oažžut veahki gáhttet ja ovdánahttit gielaset, máhtuset ja kultuvrraset.</p>
<p>Dat gusto beroškeahttá gos riikkas orrot, leaš go sámegielat vai dárogielat mánáidgárdi.</p>
<p>Gažaldagaid gaskkaide biddjojit govat sámi mánáin stoahkamis, oahpahusas ja rumašlaš lihkadeamis mánáidgárdebirrasis.</p>
<p xml:lang="mrj"><em type="italic">XX </em></p>
<p><em type="italic">Gažaldat 2: Lea go erohus das mii gusto sámi mánáidgárddiide, mánáidgárddiide main lea sámegiel ossodat ja dárogielat mánáidgárddiide gos moadde sámi máná? </em></p>
<p>– Lea! Sámi mánáidgárddiin lea sámegiella váldogiella, mánáid sámi identitehta galgá nannejuvvot, sámi árvvut, kultuvra ja árbemáhttu galget joatkkašuvvot. Dasa lassin galgá mánáidgárdefálaldat láktasit sámi servvodahkii.</p>
<p>Lea dehálaš hukset mánáidgárdefálaldaga sámi luondduipmárdussii, ja ahte sámi historjá ja kulturovdanbuktimat nu mo duodji, luohti ja máinnasteapmi leat oassin sisdoalus.</p>
<p>Dát gusto maid sámi ossodagaide eará mánáidgárddiin.</p>
<p>Lea geatnegahtton sámi mánáid dárogielat mánáidgárddiin veahkehit gáhttet ja ovdánahttit gielaset, čehppodagaset, kultuvrraset beroškeahttá gos orrot leaš dál Romssas, Oslos, Kristiansandas dahje Ålesundas!</p>
<p>XX joatká goarttaid geassit, ja govaid lassin gullo musihkka ja fámolaš/dynámalaš elemeanttat.</p>
<p xml:lang="mrj"><em type="italic">XX </em></p>
<p><em type="italic">Gažaldat 3: Nabai dárogielat mánáidgárddit, gos eai leat sámegielat mánát? Galgá go dain maid sámi sisdoallu? </em></p>
<p>– Galgá! Dál galget buot mánáidgárddit váikkuhit dasa ahte mánát ohppet ahte sápmelaččat leat Norgga álgoálbmot, váikkuhit dasa ahte oahpásnuvvet sámi kultuvrii, gillii, eallinvuohkái ja árbevieruide.</p>
<p>Bargit galget sámi perspektiivva laktit mearkabeivviide ja árgabeivviide, dáidagii, kultuvrii ja borramušárbevieruide.</p>
<p xml:lang="mrj"><em type="italic">XX </em></p>
<p><em type="italic">Gažaldat 4: Lea bat dát gal nu dehálaš? </em></p>
<p>– Lea, dát lea dehálaš!</p>
<p>Dat lea lágas mearriduvvon sihke norgga lágas, ja riikkaidgaskasaš konvenšuvnnaide maidda Norga lea guorrasan. (dego ON mánáidkonvenšuvdnii ja ILO-konvenšuvdnii nr. 169 eamiálbmogat ja čeardaolbmot iešráđálaš stáhtain.)</p>
<p xml:lang="mrj"><em type="italic">XX </em></p>
<p><em type="italic">Gažaldat 5 : Manne lea dehálaš sámi mánáide fállat sámegielat mánáidgárdesaji? </em>Lea sáhka identitehta birra, amma nu? Beassat eaiggádit identitehtas, dovdat gullevašvuođa ja leat rámis kulturduogážiinnis. </p>
<p>Mánát galget dovdat oadjebasvuođa ja ilu kultuvrrainis ja gielainis, ja dovdat riggodahkan bajásšaddat máŋggain kultuvrrain ja gielain. Goappaš kultuvrrat leat ovtta árvosaččat.</p>
<p>Go mánát dovdet bures iežaset kultuvrra, de lea álkit sidjiide ipmirdit ja doahttalit earáid!</p>
<p>Dasa lassin lea árbevirolaš vuohki fievrridit sámi máhtu, čehppodaga ja árvvu buolvvaid gaskkas áitojuvvon, ja danne lea rievttes dehálaš ahte mánáidgárddit váikkuhit dasa ahte oahppanvuohki joatkašuvvu.</p>
<p xml:lang="mrj"><em type="italic">XX </em></p>
<p><em type="italic">Gažaldat 6: Man olu lea rievtti mielde <span type="quote">«doarvái»</span>? lea go doarvái čalmmustahttit Sámi álbmotbeaivvi? </em></p>
<p>– Dá lea gažaldat masa lea váttis vástidit konkrehta, erenoamážit danne go rámmaplána dahká vejolažžan iešguđet ládje dulkot.</p>
<p>Muhto obbalaččat dadjat: ii, ii doala dušše sámi álbmotbeaivvi ávvudit.</p>
<p>Sámi perspektiiva berrešii vuhttot mánáidgárddiin birra jagi. Váikkuhivččii sámevuođa normaliseret, ja garvvášii eksohtalažžan dahkat.</p>
<p xml:lang="mrj"><em type="italic">XX </em></p>
<p><em type="italic">Gažaldat 7: Gean ovddasvástádus lea addit sámi mánáide fálaldaga masa sis lea vuoigatvuohta? </em></p>
<p>– Mánáidgárdeeaiggádis lea bajimuš ovddasvástádus ahte mánáidgárdi jođihuvvo lágaid ja njuolggadusaid vuođul.</p>
<p>Mánáidgárddejođiheaddji galgá iskat ahte pedagogalaš bargu vástida mánáidgárdelágaide ja rámmaplánaide, ja ahte bargiin šaddá oktasaš ipmárdus dan bargui mii dasa čanastuvvo.</p>
<p>Pedagogalaš jođiheaddjis lea ovddasvástádus álggahit ja jođihit pedagogalaš barggu.</p>
<p>Mánáidgárddit eai sáhte diehtit guđe mánát leat sápmelaččat, ja danne fertejit váhnemat muitalit dan.</p>
<p>Muitet: ii leat váhnemiid ovddasvástádus geahččat ahte mánát ožžot dan masa lea vuoigatvuohta! Dat galgá leat diehttelas!</p>
<p xml:lang="mrj"><em type="italic">XX </em></p>
<p><em type="italic">Gažaldat 8: Maid galgá dahkat jus mánáidgárddis váilu gelbbolašvuohta mii dárbbašuvvo addit buori fálaldaga? </em></p>
<p><em type="italic">– Olu mánáidgárdebargit dovdet ahte eai máhte doarvái sámi kultuvrra birra, ja sii eai hálit addit boasttu, stereotiippalaš gova sápmelaččain. (Gáldu: NORCE-rapporten <span type="quote" xml:lang="nno">«Implementering av rammeplan for barnehagen»</span>) </em></p>
<p><em type="italic">Sámedikkis leat iešguđetlágán fálaldagat mat sáhttet leat veahkkin! </em></p>
<p><em type="italic">Sámediggi lea mánáidgárdeprošeavtta SáMOS oktavuođas almmuhan girjji mánáidgárdebargiide, mii lea nuvttá mánáidgárddiide gos leat sámi mánát. </em></p>
<p xml:lang="nno"><em type="italic">(Maanaj gaavhtan/Mánáj diehti/Unna olbmožiid dihte/Med tanke på barna) </em></p>
<p><em type="italic">Dasa lassin gávdnojit neahttasiiddus ovttas.no olu oahpporesurssat, lea vejolaš nuvttá luoikkahit koaffara mas leat konkrehta dávvirat, sáhttá geavahit sátnegirjjáža mas leat árgabeaivválaš sánit ja dajaldagat, ja sáhttá maiddái geavahit Sámedikki bagadallangirjjáža mánáidgárddiide gos leat sámi mánát. </em></p>
<p><em type="italic">Buot mánáidgárddit main lea sámi mánáidgárdefálaldat, sáhttet maiddái Sámedikkis ohcat doarjaga. </em></p>
<p xml:lang="mrj"><em type="italic">XX </em></p>
<p><em type="italic">Gazaldat 9: Maid berre váruhit vai ii atte stereotyhpa ja eksohtalaš gova sámi kultuvrras? </em></p>
<p>– Deháleamos lea ohcat dieđuid ja oahpásnuvvat kultuvrra girjáivuođain – ja dan gaskkustit mánáide.</p>
<p>Sámi kultuvra lea viiddis,ja leat stuora erohusat sihke gielalaš, biktasiin, árgabeaivvis, bargguin ja borramušvieruin. Dat ferte boahtit ovdan gaskkusteamis.</p>
<p>Go XX lea lohkan buot goarttaid, ja buot gažaldagaid, bidjá son eret lihtti.</p>
<p xml:lang="mrj"><em type="italic">XX </em></p>
<p>Muitet ahte mánáide lea áibbas dárbbašlaš ahte mánáidgárdi oaidná man dehálaš lea čuvgehit sámevuođa, ja addit buori fálaldaga. Bargu mii dahkko mánáidgárddis lea mielde hábmeme mánáid boahtteáiggis. Giitu go váldibehtet duđalažžan dan!</p>
<p>Ja dál... vulgot stoahkat!</p>
<p>XX viehkala eret govas, ja dása biddjojit govat gos son oidno stoahkame mánáiguin olgun.</p>
<p xml:lang="fra">-LOAHPPA-</p>
</body></document>
