<document xml:lang="sme" id="no_id"><header><title/><genre code="admin"/><author><unknown/></author><wordcount>180</wordcount><conversion_status type="standard"/><availability><license type="standard"/></availability><multilingual/><origFileName>Diehtu_bargobáji_birra_-_sme.docx</origFileName><parallel_text xml:lang="nob" location="diehtu_bargobaji_birra_-_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Boazodoallu lea unna ealáhusaš nationála mihtuid mielde, muhto sihke sámi ja internášunála perspektiivvas lea boazodoallu áidnalunddot. Boazodoalu vuoigatvuođaid goziheapmi,nannet bearaš ja árbevirolaš boazodoallu ja boazodoalu oktavuohta sámi kultuvrii leat Sámedikki váldomihttomearit boazodoalu politihkas. </em></p>
<p><em type="italic">Boazodoalu nissonolbmot leat guovddážis bajásgeassimin mánáid boazodollui go mánát leat eanaš áigge etniid luhtte skuvlaváccedettiin. Albmát leat dat geat dávjjimusat leat siidadoalus. Ovddeš árbevirolaš siiddastallan mas olles bearaš jođii ovttas, lea rievdan, muhto boazodoalu iežas siskkáldas organiseren lea dattetge bisuhuvvon mealgat muddui rievddakeahttá nugo siidadoalut ja báike¬doalut. Seammás go organiserenmálle bisuhuvvo, de doaimmahuvvojit maiddái seamma barggut nugo guođoheapmi, gárddástallamat, bohccoávdnasiid dikšun ja dasa lassin duddjon. Organiserema ja bargguid mielde čuvvot máhtut, ja nu leage dárbbašlaš daid fievrridit ođđa buolvvaide čállá Solveig Joks Dieđut ráiddus Boazodoalu máhtut áiggis áigái, 2007. </em></p>
<p><em type="italic">Sámediggi ja Norgga Boazosápmelaččaid Riikasearvi (NBR) leat ásahan sámi almmolaš riektelávdegotti mii galgá geahčadit dárbbu rievdadit dáláš boazodoallolága. </em></p>
<p><em type="italic">Láhkalávdegoddi lea iešheanalaš lávdegoddi. Lávdegoddi nammaduvvui 29.10.18 ja galgá buktit iežas čielggadeami geassemánnui 2021. </em></p>
<p><em type="italic">Dan oktavuođas lágida dál lávdegoddi rabas bargobáji gos ulbmil lea guorahallat movt bearáš boazodoallu ja dásseárvu vuhtiiváldojuvvo boazodoalu lágas ja makkár rievdadusaid berre vuhtii váldit boahtteáiggis. </em></p>
</body></document>
