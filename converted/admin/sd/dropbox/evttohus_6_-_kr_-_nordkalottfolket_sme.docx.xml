<document xml:lang="sme" id="no_id"><header><title/><genre code="admin"/><author><unknown/></author><wordcount>158</wordcount><conversion_status type="standard"/><availability><license type="standard"/></availability><multilingual/><origFileName>evttohus 6 - KR - Nordkalottfolket sme.docx</origFileName><parallel_text xml:lang="nob" location="evttohus_6_-_kr_-_nordkalottfolket_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámediggi oaivvilda ahte dan dihte go Stuorradiggi lea mearridan Finnmárkku ja Romssa fylkkaid oktii časkit, de ferte Finnmárkolága rievdadit. Leat guokte beali maid earenoamážit ferte vuhtiiváldit:</p>
<p>1. Ferte mearrádusain presiseret ahte Finnmárkku fylka rievdaduvvo nu ahte čájeha Finnmárkku geográfalaš guovllu. 2. Ferte sihkkarastit demokráhtalaš struktuvrra mii dahká ahte leat finnmárkulaččat ieža geat válljejit FEFO-stivrra áirasiid. Čuoggá 1 sáhttá rievdadit nu ahte justere § 1 sániid nu ahte čujuhit <span type="quote">«ovddeš Finnmárkku fylkka»</span> geográfalaš guvlui. Dasto evttoha Sámediggi ahte § 7 rievdaduvvo nu ahte 2. teakstaoassái, maŋŋá 1. cealkaga lasiha cealkaga <span type="quote">«Leat dušše áirasat geat ásset guovllus mii gullá ovddeš Finnmárkku fylkii geat sáhttet evttohit ja jienastit go stivraáirasat válljejuvvojit. Dat guoská sihke Sámediggái ja Romssa ja Finnmárkku fylkii»</span>. Dát čuovvuluvvo maiddái gorrelohkoválgga ektui, ja § 8 evttohuvvo rievdaduvvot. Evttohuvvo lasihit maŋŋá 1. cealkaga: <span type="quote">«Gorrelohkoválga galgá meroštallojuvvot áirasiid ektui geat ásset ovddeš Finnmárkku fylkkas»</span>.</p>
<p>Sámedikki mielas lea riekta ahte jus Finnmárkkuopmodat máksá oasusvuoittu, de galget ruđat šaddat Finnmárkku ássiide ávkin.</p>
</body></document>
