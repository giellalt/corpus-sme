<document xml:lang="sme" id="no_id"><header><title/><genre code="admin"/><author><unknown/></author><wordcount>209</wordcount><conversion_status type="standard"/><availability><license type="standard"/></availability><multilingual/><origFileName>Samarbeidsavtaler komite sme.docx</origFileName><parallel_text xml:lang="nob" location="samarbeidsavtaler_komite_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Mearkkašupmi 1.1</p>
<p>Nordkalottfolket mielas fertejit ovttasbargošiehtadusat eanet árvvoštallot, oažžun dihte čielggasin ollašuvvet go olahuvvon mihtut. Davviguovllut vásihit dán áigge stuora olmmošfárrema doaresbeliin. Lea vealtameahttun dehálaš bissehit ja jorgalahttit fárrema, doalahan dihte ceavzilis sámi servodagaid. Šiehtadusa oassebealit fertejit eanet áŋgiruššat ja ovttasbargat ealáhusaid ja ealáhusovdánahttimiid siskkobealde, ja dainna lágiin váikkuhit ceavzilis servodagaide gos olbmot háliidit orrut. Sápmelaččat leat álo leamaš garra meahccegeavaheaddjit, ja meahcásteapmi lea leamaš dehálaš oassi sin eallinláibbis ja eallinvuogis. Juohke suohkan ja fylkkasuohkan galggašii eanet deattuhit meahcásteami vuođđun ássanmillii ja ealáhusovdánahttimii. Eanet deattuin ja beasatlašvuođain sámiid viiddis meahccegeavaheapmái, váikkuha ássanmillii ja nannoset servvodagaide. Dás livččii ávki olles álbmogii ja váikkuhit buoret eallindillái buohkaide.</p>
<p>Evttohus 1.1</p>
<p>Lassievttohus: Ovttasbargošiehtadusat Sámedikki, fylkkasuohkaniid ja suohkaniid gaskkas geaid mihttu lea sámi kultuvrra, giela ja servodateallima nannet ja ovddidit. Mis eai leat raporttat mat oainnusmahttet ovttasbargošiehtadusaid váikkuhusaid sámi álbmogii dahje movt dat leat nannen ja ovdánahttán sámi kultuvrra, giela ja servodateallima, ja Sámediggi oaidná dárbbu evalueret šiehtadusaid. Ovttasbargošiehtadusaid evalueremis deattuhuvvo makkár guovlluin šiehtadusat čuhcet sámi álbmogii. Dáid surggiid lea dehálaš evalueret: - Giellaoahpaheami skuvllas ja mánáidgárddis ja giellaovdánahttima áŋgiruššanbohtosiid - Ealáhusovdánahttima sámi guovlluin - Ássama ja ássanmiela sámi guovlluin - Sámi giella- ja kulturgelbbolašvuohta dearvvasvuođabálvalusas - Sámi giella- ja kulturgelbbolašvuohta suohkanlaš ja fylkkasuohkanlaš hálddašeamis Evaluerenraporttaid vuođul loktejuvvojit ovttasbargošiehtadusat suohkaniiguin ja fylkkasuohkaniiguin ođđa dievasčoahkkinmeannudeapmái.</p>
</body></document>
