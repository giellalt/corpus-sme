<document xml:lang="sme" id="no_id"><header><title/><genre code="admin"/><author><unknown/></author><wordcount>288</wordcount><conversion_status type="standard"/><availability><license type="standard"/></availability><multilingual/><origFileName>Mearkkašupmi 4 - ášši 020-21 sme.docx</origFileName><parallel_text xml:lang="nob" location="mearkkasupmi_4_-_assi_020-21_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Kapihttalis 7.2.3 Guorahallan boazodoallolága ja boazodoallohálddašeami geahčadeamis čállojuvvo čuovvovaččat: <span type="quote">«Ođđa boazodoallolága evttohusa bargu lea intensiiva áigodagas dál ja bargu galgá gárvvistuvvot jagi 2021 mielde. Álgoálgosaš plána lei gárvvistit jagi 2021 geassái, dat lea dál maŋiduvvon juovlamánnui 2021»</span>. Sámediggi čujuha ahte boazodoalloláhkalávdegoddi nammaduvvui golggotmánus 2018 ja galggai guovtti jagi siste gárvvistit barggu. Vurdojuvvui ahte bargu gárvvistuvvo 2020 geasi, ii ge 2021, nu mo boahtá ovdan reviderejuvvon bušeahta mearrádusárvalusas. Dasto nappo vurdojuvvo ahte barggu gárvvisteapmi maŋŋona badjel beannot jagiin, dainna badjelmeare bušeahttageavahemiin maid dat mielddisbuktá. Sámedikkis ii leat leamaš eahpádus das ahte boazodoalloláhkalávdegotti bargu gáibida sihke bargiid ja ráđđeaddiid geain lea nana juridihkalaš ja boazodoallofágalaš gelbbolašvuohta. Lassigolut, go lea leamaš dárbu bálkáhit juristtaid geain lea erenoamášgelbbolašvuohta, eai danin berre vuorddekeahttá boahtit 2021 reviderejuvvon bušehttii.</p>
<p>Sámediggi vurddii ahte Sámediggeráđđi lei vuđolaš árvvoštallamiid čađahan ovdal go álggahedje láhkalávdegotti. Bušeahttačuoggá 7.2.3 Sámedikki 2021 reviderejuvvon bušeahta mearrádusárvalusa mielde ii leat nu. Ii dievaslaš oppalašgeahčastat boazodoalloláhkalávdegotti bušehteremis: Sámedikki 2018 bušeahtta 7.2.3 Boazodoallolága ja boazodoallohálddašeami guorahallama mas čielggaduvvo dárbu rievdadit boazodoallolágaid – prošeakta Dán prošektii várrejuvvo 500 000 ru 2018:s. Sámedikki 2019 bušeahtta 7.2.3 Guorahallan boazodoallolága ja boazodoallohálddašeami geahčadeamis - prošeakta prošektii várrejuvvo 500 000 ru 2019:s. Sámedikki 2019 reviderejuvvon bušeahtta Guorahallan boazodoallolága ja boazodoallohálddašeami geahčadeamis - prošeakta Postii lasihuvvo 350 000 ru. Sámedikki 2020 bušeahtta 7.2.3 Guorahallan boazodoallolága ja boazodoallohálddašeami geahčadeamis - prošeakta Dán prošektii várrejuvvo 1 800 000 ru 2020:s. Sámedikki 2021 bušeahtta 7.2.3 Guorahallan boazodoallolága ja boazodoallohálddašeami geahčadeamis - prošeakta Dán prošektii várrejuvvo 1 000 000 ru 2021:s. Sámedikki 2021 reviderejuvvon bušeahtta 7.2.3 Guorahallan boazodoallolága ja boazodoallohálddašeami geahčadeamis - prošeakta Dán ulbmilii várrejuvvo 760 000 ru. Sámediggi lea oaidnán ahte dán rádjái lea bušeahtaš biddjojuvvon 4 910 000, measta vihtta miljovnna ruvnno, dán bargui. Bargu lea maŋŋonan, ja golut leat lassánan mearkkašahtti láhkái.</p>
</body></document>
