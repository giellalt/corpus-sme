<document xml:lang="sme" id="no_id"><header><title/><genre code="admin"/><author><unknown/></author><wordcount>234</wordcount><conversion_status type="standard"/><availability><license type="standard"/></availability><multilingual/><origFileName>EU strategi sme.docx</origFileName><parallel_text xml:lang="nob" location="eu_strategi_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámedikki neahttasiidduin sáhttá lohkat ahte: "Eurohpalaš uniovdna (EU) Sámedikki deháleamos Eurohpá- hástalus lea fuolahit sápmelaččaid beroštumiid EU ovdii. Olu njuolggadusain ja gohččumiin lea vuođđu EU-vuogádagas. Gáibádusat ja gohččumat biebmooadjebasvuođa birra, šibitdoavttirpolitihkka, geasehanpolitihkka, energiijapolitihka ja birasgáhttenpolitihka váikkuhit sámi beroštumiide iešguđet ládje. Sámepolitihkalaš dadjamuš eurohpalaš konteavsttas eaktuda ahte mii máhttit sátnádit, čalmmustahttit ja gulahallat politihkalaš mihtuid, gáibádusaid ja vuordámušaid birra mat fas dagahit ásahuvvon ortnegiid dadjamuššii. Váikkuhanbargu, dahje lobbybarggu, lea dehálaš oassi politihkalaš eallimis EU-vuogádagas, ja dohkkehuvvo sihke dárbbašlažžan ja sávahahttin EU- institušuvnnain. Váikkuhanbarggus lea sáhka aktiivvalaš oasálastimis EU mearrádusproseassain. EU- mearrádusat sáhttet váikkuhit sápmelaččaide, ja danne lea dehálaš ovddidit iežas posišuvnna EU-vuogádahkii. Sámediggi áigu láhččit dili nu ahte Sámi parlamentáralaš ráđđi sáhttá ságaškuššat movt sámedikkit sáhttet váikkuhit EU mearrádusproseassaide. Rámmaráhkkanus lea sávahahtti modeallaide mat dagahit ásahuvvon ortnegiid sámi dadjamuššii EU:s. Lea lunddolaš ahte sámedikkit Suomas ja Ruoŧas jođihit dakkár barggu dasgo sii sáhttet ávkkástallat EU-miellahttuvuođa mii lea Suomas ja Ruoŧas. Sámedikkit leat fátmmastuvvon Eurohpa-politihkalaš forumii, mii deaivvada guktii jagis. Foruma lea deaivvadanbáiki departemeanttaide, fylkkasuohkaniidda, suohkaniidda ja Sámediggái. Ráđđehus lea hábmen strategiija EU-ovttasbargui mii ovdanbuktá beroštumi lagas ovttasbargui EU:in ja aktiiva oasseváldin politihkalaš proseassain Eurohpás. Váikkuhan dihte dehálaš mearrádusaid ferte Norga árrat ja dárkilit dovdat Eurohpa-politihkalaš vástádusaid. Sámediggi áigu nannet gulahallama ja ovttasbarggu norgga eiseválddiiguin EU-gažaldagain." Riikkaidgaskasaš hástalusaid olis Eurohpás lea čielgasit go goassege ovdal ahte Sámediggi ferte nannet bargguset EU vuostá. Sámediggi ávžžuha Sámediggeráđi árvvoštallat dárbbu ráhkadahttit EU- strategiija mii nanusmahttá Sámedikki bargat EU vuostá.</p>
</body></document>
