<document xml:lang="sme" id="no_id"><header><title/><genre code="admin"/><author><unknown/></author><wordcount>169</wordcount><conversion_status type="standard"/><availability><license type="standard"/></availability><multilingual/><origFileName>Spesialbibliotekar sme.docx</origFileName><parallel_text xml:lang="nob" location="spesialbibliotekar_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Bibliotekára/ Erenoamášbibliotekára Sámedikki girjerádjosii</p>
<p><em type="italic">Rabas virggi </em></p>
<p>Sámedikki ealáhus- , kultur- ja dearvvašvuođaossodagas lea rabas virgi erenoamášbibliotekáran Sámedikki girjerádjosis. Álgin farggamusat.</p>
<p>Bargosadjin šaddá Sámediggi Kárášjogas.</p>
<p><em type="italic">Barggut </em></p>
<p>Mii ohcat erenoamášbibliotekára geas lea beroštupmi bargat erenoamáščoakkálmasain mas sámi girjjálašvuohta ja eará ávdnasat sámi gielaide ja sámi diliid birra vaikke makkár gillii. Sámedikki girjerádju lea oassi BIBSYS- konsortias, ovttasbargu oktasaš basa birra gos leat biográfalaš poasttat.</p>
<p>Guovddáš ovddasvástádussuorggit ja doaimmat leat muđui:</p>
<list><p type="listitem" xml:lang="est">Katalogiseren ja klassifiseren</p>
<p type="listitem">Čoakkálmasaid ovdánahttin</p>
<p type="listitem">gussiide jurddašuvvon doaimmat</p>
<p type="listitem">váikkuhit ovdánahttinbargui</p>
</list><p>Virgái sáhttet maiddái biddjot eará barggut mat gullet Sámedikki doibmii .</p>
<p><em type="italic">Gelbbolašvuohta: </em>Unnimusat bachelor bibliotehka ja diehtojuohkindiehtagis dahje sullasaš. Mávssolaš girjerájusfágalaš bargohárjáneapmi árvvoštallojuvvo maiddái . Gelbbolašvuohta sámi girjjálašvuođa birra deattuhuvvo . </p>
<p>Kandidáhtat geat ollašuhttet máhttogáibádusa guoskevaš virgái ja hálddašit sámegiela, vuoruhuvvojit ovdalii go sii geat eai hálddaš sámegiela. Eavttohasat geat eai hálddaš sámegiela, leat geatnegahtton čađahit SÁÁL 1 ja 2 eksámena guokte jagi sisa maŋŋel virgádeami. Dát vástida jahkebealovttadahkii, maid bargoaddi máksá.</p>
<p><em type="italic">Bálká- ja bargoeavttut </em></p>
<p>Virgi bálkáhuvvo Stáhta regulatiivva mielde virgekodas 1410 bibliotekára dahje 1515 erenoamášbibliotekára, vuolgá ohcci bargohárjáneamis ja gelbbolašvuođas.</p>
</body></document>
