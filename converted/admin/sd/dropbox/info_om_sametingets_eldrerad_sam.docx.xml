<document xml:lang="sme" id="no_id"><header><title/><genre code="admin"/><author><unknown/></author><wordcount>247</wordcount><conversion_status type="standard"/><availability><license type="standard"/></availability><multilingual/><origFileName>Info_om_Sametingets_Eldreråd sam.docx</origFileName><parallel_text xml:lang="nob" location="info_om_sametingets_eldrerad_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Vuorrasiidráđđi </em></p>
<p>Sámediggi ásahii Sámedikki vuorrasiidráđi 2012 guovvamánus. Vuorrasiidráđis leat vihtta miellahtu ja vihtta várrelahtu.</p>
<p>Sámediggi lea vuorrasiidráđi nammadan Sámedikki politihkalaš bellodagaid/joavkkuid evttohusaid vuođul, ja ráđđi lea deattuhan vuorrasiidráđđái oažžut ovddasteddjiid viiddis eatnandieđalaš guovllus.</p>
<p>Vuorrasiidráđđi lea Sámediggeráđi vuollásaš ráđđi, muhto sáhttá eará áššiid njuolga ovddidit. Vuorrasiidráđi mandáhta:</p>
<p xml:lang="nob">https://sametinget.no/politikk/politisk-organisering-og-ledelse/komiteer-rad-og-utvalg/sametingets-eldrerad/</p>
<p>Vuorrasiidráđis leat 2018-2021 áigodagas vihtta lahtu; golbma Romssa ja Finnmárkku lahtu, okta Norlándda lahttu ja okta Trøndelága lahttu.</p>
<p>Vuorrasiidráđis leat golbma čoahkkima jagis, ja čoahkkimat dollojuvvojit sámi gielddain ja maid eará gielddain miehtá riikka.</p>
<p>Čoahkkimiid oktavuođas vuorrasiidráđđi galleda buhcciidsiiddaid/ásahusaid boarrásiidda ja deaivá gielddaid vuorrasiidráđiid ja gielddaid/gielddanjunnošiid ovddasteddjiid.</p>
<p>Vuorrasiidráđđi váldá ođđa ideaid mielde viidásat bargui mii boarrásiid eallima buoridivččii, ja doalvu seammás ođđa ideaid viidásabbot gielddaide maid leat galledan. Sápmelaš boarrásat dávjá háliidit ja dárbbašit bálvalusaid sámegillii ja ahte bálvalusat vuhtiiváldet sin sámi kulturduogáža. Dat lea guovddážis čoahkkimiin gielddaid vuorrasiidráđiiguin ja ásahusaiguin. Ovdamearkan leat báikkálaš borramuš, sámi kultuvra ja giella, sámástit beassat, eallin ásahusas, ja ahte leat kultuvrra oassin mainna sápmelaččat leat bajásšaddan maiddái boaresolmmožin, deaivvadettiin almmolašvuođain, dearvvasvuođabargiiguin ja buohcceviesuin. Danne lea deaŧalaš ahte ásahusat lea sápmelaš boarrásiidda heivehuvvon sihke sámegiela ja kulturáddejumi oktavuođas, ja ahte ássiid aktivitehta ja eallinvuohki nugo borramuš, duodji ja dakkárat vuhtiiváldojuvvojit fuollaásodagain ja boarrásiidsiiddain. Lea earenoamáš deaŧalaš ahte sápmelaš demeanttat doppe dovdet giela ja oasi iežaset ovddeš eallimis.</p>
<p>Sámedikki vuorrasiidráđđái lea dearvvasvuođabargiid oahpaheapmi sámegielas ja sámi kulturmáhtus deaŧalaš, ja Eldrereformen ja Leve hele livet leat áššelisttus. Sápmelažžii lea deaŧalaš olles eallima sápmelažžan eallit. Sámedikki vuorrasiidráđđi lea dál bargamin miellahtu oažžut Råd for et helsevennlig Norge ráđđái.</p>
</body></document>
