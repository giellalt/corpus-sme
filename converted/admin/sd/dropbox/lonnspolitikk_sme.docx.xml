<document xml:lang="sme" id="no_id"><header><title/><genre code="admin"/><author><unknown/></author><wordcount>3808</wordcount><conversion_status type="standard"/><availability><license type="standard"/></availability><multilingual/><origFileName>Lønnspolitikk sme.docx</origFileName><parallel_text xml:lang="nob" location="lonnspolitikk_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<list/><p type="title">Sisdoallu</p>
<p>1. Sámedikki bálkápolitihkka 2</p>
<p>1.1 Álgu 2</p>
<p>2. Sámedikki bálkápolitihkka prinsihpat ja njuolggadusat 2</p>
<p>2.1 Sámedikki bálkápolitihkalaš prinsihpat 2</p>
<p>2.2 Movt dáhpáhuvvá bálkásovdáneapmi Sámedikkis? 4</p>
<p>2.3 Karrieara ja bálkáovdáneapmi</p>
<p xml:lang="nob">2.4 Rekruteren 5</p>
<p>2.5 Rollat ja fápmudusat 5</p>
<p>2.6 Sámegielgelbbolašvuohta 5</p>
<p>2.6 Váikkuhangaskaoamit VTŠ mielde 6</p>
<p>2.7 Vuordámušat Sámedikki mielbargiide ja jođiheddjiide 6</p>
<p>2.8 Bálkápolitihka ruohtasteapmi, bistin ja reguleren 8</p>
<p>3. Šiehtadallamat váldotariffašiehtadusa mielde 8</p>
<p>3.1 Jahkásaš báikkálaš šiehtadallamat – (VTŠ 2.5.1) 8</p>
<p>3.2 Jođheddjiid bálkká jahkásaš reguleren – (VTŠ 2.5.2) 10</p>
<p>3.3 Sierravuđot šiehtadallamat (VTŠ 2.5.3) 11</p>
<p>3.4 Ođđa bálkásárvvoštallan – (VTŠ 2.5.5 nr 3) 11</p>
<p>3.6 Sadjásašbuhtadus 12</p>
<p>3.7 Jávohisvuođageasku šiehtadallanproseassas 12</p>
<p>4.Vuogádat virgesajusteapmái ja bálkásárvvoštallamii 12</p>
<p>4.1 Virgejoavkkut 13</p>
<p>4.2 Virgjoavkkuid virgekodat ja ovdánanvejolašvuođat Sámedikkis 13</p>
<p xml:lang="smj">4.3 Virgejoavku 1 – Buhtisteáddji/gievkkanbargit 14</p>
<p>4.4 Virgejoavku 2 – Teknihkalaš virggit 14</p>
<p>4.5 Virgejoavku 3 – Kanttur- ja bálvalusvirggit 15</p>
<p>4.6 Virgejoavku 4 – Áššemeannudeaddjevirggit – Dássi A 16</p>
<p>4.7 Virgejoavku 4 – Áššemeannudeaddjevirggit – Dássi B 16</p>
<p>4.8 Virgejoavku 4 – Áššemeannudueaddjevirggit – Dássi C 17</p>
<p>4.9 Virgejoavku 4 – Áššemeannudeaddjevirggit – Dássi D 17</p>
<p>4.10 Virgejoavku 5 – Jođiheaddjevirggit – Dássi juogushoavda 18</p>
<p>4.11 Virgejoavku 5 – Jođiheaddjevirggit – Dássi ossodatsdirektevra 18</p>
<p>5. Mildosat 19</p>
<p><em type="italic">Sámedikki bálkápolitihkka </em></p>
<p type="title">Sámedikki bálkápolitihkka</p>
<p type="title">1.1 Álgu</p>
<p>Sámedikki bálkápolitihkka lea deaŧalaš oassi Sámedikki bajimuš bargiidpolitihkas, ja lea čadnon doaimma strategiijaide ja árvvuide. Vuođđun Sámedikki bálkápolitihkkii lea stáhta obbalaš bálkápolitihkka láidestusaiguin ja prinsihpaiguin mat mearriduvvojit guovddáš váldotariffašiehtadusas. (VTŠ)</p>
<p>Sámedikki mihttu lea sihkkarastit einnosteaddji ja ollislaš bargovugiid bálkápolitihkas. Dát galgá almmustahttot buot bargiide, vai šaddá einnosteaddjin ja vejolaš bargái čuovvut bálkápolitihka.</p>
<p>Bálkápolitihkka lea váikkuhangaskaoapmi vai Sámediggi galgá sáhttit rekruteret, ovdánahttit ja doalahit máhttádan ja áŋgiris mielbargiid. Seamma áiggis galgá Sámediggi gozihit ahte bargit ožžot bálkká oahpu, vásáhusa, gelbbolašvuođa ja olahusaid vuođul. Dán galgá maiddái geahččat virggi ovddasvástádusa ektui ja dan ektui man váddát barggut leat Dát eaktuda ahte dan sáhttá goasttidit gustovaš bušeahtas.</p>
<p>Sámediggi galgá váikkuhit ahte ON:a guoddevašvuođamihttu joksojuvvo. Bálkápolitihkka galgá danne váikkuhit Sámedikki birasbázahusa unnumii.</p>
<p>Sámedikki bargu lea defineret doaibmabijuid mat lassánahttet beaktilvuođa, doaimmalašvuođa, álkivuođa ja buoridit geavaheaddjiorienterema. Galgá maiddái geahččat sáhttá go kvantifiseret bargi, ja sáhttá go seastima máhcahit bálkábušehttii ja juogadit bargiid gaskkas stáhta váldotariffašiehtadusa olis. Dás sáhttá ovdamearkka dihte leat sáhka eanet digitála čoahkkimiid geavaheamis ja mátkkoštandoaimmaid unnideamis.</p>
<p type="title">2.Sámedikki bálkápolitihka prinsihpat ja njuolggadusat</p>
<p type="title">2.1 Sámedikki bálkápolitihkalaš prinsihpat</p>
<p>Sámedikkis galget leat bálká- ja bargoeavttut mat dahket geasuheaddjin leat bargi Sámedikkis. Gálgá gánnáhit váldit badjelasas fágalaččat gáibideaddji bargguid, luohttámušdoaimmaid ja jođiheaddjevirggiid. Buot bargiide galgá áiggi vuollái sihkkarastot bálkáovdáneapmi. Min eavttut čadnon vuordámušaide mielbargiide ja jođiheddjiide ja virggiid árvvoštallama vuogádahkii, galget geavahuvvot aktiivvalaččat. Geahča kapihtal 2.3.6 vuordámušat mielbargiide ja jođiheddjiide ja čuoggá 4 virgesajusteami birra.</p>
<p>Sámedikkis eai galgga leat bálkávealat mat leat čadnon sohkabeallái.</p>
<p xml:lang="smj"><em type="italic">Mielbargi- ja bálkáságastallan </em></p>
<p>Stáhta váldotariffašiehtadusa § 3 5. čuoggás čuožžu čuovvovaččat: «Bargis lea riekti jahkásaš ságastallamii gelbbolašvuođa, ovddasvástádusa, bálká ja karriearaovdáneami birra. Mielbargiságastallamis galget váldot ovdan fáttát nugo gelbbolašvuohta, ovddasvástádus ja karriearaovdáneapmi. Bargoaddi galgá dán ságastallamis addit bargái dieđuid maŋás bargái bargguid doaimmaheami ja ovdánanpotensiála birra.</p>
<p>I bálkáságastallamis 1 galgá bargi bálkáovdáneapmi leat guovddážis. Bálkáságastallan ii leat šiehtadallan bálkká hárrái. Dakkár ságastallamiid álggaheapmi ii rievdat dálá šiehtadallanortnega mii lea vuođustuvvon váldotariffašiehtadusaide, muhto veahkeha ahte jođiheaddjit buorebut sáhttet buktit iežaset árvvoštallamiid ja rávvagiid ovdal báikkálaš šiehtadallamiid šiehtadallanlávdegoddái. Bálkáságastallan lea vejolašvuohta bargái deaivvadit jođiheddjiin, ságastallan dihte ja buktin dihte oainnuidis iežas bálkáovdáneami birra. Ossodatjođihangoddi galgá doallat bálkáságastallamiid.</p>
<p><em type="italic">Doaibma luohttámušolmmožin </em></p>
<p>Lea mihttu ahte lea buorre gulahallan ja ovttasbargu gaskal bargoaddi ja luohttámušolbmuid buot dásiin Sámedikkis.</p>
<p xml:lang="olo"><em type="italic">Eallinmuddu </em></p>
<p>Sámedikkis lea ahkemuddovuođut bargiidpolitihkka mii mearkkaša ahte galgá vuhtii váldit individuála dárbbuid dan vuođul guđe ahkemuttus iešguhtege bargi lea. Sáhttá atnit váikkuhangaskaomiid/neavvuid mat gávdnojit bálkásuorggis sorjjakeahttá bargi agis ja ahkemuttus.</p>
<p><em type="italic">Karriearageainnut </em>Sámedikkis leat guokte karriearageainnu: jođiheaddjekarrieara ja fágakarrieara. Galgá láhččot dilálašvuohta ovdánit ja avanseret goappašat karriearageainnuid siskkobealde. Bargi sáhttá, iežas sierranas fágagelbbolašvuođa geažil, oažžut alit bálkká go sii geat alit virggiin go son. Sámediggi galgá láhčit ahkemuddovuođut karriearaovdáneami. Juohkehaččas lea ovddasvástádus iežas ovdáneamis ja jođiheaddji galgá beroštumi atnit bargi vejolašvuođain. </p>
<p type="title">2.2 Movt dáhpáhuvvá bálkáovdáneapmi Sámedikkis?</p>
<p>2.3 Karrieara- ja bálkáovdáneapmi</p>
<p>Ulbmil Sámedikki bálkápolitihkain lea ásahit einnosteaddji bálkáovdáneami buot mielbargiide. Bálkápolitihkka galgá movttiidahttit árjjaid bidjat kvalitehtii ja bohtosiid olaheapmái. Initiatiiva, dáhttu ja gálggat nuppástuhttit leat sávahahttit ja bálkápolitihkka galgá váikkuhit dasa.</p>
<p>Vuogádaga bokte mas leat eavttut ja gáibádusat lea buot mielbargiin vejolašvuohta váikkuhit iežaset karrieara- ja bálkáovdáneapmái. Sámedikkis eai galgga leat vealaheaddji bálkáerohusat, prinsihppa seamma bálká seamma barggu ovddas gusto. Bálkápolitihkka galgá váikkuhit ahte eai čuožžil bálkáerohusat dáhpedorpmis. Buot bargiide galgá leat sihkkaraston govttolaš bálkádássi ja bálkáovdáneapmi obbalaš perspektiivvas.</p>
<p>Jus bargi bálká dahje virgekoda Sámedikkis rievdaduvvo, de galgá čuovvut váldotariffašiehtadusa. Eanaš VTŠ šiehtadallanmearrádusa čuoggá 2.5 mii lea: 2.5.1 jahkásaš šiehtadallamat 2.5.2 jahkásaš bálkáreguleren jođiheddjiide 2.5.3 sierra vuođut 2.5.5 virgádeapmi rabas virgái</p>
<p type="title" xml:lang="nob">2.4 Rekruteren</p>
<p>Sámedikkis galget leat buorit rekruterenproseassat main bálká mearriduvvo gustovaš bálkápolitihka mielde. Sámediggi lea máhtolašvuođadoaibma ja bálká galgá geavahuvvot gaskaoapmin rekruteret rievttes gelbbolašvuođa doibmii. Ođđarekruteremis mearriduvvo bálká individuálalaččat virgáduvvon olbmo oahpu ja bargovásáhusa mielde. Sajusteapmi galgá álo árvvoštallot eará virggiid ektui doaimmas. Sámedikki bálkádássi galgá ceavzit gilvvus eará almmolaš ásahusaiguin ja eará organisašuvnnaiguin/birrasiiguin maiguin Sámediggi gilvala.</p>
<p>Váldotariffašiehtadusa §§ 3 – 6 mearrádus sisttisdoallá obbalaš njuolggadusaid virge- ja virgesajusteami birra ovttas bargoplánagihppagiin. Dát lea vuođđun sajusteapmái buot virggiin.</p>
<p>Sorjjakeahttá organisašuvdnagullevašvuođas geavahit mii buorrinčálihannjuolggadusaid go rehkenastit olggobeale virgeáiggi mii guoská v LO/YS/UNIO váldotariffašiehtadussii.</p>
<p>Buot virggit galget váldonjuolggadussan almmuhuvvot realisttalaš bálkáviidodagain mii dieđihuvvo ruvnnuiguin. Ii galgga ráhkadit eahperealisttalaš bálkávuordámušaid áigeguovdilis ohcciide. Go siskkáldas ohcci virgáduvvo maŋŋil go lea almmuhuvvon olggobealde galgá bálká mearriduvvot seamma láhkái go livččii olggobeale ohcci.</p>
<p type="title">2.5 Rollat ja fápmudusat</p>
<p>Sámedikki jođiheddjiin ja luohttámušolbmuin lea ovddasvástádus ahte bálkápolitihkka geavahuvvo aktiivvalaččat ja ahte bálkápolitihka ulbmilat áimmahuššojuvvojit.</p>
<p>Lea bargiidjuogus mii galgá mearridit bálkká ovttas ossodatjođiheddjiin, dan vuođul mii namuhuvvui bajábealde. Jus lea soahpatmeahttunvuohta dan hárrái, de lea direktevra mii mearrida dan loahpalaš bálkáfálaldaga.</p>
<p type="title">2.6 Sámegielgelbbolašvuohta</p>
<p>Sámedikki ulbmil lea ahte sámegielat leat váldogiellan doaimmas ja ahte bargogiella lea sámegiella.</p>
<p>Sámediggi oaidná stuorra ovdamunnin ahte bargit hálddašit ovtta sámegiela ja geavahit dan beaivválaš barggus. Seammás háliida Sámediggi movttiidahttit bargiid geain ii leat sámegielgelbbolašvuohta háhkat dán gelbbolašvuođa. Lassánahttin dihte sámegielgeavaheami galgá láhččot dilálašvuohta dasa ahte iešguhtege bargi galgá dovdat iežas oadjebassan háhkat ja atnit sámegiela bargogiellan. Sámediggi háliida maiddái movttiidahttit eanet geavahit sámegiela dainna lágiin ahte sámegiella lea okta dain fásta eavttuin báikkálaš bálkášiehtadallamiin. Dat dahkkojuvvo nu ahte bargoaddi ráhkada mihttogáibádusaid sámegillii mat almmuhuvvojit ovdal báikkálaš šiehtadallamiid. Mihttu galgá sihkkarastit sámegiela geavaheami ja giellaovdáneami doaimmas obbalaččat.</p>
<p>Rekrutteremis lea gáibádus ahte ođđa bargit galget máhttit ovtta sámegiela, čálalaččat ja/dahje njálmmálaččat. Jus giellagáibádus garvojuvvo, de lea son gii virgáduvvo geatnegahtton váldit eksámena sámegielas mii vástida oahpuide SÁÁL 1 ja 2. Bargoaddi galgá heivehit ahte ođđa bargi galgá sáhttit čađahit sámegieloahpu ovdal go gollet guokte jagi maŋŋil go álggii. Sámediggi lea standardiseren giellagáibádusa mii galgá adnot go rabas virggit almmuhuvvojit, jus ii leat dohkálašvuođagáibádus ahte sus gii virgáduvvo galgá leat sámegielmáhttu: <em type="italic">«Evttohasat geat devdet dohkálašvuođagáibádusaid mat virggis mas lea sáhka leat, ja máhttet sámegiela, vuoruhuvvojit ovddabeallai evttohasaid geat eai leat sámegielagat. Evttohasat geat eai máhte sámegiela, ferte geatnegahttit iežaset ceavzit eksámena mii vástida SÁÁL 1 ja 2 oahpuide, ovdal guokte jagi leat gollan maŋŋil álggii virgái. Dat vástida jahkebealovttadahkii, maid bargoaddi gokčá. </em>« </p>
<p type="title">2.6 Váikkuhangaskaoamit VTŠ mielde</p>
<p>Čuoggáid. 2.5.1, 2.5.2 ja 2.5.3 vuođul sáhttet čuovvovaš váikkuhangaskaoamit adnot: a) Obbalaš lasáhus buot bargiide. b) Joavkolasáhus. c) Individuálalaš lasáhusat. d) Sirdit bargi bálkáráidalasas njuolggosajustuvvon bálkái. e) Rievdadit virgekoda. f) Šiehtadit unnimusbálkká bargiide main leat sierranas barggut, bálvalusbáikái, ja sullasaččaide. g) Ásahit ja rievdadit sierrašiehtadusaid. Váikkuhangaskaoamit bustávas a) rájes gitta b) rádjái sáhttet leat fásta, bustávaid b) ja c) váikkuhangaskaoamit sáhttet maiddái leat áigeráddjejuvvon</p>
<p type="title">2.7 Vuordámušat Sámedikki mielbargiide ja jođiheddjiide</p>
<p>Bálkáárvvoštallanvuogádat galgá leat vuođustuvvon objektiivvalaš eavttuide daid mihtuid ja gáibádusaid ektui mat leat biddjon virgái. Juohkehačča bálká galgá árvvoštallot olahuvvon bohtosiid, gelbbolašvuođa ja ovddasvástádusa vuođul, ja dat dahkkojuvvo čuovvovaš eavttuid mielde:</p>
<p>Fágalaš gelbbolašvuohta</p>
<list><p type="listitem">Galgá leat alla fágalaš máhttu ja gálga atnit dan bargguid čoavdimis</p>
<p type="listitem">Sáhttit bargat iešheanalaččat, ulbmilaččat ja beaktilit</p>
<p type="listitem">Galgá leat gálga hábmet ovdanbuktosiid main lea kvaliteahta sihke čálalaččat ja njálmmálaččat</p>
<p type="listitem">Máhttit geavahit obbalaš árvvošteami vuođustuvvon Sámedikki servodatrollii</p>
<p type="listitem">Máhttu ja vásáhus mii dahká mielbargi geasuheaddjin bargomárkanis</p>
</list><p>Galgá leat gelbbolašvuohta mas lea earenoamáš mearkkašupmi Sámedikki bargguid čoavdimii</p>
<list><p type="listitem">Máhttit meannudit áššiid sihke dárogillii ja sámegillii</p>
</list><p>Initiatiiva, nuppástuhttin ja ovttasbargu</p>
<list><p type="listitem">Gálggat ja dáhttu nuppástuhttit iežas bargovugiid ja bargodábiid teknologalaš ja organisatoralaš rievdadusaid ektui</p>
<p type="listitem">Gálggat ja dáhttut váldit ođđa bargguid go lea ulbmilaš Sámedikki bargogohččosa ja politihkalaš diŋgojumiid dáfus</p>
<p type="listitem">Gálggat ja dáhttu álggahit ja jurddašit ođđasa álkidahttin dihte bargooperašuvnnaid ja bargovugiid</p>
<p type="listitem">Gálggat ja dáhttu álggahit fágalaš iešovdáneami ja gealboovdáneami</p>
<p type="listitem">Gálggat ja dáhttu konstruktiivvalaččat ovttasbargat čoavdit bargguid buot dásiin</p>
<p type="listitem">Gálggat ja dáhttu juogadit máhtu bargoskihpáriiguin</p>
<p type="listitem">Gálggat ja dáhttu álggahit olggobeale ovttasbargooasálaččaid ektui</p>
<p type="listitem">Gálggat ja dáhttu hástalit ja geahččalit ođđa jurdagiid</p>
<p type="listitem">Gálggat ja dáhttu váikkuhit buori bargobirrasii</p>
</list><p>Ovddasvástádus ja oskkáldasvuohta</p>
<list><p type="listitem">Gálggat ja dáhttu váldit badjelasas ovddasvástádusa virggi bargosuorggi siskkobealde</p>
<p type="listitem">Áicat ahte buot barggut čovdojuvvojit gustovaš lágaid ja njuolggadusaid mielde</p>
<p type="listitem">Bargat oskkáldasat ahte Sámediggi galgá joksat daid mihtuid mat leat biddjon Sámedikki bargogohččosis</p>
<p type="listitem">Gálggat olahit biddjon mihtuid</p>
</list><p>Lassivuordámušat jođiheddjiide</p>
<list><p type="listitem">Sáhttit plánet ja čoavdit iežas ovttadaga bargguid siskkobealde mearriduvvon áigemeriid ja juolludit resurssaid politihkalaš diŋgojumiid ja doaimma mihtuid mielde</p>
<p type="listitem">Galget leat gálggat organiseret, vuoruhit ja juohkit ja čuovvolit bargguid</p>
<p type="listitem">Máhttit movttiidahttit ja ovdánahttit iežas mielbargiid</p>
<p type="listitem">Gaskkustit ja čađahit bajimuš ulbmiliid ja strategiijaid</p>
<p type="listitem">Láhčit dilálašvuođa mielbargiide beassat váikkuhit siskkáldas stivrenreaiddut ráhkadeapmái</p>
<p type="listitem">Galgá leat buorre bušeahttadisipliidna ja vuhtiiváldit juolluduvvon ekonomalaš rámmaid</p>
</list><p>2.8 Bálkápolitihka ruohtasteapmi, bistin ja reguleren</p>
<p>Bálkápolitihkka lea ruohtastuhtton stáhta váldošiehtadussii (VŠ) ja Stáhta váldotariffašiehtadussii (VTŠ). Stáhta bálkávuogádat eaktuda ahte báikkálaš oasálaččain lea soabahuvvon báikkálaš bálkápolitihkka. Sámediggi revidere bálkápolitihka juohke váldošiehtadusa maŋŋil stáhtas. Dát galgá dahkkot šiehtadallamiiguin bargioasálaččaiguin. Eai leat dattetge guđegelágan nággočovdosat jus oasálaččat eai šatta ovtta oaivilii gč. Stáhta bargigiehtagirjji kap. 6.3.3. Bargoaddi ii sáhte geavahit stivrenrievttisge. Jus ii šatta ovttamielalašvuohta de lea váikkuhus ahte dat dilli mas lea sáhka bissu regulerekeahttá.</p>
<p type="title">3.Šiehtadallamat váldotariffašiehtadusa mielde</p>
<p>Dán kapihttalis muitaluvvo daid iešguhtege váikkuhangaskaomiid birra stáhta bálkávuogádagas mat galget sihkkarastit bargiid bálkáovdáneami Sámedikkis.</p>
<p>Stáhta lea dahkan guokte váldotariffašiehtadusa organisašuvnnaiguin áigodahkii čakčamánu 16. beaivvi 2020 – cuoŋománu 30. beaivvi 2022, geahča Stáhta váldotariffašiehtadusa . Lea dahkkon sierra šiehtadus váldoovttastusain Akademikerne, ja sierra šiehtadus LO Stat:in, Unio:in ja YS Stat:in.</p>
<p type="title">3.1 Jahkásaš báikkálaš šiehtadallamat – (VTŠ 2.5.1)</p>
<p>Váldotariffašiehtadusa mielde galget čađahuvvot jahkásaš bálkášiehtadallamat go guovddáš eiseválddit leat bidjan dakkár bohttu, dahje go bargoaddi ieš várre ruđa iežas bušeahtas. Sáhttet maiddái leat goappašat oasit seahkálaga.</p>
<p>Sámedikki ekonomalaš rámmat báikkálaš šiehtadusaide mearriduvvojit guovddáš tariffačielggademiiguin. Sámediggi sáhttá juolludit ruđa iežas bušeahtas viiddidit rámma maid guovddáš eiseválddit leat bidjan. Oasálaččat galget diehtit bohttu sturrodaga ovdal go báikkálaš bálkášiehtadallamat álget, gč. bálkášiehtadallamiid čađaheami bargovugiid čuoggá 2.6.3 Váldotariffašiehtadusas.</p>
<p><em type="italic">Áigeperspektiiva: </em>Sámedikki báikkálaš šiehtadallamat galget loahpahuvvot ovdal áigemearit guovddáš eiseválddit leat bidjan divvet. </p>
<p><em type="italic">Duogášdieđut ráhkkaneaddji čoahkkimii: </em></p>
<p>Čuovvovaš dieđut galget biddjot ovdan beliide ovdal ráhkkaneaddji čoahkkima:</p>
<list><p type="listitem">GGD (KMD) šiehtadusaide guoski reive</p>
<p type="listitem">Šiehtadusvuođđu ja obbalaš bohttu</p>
<p type="listitem">Gáibádusáigemearri</p>
<p type="listitem">Áigeplána čađaheapmái</p>
<p type="listitem">Evttohus áigeplánii šiehtadallamiid vuolde</p>
<p type="listitem">Obbalaš bálkábajilgovva – namma, virgekoda, bálká, ossodat ja ánsu</p>
<p type="listitem">Statistihkka – juohke virgekoda gaskamearálaš bálká, sohkabealstatistihkka – buot bargiid bálkáovdáneapmi áiggi vuollái (eanemusat 5 jagi)</p>
<p type="listitem">Vássán jagiid šiehtadallamiid evaluerenčoahkkimii evaluerenreferáhtat</p>
</list><p><em type="italic">Šiehtadallamat VTŠ 2.5.1 mielde čađahuvvojit dainna lágiin: </em></p>
<p>Direktevra nammada bargoaddi šiehtadallanlávdegotti ja bargiidjuogus lea šiehtadallanlávdegotti čállingoddi.</p>
<p>Šiehtadallamat álget ráhkkaneaddji čoahkkima čađahemiin oasálaččaid gaskkas ovdal čakčamánu gaskamuttus. Šiehtadallanlávdegoddi ja fágaorganisašuvnna luohttámušolbmot bovdejuvvojit ráhkkaneaddji čoahkkimii. Bargoaddi ja fágasearvvi šiehtadallanlávdegoddi deaivvadit ovttaárvosaš oasálažžan.</p>
<p>Šiehtadallanproseassa čađahuvvo dainna lágiin:</p>
<list><p type="listitem">Bargoaddi deaivvada fágasearvvi šiehtadallanlávdegottiin ráhkkaneaddji čoahkkimis. Gálgá čállot beavdegirjii čoahkkimis ja váldokonklušuvnnat galget dolvojuvvot viidáseappot doibmii. Fágasearvvit juhket dieđuid iežaset miellahtuide. Čoahkkimis gieđahallojuvvojit áigeguovdilis šiehtadallamiid profiila/eavttut. Čoahkkima <em type="italic">sisdoallu čuovvu muđui Váldotariffašiehtadusa čuoggá 2.6.3. </em></p>
<p type="listitem">Šiehtadallanlávdegoddi ovdanbuktá eavttuid jođiheaddjejovkui, mii fas álggaha proseassa ossodagain.</p>
<p type="listitem">Juohke ossodat ráhkada iežas evttohusa mearriduvvon dáhtona mielde. Jođiheaddjejoavku geahččá evttohusaid. Ossodagaid áigemearri buktit gáibádusaset bargoaddi šiehtadallanlávdegoddái, lea unnimusat vihtta doaibmabeaivvi ovdal fágasearvvi áigemeari buktit gáibádusa bargoaddái.</p>
<p type="listitem">Ossodatdirektevra juohká dieđuid iežas ossodaga juogusjođiheddjiide vuoruhemiidis birra.</p>
<p type="listitem">Oasálaččat lonohallet gáibádusaid unnimusat 15 beaivvi ovdal šiehtadallanbeaivvi. Oasálaččat galget vuoruhit gáibádusaideaset.</p>
<p type="listitem">Oasálaččat deaivvadit – bargoaddi vuosttaš fálaldat almmuhuvvo. Vuosttaš fálaldat galgá govvidit goappašat oasálaččaid gáibádusaid, gč. VTŠ 2.6.3.</p>
<p type="listitem">Čađahuvvojit guokte sierra šiehtadallama – okta fágaservviin akademikerne ja okta fágaservviin Akdemikerne ja okta NTL:in, UNIO:in. Šiehtadallamat maŋemusat namuhuvvon fágaservviiguin fátmmastit bargiid geat eai leat organiserejuvvon. Šiehtadallamat čađahuvvojit lagabui šiehtaduvvon áigái.</p>
<p type="listitem">Šiehtadallamat álget dievasčoahkkimiin, muhto galgá várrejuvvot doarvái áigi sierračoahkkimiidda. Buot eaŋkilolbmuid árvvoštallamat galget dáhpáhuvvat sierračoahkkimiin. Dieđut mat eai leat digaštallon bargiin, eai berre biddjon ovdan šiehtadallamiin.</p>
<p type="listitem">Áššelistu šiehtadallamiin:</p>
</list><list><p type="listitem">Álggaheapmi praktihkalaš ja formálalaš gáibádusaiguin šiehtadallamiidda</p>
<p type="listitem">Organisašuvnnat kommenterejit obbalaččat 1. fálaldaga dievasčoahkkimis</p>
<p type="listitem">Sierračoahkkimiid áigeplána addojuvvo</p>
<p type="listitem">Šiehtadallamat sierračoahkkimiin</p>
<p type="listitem">2. fálaldaga ovdanbidjan dievasčoahkkimis</p>
<p type="listitem">Boddu dan botta go organisašuvnnat ráhkkanit</p>
<p type="listitem">Šiehtadallamat sierračoahkkimiin 2. fálaldaga birra</p>
<p type="listitem">Boddu dan botta bargoaddi ráhkkanahttá vejolaš 3. fálaldaga</p>
<p type="listitem">3. fálaldaga ovdanbidjan dievasčoahkkimis</p>
<p type="listitem">Boddu dan botta go organisašuvnnat ráhkkanit</p>
<p type="listitem">Vejolaš loahppašiehtadallamat ja sierračoahkkimat</p>
<p type="listitem">šiehtadallamat loahpahuvvojit</p>
<p type="listitem">Beavdegirjji vuolláičállojuvvo</p>
<p type="listitem">Šiehtadit áiggi goas šiehtadallanboađus galgá gaskkustuvvot</p>
</list><list><p type="listitem">Bohtosa almmuheapmi: Boađus gaskkustuvvo nugo šiehtadallamiid oasálaččat leat šiehttan.</p>
</list><p type="title">3.2 Jođiheddjiid bálkká jahkásaš reguleren – (VTŠ 2.5.2)</p>
<p>Ossodatdirektevrraid bálkárievdama mearrida doaimma bajimuš jođiheaddji šiehtadusa mielde organisašuvnnaiguin main lea šiehtadallanriekti. Jus oasálaččat eai šatta ovtta oaivilii, ii sáhte guoddalit nákku. Bargoaddi maŋemus fálaldat gusto dalle. Bálkká rievdadeapmi eaktuda ahte sáhttá goasttiduvvot bušeahtas, earret guovddáš eiseválddiid várrejumi. Šiehtadallamiid čađahit oasálaččat doaibmadásis.</p>
<p>Earret direktevrra fátmmasta váldotariffašiehtadus buot bargiid dábálaš virggiin Sámedikkis. VTŠ čuoggá. 2.5.2, goalmmát oasi mielde galgá – Sámediggeráđđi mearridit ja rievdadit – Sámedikki bajimuš hálddahuslaš jođiheaddji – Sámedikki direktevrra – bálkká.</p>
<p type="title">3.3 Sierravuđot šiehtadallamat (VTŠ 2.5.3)</p>
<p>Áš 2.5.3 šiehtadallamat galget dahkkot dakkár šiehtadallamiid rámmaid mielde, gč. čilgehusa vulobealde movt Sámediggi ipmirda doahpagiid <span type="quote">«sierra vuođut»</span> vuolde.</p>
<p>Šiehtadallamat galget dáhpáhuvvat juohke jahkebealis, guovvamánus ja borgemánus. Bargoaddi rahpá vejolašvuođa šiehtadallamat earret dan go leat earenoamáš dilálašvuođat mat gusket 1. ja 2. čuoggái. Gáibádusa VTŠ 2.5.3 mielde galgá ovddiduvvo lagamus jođiheaddjái ja bargiidjuhkosii.</p>
<p>2.5.3-šiehtadallamiid doahpagiid <span type="quote">«sierra vuođut»</span> áddejupmi (sáhttet maiddái leat relevánttat 2.5.1- ja 2.5.2-šiehtadallamiin)</p>
<list><p type="listitem">Mearkkašahtti rievdadusat virgesisdoalus, sáhttet ovdamearkka dihte leat: <list><p type="listitem">Viidodat eará bargguid ektui</p>
<p type="listitem">Váddudat, gelbbolašvuođadárbu, ja ovddasvástádus</p>
<p type="listitem">Fágaovddasvástádus ja bargiidovddasvástádus</p>
<p type="listitem">Áigeráddjejuvvon prošeavttain</p>
</list></p>
<p type="listitem">Rekruteret ja doalahit, ja eahpedábálaš rahčamuš, sáhttá ovdamearkka dihte leat: <list><p type="listitem">Váikkuhit bissut guhkit barggus</p>
<p type="listitem">Sávaldat doalahit bargi jus lea bargofálaldat olggobealde</p>
<p type="listitem">Deaŧalaš gelbbolašvuohta ja márkanárvu, dilleevttolaš</p>
</list></p>
<p type="listitem">Dokumenterejuvvon bálkávealat maid ii sáhte čilget eará go sohkabeliin. Dakkár dáhpáhusain sáhttá bargoaddi ovttasráđiid luohttámušolbmuin njulget bálkávealaid ovttadássásašvuođa- ja vealahanlága § 34 mielde.</p>
</list><p type="title">3.4 Ođđa bálkáárvvoštallan – (VTŠ 2.5.5 nr 3)</p>
<p>Ossodatjođiheaddji galgá gitta 12 mánu maŋŋil virgádeami árvvoštallat bargi bálkásajusteami ođđasit siskkobealde virgekoda ja bálkárámma mat leat almmuhusas. Dat seamma guoská sirdimii gaskaboddosaš virggis fásta virgái, gč. VTŠ čuoggá 2.5.5. Dán árvvoštallama galgá ossodatjođihangoddi dahkat ovttasráđiid bargiidjuhkosiin.</p>
<p>Bajilgovva mearrádusa geavaheamis sáddejuvvo bargioasálaččaide jahkásaččat ovdal báikkálaš šiehtadallamiid.</p>
<p type="title">3.6 Sadjásašbuhtadus</p>
<p>Galgá máksojuvvot buhtadus bargái gii ráddjejuvvon áigái váldá badjelasas eará olbmo bálvalusgeaskkuid geas lea virgi mas lea alit bálká gč. Váldotariffašiehtadusa §12. (ii galgga máksojuvvot sadjásašbuhtadus oanehet áiggi ovddas go vahkku (5-6 bargobeaivvi).</p>
<p type="title">3.7 Jávohisvuođageasku šiehtadallanproseassas</p>
<p>Buot oasálaččain lea jávohisvuođageasku go guoská gáibádusaide, vuoruhemiide, ja namaide fálaldagas mat biddjojuvvojit ovdan šiehtadallančoahkkimiin. Dát lea šiehtadallamiid boađus, mii mearkkaša dušše boađus maid sáhttá lohkat beavdegirjjis, maid sáhttá almmuhit buohkaide. Dieđuid mat bohtet ovdan ovttaskas olbmuid birra šiehtadallanproseassas, geaidda iešguhtege fálaldat guoská jnv., galgá meannudit luohttevaččat iige doalvut viidáseappot. Jus ovddiduvvo bálkágáibádus muhtumis gii oassálastá šiehtadallansáttagottis, galgá son luohpat go su iežas gáibádus gieđahallojuvvo. Dát guoská maiddái šiehtadallamiidda VTŠ čuoggá 2.5.3 mielde.</p>
<p type="title">Virgesajusteami ja bálkáárvvoštallama vuogádat</p>
<p>Sámedikki bálkápolitihka lea huksemis lea stáhta váldotariffašiehtadus duogážin. Guđet virgešlájat ja – kodat galget geavahuvvot Sámedikkis lea mearriduvvon dán dokumeanttas. Virgekodat mat sáhttet geavahuvvot Sámedikkis čuvvot stáhta geardduhuvvon virggiid bálkáplánaid virggiin mat leat dábálaččat stáhtas. Virgekodat mat geavahuvvojit Sámedikkis leat juhkkojuvvon virgejoavkkuide. Sámediggi ii geavat odne virgenamahusaid.</p>
<p>Bálkáviidodat 2 mii lea biddjon bálkápolitihkkii, galgá dušše geavahuvvot go mearrida ođđa virggiid bálkká. Dát eai gusto bálkášiehtadallamiin. Jus lea dárbu almmuhit virggi mas lea alit bálká go bálkáviidodagas mii lea čállojuvvon, de lea direktevra mii galgá dohkkehit dan ovdal go virgi almmuhuvvo.</p>
<p>Virgevuogádaga ja <em type="italic">bálkáárvvoštallama vuogádat lea láidesteaddji </em>: </p>
<list><p type="listitem">Almmuhusteavsttain</p>
<p type="listitem" xml:lang="est">Rekruteremis</p>
<p type="listitem">Báikkálaš šiehtadallamiin</p>
</list><p type="title">4.1 Virgejoavkkut</p>
<p>Sámedikkis geavahuvvojit čuovvovaš virgejoavkkut:</p>
<p xml:lang="vep">1.</p>
<p xml:lang="smj">Buhtistan-/gievkkanbargit</p>
<p xml:lang="vep">2.</p>
<p>Teknihkalaš virggit</p>
<p xml:lang="vep">3.</p>
<p xml:lang="smj">Kantuvra- ja bálvalusvirggit</p>
<p xml:lang="vep">4.</p>
<p>Áššemeannudeaddjivirggit, dan vuolde girjerájusvirggit</p>
<p xml:lang="vep">5.</p>
<p>Jođiheaddjevirggit</p>
<p type="title">4.2 Virgejoavkkuid virgekodat ja ovdánanvejolašvuođat Sámedikkis</p>
<p>Tabealla čájeha guđiid virgekodaid Sámediggi geavaha, ja makkár ovdánanvejolašvuođat Sámedikki bargiin leat iešguhtege virgejoavkku siskkobealde. Virgekoda sáhttá váldoáššin rievdadit dušše juohke virgejoavkku siskkobealde báikkálaš šiehtadallamiin VTŠ mearrádusaid mielde. Jus bargis lea ambišuvdna lonuhit ovtta virgejoavkkus nubbái, de ferte dát dahkkot dainna lágiin ahte bargi ohcá virgái, dahje virggi sisdoallu ferte rievdat nu olu ahte sáhttá molsut ođđa virgekodii ja virgejovkui.</p>
<p xml:lang="olo">Virgejoavku 1</p>
<p xml:lang="olo">Virgejoavku 2</p>
<p xml:lang="olo">Virgejoavku 3</p>
<p xml:lang="olo">Virgejoavku 4</p>
<p xml:lang="olo">Virgejoavku 5</p>
<p xml:lang="olo">Virgejoavku 6</p>
<p>1130 Buhtisteaddji</p>
<p>1117 Fágabargi</p>
<p>1070 Čálli</p>
<p><em type="italic">Dássi A: </em></p>
<p>1408 vuosttaškonsuleanta</p>
<p xml:lang="smj">1410 girjerájusbargi</p>
<p xml:lang="smj">1211 juogushoavda</p>
<p>1060 ossodatdirektevra</p>
<p>1203 Fágabargi geas lea fágareive</p>
<p>1203 Fágabargi geas lea fágareive</p>
<p xml:lang="fin">1065 konsuleanta</p>
<p><em type="italic">Dássi B: </em></p>
<p>1434 ráđđeaddi</p>
<p>1515 earenoamášgirjerájusbargi</p>
<p>1137 Doaibmajođiheaddji</p>
<p><em type="italic">Dássi C: </em></p>
<p>1364 seniorráđđeaddi</p>
<p>1113 prošeaktajođiheaddji</p>
<p><em type="italic">Dássi D: </em></p>
<p>1114 Guorahallanjođiheaddji</p>
<p type="title" xml:lang="smj">4.3 Virgejoavku 1 - Buhtistan-/gievkkanbargit</p>
<p>Virgái gullá Sámedikki areálaid buhtisteapmi dárkilet buhtistanplánaid mielde. Virgi sáhttá sisttisdoallat kantiinna doaimmaheami muhtin áigodagaid. Virgi sáhttá maiddái sisttisdoallat koordinerenovddasvástádusa ja ovddasvástádusa plánet oastimiid buhtisteami- kantiidnadoaimma siskkobealde.</p>
<p><em type="italic">Barggut čadnon virgejovkui sáhttet earret eará leat: </em></p>
<list><p type="listitem">Beaivválaš buhtisteapmi</p>
<p type="listitem">Vejolaččat kamiidnadoaimmaheapmi</p>
</list><p><em type="italic">Dohkálašvuođagáibádusat: </em></p>
<p>Fágareive buhtisteaddjin dahje eará oahppu fágasuorggis. Relevánta bargovásáhus mii lea unnimusat 3 jagi sáhttá buhtadit fágareive/relevánta oahpu. Muđui čujuhit mii stáhtabargilága 3. paragráfii – gelbbolašvuođagáibádusprinsihppa.</p>
<p><em type="italic">Virgekoda/bálká: </em></p>
<list><p type="listitem" xml:lang="smj">Bálkáplána 90.703 – buhtisteaddjit jnv. - Virgekoda 1130 Buhtisteaddji</p>
<p type="listitem">Bálkáplána 90.600 - Bargivirgi - Virgekoda 1203 Fágabargi geas lea fágareive</p>
</list><p type="title">4.4 Virgejoavku 2 – Teknihkalaš virggit</p>
<p>Teknihkalaš virggiide gullá Sámedikki visttiid ja gullevaš olgoareálaid hoitán ja máŧasdoallan. Virgi sáhttá maiddái sisttisdoallat teknihkalaš biergasiid ja rusttegiid máŧasdoallan, hoitán ja bearráigeahččama.</p>
<p><em type="italic">Barggut mat gullet virgejovkui, sáhttet earret eará leat: </em></p>
<list><p type="listitem">Doappargieđahallan</p>
<p type="listitem">Gálvovuostáiváldin ja siskkáldas fievrredeapmi</p>
<p type="listitem" xml:lang="smj">Viessodávvirregistreren</p>
<p type="listitem" xml:lang="deu">Levgen</p>
<p type="listitem">Veahkehit geavaheaddji go lea dárbu</p>
<p type="listitem">Eará praktihkalaš barggut mat álo fertejit dahkkot</p>
</list><p><em type="italic">Lassibarggut mat leat biddjon doaibmajođiheaddjevirgái: </em></p>
<list><p type="listitem">Sámedikki vistti ja gullevaš olgoareálaid hoitán ja máŧasdoallan,</p>
<p type="listitem">Biergasiid ja teknihkalaš rusttegiid máŧasdoallan, hoitán ja bearráigeahččan</p>
<p type="listitem">Veahkehit háhkamiiguin gustovaš lágaid ja njuolggadusaid mielde.</p>
<p type="listitem">Buollinsuodjalus- ja sihkarvuođabargu. Earret eará doaimmahit beassanlohpevuogádaga.</p>
</list><p><em type="italic">Dohkálašvuođagáibádusat: </em></p>
<p>Fágareive dahje eará relevánta oahppu fágasuorggi siskkobealde. 3 jagáš relevánta bargovásáhus sáhttá buhtadit fágareive/relevánta oahpu gáibádusa. Doaibmajođiheaddji virgái lea unnimus gáibádus ahte sus virgáduvvo lea fágareive ja 3 jagáš relevánta bargovásáhus. Muđui čujuhit mii stáhtabargilága 3. paragráfii – dohkálašvuođaprinsihppa.</p>
<p><em type="italic">Virgekoda/Bálká: </em></p>
<list><p type="listitem" xml:lang="smj">Bálkáplána 90.600 – Bargivirggit – Virgekoda 1117 Fágabargi</p>
<p type="listitem">Bálkáplána 90.600 – Bargivirggit – Virgekoda 1203 Fágabargi geas lea fágareive</p>
<p type="listitem">Bálkáplána 90.850 – Teknihkalaš doaibma ja fákta ja resepšuvdnabálvalusat – Virgekoda 1137 Doaibmajođiheaddji</p>
</list><p type="title">4.5 Virgejoavku 3 – Kantuvra- ja bálvalusvirggit</p>
<p>Kantuvra- ja bálvalusvirggit sisttisdollet bálvalusbargguid ja álkit áššemeannudeami.</p>
<p><em type="italic">Barggut mat gullet virgejovkui, sáhttet earret eará leat: </em></p>
<list><p type="listitem" xml:lang="olo">Kantuvradoarjjabargu</p>
<p type="listitem">Telefovdnaguovddášbálvalus</p>
<p type="listitem">Resepšuvdnabargu</p>
<p type="listitem">Boastagieđahallan</p>
<p type="listitem">Arkiiva- ja dokumeantagieđahallan</p>
</list><p><em type="italic">Dohkálašvuođagáibádus: </em></p>
<p>Virgekoda 1070 čálli:</p>
<p>Fágareive merkantiila ja bálvalusdoaimmain dahje unnimusat 3-jagáš joatkkaskuvla, muhto unnimusat 3 jagáš relevánta bargovásáhus sáhttá buhtadit oahppogáibádusa. Muđui čujuhit mii stáhtabargilága 3. paragráfii – dohkálašvuođaprinsihppa.</p>
<p>Virgekoda 1065 konsuleanta:</p>
<p>Fágareive merkantiila ja bálvalusdoaimmain dahje unnimusat 3-jagáš joatkkaskuvla, muhto unnimusat 3 jagáš relevánta bargovásáhus sáhttá buhtadit oahppogáibádusa. Muđui čujuhit mii stáhtabargilága 3. paragráfii – dohkálašvuođaprinsihppa.</p>
<p><em type="italic">Virgekoda/bálká: </em></p>
<list><p type="listitem">Bálkáplána 90.201 - kantuvravirgi - Virgekoda 1070 Čálli</p>
<p type="listitem">Bálkáplána 90.103 - Áššemeannudeaddji - Virgekoda 1065 konsuleanta</p>
</list><p type="title">4.6 Virgejoavku 4 – Áššemeannudeaddjevirggit – Dássi A</p>
<p>Áššemeannudeaddjevirggit A dási siskkobealde sisttisdollet áššemeannudeami mii gáibida fágamáhtu ja vásáhusa fágasuorggis.</p>
<p><em type="italic">Barggut mat gullet virgejovkui, sáhttet earret eará leat: </em></p>
<list><p type="listitem">Ráđđeaddin fágasuorggis</p>
<p type="listitem">Áššemeannudeapmi</p>
<p type="listitem">Oahpahan- ja bagadallanovddasvástádus earáide fágasuorggi siskkobealde</p>
</list><p><em type="italic">Dohkálašvuođagáibádus: </em></p>
<p>Bachelorgráda dahje vástevaš, muhto unnimusat 3 jagáš relevánta bargovásáhus sáhttá buhtadit oahppogáibádusa veahá. Muđui čujuhit mii stáhtabargilága 3. paragráfii – dohkálašvuođaprinsihppa.</p>
<p><em type="italic">Virgekoda/bálká: </em></p>
<list><p type="listitem">Bálkáplána 90.103 - Áššemeannudeaddji - Virgekoda 1408 vuosttaškonsuleanta</p>
<p type="listitem" xml:lang="smj">Bálkáplána 90.205 - Girjerájusbargi - Virgekoda 1410 girjerájusbargi</p>
</list><p type="title">4.7 Virgejoavku 4 – Áššemeannudeaddjevirggit – Dássi B</p>
<p>B dási áššemeannudeaddjivirggi sisttisdollet áššemeannudeami, ovdánahttin- ja guorahallanbargguid mat gáibidit fágamáhtu ja vásáhusa fágasuorggis.</p>
<p><em type="italic">Barggu čadnon virgejovkui sáhttet earret eará leat: </em></p>
<list><p type="listitem">Ráđđeaddin ja áššemeannudeapmi fágasuorggis</p>
<p type="listitem">Politihkkaovddideapmi</p>
<p type="listitem">Guorahallan- ja prošeaktabarggut</p>
<p type="listitem">Váikkuhit iežas fágasuorggi ovdánahttimii</p>
<p type="listitem">Oahpahus ja bagadallan</p>
</list><p><em type="italic">Dohkálašvuođagáibádusat: </em></p>
<p>Mastergráda dahje vástevaš relevánta fágasuorggis. Evttohasaid geain lea unnimusat bachelorgráda dahje vástevaš, ja lea unnimusat 5 jagi relevánta bargovásáhus fágasuorggis sáhttet leat áigeguovdilat virgádit. Muđui čujuhit mii stáhtabargilága 3. paragráfii – dohkálašvuođaprinsihppa.</p>
<p><em type="italic">Virgekoda/bálká: </em></p>
<list><p type="listitem">Bálkáplána 90.500 - Ráđđeaddi - Virgekoda 1434 ráđđeaddi</p>
<p type="listitem" xml:lang="smj">Bálkáplána 90.205- Girjerájusbargi - Virgekoda 1515 Earenoamášgirjerájusbargi</p>
</list><p type="title">4.8 Virgejoavku 4 – Áššemeannudeaddjivirggit – Dássi C</p>
<p>C dási áššemeannudeaddjivirggit sisttisdollet erenoamášgelbbolašvuođa dihto fágasurggiin.</p>
<p><em type="italic">Barggut mat gullet virgejovkui, sáhttet earret eará leat: </em></p>
<list><p type="listitem">Oktiiheiveheapmi ja bagadallan</p>
</list><list><p type="listitem">Ráđđeaddin</p>
<p type="listitem">Politihkkaovddideapmi ja čielggadanbarggut</p>
<p type="listitem">Bargojoavkkuid jođiheapmi ja prošeakta</p>
<p type="listitem">Jođiheaddjidoarjja fágasuorggis</p>
</list><p><em type="italic">Dohkálašvuođagáibádus: </em></p>
<p>Mastergráda dahje vástevaš, ja unnimusat 5 jagi guoskevaš bargovásáhus. Evttohasaid geain lea unnimusat bachelorgráda dahje vástevaš, ja unnimusat 8 jagi relevánta bargovásáhus sáhttá maiddái leat áigeguovdil virgádit.</p>
<p><em type="italic">Virgekoda/bálká </em></p>
<list><p type="listitem">Bálkáplána 90.500 - Ráđđeaddi - Virgekoda 1364 seniorráđđeaddi</p>
<p type="listitem">Bálkáplána 90.510 - Prošeaktajođiheaddji - Virgekoda 1113 prošeaktajođiheaddji</p>
</list><p type="title">4.9 Virgejoavku 4 – Áššemeannudeaddjivirggit – Dássi D</p>
<p>D dási áššemeannudanvirggit sisttisdollet earenoamášgelbbolašvuođa ja guhkes áiggi relevánta bargovásáhusa siskkobealde dihto fágasuorggi Sámedikkis ja viiddis fágagelbbolašvuođa. Dán virgekoda sáhttá atnit karriearageaidnun fágasuorggi siskkobealde iige galgga almmuhuvvot.</p>
<p>Guorahallan jođiheaddjis galgá leat earenoamáš ovddasvástádus ovdánahttit ja ovddidit ođđa ipmárdusa fágasuorggis, ja leat veahkkin sihke politihkka- ja hálddašeami ovdánahttimis. Dát sisttisdoallá earret eará hábmet evttohusaid doaibmabijuide ja čielgasit identifiseret váikkuhusaid iešguhtege doaimmain iežas fágasuorggi siskkobealde. Guorahallanjođiheaddji galgá maiddái ovdánahttit oktasaš ipmárdusa váttisvuođain ja mihtuid fágasurggiin / politihkkasurggiin.</p>
<p>Go sirdá vuolit dási áššemeannudeaddjivirggis guorahallanjođiheaddjivirgái, de loktejuvvo bargi bálká.</p>
<p><em type="italic">Barggut mat gullet virgejovkui, sáhttet earret eará leat: </em></p>
<list><p type="listitem">Jođiheaddjedoarjja fágasuorggis</p>
<p type="listitem">Jođihit ja koordineret guorahallanbargguid</p>
</list><list><p type="listitem">Politihkkaovddideapmi ja guorahallanbarggut</p>
<p type="listitem">Oahpisvuohta bargguide relevánta osiid siskkobealde ossodaga áššesuorggis</p>
<p type="listitem">Jođihit proseassaid mat leat gáibideaddjit organiserema, plánema ja koordinerema dáfus.</p>
<p type="listitem">Dahkat analysaid ja veahkehit ráđđeaddimiin ja ášševuođuin mohkkás áššediliin</p>
</list><p><em type="italic">Dohkálašvuođagáibádus: </em></p>
<p>Mastergráda ja vásáhus guorahallamiid jođiheamis, prošeavttain jnv. Unnimusat 6 jagi relevánta bargovásáhus fágasuorggis Sámedikkis. Muđui čujuhit mii stáhtabargilága 3. paragráfii – dohkálašvuođaprinsihppa.</p>
<p><em type="italic">Virgekoda/bálká: </em></p>
<p xml:lang="smj">Bálkáplána 90.520 –Guorahallanjođiheaddji – Virgekoda 1114 – guorahallanjođiheaddji</p>
<p type="title">4.10 Virgejoavku 5 – Jođiheaddjevirggit – Dássi juogushoavda</p>
<p>Juogushoavdavirgi mearkkaša barggu fágalaš jođiheami ja bargiidovddasvástádus juhkosis.</p>
<p><em type="italic">Barggut mat gullet virgejovkui: </em></p>
<list><p type="listitem">Ovddasvástádus fágalaš čuovvoleamis ja ovdáneamis juhkosis</p>
<p type="listitem">Searvan ossodatdirektevrra jođiheaddjejovkui</p>
<p type="listitem">Váikkuhit iežas ossodaga ovdáneapmái</p>
<p type="listitem">Bargiidovddasvástádus ja bušeahttaháldenfápmudus iežas juhkosis.</p>
<p type="listitem">Oktavuohta ja ovttasbargu siskkáldasat ja olggobeale ovttasbargobeliiguin/eiseválddiiguin.</p>
</list><p><em type="italic">Dohkálašvuođagáibádus: </em></p>
<p>Mastergráda dahje vástevaš. Evttohasaid geain lea unnimusat bachelorgráda dahje vástevaš ja unnimusat 5 jagi relevánta bargovásáhus sáhttá maiddái árvvoštallat virgádit. Muđui čujuhit mii stáhtabargilága 3. paragráfii – dohkálašvuođaprinsihppa.</p>
<p><em type="italic">Virgekoda/bálká: </em></p>
<p xml:lang="smj">Bálkáplána 90.100 - Jođiheaddjevirggit - Virgekoda 1211 juogushoavda</p>
<p type="title">4.11 Virgejoavku 5 – Jođiheaddjevirggit – Dássi ossodatdirektevra</p>
<p>Ossodatdirektevravirgi mearkkaša ovddasvástádusa ossodaga bajimuš ja strategalaš jođiheamis.</p>
<p><em type="italic">Barggut biddjon virgái: </em></p>
<list><p type="listitem">Jođihit ossodaga barggu</p>
<p type="listitem">Duohtandahkat bargogohččosiid mihttun ja strategiijan ja doaibmastivrejupmin</p>
<p type="listitem">Ovdánahttit iežas organisašuvnna (luohttámuš, searvadahttin, ovddasvástádus ja rollat, ovttasdoaibman)</p>
<p type="listitem">Bargiid- ja ekonomiijaovddasvástádus iežas ossodagas</p>
<p type="listitem">Ovddasvástádus olles Sámedikki bušeahtta- ja ekonomiijastivremis searvama bokte direktevrra jođiheaddjejovkui</p>
<p type="listitem">Váikkuhit ahte ossodat ja guoskevaš ossodagat jokset Sámedikki bajimuš mihtuid ollislaš vuogi mielde</p>
</list><p>Oktavuohta ja ovttasbargu olggobeale ovttasbargobeliiguin ja eiseválddiiguin ja ovddastit Sámedikki olgguldasat.</p>
<p><em type="italic">Gelbbolašvuođagáibádus: </em>Mastergráda dahje vástevaš, ja unnimusat 5 jagi relevánta virgevásáhus áigeguovdilis fágasuorggis. Evttohasaid geain lea unnimusat bachelorgráda dahje vástevaš ja unnimusat 8 jagi relevánta bargovásáhus sáhttá maiddái árvvoštallat virgádit. </p>
<p>Gáibiduvvo jođiheaddjevásáhus oktan bargiidovddasvástádusain. Son gii virgáduvvo galgá dovdat sámi servodaga, ja politihka ja mearridanproseassaid ja máhttit sámegiela. Lea maiddái eaktu ahte sus leat buorre máhttu digitaliserema ja strategiijaovdánahttima birra doaimmain. Muđui čujuhit mii stáhtabargilága 3. paragráfii – dohkálašvuođaprinsihppa.</p>
<p><em type="italic">Virgekoda/bálká: </em></p>
<list><p type="listitem">Bálkáplána 90.100 - Jođiheaddjevirggit - Virgekoda 1060 ossodatdirektevra</p>
<p type="listitem">Váldotariffašiehtadus čuokkis. 2.5.2, nubbi cealkkaoassi biddjojuvvo vuođđun bálkká</p>
</list><p><span type="quote">rievdadeapmái "Bálkká rievdadeami jođiheddjiide nuppi
jođiheaddjedásis doaimma bajimuš jođiheaddji doaimmas šiehtadusa mielde
organisašuvnnaiguin main lea šiehtadallanriekti. Jus oasálaččat eai
šatta ovtta oaivilii, ii sáhte nággu guoddaluvvot. Bargoaddi maŋemus
fálaldat gusto dalle." Šiehtadusa áigi váldotariffašiehtadusa
mearrádusaid mielde.</span></p>
<p type="title">Mildosat</p>
<p>Mielddus 1 Bálkáságastallan</p>
<p>Mielddus 2 Bálkáviidodat</p>
<p>Stáhta váldotariffašiehtadus</p>
<p>Bargoaddiportála – DFØ (ESD)</p>
<p>Stáhta bargiidgiehtagirji</p>
<list><p type="listitem">Mielddus 1 - Bálkáságastallanskovvi ↩︎</p>
<p type="listitem">Mieddus 2 - Bálkáviidodat ↩︎</p>
</list></body></document>
