<document xml:lang="sme" id="no_id"><header><title/><genre code="admin"/><author><unknown/></author><wordcount>684</wordcount><conversion_status type="standard"/><availability><license type="standard"/></availability><multilingual/><origFileName>Seksjonssjef sme.docx</origFileName><parallel_text xml:lang="nob" location="seksjonssjef_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Háliidat go leat mielde dahkame Sámedikki geasuheaddji bargosadjin? </em></p>
<p><em type="italic">Virggi birra </em></p>
<p>Lea go dutnje dehálaš háhkat buriid mielbargivásáhusaid? Mii ohcat du gii háliidat áŋgirit profešonaliseret jođiheddjiid ja HR-doaimmaid Sámedikkis. Dus leat geavaheaddjit fokusis, hágat dieđuid sin dárbbuid birra ja ovddidat fágasuorggi Sámedikkis. Mis lea mihttun leat geasuheaddji bargoaddin geasuheami bokte gelbbolaš jođiheddjiid ja mielbargiid.</p>
<p>Mii bargat ovttas olahandihte iežamet bajitdási strategiijaid ja mihtuid HR suorggis. Jus dus leat seamma áigumušat go mis, de háliidit mii áinnas du iežamet searvái.</p>
<p>It eisege galgga akto dáid bargat. Dán virggis šattat don oassin fágalaš nanu ja smáđáhkás bargobirrasis mii gávdná buoremus čovdosiid ovttas. Mii leat okta fágajoavku mii addá Sámedikki jođiheddjiide ja fágaossodagaide veahkkereaiddu, oahpahusa ja bagadallama bargiidjođiheamis, mielbargivuogádagas ja strategalaš HR. Dán oktavuođas leat maid min intraneahttasiiddut ja DFØ bargoaddiportála dehálaš reaiddut. Doppe gávdnet min geavaheaddjit earret eará proseassaválddahusaid, reaidduid, málaid ja fágaartihkkaliid. Mii liikot bargat hutkát, ohcat ođđa čovdosiid ja ávkkástallat iešguđetlágan digitála veahkkereaidduid ja vuogádagaid. Mii bargat buriid plánaid mielde, bargat struktuvrralaččat ja ovttasbargat bures min geavaheddjiiguin.</p>
<p>Bargiidjuogus mii lea oassin hálddahusossodagas, ohcá danin ulbmillaš ja áŋgiris fágajođiheaddji mii lea mielde jođiheame ja ovddideame Sámedikki HR-suorggi bargguid. Bargiidjuhkosis leat dál 6 bargi oktan fágajođiheddjiin.</p>
<p>Bargobáiki lea okta Sámedikki kántorbáikkiin, gos lea guoros kántorsadji.</p>
<p xml:lang="smj"><em type="italic">Ovddasvástádussuorggit </em></p>
<p>Bargiidjuhkosis lea earret eará ovddasvástádus ovddidanproseassain strategalaš HR-bargguin, mas rekruteren, gealbolokten, DBS ja bargiid- já bálkápolitihkka leat guovddážis. Dása gullá maid ahte lea dehálaš vuoruhit strategiijabargguid Sámedikki guhkitáiggi gealbodárbbu olis, ja vel eanet buoridit ja ovddidit dálá rekruterenproseassaid (dasa gullá maid oahpistanproseassa). Viidáseappot bargá juogus dábálaš bargiid- ja bálkáhálddašemiin. Juhkosa váldobarggut leat earret eará:</p>
<list><p type="listitem">Fágalaš neavvun ja bagadallan jođiheddjiide ovdamearkka dihte rekruteremiid oktavuođas, bargiidáššiin jna.</p>
<p type="listitem">Veahkkin háhkat buori organisašuvdnastruktuvrra doarjaga ja bagadallama bokte jođiheddjiide, ja maid veahkehit nuppástuhttin- rievdadan- ja ovddidanbargguin.</p>
<p type="listitem">Čađahit Sámedikki bargiid- ja bálkápolitihka.</p>
<p type="listitem">Hábmet, áimmahuššat ja ođasmahttit HR-áššáiguoski rutiinnaid ja njuolggadusaid, ja maid gozihit proseassaid mat gusket IA-bargui, bargobirrasii ja DBS-bargguide.</p>
<p type="listitem">Veahkkin čađahit ja searvat šiehtadallamiin ja gulahallamiin jođiheddjiiguin ja luohttámušolbmuiguin, ja maid leat fárus báikkálaš bálkášiehtadallamiin – sihkkarastit ahte proseassat luohttámušolbmuiguin čađahuvvojit šiehtadallamiid mielde mat gustojit.</p>
<p type="listitem">Ráđđeaddin/ veahkki bargorievtti olis (stáhtabargiidláhka), bargobiraslága ja hálddašanlága olis.</p>
<p type="listitem">Čállingoddebarggut Sámedikki virgáibidjanráđis, ovttasbargolávdegottis ja bargobiraslávdegottis.</p>
<p type="listitem">Rutiidnabarggut mat gullet earret eará virgáibidjamii, permišuvnnaide ja buohccindieđihuvvončuovvoleapmái.</p>
<p type="listitem">Bálkábarggut.</p>
<p type="listitem">Siskkáldas oahpaheapmi ja gealbolokten juhkosa fágasurggiin.  <em type="italic">Barggut </em>Fágajođiheaddjin leat don oassin hálddahusossodaga jođiheaddjijoavkkus ja barggat lagas ovttasbarggus eará fágaossodagaid jođiheddjiiguin ja luohttámušolbmuiguin. Guovddáš ovddasvástádussuorggit ja barggut leat: </p>
<p type="listitem">Jođihit juhkosa ja dan fágalaš doaimmaid.</p>
<p type="listitem">Bargiidovddasvástádus juhkosa bargiide.</p>
<p type="listitem">Strategiijabargu ja juhkosa bargguid ovddideapmi.</p>
<p type="listitem">Bušeahtta ja boađusovddasvástádus.</p>
</list><p>Dábálaš áššemeannudeami, ráđđeaddima ja bagadallama bokte juhkosa fágasurggiid siskkobealde ja bargiidčuovvoleapmi juhkosa mielbargiin, lea fágajođiheaddji bargun láhčit dili buori hálddašeapmái ja beavttálmahttimii iežas fágasuorggis. Fágajođiheaddji galgá maid čuovvut mielde makkár ovdáneamit áiggis ain dáhpáhuvvet ja oaidnit vejolašvuođaid mat gávdnojit ođđa teknologiijas ja digitaliseremis iežas fágasuorggis. Fágajođiheaddji galgá maid veahkehit bargiid fágalaš bagadallamiin ja sus galgá maid buorre oktavuohta geavaheddjiiguin, ovttasbargoguimmiiguin ja iežas mielbargiiguin. Lea maid dárbu lagas ovttasbargui eará fágajođiheddjiiguin Sámedikkis.</p>
<p><em type="italic">Gelbbolašvuođagáibádusat </em></p>
<p>Jus áiggut lihkostuvvat fágajođiheaddjin de dus ferte leat heivvolaš oahppu unnimusat bachelordásis, ja ovdamunnin lea jus dat lea masterdásis, viidáseappot ferte dus leat heivvolaš fágalaš ja jođiheaddji-sullasaš bargovásáhus ovtta dahje moatti ovddasvástádussurggiin, ovddemustá stáhtalaš bargoaddibealis.</p>
<p>Don leat jođiheaddji gii nákcet hukset buori kultuvrra, ja nanu ja gelbbolaš bargoveaga. Du jođiheamis leat don rabas oažžut dieđuid ruovttoluotta, ja nákcet árvvoštallat sihke iežat ja du birrasa. Nanu ovttasbargo- ja gulahallanattáldagaid bokte olahat don bohtosiid ovttas earáiguin.</p>
<p>Mii sávvat ahte dus leat vásáhusat láhka- ja njuolggadusvuogádagaiguin bargorievttálaš suorggis, ja mielmearrideamis, tariffašiehtadusaiguin ja šiehtadallamiin. Dus sáhttá áinnas leat vásáhus jođiheaddji- ja mielbargiovdánahttimis, ja máhttu digitaliserema birra reaidun proseassaide ja bálvalusovddideapmái. Lea ovdamunni jus dus lea alla hálddašan- ja čielggadangelbbolašvuohta. Dus berrejit maid leat buorit njálmmálaš ja čálalaš gulahallanattáldagat.</p>
<p>Viidáseappot deattuhuvvojit máškidis ja positiivvalaš vuolggasadji, persovnnalaš heiven ja máhttu sámi servodatdiliid birra.</p>
<p>Ohccit geat devdet kvalifiserengáibádusaid maid virgi gáibida, ja máhttet sámegiela, vuoruhuvvojit ovdalii ohcciid geat eai hálddaš sámegiela. Ohccit geat eai máhte sámegiela, sáhttet geatnegahttot ceavzit eksámena mii lea seamma dásis go SÁÁL 1 ja 2, guovtti jagi sisa álgima rájes. Dát lea sullii jahkebealeoahppu, ja gokčojuvvo bargoaddis.</p>
<p><em type="italic">Muđui: </em></p>
<p>Virgi bálkáhuvvo virgekodas 1211 fágajođiheaddji. Bálkásajusteapmi dárkilit šiehtadusa vuođul.</p>
<p>Eanet dieđuid virggi birra addá ossodatdirektevra Tommy Somby, tlf 958 22 121 dahje e-poasta tommy.somby@samediggi.no .</p>
</body></document>
