<document xml:lang="sme" id="no_id"><header><title/><genre code="admin"/><author><unknown/></author><wordcount>111</wordcount><conversion_status type="standard"/><availability><license type="standard"/></availability><multilingual/><origFileName>EU sme.docx</origFileName><parallel_text xml:lang="nob" location="eu_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>EU lea álgán ođasmahttit buot elliidčálgonjuolggadusaid, ee fievrridanortnega. Dás lea ee čuokkis dan birra ahte ealli elliid dušše sáhttá fievrridit gaskkal +5 ja +30 celsius, dahje jus fievrrus lea áibmoapparáhtta mii sáhttá doalahit temperatuvrra dáid meriid siste. Dát čuokkis guoská ee bohccuid elliidčálgui, ja Sámediggi ii oainne ahte dát sáhttá doibmiibiddjot norgga njuolggadusaiguin. Sámediggi ballá ahte dát ja eará čuoggát sáhttet váikkuhit negatiivvalaččat sámi vuođđoealáhusdolliide, njuovahagaide ja fievrridanfitnodagaide. Sámediggái lea dehálaš ahte vásáhusaid vuođđuduvvon máhttu ja elliidčálgu lea guovddážis ja ahte vejolaš rievdadeamit gozihuvvojit ee fievrridanortnegis. Sámediggi bivdá Sámediggeráđi jođánepmosit álggahit barggu norgga eiseválddiid vuostá gozihan dihte elliidčálggu ee bohccuide ja sihkkarastit ahte sámi vuođđoealáhusdoallit, njuovahagat ja fievrridanfitnodagat eai gillá dás.</p>
</body></document>
