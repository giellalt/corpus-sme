<document xml:lang="sme" id="no_id"><header><title/><genre code="admin"/><author><unknown/></author><wordcount>227</wordcount><conversion_status type="standard"/><availability><license type="standard"/></availability><multilingual/><origFileName>Stortingsmelding komite sme.docx</origFileName><parallel_text xml:lang="nob" location="stortingsmelding_komite_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Evttohus 1.1</p>
<p>Evttohus (galgá biddjojuvvot ráđi evttohusa sadjái): Norggas lea dál garra inflašuvdna, alla elrávnnji- ja boaldámušhattit ja reanttut lassánit. Ekonomalaš dilli sáhttá várran sihke persovnnalaš ja ealáhusekonomiijai, dat guoská maid sámi servodahkii. Čálgoservvodaga ekonomalaš sihkkarvuođafierpmi ferte nannejuvvot dan álbmoga oasis. Lassin obbalaš ekonomalaš dillái leat sámi servodagain boaittubealhástalusat ja eretfárren. Ealli sámi giliid haga, eai leat mis šat ealli sámi gielat ja kultuvra. Sámediggi mihttu ealli sámi servodagaid birra ealli sámi gielaiguin ja kultuvrrain gáibida olbmuid sámi giliin. Mii leat guhka diehtán ahte Davvi-Norgga álbmotovdáneamis, maiddái sámi guovlluin, lea negatiiva ovdáneapmi. Iskkademiin boahtá ovdan ahte lea unnán variašuvdna bargguid gaskkas, sihke priváhta ja almmolaš suorggis, ja dasto heajos bálvalusfálaldat mii sáhttá leat mearrideaddjin eretfárremii. Sámedikki mielas lea Ráđđehusas ovddasvástádus láhčit dili nu ahte bargosajit stáhtalaš hálddašeamis eai leat báikkiide čatnon, ja sihkkarastit ahte olles riikkas lea seamma vejolašvuohta čálgobálvalusaide sin báikegottiin maid. Sámediggi bivdá Davvi-Norgga ražastit ealáhusovdánahttimiin, gründer- ja ealáhusprográmmaid álggahit ja nannet áŋgiruššama johtalusa ja eará vuođđostrukturdoaibmabijuid siskkobealde mat rahpet ođđa gálvvuid ja bálvalusaid beassama sihke márkaniidda ja ovdánahttimii. Finnmárkku luondduriggodat lea vuođđun buori meahcástallanovdánahttimii, jus livččii lohpi ávkkástallat dáin riggodagain. Dál lea earret eará mohtorjohtolatláhka ovddas fidnosuorggi ovdánahttimis. Hehttet eretfárrema lea maid dan birra ahte sihkkarastit ássan- ja bissunmiela . Ássan- ja bissunmiella guoská olu áššiide nugo báikeovddideapmi, rámisvuohta ja maŋŋel gaskabeaivvi ekonomiija. Sámediggi bivdá nannet ássanmiellaprográmmaid ja čorget eret njuolggadusat mat hehttejit ássanmiela.</p>
</body></document>
