<document xml:lang="sme" id="no_id"><header><title/><genre code="admin"/><author><unknown/></author><wordcount>1576</wordcount><conversion_status type="standard"/><availability><license type="standard"/></availability><multilingual/><origFileName>Regelverk reindrift sme.docx</origFileName><parallel_text xml:lang="nob" location="regelverk_reindrift_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Njuolggadusat 2021 – Doarjja vuođđoealáhusaide – vuoruhus boazodoallu Ohcanvuđot doarjja</p>
<p>Sámegillii</p>
<p>Ávjovárgeaidnu 50</p>
<p>9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p>samediggi@samediggi.no</p>
<p>www.samediggi.no</p>
<p><em type="italic">Sisdoallu </em></p>
<p>1.1 Doarjjaortnega mihttomearri ja vuoruheamit 4</p>
<p>1.1.1 Doarjjaortnega mihttomearri 4</p>
<p>1.1.2 Vuoruheamit 4</p>
<p>1.1.3 Ulbmilolahusa eavttut 4</p>
<p>1.2 Ohcama hápmi ja sisdoallu 4</p>
<p>1.2.1 Doarjjaoažžu/Gii sáhttá ohcat 4</p>
<p>1.2.2 Ohcanáigemearri 5</p>
<p>1.2.3 Gáibádusat ohcamii 5</p>
<p>1.2.4 Eavttut ohccái 5</p>
<p>1.3 Meroštallannjuolggadusat, definišuvnnat ja EEO-njuolggadusat 5</p>
<p>1.3.1 Meroštallannjuolggadusat 5</p>
<p xml:lang="kal">1.3.2 Definišuvnnat 6</p>
<p>1.3.3 EEO-njuolggadusat 6</p>
<p>1.4 Ohcamiid meannudeapmi 7</p>
<p>1.4.1 Ohcamiid meannudeapmi 7</p>
<p>1.4.2 Mearrádus ja dohkkeheapmi 7</p>
<p>1.4.3 Eavttut doarjjaožžui 7</p>
<p>1.4.4 Gárvvistanáigemearri 7</p>
<p>1.4.5 Rievdadusat doarjjaeavttuin 7</p>
<p>1.4.6 Máksineavttut 8</p>
<p xml:lang="deu">1.5 Raporteren 8</p>
<p>1.5.1 Raporteren ulbmilolahusa ektui 8</p>
<p>1.5.2 Čuovvuleapmi ja evalueren 8</p>
<p>1.5.3 Rehketdoalu raporteren 8</p>
<p>1.5.4 Doarjaga ruovttoluotta máksin ja sihkkun 9</p>
<p type="title">Doarjjaortnega mihttomearri ja vuoruheamit</p>
<p type="title">Doarjjaortnega mihttomearri</p>
<list><p type="listitem">Eambbo bargobáikkit vuođđoealáhusain ovdal 2025.</p>
</list><p><em type="italic">Oassemihttomearri boazodoalu vuoruhussii: </em></p>
<list><p type="listitem">Nannet ja ovddidit boazodoalu ekonomalaš ja kultuvrralaš resursavuođu.</p>
</list><p type="title">Vuoruheamit</p>
<list><p type="listitem">Investeremat mat bures ábuhit boazodoalu ođđahutkamii ja ovdáneapmái.</p>
<p type="listitem">Prošeavttat ja doaibmabijut mat nannejit árbevirolaš máhtu bearašboazodoalus.</p>
<p type="listitem">Doaibmabijut ja prošeavttat mat veahkehit duođaštit bohccuid mat leat goddon boraspiriide.</p>
<p type="listitem">Doaibmabijut maid ulbmilin lea oahppat/oahpahit árbevirolaš máhtu birra.</p>
<p type="listitem">Doaibmabijut mat veahkehit loktet beroštumi, áŋgiruššama ja beavttálmahttima boraspiriid liseansa- ja earrebivdui.</p>
</list><p type="title">Ulbmilolahusa eavttut</p>
<list><p type="listitem">Nannet boazodoalu bearašvuđot ealáhussan ja buoridit árvohuksema.</p>
<p type="listitem">Eanet duođaštusat mat čilgejit movt bearašlahtut leat sáhttán searvat boazobargguide prošeavtta/doaibmabiju dihte.</p>
<p type="listitem">Eanet duođaštit boazodoalu árbedieđuid.</p>
<p type="listitem">Eanet investeremat mat leat váikkuhan boazodolliid ođđahutkamii ja ovdáneapmái.</p>
<p type="listitem">Duođaštit eambbo bohccuid mat leat goddon ráfáidahtton boraspiriide.</p>
<p type="listitem">Prošeavttat mat lea čađahuvvon dainna ulbmiliin ahte oahppat/oahpahit árbevirolaš máhtu birra:</p>
<p type="listitem">Eanet buvttašládja boazodoalus</p>
<p type="listitem">Lasihit doarjaga prošeavttaide ja doaibmabijuide mat nannejit árbevirolaš máhtu bearašvuđot boazodoalus.</p>
</list><p type="title">Ohcama hápmi ja sisdoallu</p>
<p type="title">Doarjjaoažžu/Gii sáhttá ohcat</p>
<list><p type="listitem">Fitnodagat ja ásahusat mat háliidit álggahit ovttasbargoprošeavtta mii guoská vuoruhemiide ja masa servet máŋga aktevrra boazodoalloealáhusas.</p>
<p type="listitem">Orohagat/siiddat ja boazoeaiggádat geain leat iežaset mearkkat sáhttet ohcat doarjaga álggahit doaibmabiju dahje prošeavtta mii veahkeha duođaštit boraspirevahágiid, mii nanne árbevirolaš máhtu boazodoalus dahje mas ulbmilin lea oahppat/oahpahit árbevirolaš máhtu birra.</p>
<p type="listitem">Siidaoasseeaiggádat dahje boazodoallit geain boazodoallu lea váldodienas sáhttet ohcat doarjaga investeremiidda mat veahkehit ođđahutkamii ja ovdáneapmái boazodoalus.</p>
<p type="listitem">Organisašuvnnat ja ásahusat main lea čanastat boazodollui.</p>
<p type="listitem">Fitnodagat, ásahusat ja organisašuvnnat mat ožžot doarjaga galget leat registrerejuvvon Norgga Ovttadatregistarii.</p>
</list><p>Ii juolluduvvo doarjja bargguide mat gusket dutkamii. Doaibmabijut ja prošeavttat eai galgga man ge láhkai heajudit dahje leat áittan sámi árbevirolaš boazodollui ja dan árbevirolaš doallovuohkái.</p>
<p type="title">Ohcanáigemearri</p>
<list><p type="listitem">Rabas ohcanáigemearri</p>
</list><p type="title">Gáibádusat ohcamii</p>
<list><p type="listitem">Sámedikki digitála ohcanskovvi galgá geavahuvvot.</p>
<p type="listitem">Ohcamat mat eai ollašuhte ohcaneavttuid hilgojuvvojit.</p>
<p type="listitem">Ollislaš gollogeahčastat ja ruhtadanplána prošektii, ja maiddái fitnodaga doaibmabušeahtta.</p>
<p type="listitem">Prošeaktačilgehus mii čilge prošeavtta ulbmila, boađusulbmila, fágalaš sisdoalu, kundariid ja ovdánanplána.</p>
<p type="listitem">Sus guhte vuolláičállá doarjjaeavttuid, ferte leat fápmudus geatnegahttit fitnodaga/ ásahusa.</p>
</list><p type="title">Eavttut ohccái</p>
<list><p type="listitem">Ohcci doaibma galgá dávistit gustovaš lágaide ja njuolggadusaide, dát guoská maiddái vearro-, divat- ja rehketdoalloláhkaaddimii.</p>
<p type="listitem">Doaibmabidju masa doarjja ohccojuvvo ii sáhte leat čađahuvvon dahje álggahuvvon ovdal go Sámediggi lea ožžon ohcama. Erenoamáš sivaid geažil sáhttá njuolggadusas spiehkastit.</p>
<p type="listitem">Ohcci galgá addit Sámediggái buot dieđuid mat leat dárbbašlaččat ohcama meannudeamis, maiddái dieđuid dan birra jus oažžu eará almmolaš doarjaga.</p>
</list><p type="title">Meroštallannjuolggadusat, definišuvnnat ja EEO-njuolggadusat</p>
<p type="title">Meroštallannjuolggadusat</p>
<list><p type="listitem">Doarjaga vuolimus rádji prošeavttaide dahje doaibmabijuide lea 30 000 ru.</p>
<p type="listitem">Almmolaš doarjja oktiibuot ii sáhte leat badjel 60 % prošeavtta/doaibmabiju rehketdollui fievrriduvvon goluin. Ovdánahttinprošeavttaide sáhttá alit oassi dohkkehuvvot.</p>
<p type="listitem">Sámediggi ii searvva prošeavttaid ruhtadeapmái maid gollogeahčastat lea badjel 8 000 000 ru.</p>
<p type="listitem">Iežas bargu ii sáhte leat badjel 20 % dohkkehuvvon goluin. Iežas bálká ja iežas dávviriid láigu ii sáhte leat badjel márkanhatti. Gáibiduvvojit vuolláičállojuvvon diibmolisttat. Iežas barggu viidodat galgá árvvoštallojuvvot dalle go ohcá ja čilgejuvvot ohcamis. Sámediggi árvvoštallá iežas barggu individuála dásis juohke ohcamis, dát guoská maiddái iežas kapitála gáibádussii.</p>
<p type="listitem">Sámediggi sáhttá juolludit doarjaga gitta 35 % dohkkehuvvon gollogeahčastagas ja eanemusat 500 000 ru.</p>
<p type="listitem">Doarjja ii addojuvvo vuođđoinvesteremiidda, mohtorfievrruide, eanadoalloreaidduide, gálvogoluide, bajásdoallamii, doaibmavuđot goluide, sosiála goluide, doaibmabijuide mat botnjet gilvvu, láigohanvisttiide, vuorkávisttiide ja reaidovisttiide, giddodagaid oastimii, leasemii, sieiva lonuhemiide, geavahuvvon mašiinnaide ja reaidduide, bálkágoluide, vuođđoohppui ja doaibmabijuide mat ruhtaduvvojit almmolaš bušeahttapoasttaid bokte.</p>
</list><list><p type="listitem">Sáhttet dahkkot spiehkastagat bálkágoluide vuoruhusa <span type="quote">«Doaibmabijut maid ulbmilin lea oahppat/oahpahit árbevirolaš máhtu birra»</span> vuolde.</p>
</list><p type="title" xml:lang="kal">Definišuvnnat</p>
<list><p type="listitem">Doaibmagollun lohkkojuvvojit: rehketdoallo- ja revišuvdnabálkkážat, reantogolut, divadat, eará finánsagolut, vearro- ja divatgolut, elrávdnji, vistegolut, dáhkádusat, penšuvdnagolut, sosiálagolut, eará gargiidgolut, stivrabálkkážat, stivragolut, fitnodatčoahkkin- ja váldočoahkkingolut, árvonjeaidimat ja -geahpedeamit.</p>
<p type="listitem">Sosiálagollun lohkkojuvvojit: bargiid skeaŋkkat, bargiid kurssat, friija kantiidna ja eará sullasaš ovddut.</p>
<p type="listitem">Vuodjinfievrun lohkkojuvvo: vuodjinfievru FOR-1994-10-04-918 láhkaásahusa nuppi kapihttala mielde vuodjinfievrruid, osiid ja biergasiid teknihkalaš gáibádusaid ja dohkkeheami birra (vuodjinfievroláhkaásahus).</p>
</list><p type="title">EEO-njuolggadusat</p>
<list><p type="listitem">Sámedikki doarjjaortnegat fertejit leat EEO-šiehtadusa njuolggadusaid rámmaid siskkobealde stáhta doarjaga ektui. Sámediggái gusket EEO-šiehtadusa mearrádusat seamma láhkai go stáhta- gieldda- ja fylkkahálddašeapmái dan ektui movt almmolaš doarjagat galget juolluduvvot.</p>
<p type="listitem">Muhtun diliin sáhttá doarjja juolluduvvot EEO-šiehtadusa mearkkašmeahttun doarjaga njuolggadusaid mielde. Njuolggadusat unnibuš doarjagiid birra čuvvot skábmamánu 14. b. 2008 láhkaásahusa nr 1213. Dáid njuolggadusaid mielde ii sáhte doarjjaoažžu vuostáiváldit unnibuš doarjaga eanet go oktiibuot 200 000 Euro 3 rehketdoallojagi áigodagas.</p>
<p type="listitem">Ovdalgo doarjaga sáhttá máksit ferte doarjjaoažžu duođaštit Sámediggái ahte ii oaččo unnibuš doarjaga eará sajis máksinjagi dahje guovtti ovddit jagiin mat oktiibuot Sámedikki doarjagiin gaskamearálaččat eai leat eanet go 600 000 Norgga ruvnnu. Vejolaš ođđa almmolaš doarjjaohcamiid oktavuođas (beroškeahttá gos oažžu doarjaga) lea doarjjaoažžus geatnegasvuohta dieđihit dán doarjaga birra. Dieđihangeasku gusto 3 rehketdoallojagi fálaldatáigemeari rájes.</p>
<p type="listitem">ESA sáhttá geatnegahttit Sámedikki gáibidit doarjaga ruovttoluotta doarjjaoažžus, jos doarjja ii leat geavahuvvon njuolggadusaid mielde dahje doarjjaoažžu ii geavat doarjaga dan ulbmilii masa lea addojuvvon.</p>
</list><p type="title">Ohcamiid meannudeapmi</p>
<p type="title">Ohcamiid meannudeapmi</p>
<list><p type="listitem">Ohcamat árvvoštallojuvvojit ekonomalaš, márkaniidguoski, teknihkalaš, servodatlaš ávkki, dáiddalaš, fágalaš ja eará guoskevaš beliid vuođul. Earret eará árvvoštallojuvvo ahte leago prošeavtta geavahusas vejolaš čađahit.</p>
<p type="listitem">Ohcamiid árvvoštallamis deattuhuvvo ahte gullá go Sámedikki vuoruhemiide fágalaš sisdoalu, ámmátlašvuođa ja kvalitehta ektui.</p>
<p type="listitem">Ohcamiid meannudeami oktavuođas sáhttá Sámediggi árvvoštallat ohcci/doaimma guhkes áiggi birgenlági, stabilitehta, nanusvuođa ja čađahannávccaid.</p>
<p type="listitem">Sámediggi sáhttá viežžat kredihttadieđuid ohcci birra.</p>
<p type="listitem">Deattuhuvvo raporteremiid váilun ja gárvvisteami maŋŋoneapmi ovddeš doarjjaáššiin.</p>
<p type="listitem">Ohcamat meannuduvvojit dađistaga ja golmma mánu sisa dan rájes go ohcan lea joavdan.</p>
<p type="listitem">Sámediggi sáhttá jearrat eanet duođaštusa dahje gohččut čielggadanságastallamii.</p>
<p type="listitem">Sámediggi váldá várašumi das ahte prošeavtta ohcansubmi ja viidodat sáhttá muddejuvvot oassin doarjjaruđaid ollislaš rámma árvvoštallamis.</p>
</list><p type="title">Mearrádus ja dohkkeheapmi</p>
<list><p type="listitem">Doarjjaoažžu galgá ovdal go lea gollan 5 vahku doarjjareivve dáhtona rájes čálalaččat dohkkehit doarjjaeavttuid. Jos Sámediggi ii oaččo eavttuid dohkkeheami, sihkkojuvvo doarjja duođi eanet dieđitkeahttá.</p>
<p type="listitem">Sus guhte vuolláičállá doarjjaeavttuid, ferte leat fápmudus geatnegahttit fitnodaga/ásahusa jna.</p>
</list><p type="title">Eavttut doarjjaožžui</p>
<list><p type="listitem">Doarjjaoažžu galgá almmuhit ahte Sámediggi lea dorjon doaibmabiju/prošeavtta.</p>
<p type="listitem">Maŋŋá doarjjamearrádusa sáhttá leat váldonjuolggadus ahte ii addojuvvo eanet doarjja seamma doaibmabidjui/prošektii.</p>
<p type="listitem">Doarjjaoažžus galgá leat dásseárvo- ja máŋggabealatvuođa perspektiiva doaimmastis ja bálvalusainis ja buktagiin.</p>
</list><p type="title">Gárvvistanáigemearri</p>
<list><p type="listitem">Gárvvistanáigemearri lea 1 jahki, muhto sáhttá addojuvvot maŋimuštá 2 jagi maŋŋá doarjjareivedáhtona.</p>
<p type="listitem">Erenoamáš ákkaid vuođul sáhttá doarjjaoažžu čálalaččat ohcat maŋidit prošeavtta/doaibmabiju gárvvistanáigemeari. Ohcan galgá vuođustuvvot. Prošeavtta gárvvisteapmi ii sáhte maŋiduvvot eanet go 2 jagi doarjjareivve dáhtona rájes. Erenoamáš oktavuođain sáhttá maŋidit áigemeari vel eanet, muhto dan ferte ohcat.</p>
</list><p type="title">Rievdadusat doarjjaeavttuin</p>
<list><p type="listitem">Doarjjaoažžu ii sáhte dahkat stuorábuš rievdadusaid guoskevaš prošeavttas dahje doaibmabijus almmá ahte čálalaččat lea ohcan dohkkeheami Sámedikkis. Dohkkehuvvon ruhtadanplána ja investerenplána rievdadusat lohkkojuvvojit álo stuorábuš rievdadussan.</p>
</list><p type="title">Máksineavttut</p>
<list><p type="listitem">Máksojuvvo 50 % go prošeakta/doaibmabidju álgá, ja 50 % go prošeakta lea gárvvistuvvon ja Sámediggi lea dohkkehan rehketdoalu ja raportta.</p>
<p type="listitem">Jos ohcci ovdal lea ožžon doarjaga Sámedikkis ja doarjjaoažžu lea rihkkon doarjjaeavttuid, de sáhttá dat dagahit dan ahte máksimat bissehuvvojit dassážiigo eavttuid rihkkun lea nohkan.</p>
</list><p type="title" xml:lang="deu">Raporteren</p>
<p type="title">Raporteren ulbmilolahusa ektui</p>
<list><p type="listitem">Doarjjaoažžu galgá raporteret ruđaid geavaheami ja geavahit dasa Sámedikki raporterenmála. Raporttas galget oidnot bohtosat prošeavtta mihttomeari ja doaibmabijuid gaskka.</p>
<p type="listitem">Raporta galgá čájehit bohtosiid ovtta dahje máŋga dáin áššiin: <list><p type="listitem">Movt lea prošeakta nannen boazodoalu bearašvuđot ealáhussan ja buoridan árvohuksema?</p>
<p type="listitem">Movt lea prošeakta/doaibmabidju veahkehan boazodoalu árbedieđu duođašteapmái?</p>
<p type="listitem">Movt leat investeremat váikkuhan ođđahutkamii ja ovdáneapmái?</p>
<p type="listitem">Movt lea prošeakta/doaibmabidju veahkehan duođaštit bohccuid mat leat goddon boraspiriide?</p>
<p type="listitem">Movt lea prošeakta/doaibmabidju veahkehan loktet siidaoasi dietnasa?</p>
<p type="listitem">Movt lea prošeakta/doaibmabidju veahkehan eanet buvttašládjii?</p>
</list></p>
</list><p type="title">Čuovvuleapmi ja evalueren</p>
<list><p type="listitem">Sámediggi sáhttá dárkkistit geavahuvvojit go ruđat eavttuid mielde, gč. juolludusnjuolggadusaid § 10 nuppi lađđasa ja riikarevišuvdnalága § 12 goalmmát lađđasa.</p>
<p type="listitem">Sámediggi sáhttá bivdit eanet dieđuid maid ohcci lea geatnegas buktit. Dát guoská dieđuide mat galget geavahuvvot statistihkkii ja eará raporteremii.</p>
</list><p type="title">Rehketdoalu raporteren</p>
<list><p type="listitem">Rehketdoallu ruđaid geavaheamis galgá čájehit ollislaš goluid ja dietnasa. Dasa gullet prošeavtta/ doaibmabiju eará vejolaš doarjagat ja dietnasat. Rehketdollui sáhttá váldit mielde dušše dakkár goluid ja dietnasiid mat njuolga leat čadnojuvvon prošeavtta/doaibmabiju čađaheapmái. Dalle go lea dohkkehuvvon gollomeroštus, galgá rehketdoallu leat bardojuvvon nu ahte dan sáhttá buohtastahttit gollomeroštusain. Stuorra spiehkastagaid dohkkehuvvon gollomeroštusa ja rehketdoalu gaskka galgá kommenteret.</p>
<p type="listitem">Stáhtaautoriserejuvvon rehketdoalli galgá duođaštit ruđaid geavaheami prošeaktarehketdoalus. Sámediggi sáhttá bivdit eanet duođaštusa rehketdoalus. Revišuvdnagáibádus ii guoskka fitnodagaide maid gielddarevišuvdna ja Riikkarevišuvdna revidereba.</p>
<p type="listitem">Doarjjaoažžu gii lea registrerejuvvon momsaregistaris, galgá rehketdoalus čájehit goluid ja dietnasiid momssa haga. Dát ii guoskka sidjiide geat leat luvvejuvvon momsadivadis dahje ožžot spiehkastit momsadivada rehkenastimis.</p>
</list><list><p type="listitem">Jos loahpalaš golut prošeavtta/doaibmabiju rehketdoalus leat unnit go dat dohkkehuvvon gollomeroštus mii boahtá ovdan mearrádusas, de sáhttá Sámediggi oanidit doarjaga vásttolaččat.</p>
</list><p type="title">Doarjaga ruovttoluotta máksin ja sihkkun</p>
<list><p type="listitem">Prošeavtta gárvvisteami oktavuođas galget geavatkeahtes doarjjaruđat máksojuvvot ruovttoluotta Sámediggái.</p>
<p type="listitem">Sámediggi gáibida doarjaga ruovttoluotta máksojuvvot jos dat lea máksojuvvon menddo ollu.</p>
<p type="listitem">Sámediggi sáhttá geassit doarjjalohpádusa ruovttoluotta dahje gáibidit ahte doarjja máksojuvvo ruovttoluotta jos:</p>
</list><list><p type="listitem">Doarjjaoažžu lea rihkkon dieđihangeaskku</p>
<p type="listitem">Doarjja ii geavahuvvo daid eavttuid mielde mat leat mearriduvvon doarjjareivves.</p>
<p type="listitem">Lea gáibiduvvon heaittiheapmi, ovddiduvvon reastaluvvangohčus, priváhta dahje almmolaš vealgešiehtadallamat leat rahppojuvvon doarjjaoažžu ektui dahje doarjjaoažžu heaitá máksimis máksámušaidis.</p>
<p type="listitem">Doarjjaoažžu lea rihkkon dáid njuolggadusaid mearrádusaid.</p>
</list><list><p type="listitem">Jos doarjjaoažžu dákkár oktavuođain ii mávsse ruovttoluotta, de sáhttá Sámediggi rievtti bokte gáibidit máksojuvvot dan mii lea buorrin. Jos ruđat eai máksojuvvo ruovttoluotta dan áigemeari sisa mii lea biddjojuvvon, de sáhttá gáibidit maŋŋoneami ovddas reanttuid vel lassin, gč. juovlamánu 17. b. 1976 mannosaš lága nr. 100 reanttuid birra maŋŋonan máksima oktavuođas jna.</p>
</list></body></document>
