<document xml:lang="sme" id="no_id"><header><title/><genre code="admin"/><author><unknown/></author><wordcount>327</wordcount><conversion_status type="standard"/><availability><license type="standard"/></availability><multilingual/><origFileName>engasjement virgealmmuhus sme.docx</origFileName><parallel_text xml:lang="nob" location="engasjement_virgealmmuhus_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>2- jagá prošeaktavirgi vistegáhtten, seailluhan ja kultureanadatjuhkosis</p>
<p>Sámedikkis lea rabas 2-jagá virgi ráđđeaddin vistegáhttemis, kulturmuito-, areála- ja birasossodagas. Bargosadji šiehtadallama vuođul dahje muhtin Sámedikki kantuvrrain.</p>
<p>Virgi biddjojuvvo vistegáhtten-, seailluhan- ja kultureanadatjuhkosii. Juogus lea okta golmma juhkosis kulturmuito-, areála- ja birasossodagas. Juhkosa jođiha fágajođiheaddji.</p>
<p>Juhkosis lea ovddasvástádus vistegáhttemii ja hálddaša sullii 900 automáhtalaččat ráfáiduhtton sámi vistti miehtá Norgga. Visttit leat ožžon suddjenstáhtusa maŋimus logi jagis ja ollu eaiggádiin lea dan sivas mearkkašahtti olu dárbu diehtojuohkimii suddjenárvvu birra, čuovvoleami ja ráđđeaddima doarjjaortnegiid ektui, sierralobiide ja áimmahuššamii antikváralaš prinsihpaid ektui. Dasa lassin lea eaiggádiin dárbu olahit gelbbolaš divodeddjiid, ja Sámedikkis veahkehit danin doaibmabijuiguin mat nannejit ja ovddidit duddjongelbbolašvuođa iešguđet regiovnnain. Sámedikkis lea maid gulahallan ja ovttasbargu eará suddjeneiseválddiiguin oktasaš hástalusaid birra ja áŋgiruššama birra vistegáhttema hárrái.</p>
<p>Virgi doaimmaha namuhuvvon doaimmaid, ásaheami bokte ulbmillaš ja gulahallanvuđot sámi vistegáhttema. Virgi bargá máškidit visttegáhttendoaimmaiguin juhkosis ja ovttasbargá eará juhkosiiguin ossodagas, eará áigeguovdilis ossodagaiguin Sámedikki hálddahusas ja maid olggobealde ovttasbargoguimmiiguin ja guovddáš kulturmuitoeiseválddiiguin.</p>
<p>Barggut</p>
<list><p type="listitem">Addit ráđiid eaiggádiidda suddjejuvvon visttiid birra</p>
<p type="listitem">Diehtojuohkin gáhttenárvosaš sámi visttiid birra ja daid áimmahuššama birra</p>
<p type="listitem">Veahkkin meannudit doarjja- ja sierralobiohcamiid</p>
<p type="listitem">Ovddidanbargu sámi vistegáhttemis</p>
<p type="listitem">Gulahallat eará kulturmuitoeiseválddiiguin ja vejolaš ovttasbargoguimmiiguin</p>
<p type="listitem">Kulturmuitodiehtovuorkká Askeladdena geavaheapmi Gelbbolašvuođat Mii ohcat virgái olbmo geas lea áššáiguoski alit oahppu, master-/ váldofágadásis arkitektuvra, kulturmuitosuodjalus, kulturhistorjá dahje sullasaš fágas. Arkitekturfágalaš gelbbolašvuohta ja vásáhusat transformašuvnnas ja heiveheamis ođđa atnui deattuhuvvojit. Gelbbolašvuohta sámi vistegáhttemis ja divodeamis antikváralaš prinsihpaid mielde, máhttu suddjenhistorihka birra, máhttu sámi vistebirrasiid birra ja sámi servodagaid birra muđui, deattuhuvvojit olu dán prošeaktavirggis. Gelbbolašvuohta maid lea háhkan relevántta duddjomis deattuhuvvojit maid. Nanu gaskkustannávccat, gulahallan- ja ovttasbargonávccat leat dárbbašlaččat. Sávaldat livččii maid ahte ohcci dovdá kulturmuitodiehtovuorkká Askeladdena. Ohccis ferte leat biilavuodjinkoarta. Eará eavttut mat deattuhuvvojit:</p>
<p type="listitem">Vásáhus kulturmuitohálddašeamis</p>
<p type="listitem">Buorit njálmmálaš ja čálalaš ovdanbuktindáiddut</p>
<p type="listitem">Návccat bargat iešheanalaččat ja ulbmillaččat</p>
<p type="listitem" xml:lang="smj">Sámegielmáhttu</p>
</list><p>Obbalaččat:</p>
<p>Virgi bálkáhuvvo stáhta njuolggadusaid mielde virgekodas 1434 ráđđeaddi dahje 1364 seniorráđđeaddi.</p>
<p>Oktavuođadieđut</p>
<p>Eanet dieđuid virggi birra oaččut go válddát oktavuođa:</p>
<p xml:lang="smj">Ossodatdirektevrrain Sunniva Skålnes</p>
<p>Tlf. +47 78 47 40 00 sunniva.skalnes@samediggi.no</p>
<p xml:lang="nob">fágajođiheddjiin Elin Rose Myrvoll</p>
<p>Tlf +47 78 47 40 00 elin.rose.myrvoll@samediggi.no</p>
</body></document>
