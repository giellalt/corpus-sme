<document xml:lang="sme" id="no_id"><header><title/><genre code="admin"/><author><unknown/></author><wordcount>194</wordcount><conversion_status type="standard"/><availability><license type="standard"/></availability><multilingual/><origFileName>Krigen i Ukraina sme.docx</origFileName><parallel_text xml:lang="nob" location="krigen_i_ukraina_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Ukraina soahti </em>Sámi parlamentáralaš ráđđi dubme garrasit Ruošša militearalaš falleheami Ukraina vuostá. Sámi parlamentáralaš ráđđi dohkkeha Ukraina iešbirgejeaddji ja sorjjasmeahttun stáhtan mas territoriála integriteahtta. Falleheapmi lea duođalaš álbmotrievtti rihkkun. Sámi parlamentáralaš ráđđi lea ovttas ON ja earáiguin, maid davviriikkalaš stádaiguin, geat gáibidit Ruošša dallánaga bissehit falleheami ja gávdnat ráfálaš čovdosa. Sámi álbmot lea eamiálbmot mas leat árbevirolaš eananguovllut ja territoriat Suoma, Norgga, Ruoŧa ja Ruošša riikkarájiid siskkobealde. Sámi álbmot lea orron guovllus olu ovdal go otná riikkarájit ásahuvvo. Min álbmogis lea riekti návddašit olmmošvuoigatvuođaid ja vuđolaš friddjavuođaid ollásit nu go boahtá ovdan ON-lihtus, Máilmmijulggaštusas olmmošvuoigatvuođaid birra ja relevánta riikkaidgaskasaš mearrádusain eamiálbmotrivttiid birra. Mis lea riekti vealaheamis beassat. Stádain gos mii orrut, leat álbmotrievttalaš geatnegasvuođat midjiide eamiálbmogii. Dán váigadis áiggi jorret min jurdagat min oappáide ja vieljaide geat ásset árvvohis dilis Guoládatnjárggas ruoššabeale Sámi. Sámi parlamentáralaš ráđđi cealká solidaritehta ja doarju sápmelaččaid Guoládatnjárggas, ja eará eamiálbmogiid, geat orrot Ruoššas. Lea dehálaš ahte min historjjálaš ovttasbargu joatkašuvvá riikkarájiid rastá maid boahtteáiggis, go Ukraina soahti nohká. Sámi parlamentáralaš ráđđi ávžžuha norgga ráđđehusa gozihit olmmošvuoigatvuođadili sápmelaččaide ja eará eamiálbmogiidda Ruoššas. Go dilli šaddá nu ahte siviilaálbmot gillágoahtá sihke Ukrainas ja Ruoššas lea dehálaš álggahit doaibmabijuid veahkehan dihte sin. </p>
</body></document>
