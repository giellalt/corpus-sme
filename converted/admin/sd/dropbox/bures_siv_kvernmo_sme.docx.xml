<document xml:lang="sme" id="no_id"><header><title/><genre code="admin"/><author><unknown/></author><wordcount>345</wordcount><conversion_status type="standard"/><availability><license type="standard"/></availability><multilingual/><origFileName>Bures Siv Kvernmo sme.docx</origFileName><parallel_text xml:lang="nob" location="bures_siv_kvernmo_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Bures Siv Kvernmo, Lean Lea Kantonen, suopmelaš govvadáiddár ja dutki. Barggan Dáiddauniversitehttas Helssegis ja jođihan dán jagi juovlamánu rádjái dutkanprošeavtta Taking Back the Museum: Opening the Space of Community Museums to Recover the Art of Indigenous People. Boahtte jagiin (2023–2024) jođiheaddjin lea Hanna Guttorm Sámi Allaskuvlla veahkkeprofessori. Min dutkanjoavkkus leat 7 dutki ja dáiddára, ja bealli joavkkus gullet eamiallbmogiidda. UiT professor Britt Kramvig, Hanna Guttorm ja mun leat mielde maid UiT prošeavttas Indigenous Voices. Čálán dán dihtii ahte háliidivččen jearrat, dárbbašitgo mii ohcat etihkkalaš lávdegotti ceálkámuša. Min dutkamuš ii njuolgga leat čadnojuvvon dearvvasvuhtii, muhto mii goittege sáhttit čállit dearvvasvuođa birra siidoáššin. Dutkanjoavkkus lea berostupmi dáidda ja dearvvasvuođa gaskavuođas. Min prošeakta dutká, mo museat sáhttet dáiddalaš vugiin lihtodit dahje bargat ovttas eamiálbmogiiguin ja earenomážit eamiálbmogiid nuoraiguin. Mii ráhkádit eamiálbmogiid museain bargobajiid nuoraiguin ja dán maŋŋil čállit dutkamuša bargobajiid birra. Mii ráhkádit dán jagi golggotmánus ovttas Sámiid Vuorká-Dávvirat museain bargobáji Kárásjoga skuvllas 5–7 luohkaiguin. Oahppaheaddjin lea meksikolaš wixarika dáiddár ja dokumeantabagadalli Juan Carrillo. Son oahpaha nuoraid duddjot wixárika láigemálen wixárika vugiin. Nuorat sáhttet maid filbmat videoin iežaset duddjomis (juos vánhemat addit lobi). Ovttas mii ráhkádit čájáhusa Sámiid Vuorká-Dávvirat museai. Bargobádji lea ožžon Helssega Dáiddauniversitehta etihkkalašlávdegotti ceálkámuša. Wixarika máilmmis dáidda ja dearvvasvuohta leat čadnojuvvon oktii. Wixárika buoremusat árbevirolašdáiddarat leat searvan servodaga vuoiŋŋalaš oaiveolbmuiguin joavkkus ja seammás ožžon oahpahusa árbevirolaš dálkasiin ja dáiddavugiin. Oassi sin oahpahusas lea duddjot oaffariid, ovdamearkan láigemálemiid, ja doalvvut daid bassi báikkiide. Doaba <em type="italic">nierika </em>, láigemálen, dárkkuha maid ’oaidninskeanka’. Wixarika dáiddarat ráhkadit láigemálemiid ahte oahpašedje bures oaidnit ivnniid ja eara áššiid. Vaikko mii eai áigguge duddjot Kárásjogas láigemálen-oaffariid (dat leat erálaganat) ja vaikko Carrillo ii Kárásjogas hálašiige dearvvasvuođa dahje oskku birra, mii goittege váldet dutkamušas vuhtii nu, ahte wixárika máilmmis duddjomin lea vuoiŋŋalaš hárjehus ja dat vaikkuha dearvvasvuhtii, wixárika máilmmis maid sámenuoraid dearvvasvuhtii. Min dutkanjoavku sáhttá čállit dán dáfus. Mii eai goittege čállit mihkkege nággosiid dáidda ja dearvvuođa gaskavuodas danin go mii eai leat dearvvuođa suorgi ássedovdit. Min dutkangažaldagat eai leat vel dárkilit meroštallon danin go mii áigut vuos ráđđádallát dutkamuša sisdoalus sámi ja wixárika servodagain (oahpppaheaddjiiguin, museabraggiiguin, duojáriiguin, vánhemiiguin). <em type="italic">Ustila </em>š <em type="italic">dearvvuo </em>đ <em type="italic">aiguin </em></p>
</body></document>
