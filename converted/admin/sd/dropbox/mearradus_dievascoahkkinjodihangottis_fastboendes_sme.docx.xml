<document xml:lang="sme" id="no_id"><header><title/><genre code="admin"/><author><unknown/></author><wordcount>176</wordcount><conversion_status type="standard"/><availability><license type="standard"/></availability><multilingual/><origFileName>Mearrádus Dievasčoahkkinjođihangottis  Fastboendes sme.docx</origFileName><parallel_text xml:lang="nob" location="mearradus_dievascoahkkinjodihangottis_fastboendes_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Čoahkkinjođihangoddi konkludere ahte Guovdageainnu dáloniid listu ii leat geigen rehketdoalloraportta 2019 joavko- ja opposišuvdnaruđaid geavaheapmái nu go gáibiduvvo Sámedikki ruđaid geavaheami njuolggadusain politihkalaš joavkkuide, gč. 6.§.</p>
<p><em type="italic">Čoahkkinjođihangoddi čujuha viidáseappot 7. § </em><em type="italic">:i njuolggadusain </em><em type="italic">daid doarjagiid geavaheapmái maid </em><em type="italic">Sámediggi juohká politihkalaš joavkkuide </em><em type="italic">, mas čuožžu earret eará: </em><em type="italic">« </em><em type="italic">Váilevaš rehketdoalloraporttat, dahje jus raporttat eai leat buktojuvvon Sámediggái, sáhttá mielddisbuktit ahte boahtte jagi doarjja ii mákso dahje dat unniduvvo </em><em type="italic">,…». </em>Badjelis namuhuvvon paragráfa vuođul mearrida čoahkkinjođihangoddi ahte joavko- ja opposišuvdnadoarjja 2020 Guovdageainnu dáloniid listui ii máksojuvvo. Čoahkkinjođihangoddi čujuha maid 8 – 5 §:i teakstaoassái badjelis namuhuvvon njuolggadusain, main boahtá čuovvovaččat ovdan; <em type="italic">" </em><em type="italic">Jus rehketdoalloraportta ii leat geigejuvvon ovdal </em><em type="italic">31.12 </em><em type="italic">čuovvovaš jagi ja maŋŋil reviderejuvvon ja dohkkehuvvon, sáhttá Sámediggi gáibidit doarjaga ruovttoluotta máksojuvvot </em><em type="italic">". </em>Čoahkkinjođihangoddi mearrida viidáseappot ahte jus rehketdoalloraportta joavko- ja opposišuvdnaruđaid geavaheamis ii leat geigejuvvon Sámediggái ovdal 31.12.20 áigu Sámediggi gáibidit ahte namuhuvvon joavkodoarjja 2019 ovddas, 209 640 ruvnno, máksojuvvo ruovttoluotta. Dás dieđihuvvo maid ahte mearrádusa sáhttá váidit, ja ahte váidináigemearri lea golbma vahkku dan rájes go diehtu lea boahtán sutnje gii váidá, geahča hálddašanlága 29. §. </p>
</body></document>
