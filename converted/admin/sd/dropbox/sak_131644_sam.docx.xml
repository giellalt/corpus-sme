<document xml:lang="sme" id="no_id"><header><title/><genre code="admin"/><author><unknown/></author><wordcount>232</wordcount><conversion_status type="standard"/><availability><license type="standard"/></availability><multilingual/><origFileName>SAK#131644 Sam.docx</origFileName><parallel_text xml:lang="nob" location="sak_131644_no.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nob"><span type="quote" xml:lang="nob">SAK#131644 Sam</span></p>
<p>Rahpan ofelaččat 2021 suoidnemánu <em type="italic">16.b. 2021 </em></p>
<p>Sámedikki presideantta Aili Keskitalo bokte</p>
<p>Buorit olbmot,</p>
<p>Min vuosttaš stuora ofelaš Elsa Laula Renberg lei 27 jahkásaš go almmuhii gižžočállosa <span type="quote" xml:lang="swe">«inför lif eller dö? Sanningsord i de lappska forhållande»</span> 1904:s.</p>
<p>Čállosa guovddážis ledje sámiid vuoigatvuođat čáziide ja eatnamiidda ja oahpahusáššit. Dá leat áššit -maiguin eambbo go čuođi jagi maŋŋil -ain doarrut. Danne lea Elsa Laula Renberg ain áigeguovdil ja ovdagovvan midjiide.</p>
<p>Elsa Laula Renberg lei arvilis nissonolmmoš, gii ovddastii áššiid buolli áŋgiruššamiin. Dasa lassin lei čeahpes fierpmádatdahkki ja lei čeahppi organiseret. Čohkket stuora riikačoahkkimii 1916:s? Troandimii lei duođai stuora bargu. Ja son jođii ja lágidii maid eará deaivvadansajiid sámiide.</p>
<p>Arvilvuohta lea midjiide sápmelaččaide hui dehálaš. Mun lean nu rámis go sámi nuorat leat juste dan - arvilat. Go dustet dieđihit busses Romssas, go sosiála dahje nationála mediain bealuštit sámi dego ii mihkkege, čájeha man duostilat sámi nuorat leat. Sámedikki presideantan illudan ja čevllohalan dákkár daguiguin.</p>
<p>Muhto dat máksá. Otne lea seamma ládje go čuođi jagi dás ovdal – vealaheapmi ja cielaheapmi lea gártan noađđin sámiide. Čearddalaš joavkkuid vealaheapmi, unnitloguálbmogat, homofiillat ja doaimmashehttejuvvon olbmot leat stuora servodatváttisvuohtan. Nállevealaheapmi lea stuora váttisvuohtan.</p>
<p><em type="italic">Sámi ofelaččat </em>lea máilmmi fiinna prošeakta, ja lea čájehuvvon ahte lea maid hui dehálaš. Sámi nuorat huksejit máhtu ja ipmárdusa min birra go arvilvuođain mátkkoštit miehta ja muitalit min muitalusaid. </p>
<p>Olu lihkku didjiide, ja lihkku dehálaš bargguin! Min eallin lea mávssolaš!</p>
<p>Giitu mu ovddas</p>
</body></document>
