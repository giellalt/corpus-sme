<document xml:lang="sme" id="no_id"><header><title/><genre code="admin"/><author><unknown/></author><wordcount>1384</wordcount><conversion_status type="standard"/><availability><license type="standard"/></availability><multilingual/><origFileName>njuolggadusat 2022 luohtái ja sámi musihkkii SME.docx</origFileName><parallel_text xml:lang="nob" location="njuolggadusat_2022_luohtai_ja_sami_musihkkii_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="italic">Njuolggadusat 2022 ohcanvuđot doarjja – luohtái ja sámi musihkkii </em></p>
<p>Mearriduvvon áššis SR 204/21</p>
<p>Davvisámegiel veršuvdna</p>
<p>Ávjovárgeaidnu 50</p>
<p>9730 Karasjok/Kárášjohka</p>
<p xml:lang="nno">Telefon +47 78 47 40 00</p>
<p>samediggi@samediggi.no</p>
<p>www.samediggi.no</p>
<p><em type="italic">Sisdoallu </em></p>
<p><em type="italic">1.1 </em> <em type="italic">Doarjjaortnega mihttomearit ja vuoruheamit – luohtái ja sámi musihkkii 2022 </em><em type="italic"> </em> <em type="italic">4 </em> </p>
<p>1.1.1  Doarjjaortnega mihttomearri   4</p>
<p>1.1.2  Vuoruheamit   4</p>
<p>1.1.3  Ulbmilolahusa eavttut   4</p>
<p><em type="italic">1.2 </em> <em type="italic">Ohcama sisdoallu ja hápmi </em><em type="italic"> </em> <em type="italic">4 </em> </p>
<p>1.2.1  Doarjjaoažžu / Gii sáhttá ohcat   4</p>
<p>1.2.2  Ohcanáigemearri   4</p>
<p>1.2.3  Gáibádusat ohcamii   4</p>
<p>1.2.4  Eavttut ohccái   5</p>
<p><em type="italic">1.3 </em> <em type="italic">Meroštallannjuolggadusat, definišuvnnat ja EEO-njuolggadusat </em><em type="italic"> </em> <em type="italic">5 </em> </p>
<p>1.3.1  Meroštallannjuolggadusat   5</p>
<p xml:lang="kal">1.3.2  Definišuvnnat   5</p>
<p>1.3.3  EEO-njuolggadusat   5</p>
<p><em type="italic">1.4 </em> <em type="italic">Ohcamiid meannudeapmi </em><em type="italic"> </em> <em type="italic">6 </em> </p>
<p>1.4.1  Ohcamiid meannudeapmi   6</p>
<p>1.4.2  Mearrádus ja dohkkeheapmi   7</p>
<p>1.4.3  Eavttut doarjjaoažžui   7</p>
<p>1.4.4  Gárvvistanáigemearri   7</p>
<p>1.4.5  Rievdadusat doarjjaeavttuin   8</p>
<p>1.4.6  Máksineavttut   8</p>
<p xml:lang="deu"><em type="italic">1.5 </em> <em type="italic">Raporteren </em><em type="italic"> </em> <em type="italic">8 </em> </p>
<p>1.5.1  Raporteren ulbmilolahusa ektui   8</p>
<p>1.5.2  Rehketdoalu raporteren   8</p>
<p>1.5.3  Čuovvuleapmi ja evalueren   9</p>
<p>1.5.4  Doarjaga ruovttoluotta máksin ja sihkkun   9</p>
<p type="title">Doarjjaortnega mihttomearit ja vuoruheamit – luohtái ja sámi musihkkii 2022</p>
<p type="title">Doarjjaortnega mihttomearri</p>
<p>Luođi ja sámi musihka buvttadeapmi, ovddideapmi ja almmuheapmi</p>
<p type="title">Vuoruheamit</p>
<p>Luohti ja sámi musihkkabuvttadeapmi iešguđege oktavuođain.</p>
<p>Čalmmustahttin ja ovddideapmi sámi musihkkáriin ja artisttain.</p>
<p>Vuovdaleapmi ja márkanfievrrideapmi sámi musihkkáriin ja artisttain.</p>
<p type="title">Ulbmilolahusa eavttut</p>
<p>Luođi ja sámi musihka almmuhemiid lohku</p>
<p>Galle geardde musihkka lea čuojahuvvon neahttarávdnjemiin</p>
<p>Kvalitehtalaš árvvoštallan áiggi mielde čalmmusteamis ja ovddideamis sámi musihkkáriin ja artisttain.</p>
<p type="title">Ohcama sisdoallu ja hápmi</p>
<p type="title">Doarjjaoažžu / Gii sáhttá ohcat</p>
<p>Vuoigŋadahkkit, doaibmi dáiddárat ja buvttadeaddjit geain lea norgga organisašuvdnanummir sáhttet ohcat. Son guhte lea prošeavtta ovddasvástideaddji ferte leat dat guhte ohcá.</p>
<p>Ii addojuvvo doarjja Norggas registrerejuvvon olgoriikka fitnodagaide  (NUF).</p>
<p>Institušuvnnat ja organisašuvnnat mat ožžot njuolggodoarjaga Sámedikki bušeahtta bokte, eai sáhte oažžut doarjaga dán doarjjaortnegis.</p>
<p type="title">Ohcanáigemearri</p>
<p>Rabas ohcanáigemearri.</p>
<p type="title">Gáibádusat ohcamii</p>
<p>Sámedikki doarjjaportála galgá geavahuvvot go sádde ohcama.</p>
<p>Ohcamat mat eai ollašuhte ohcaneavttuid hilgojuvvojit.</p>
<p>Ollislaš prošeaktačilgehus galgá čuovvut ohcama</p>
<p>Ollislaš bušeahtta mii čájeha prošeavtta gollogeahčastagaid ja ruhtadanplána.</p>
<p>Luohte- ja musihkkaalmmuhemiid oktavuođas galget almmuheamit/jietnafiillat/demo mat leat áigeguovdilat ohcamii, bidjat mielddusin (unnimusat 3 jietnafiilla).</p>
<p>Sus guhte vuolláičállá ohcama, ferte leat fápmudus geatnegahttit fitnodaga/ ásahusa.</p>
<p type="title">Eavttut ohccái</p>
<p>Ohcci doaibma galgá dávistit gustovaš lágaide ja njuolggadusaide, dát guoská maiddái vearro-, divat- ja rehketdoalloláhkaaddimii.</p>
<p>Doaibmabidju masa doarjja ohccojuvvo ii sáhte leat čađahuvvon dahje álggahuvvon ovdalgo Sámediggi lea ožžon ohcama. Erenoamáš ákkaid vuođul sáhttá spiehkastit dán njuolggadusas.</p>
<p>Doarjjaoažžu galgá dieđihit prošeavtta eará vejolaš almmolaš doarjagiid birra.</p>
<p>Fitnodagat, institušuvnnat ja organisašuvnnat mat ožžot doarjaga galget leat registrerejuvvon Norgga Ovttadatregistarii.</p>
<p type="title">Meroštallannjuolggadusat ja EEO-njuolggadusat</p>
<p type="title">Meroštallannjuolggadusat</p>
<p>Doarjja sámi musihkkii ja luohtái juolluduvvo ákkastallojuvvon ohcama ja prošeaktačilgehusa vuođul.</p>
<p>Sámediggi sáhttá doarjut gitta 80 % prošeavtta dohkkehuvvon olggosgoluin.</p>
<p>Eanemusmearri doarjagis lea 250 000 ruvnno.</p>
<p type="title" xml:lang="kal">Definišuvnnat</p>
<list><p type="listitem">Fitnodagat, ásahusat ja organisašuvnnat mat ožžot doarjaga, galget leat registrerejuvvon Norgga Ovttadatregistarii  .</p>
<p type="listitem">Ii addojuvvo doarjja Norggas registrerejuvvon olgoriikka fitnodagaide  (NUF).</p>
</list><p>Váldonjuolggadus lea ahte institušuvnnat ja organisašuvnnat mat ožžot njuolggodoarjaga Sámedikki bušeahtta bokte, eai sáhte oažžut doarjaga.</p>
<p>Ii addojuvvo doarjja doaibmabijuide mat lohkkojuvvojit gullat ásahusa/organisašuvnna doaibmabargamušaide, dahje prošeavttaide mat leat doaibmaláganat.</p>
<p>Ii ge addojuvvo doarjja spesifiserekeahtes goluide, sosiála goluide ja investeremiidda.</p>
<p type="title">EEO-njuolggadusat</p>
<p>Sámedikki doarjjaortnegat fertejit leat EEO-šiehtadusa njuolggadusaid rámmaid siskkobealde stáhta doarjaga ektui. Sámediggái gusket EEO-šiehtadusa mearrádusat seamma láhkai go stáhtagieldda- ja fylkkahálddašeapmái dan ektui movt almmolaš doarjagat galget juolluduvvot</p>
<p>Doarjja sáhttá muhtin oktavuođain juolluduvvo EEO-šiehtadusa njuolggadusaid vuođul binnánaš doarjagiid birra. Njuolggadusat binnánaš doarjagiid birra čuvvot skábmamánu 14. b. 2008 láhkaásahusa nr 1213. Dáid njuolggadusaid mielde ii sáhte doarjjaoažžu vuostáiváldit binnánaš doarjaga eanet go oktiibuot 200 000 Euro 3 jagi rehketdoallojagi áigodagas.</p>
<p>Ovdalgo doarjaga sáhttá máksit ferte doarjjaoažžu duođaštit Sámediggái ahte ii oaččo binnánaš doarjaga eará sajis máksinjagi dahje guovtti ovddit jagiin mat oktiibuot Sámedikki doarjagiin gaskamearálaččat leat eanet go 600 000 Norgga ruvnnu. Vejolaš ođđa almmolaš doarjjaohcamiid oktavuođas (beroškeahttá gos oažžu doarjaga) lea doarjjaoažžus geatnegasvuohta dieđihit dán doarjaga birra. Dieđihangeasku gusto 3 rehketdoallojagi fálaldatáigemeari rájes.</p>
<p>ESA sáhttá geatnegahttit norgga eiseválddiid, maiddái Sámedikki, gáibidit doarjaga ruovttoluotta doarjjaoažžus jos doarjja ii leat addojuvvon njuolggadusaid mielde dahje doarjjaoažžu ii geavat doarjaga dan ulbmilii masa lea addojuvvon.</p>
<p type="title">Ohcamiid meannudeapmi</p>
<p type="title">Ohcamiid meannudeapmi</p>
<p>Ohcamat árvvoštallojuvvojit gánnáhahttivuođa, ekonomalaš, márkaniidguoski, teknihkalaš, servodatlaš ávkki, dáiddalaš, ehtalaš, fágalaš ja eará guoskevaš beliid vuođul. Earret eará árvvoštallojuvvo lea go prošeakta praktihkalaččat čađahahtti.</p>
<p>Ohcamiid árvvoštallamis deattuhuvvo ahte gullá go Sámedikki vuoruhemiide fágalaš sisdoalu, ámmátlašvuođa ja kvalitehta ektui.</p>
<p>Čuovvovaš musihkkafágalaš eavttut biddjojuvvojit vuođđun ohcama árvvoštallamii luđiin ja musihkkaalmmuhemiin iešguđet ovdanbuktinvuogádagain:</p>
<list><p type="listitem">Buvttadeaddji čađahannákca</p>
<p type="listitem" xml:lang="isl">Artist  t  a čađahannákca</p>
<p type="listitem">Kvalitehta</p>
<p type="listitem">Ovdanbuktin</p>
<p type="listitem" xml:lang="fkv">Teknihkka</p>
<p type="listitem">Mo karrieara lea ovdánan jagiid mielde</p>
<p type="listitem">Juohkinplána  Doarjjaohcamiidda mat gusket čalmmustahttimii ja ovddideapmái sámi musihkkáriin ja artisttain lea gáibádussan ahte čalmmustahttinfitnodagat sáhttet čujuhit gelbbolašvuhtii, hárjáneapmái ja fierpmádahkii. Dasa lassin galgá buorre prošeaktačilgehus mii čujuha ovddidanplánaide, juohkinplánaide, vuovdalanplánaide ja márkanfievrrideapmái, biddjot mielddusin ohcamii. Ohcamiid meannudeami oktavuođas sáhttá Sámediggi árvvoštallat ohcci/doaimma guhkes áiggi birgenlági, stabilitehta, nanusvuođa ja čađahannávccaid. Sámediggi sáhttá viežžat kredihttadieđuid ohcci birra. Deattuhuvvo raporteremiid váilun ja gárvvisteami maŋŋoneapmi ovddeš doarjjaáššiin. Ohcamat mat eai deavdde ohcaneavttuid hilgojuvvojit. Ohcamat meannuduvvojit dađistaga ja golmma mánu sisa dan rájes go ohcan lea joavdan Sámediggi sáhttá jearrat eanet duođaštusa dahje bivdit ohcci čielggadanságastallamii. Sámediggi eaktuda ahte prošeavtta ohcansubmi ja viidodat sáhttet muddejuvvot oassin doarjjaruđaid ollislaš rámma árvvoštallamis. <em type="italic">Mearrádus ja dohkkeheapmi </em>Doarjjaoažžu galgá ovdal go lea gollan 5 vahku mearrádusreivve dáhtona rájes sáddet doarjjaeavttuid dohkkeheami. Jos Sámediggi ii oaččo eavttuid dohkkeheami, sáhttá doarjja sihkkojuvvot duođi eanet dieđitkeahttá. Doarjja máksojuvvo easkka dalle go eavttut mat leat doarjjareivves leat máhcahuvvon. Sus guhte vuolláičállá doarjjaeavttuid dohkkeheami, ferte leat fápmudus geatnegahttit fitnodaga/ ásahusa jna. <em type="italic">Eavttut doarjjaoažžui </em>Doarjjaoažžu galgá almmuhit ahte Sámediggi lea dorjon doaibmabiju/prošeavtta. Doarjjaoažžus galgá leat dásseárvo- ja máŋggabealatvuođa perspektiiva doaimmastis ja bálvalusainis ja buktagiin. Maŋŋá doarjjamearrádusa de dábálaččat ii addojuvvo eanet doarjja seamma doaibmabidjui/prošektii. <em type="italic">Gárvvistanáigemearri </em>Gárvvistanáigemearri lea 1 jahki, muhto sáhttá addojuvvot maŋimuštá 2 jagi maŋŋá doarjjareivedáhtona. Erenoamáš ákkaid vuođul sáhttá doarjjaoažžu čálalaččat ohcat maŋidit prošeavtta/doaibmabiju gárvvistanáigemeari. Ohcan galgá vuođustuvvot. Prošeavtta gárvvisteapmi ii sáhte maŋiduvvot eanet go 2 jagi doarjjareivve dáhtona rájes. Erenoamáš oktavuođain sáhttá maŋidit áigemeari vel eanet, muhto dan ferte ohcat. <em type="italic">Rievdadusat doarjjaeavttuin </em>Doarjjaoažžu ii sáhte dahkat stuorábuš rievdadusaid guoskevaš prošeavttas dahje doaibmabijus almmá ahte čálalaččat lea ohcan dohkkeheami Sámedikkis. Dohkkehuvvon ruhtadanplána ja investerenplána rievdadusat lohkkojuvvojit álo stuorábuš rievdadussan. <em type="italic">Máksineavttut </em>50 % máksojuvvo go prošeakta/doaibmabidju álgá, ja 50 % go prošeakta lea gárvvistuvvon ja Sámediggi lea dohkkehan rehketdoalu ja raportta. Jos ohcci ovdal lea ožžon doarjaga Sámedikkis ja doarjjaoažžu lea rihkkon doarjjaeavttuid, de sáhttá dat dagahit dan ahte máksimat bissehuvvojit dassážiigo eavttuid rihkkun lea nohkan. <em type="italic">Raporteren </em><em type="italic">Raporteren ulbmilolahusa ektui </em>Doarjjaoažžu galgá raporteret ruđaid geavaheami ja geavahit dasa Sámedikki raporterenmála. Doarjjaoažžu galgá buktit raportta dáin: Galle lávlaga/ luođi dahje minuhta almmuheamis? Makkár málliin lea almmuhuvvon? Galle gearddi lea čuojahuvvon neahttarávdnjemiin? Man muddui lea prošeavtta olahusjoavku olahuvvon? Lea go ohcci almmuhan ahte almmuheapmi/ prošeakta lea ožžon ruhtadeami Sámedikkis? Olahii go ohcci eará ruhtadeami prošektii? Man muddui lea prošeakta váikkuhan prošeavtta čađaheapmái? <em type="italic">Rehketdoalu raporteren </em>Rehketdoallu ruđaid geavaheamis galgá čájehit ollislaš goluid ja dietnasa. Dasa gullet prošeavtta/ doaibmabiju eará vejolaš doarjagat ja dietnasat. Rehketdollui galgá váldit mielde dušše dakkár goluid ja dietnasiid mat njuolga leat čadnojuvvon prošeavtta/doaibmabiju čađaheapmái. Dalle go lea dohkkehuvvon gollomeroštus, galgá rehketdoallu leat bardojuvvon nu ahte dan sáhttá buohtastahttit gollomeroštusain. Stuorra spiehkastagaid dohkkehuvvon gollomeroštusa ja rehketdoalu gaskka galgá kommenteret. Prošeaktarehketdoallu duođaštuvvo čuovvovaš málliin: </p>
<p type="listitem">Doarjja gitta 50 000 ruvnno rádjái sáhttá duođaštuvvot dohkkehuvvon rehkegiin ja báŋkoguittiin ahte rehket lea mákson.</p>
<p type="listitem">Badjel 50 000 ruvdnosaš doarjaga ruhtageavaheami rehketdoallu duođaštuvvo čuovvovaš málliin: Stáhtaautoriserejuvvon dahje registrerejuvvon revisoraduođaštus.</p>
</list><p>Doarjjaoažžu gii lea registrerejuvvon momsaregistaris, galgá rehketdoalus čájehit goluid ja dietnasiid momssa haga. Dát ii guoskka sidjiide geat leat luvvejuvvon momsadivadis dahje ožžot spiehkastit momsadivada rehkenastimis.</p>
<p>Jos loahpalaš golut prošeavtta/doaibmabiju rehketdoalus leat unnit go dohkkehuvvon gollomeroštus mii boahtá ovdan mearrádusas, de unnida Sámediggi doarjaga vásttolaččat.</p>
<p type="title">Čuovvuleapmi ja evalueren</p>
<p>Sámediggi sáhttá dárkkistit geavahuvvojit go ruđat eavttuid mielde, gč. juolludusnjuolggadusaid § 10 nuppi lađđasa ja riikarevišuvdnalága § 12 goalmmát lađđasa.</p>
<p>Sámediggi sáhttá bivdit eanet dieđuid maid ohcci lea geatnegas buktit. Dát guoská dieđuide mat galget geavahuvvot statistihkkii ja eará raporteremii.</p>
<p type="title">Doarjaga ruovttoluotta máksin ja sihkkun</p>
<p>Prošeavtta gárvvisteami oktavuođas galget geavatkeahtes doarjjaruđat máksojuvvot ruovttoluotta Sámediggái.</p>
<p>Sámediggi gáibidit doarjaga ruovttoluotta máksojuvvot jos dat lea máksojuvvon menddo ollu.</p>
<list><p type="listitem">Sámediggi geassá doarjjalohpádusa ruovttoluotta, dolle doarjaga dahje gáibida ahte doarjja máksojuvvo ruovttoluotta jos:</p>
</list><p>- Doarjjaoažžu lea rihkkon dieđihangeaskku.</p>
<p>- Doarjja ii geavahuvvo doarjaga ulbmila mielde ja daid eavttuid mielde mat leat mearriduvvon doarjjareivves.</p>
<p>- Lea gáibiduvvon heaittiheapmi, ovddiduvvon reastaluvvangohčus, priváhta dahje almmolaš vealgešiehtadallamat leat rahppojuvvon doarjjaoažžu ektui dahje doarjjaoažžu heaitá máksimis máksámušaidis.</p>
<p>- Doarjjaoažžu lea rihkkon dáid njuolggadusaid mearrádusaid.</p>
<list><p type="listitem">Jos doarjjaoažžu dákkár oktavuođain ii mávsse ruovttoluotta, de sáhttá Sámediggi rievtti bokte gáibidit máksojuvvot dan mii lea buorrin. Jos ruđat eai máksojuvvo ruovttoluotta dan áigemeari sisa mii lea biddjojuvvon, de sáhttá gáibidit maŋŋoneami ovddas reanttuid vel lassin, gč. juovlamánu 17. b. 1976 mannosaš lága nr. 100 reanttuid birra maŋŋonan máksima oktavuođas jna.</p>
</list></body></document>
