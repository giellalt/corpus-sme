<document xml:lang="sme" id="no_id"><header><title/><genre code="admin"/><author><unknown/></author><wordcount>819</wordcount><conversion_status type="standard"/><availability><license type="standard"/></availability><multilingual/><origFileName>sak 44 Tor M. med NSR, NSRSáB, flytts Åarjel sme.docx</origFileName><parallel_text xml:lang="nob" location="sak_44_tor_m._med_nsr_nsrsab_flytts_aarjel_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>NSR, NSR SáB, Johttisápmelaččaid listu ja Åarjel Sámegiel dorjot cealkámuša: Kapihtal <span type="quote">“Sámedikkis lea čuovvovaš cealkámuš resursa- ja bivdoearrerávan guolástusaide 2021:s:”</span> Ođđa teakstaoasit maŋábeallai 5.teakstaoasi, maŋábeallai <span type="quote">“...Stuorradiggi ja Sámediggi sohpe ahte smávva fatnasiid bivdu, ii galgga dárbbašit gilvalit stuorra fatnasiiguin.”</span> Viidásetovdánahttit ja vuoruhit riddofatnasiid, ja ráddjet bivddu stuorit fatnasiin lagabus 4 nm vuođđolinjjás. snoranuohttebivdin gildojuvvo fatnasiin mat leat guhkibut go 21 mehtera 4 miilla rájá siskkobealde. Varasguolleortnet lea buorre ortnet mii dagaha ahte guolleindustriija ja guolásteddjiin lea bargu čakčat, go earit (dorski) dábálaččat leat bivdojuvvon ja gáttis orrun lea áidna molssaeaktu. Vaikke vel dat lea ge buorre ortnet, de berre dahkat muhtun rievdadusaid. Varasguolleortnet berre juogaduvvot joavkodásiide, 0-11m, 11-15m, 15-21m ja 21-. Dan láhkai eai dárbbaš smávva šárkkat gilvvohallat stuorra riddofatnasiiguin varasguolleortnega eari alde. Čáhppesbáldábivdu lea <span type="quote">“gilvobivdu”</span>, mas juohke fanas oažžu fanaseari fatnasa guhkkodaga vuođul, ja bivdu joatká dassážiigo olles earri lea bivdojuvvon. Olles earri ii leat doarvái stuoris dasa ahte buohkat geat oassálastet, besset bivdit olles eari. Bivdu čađahuvvo guhkkin ábis ja smávvafatnasat leat hui hearkkit dálkki vuostá. Olleseari juogadeapmi iešguđet joavkoeriide fatnasa guhkkodaga vuođul váidudivččii muhtun muddui noađi smávvafatnasiidda mat fertejit gilvvohallat gitta 28 mehtera guhkkosaš fatnasiiguin eari alde. Dás sáhttá geavahit dan guhkkodatjuogu mii juo geavahuvvo čáhppesbáldábivddus. Olleseari sáhttá juohkit 3 joavkoearrin, 0-13,99 mehtera, 14-19,99 mehtera, 20-27,99 mehtera. Dakkár ortnegiin gilvvohallet seamma sturrosaš fatnasat guhtet guimmiideametguin. Dat buoridivččii smávimus fatnasiid sihkarvuođa dán bivddus. Kapihtal <span type="quote" xml:lang="nob">“Sámedikkis lea čuovvovaš cealkámuš stuorradiggedieđáhussii 32 (2018-2019) Et kvotesystem for økt verdiskaping - En fremtidsrettet fiskerinæring:”</span></p>
<p>Ođđa teaksta 5.teakstaoasi maŋŋái, maŋábeallai <span type="quote">“...dáláš joavkobivdoearri Finnmárkku málle mielde bisuhuvvošii dáláš dásis.”</span> Sámediggi oaivvilda ahte galmmihuvvon guoli ja stuorra guollehivvodagaid njuolgga olggosfievrrideapmi, galgá gáržžiduvvot. Sámediggi oaivvilda ahte fatnasat mat bivdet ráhkatkeahtes buktagiid olggosfievrrideami várás, ožžot eriid uhciduvvot 15-20 proseanttain dan ráhkatkeahtes buktagis maid sii váldet gáddái, gáržžidan dihtii dan ahte olggosfievrriduvvo guolli olgoriikii viidásat buvttadeami várás. Ođđa teakstaoassi 6.teakstaoasi maŋŋái, maŋábeallai <span type="quote">“…boaldámušgeavaheami ja dálkkádatgássaid 50 %:in ovdal jagi 2030.”</span> Sámediggi oaivvilda ahte dálkkádatluottat galget deattuhuvvot go earit juogaduvvojit. Bivdosat ja fanasjoavkkut main leat vuollegis dálkkádatluottat, ožžot ovddu daid fanasjoavkkuid ja bivddusjoavkkuid ektui main leat stuorra dálkkádatluottat. Mihttomearrin berre leat ahte buot fatnasat galget ovdal 2030 geavahit sullii seamma ollu boaldámuša juohke guollekilo nammii. Mihttomearrin berre maid leat ahte buot bivdofatnasat galget sáhttit duođaštit boaldámušgeavaheami juohke guollekilo nammii ovdal 2024.</p>
<p>Sámediggi evttoha bivdofatnasiid dálkkádatsertifiserema mii bálkkašuvvo liigeeriiguin. Sámediggi oaivvilda ahte Norgga guolis galgá leat dálkkádatprofiila mas guolli buvttaduvvo nu lahka go vejolaš doppe gos dat bivdojuvvo, ja olggosfievrriduvvo gárvvesbuvttan. Dat vuolggaha bargosajiid ja seastá birrasa uhcit co2 luoitimiin. Dan sáhttá čađahit dan láhkai ahte fatnasat birassertifiserejuvvojit. Go, ovdamearkka dihtii, eanet go 50 % guollehivvodagas boahtá birassertifiserejuvvon fatnasiin, de sertifiserejuvvojit maiddái vuostáiváldinrusttegat. Vai buvtta sáhttá sertifiserejuvvot, de ferte viidásat ráhkadeapmi maid dáhpáhuvvat guolástansaji lahka. Lasseearit várrejuvvojit fatnasiidda mat leat birassertifiserejuvvon, dat váldojuvvo ollesearis nu ahte dat geat eai deavdde birasgáibádusa, ožžot 10 % uhcit eari go dat mat leat birassertifiserejuvvon. Dakkár doaibmabidju vuolidivččii co2 luoitima juohke guollekilos mii váldojuvvo gáddái. Dalle áŋgiruššojuvvo vuostáiváldinrusttegiiguin ja viidáseappot ráhkademiin guolástansaji lahka, ja birassertifiserejuvvon guoli márkanárvu lassána.</p>
<p>Kapihtal Gonagasreabbábivdu, 2.teakstaoassái ođđa teaksta maŋábeallai <span type="quote">“…aktivitehta/dienasgáibádus, go fatnasis mas lea stuorra dienas (bivdoearit).”</span>: Doaibmagáibádus lea bivdit earreguovllus, vai doalahuvvo dat prinsihppa ahte sii geaidda reabbá lea giksin, galget oažžut ávkki dan resurssas.</p>
<p>Ja rievdadus teavsttas: Jos reabbágiksi guovlluin oarjjabealde 26°govdodatgráda, šaddá seamma stuoris go nuorttabealde 26° govdodatgráda, de galgá Mearradutkaninstituhtta bidjat máddodatmihtuid ja addit rávvagiid vejolaš sállaša birra, ja ahte hálddašeapmi dalle rahpá bivddu ja searvama dáin guovlluin. Ođđa guovlluid laktima oktavuođas regulerejuvvon reabbábivddus, galget maiddái gustovaš njuolggadusat bivdoeari vuođul (man ollu mearddit j.s.) mat biddjojuvvojit gustot guovlluide mat rahppojuvvojit bivdui bivdoeriid vuođul.</p>
<p>Sadjái boahtá ođđa teaksta: Stuorradiggi lea mearridan ahte fatnasiin miehtá Finnmárkku lea riekti bivdit earreguovllus nuorttabealde 26°. Sámediggi vuosttalda ahte fatnasat mat gullet olggobeallái earreguovllu, besset searvat reabbábivdui earreguovllus, dát lea vuostá dan prinsihpa ahte dušše sii geaidda reabbá lea giksin, galget oažžut ávkki dán resurssas. Danin lea dehálaš ahte olles Finnmárku sajustuvvo earreguvlui, vai Stuoradikki mearrádus boahtá hálddašanprinsihpa vuollái mii lea leamaš vealtameahttun gánnáhahtti hálddašeapmái sámi guovlluin. Ođđa teakstaoassi 2.teakstaoasi maŋŋái, Reabbábivdokapihttalis: Liige reabbásálaš go bivdá eará šlájaid, lea stuoris earremuddejuvvon guovllus. Fierbme- ja liidnabivddus gillájit guolásteaddjit stuorra vahágiid bivdosiin, guolit ja seavttit leat borrojuvvon ja áigegeavaheami geažil. Dál lea nu ahte guolásteaddjit ožžot lágidit reappá liigesálašin go sii bivdet eará šlájaid, muhto 1 proseantasaš liigesálaš ii leat doarvái stuoris gokčat vahágiid. Jus galggaš gokčat duohta vahága, de berre dát proseanta lea 3 % fierbme- ja liidnabivddus.</p>
<p>Ođđa kapihtal maŋábeallai <span type="quote">“ Stárrá šaddadeapmi”</span> –kapihttala:</p>
<p>Márkan eambbo šlájaide. Maŋimus jagiid leat boahtán eanet sallidat vuonaide davvin. Muhtun jagiid maiddái ollu makrealla davimus vuonaide. Dáid šlájaid bivdin ii leat leamaš vejolaš go ii leat ásahuvvon dáid šlájaid vuostáiváldin.</p>
<p>Deaŧalaš lea sáhttit sámi guovlluid resurssaiguin ávkkástallat ja Sámediggi berre bargat dan ala ahte áŋgiruššojuvvo vuostáiváldimiin ja márkaniin dakkár resurssaid várás go sallidiid, makrealla, skálžžuid ja skálžoealániid. Guolleturisma-kapihttalii ođđa teaksta 2.teakstaoassái, maŋábeallai <span type="quote">“…ja installerejuvvon AIS.”</span></p>
<p>Berre leat gáibádussan ahte sihke fanas ja sálaš dieđihuvvo turistaguolásteami oktavuođas, vai daid sáhttá vákšut meara alde ja turistaguolástanfitnodagain.</p>
</body></document>
