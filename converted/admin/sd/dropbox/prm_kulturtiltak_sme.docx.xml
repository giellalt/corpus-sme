<document xml:lang="sme" id="no_id"><header><title/><genre code="admin"/><author><unknown/></author><wordcount>311</wordcount><conversion_status type="standard"/><availability><license type="standard"/></availability><multilingual/><origFileName>PRM kulturtiltak sme.docx</origFileName><parallel_text xml:lang="nob" location="prm_kulturtiltak_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Doarjja iešguđetlágan kulturdoaimmaide</p>
<p><em type="italic">Sámediggi lea juolludan doarjaga ođđa mánáidfestiválii Riedja Festivála Romsa/ </em><em type="italic">Rabalderfestivalen </em><em type="italic">Tromsø, gáktehuksendivohahkii </em><em type="italic">olbm </em> <em type="italic">uide </em> <em type="italic">geat eai identifisere iežaset eai nissonolmmožin eai ge dievdun </em> <em type="italic">, ja sámi lávdedáidaga čalmmustahttimii </em><em type="italic">Vårscenefest </em><em type="italic">/ Giđđalávdefestii 2022. </em></p>
<p>Riedja Festivála/Rabalderfestivalen Romsa (RR) lea ođđa festivála mii lágiduvvo Charlottenlundas Romssas geassemánu 25.-26.beaivái. Sámediggi juolluda doarjaga 170 000 ruvnno, mii galgá mannát doaimmaide mánáide 3 jagis 12 jagi rádjai, ja sin bearrašiidda.</p>
<p>Festivála fállá lávdemeanuid; musihka, teáhtera, diehtoshowa ja dasa lassin vel festiválaguovlu dievva doaimmaiguin lágiduvvon ovttas báikkálaš valáštallan- ja kulturservviiguin. Festiválas lea duppal profiila, dáru ja davvisámegielat, ja buot gulahallan lea guktot gielaide.</p>
<p>- Sierra festivála mánáide movttiidahttá mánáid ja nuoraid geat háliidit geahččalit lávdedáidaga, ja doaibmá dego movttiideaddjin sámi lávdedáidaga ovdánahttimii lohka sámediggeráđđi Maja Kristine Jåma (NSR).</p>
<p><em type="italic">Doarjja gáktedivohahkii </em></p>
<p>Sámediggi lea juolludan 82 000 ruvnno Garmeresii - norgga juhkosii, mii doallá divohaga ráhkadit gávtti olbmuide geat eai identifisere iežaset eai nissonolmmožin eai ge dievdun, ja geat sáhttet dahkat vejolažžan sámi tránssaide atnit gávtti ja earáide geat eai hálit rádjet iežaset binára sohkabeliide. Sámedikki doarjja manná honoráran duojárii Anna-Stina Svakkoi.</p>
<p>- Lea gelddolaš prošeakta. Jáhkán dát lea dehálaš juolludeapmi servodatdigaštallamii ovttadássásašvuođa ja dásseárvvu birra, ja oainnán ahte prošeakta hukse oktavuođa, lohka Jåma.</p>
<p><em type="italic">Sámi lávdedáidaga čalmmustahttin </em></p>
<p>Sámediggi lea juolludan 68 000 ruvnno Vårscenefest/ Giđđalávdefestii 2022. Ruđat galget geavahuvvot sámi lávdedáidaga čalmmustahttimii iešguđetlágan šáŋŋeriin ja cealkimiiguin Vårscenefest/ Giđđalávdefeasttas Romssas cuoŋománu 27.-30.b. 2022.</p>
<p>Giđđalávdefeasta lea jahkásaš festivála Romssas mii álggahuvvui Rådstua Teaterlagain ja lávdedáiddafierpmádagain RedArt 2010:s. Fáttá dan jagi festiválas lea čatnon eamiálbmogiidda ja nationála unnitloguid dillái, go lea sáhka sámi duohtavuođas. Ceggejuvvo festiválalávvu gávpešiljus, mii galgá kulturdoaluid arenan. Dát álggaha buriid ságastallamiid ja čoahkkimiid.</p>
<p>- Lean ilus go sámi dáiddáriidda addo guovddáš sadji festiválas. Dat movttiidahttá eará nuorra dáiddáriid, ja lea movttiideapmin nuorra sámi lávdedáidagii, lohka Jåma.</p>
<p>Juolludeamit addojit kulturdoaimma doarjjaortnegis.</p>
<p><em type="italic">Gažaldagaid dahje jearahallama addá sámediggeráđđi Maja Kristine Jåma (NSR), +47 47 24 23 66, </em><em type="italic">maja.kristine.jama@samediggi.no </em></p>
</body></document>
