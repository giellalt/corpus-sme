<document xml:lang="sme" id="no_id"><header><title/><genre code="admin"/><author><unknown/></author><wordcount>494</wordcount><conversion_status type="standard"/><availability><license type="standard"/></availability><multilingual/><origFileName>ášši 024-21, merknad FRP Arthur T. sme.docx</origFileName><parallel_text xml:lang="nob" location="assi_024-21_merknad_frp_arthur_t._nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikki Ovddádusbellodaga áirras, Arthur Tørfoss, čujuha dasa ahte ovddeš sámeministtar ja gielddaministtar Monica Mæland ovtta kronihkas man dajai ahte livččii sávvan ahte ii dárbbaš čállit, gos son ohcalii digaštallama sámepolitihka birra. Gávdnojit nu ollu giellásat ja boasttuipmárdusat sápmelaččaid stáhtusa birra ja vuođu birra masa politihkka lea huksejuvvon, čuoččuhii ministtar. Masa son ieš lei nannejeaddjin go ákkastallamis geardduhii dušše osiid, ii ge ollásit, dan mii čuožžu ILO 169:s, mii lea váldoášši dán čulbmii. Mæland čuoččuhii ahte sápmelaččat leat álgoálbmogat, čuokkis. Dát áirras čuoččuha ahte ministtar dás addá boasttudieđuid. Áirras čuoččuha dasa lassin ahte ministtar ja dálá ráđđehus leat buori vuođu nalde, ákkastallan lea báktenanus dan mielde mii lea leamaš Norgga stáhta vuolggasadji čađat. Lea dušše nu váidalahtti ahte dát vuolggasadji ii leat riekta, ja buori jurdagiin ferte leat dušše stuora boasttuipmárdus, muhto sáhttá maid vahágin leat dihtomielalaš boasttudieđuid juohkin. Dát áirras čujuha ILO 169, mii ortnega dihte lea vuođustuvvon ILO 107:i: "Konvenšuvdna definere álgoálbmoga dego ”Iešmearrideaddji riikkaid álbmogiidda mat adnojuvvojit eamiálbmogin dan dihte go dát álbmogat leat sin maŋisboahttit geat ásse riikkas dahje dan guovllus masa riika gulai, go guovlu váldojuvvui dahje koloniserejuvvui dahje dálá riikkarájit ásahuvvojedje, ja geat juridihkalaš servodatsajisteaset beroškeahttá leat ollásit dahje muhtin muddui seailluhan iežaset sosiála, ekonomalaš, kultuvrralaš ja politihkalaš ásahusaid.”</p>
<p>Dán sitáhta jáhkit mii, vai lea čielggas ahte lea vižžojuvvon paragráfas 1.1.b, muhto áirras muittuha maid ahte lea dehálaš leat dárkil. Olmmoš meaddá go ii gearddut olles paragráfa. Dalle guođđá juoidá hui dehálačča. Olles paragráfa lea ná: <span type="quote">“Olbmot álbmotčearddain mat ollásit dahje muhtun muddui ellet čearddalaš álbmogiin sorjjasmeahttun riikkain, ja maid atnet riegádan ja bajásšaddan riikkas, dan dihte go dát álbmogat leat sin maŋisboahttit geat ásse riikkas dahje dan guovllus masa riika gulai, go guovlu váldojuvvui dahje koloniserejuvvui, ja geat juridihkalaš servodatsajisteaset beroškeahttá leat ollásit dahje muhtin muddui seailluhan iežaset sosiála, ekonomalaš, kultuvrralaš ja politihkalaš ásahusaid, eanet go institušuvnnaide dan riikkas masa sii gullet”</span> Paragráfa 1.1.a seamma konvenšuvnnas dadjá, man ráđđi eai ge earát gearddut, čuožžu: <span type="quote">«1. Dát konvenšuvdna gusto - a) čearddalaš álbmogiidda mat ellet iešmearrideaddji riikkain ja maid sosiála, kultuvrralaš ja ekonomalaš dilit earuhit sin riikka eará veagadatjoavkkuin, ja maid servodatsaji mearridit ollásii dahje muhtun muddui sin iežaset vierut ja árbevirolaš kultuvra, dahje sierra lágat dahje njuolggadusat. Dát áirras oaivvilda ahte Norgga sámepolitihkka mihá muddui lea vuođđuduvvon boasttuipmárdusa mielde, go; go “United Nations permanent forum on indigenous issues” ja IWGIA deattuheaba ahte dát olbmot , maid sii gohčodit «indigenous»</span><span type="quote" xml:lang="eng">“United Nations permanent forum on indigenous issues”</span> ja IWGIA deattuheaba ahte dát olbmot , maid sii gohčodit «indigenous», leat iešguđetláganat máŋgga dáfus, earálágán álbmot go dan riikka álbmot gos orrot, de Norgga eisseválddit vuoruhit deattuhit áibbas ovttageardánit ahte sámit orro riikkas go gesse rájiid riikkaid gaskka. Sii oalát hilgot ahte artihkal 1.1.a C169 čujuha <span type="quote">“álgoálbmot”</span> doahpagii.</p>
<p>Dát áirras deattuha čavga ahte eai gávdno sápmelaččat mat ellet dákkár dilis mii dás válddahuvvo. Norgga sápmelaččat leat dássálaga eará norgalaččaiguin buot dásis, sihke juridihkalaččat, ekonomalaččat ja sosiála bealis. Sis leat seamma vuoigatvuođat ja geatnegasvuođat. Sáhttá jearrat manne lea nu dehálaš ahte dát poeaŋga hilgojuvvo go sápmelaččaid álgoálbmotstáhtus digaštallojuvvo, ja manne lea nu dehálaš ráđđehussii ja sámediggái ahte sápmelaččain lea álgoálbmotstáhtus.</p>
</body></document>
