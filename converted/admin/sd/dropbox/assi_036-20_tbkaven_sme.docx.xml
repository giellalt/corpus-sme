<document xml:lang="sme" id="no_id"><header><title/><genre code="admin"/><author><unknown/></author><wordcount>180</wordcount><conversion_status type="standard"/><availability><license type="standard"/></availability><multilingual/><origFileName>ášši 036-20 TBKåven sme.docx</origFileName><parallel_text xml:lang="nob" location="assi_036-20_tbkaven_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sierra ealáhusláhka meahcceealáhusaide ja kultuvrralaš luondduávkkástallamii</p>
<p>Meahcceealáhusat nugo murjen, sáivaguollebivdu ja murren leat measta áibbas jávkan. Stáhta bealis leat sámi ealáhusat oainnusmeahttumin dahkkojuvvon ja vealahuvvon go lágas lea nannejuvvon ahte sáivaguollebivdu ja murjen eai leat ealáhusat. Dál lea áigi meahcceealáhusaid loktet, ja fuolahit daidda dohkálaš ja seammaárvosaš eavttuid go eará ealáhusain.Dat sáhtášii buktit čuđiid bargosajiid mehciin, bargosajiid mat leat guoddevaččat ja ođasmuvvi, ja seammás nannešedje ja ovdánahtášedje sámi luonddulagasvuođa, mii lea nu deaŧalaš sámi kultuvrra seailluheapmái davvin.</p>
<p>Sámediggi dáhttu Sámediggeráđi álggahit barggu sierra ealáhuslágain mii guoská meahcceealáhusaide gáttis, nugo sáivaguollebivdu, boazodoallu, duodji, murjen ja šattuid čoaggin, vuovdedoallu ja iešguđetlágan lotnolasealáhusat. Ealáhusláhka ferte boahtteáigái heivet, birrasii fokuseret, ovddidit lundui guoski ođđa jurddašeami, gozihit báikegoddeálbmoga vuoigatvuođa meahcástit ja luonddu ávkkástallat, ja seammás fuolahit buori rekruterema aktiivvalaš meahcástemiin.</p>
<p>Boazodoalus lea otne sierra boazodoalloláhka, ja maiddái dan ge galggašii geahččalit laktit ealáhusláhkii buot ealáhusaide. Jus dat dahká barggu menddo váttisin, de sáhttá boazodoalloláhka bissut sierra láhkan, muhto ferte dásseárvosašvuođa iešguđet ealáhusaid gaskka sihkkarastit, ja saji láhčit <span type="quote">"verddevuhtii"</span>, nu ahte viiddis ovttasbargu ja oktavuohta lea vejolaš. Dan sáhttá sihkkarastit dušše go buot ealáhusaid ovttaárvosaččat gieđahallá.</p>
</body></document>
