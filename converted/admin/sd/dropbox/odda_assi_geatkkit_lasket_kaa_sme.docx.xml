<document xml:lang="sme" id="no_id"><header><title/><genre code="admin"/><author><unknown/></author><wordcount>316</wordcount><conversion_status type="standard"/><availability><license type="standard"/></availability><multilingual/><origFileName>Ođđa ášši Geatkkit lasket, KAA sme.docx</origFileName><parallel_text xml:lang="nob" location="odda_assi_geatkkit_lasket_kaa_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Geatkkit laskket, juoga ferte dahkkot Dán maŋimuš golbma jági lea registrerejuvvon geatkke lohkku, leamaš arvat badjelis og dat lohkku maid Struoradiggi lea mearridana getkkiid ektui, nammalassi 39 bearašjuovkkui Norgii. Gieskkat bohtte ođđa logut Rovdatas, mat čájehit ahte dál 2020 lea dát lohkku 63 joavkku, dát mearkkaša 24 bearašjuovkku badjel dan maid Stuorradiggi lea mearridan. Dál lohkku lea gorgŋun jagis jahkkái, eandalit dan 3 maŋimuš jagi, ja dál lea dohkketmeahttu allat. Boazodoalu guovllus, lea juohke regiovnnas mentto alla lohkku, Struorradikki mearrádusa ektui, dát gal vuorjá mu. Mii diehtiit ahte boazu dat ealiha geatkki, eandalit dán guokte davimus filkkain, dalle lea dát stuorra ruossun boazodollui, ja maiddái savzadollui. Logut maid Rovdata geavaha, lea unnimus mearri, nu ahte dàt lohkku sáhttà leat olu stuoràt go dá, eandalit go diehtit man unnán luohtámuš guođohanealáhusaigin lea stadasahusaide mat háldašit ja lohket boraspiriid. Dasa lassin orru maid nu ahte dat lea duššo Bern konvenšuvdna mii bidjo vuođđun boraspirehaldašeapmai ja eamialbmostudjejumi konvenšuvnnat ja árbevirolaš mahttu ii oro váldomin doarvái bures vuhtii. Boraspirelávdegoddi juohka báhččin kvotaid unnidan dihte getkkiid, muhto unnán bahččo dáinna lágin, danne valdoit eará vuogit adnui, nammalassi vahát bivdu ja biedjogoddin. Dát rieddut valdoit adnui háldašandihtte geatkki vai ii laskka birgetmeahttun lahkai. Muhto ii hal dát oru ávki, dat goitge laskket, muhto orru gal nu ahte ii buhtádus gal lassán, vaikko eambbo geatkkit darbbašit eambbo biepmu. Vaikko Anti dupmu, Borgarting lagamanneriekti ( Dom LB-2017-80730), galggaši dagahit ahte buhtádus lassána, muhto ii daga. Dát čuohkcá sihkke ruđalažžat ja psykàlažžat olbmuide geat leat vuođđoealáhusain, mii guoddá obba sámi kultuvrra. Ii ná sáhte joatkkit. Dál ferte juoga dahkkot, oažžun dihtte geatkke logu dan muddui go Stuorradiggi lea mearridan. Riidoeastadan doaimmat eai ge oro eastadeamin laskkama. Oažžundihtte jeatkkelogu dohkkehuvvon dássái, soaitá šaddat árvvoštallat báhččin bálkká. Samediggi ii sáthe jávojiena šat čohkkat ja geahččat ahte ná beassá návdi laskkat, dál fertet álgit bargat Dálkkádat- ja birasdeparttementa ektui, vai geatkkelohkku niedjá dan rádjái maid Stuorradiggi lea mearridan.</p>
</body></document>
