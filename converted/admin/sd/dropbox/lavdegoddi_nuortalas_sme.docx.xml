<document xml:lang="sme" id="no_id"><header><title/><genre code="admin"/><author><unknown/></author><wordcount>227</wordcount><conversion_status type="standard"/><availability><license type="standard"/></availability><multilingual/><origFileName>Lávdegoddi nuortalaš sme.docx</origFileName><parallel_text xml:lang="nob" location="lavdegoddi_nuortalas_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Ášši 39/22 Nuortalašgiela ealáskahttin – čuovvulit raporta nuortalašgiela dili birra Norggas </em></p>
<p><em type="italic">Evttohus 1.2 </em></p>
<p>Evttohus galgá biddjojuvvot ráđi evttohusa sadjái: Sámediggi ipmirda man dehálaš nuortalašgiela ealáskahttin lea. Áššis boahtá ovdan ahte norggabeale leat 10 giellageavaheaddji, buohtastahtton suoma beliin gos leat 300 aktiiva giellageavaheaddji. Lea ipmirdahtti ahte dat mielddisbuktá nannoset resurssaid suomabeale. Sámediggi oaivvilda ahte lea sávahahtti ja eanet heivvolaš váikkuhit ovttasbarggu rájiid rastá ealáskahttin dihte nuortalašgiela Norgga. Sámediggi vuordá ahte boahttevaš giellaguovddášásaheapmi Mátta-Várjjagis fátmmasta nuortalašsámi giela go gelbbolašvuohta ja resurssat dasa leat sajis.</p>
<p><em type="italic">Mearkkašupmi 3.1 </em></p>
<p>Go galgá jurddašit viidáseappot nuortalašgiela ealáskahttima birra, de fertet sihkkarastit ahte bargojuvvo institušuvnnalaš rámmaid siskkobealde. Earret vuođđudeapmi nuortalašgiela birrasiin ja eaktodáhtolaš organisašuvnnain, ferte bargu almmolaš geatnegasvuohta. Dát lea sivva dasa go nuortalašsámi giella ja kultuvra ferte leahkit sierra čalmmustahttinsuorgi ovttasbargošiehtadusas.</p>
<p><em type="italic">Mearkkašupmi 4.1 </em></p>
<p>Mátta-Várjjat gielda lea erenoamáš dilis go eai galgga dušše álbmoga nuortalaš giela ja kultuvrra hálddašit ja ealáskahttit, muhto maiddái davvisámegiela. Hálddašeamis ii galgga vuostálasvuohta nuppis nubbái, ja sámi giellaguovddáža ásaheapmi Mátta-Várjjagis galgá ovddasvástidit buot báikkálaš sámi gielaid gielddas, nuortalašsámegiela maid. Iige gula dasa movt nuortalašgiela hálddašeapmi nationálalaččat šaddá boahtteáiggis.</p>
<p><em type="italic">Evttohus 2.1 </em></p>
<p>Juohkit vuosttaš čuoggá ráđi evttohusas guovtte sadjái rievdadusain ođđa čuokkis ii: i. Váikkuhit nuortalašgiela aktiivvalaš giellabirrasa láhčimii norggabeale Sámi Ä’vv Saa’mi mu’zei/ Nuortalašsámi musea nannemiin dego dehálaš institušuvdnan nuortalašsámi gillii ja kultuvrii. ii. Ä’vv ovttasbargguin árvvoštallat nuortalaš ráđi ulbmilaš organiserema báikkálaš čanastumiin, ja rahpat vejolašvuođa ásahit sámi giellaguovddáža Mátta-Várjjat gilddii.</p>
</body></document>
