<document xml:lang="sme" id="no_id"><header><title/><genre code="admin"/><author><unknown/></author><wordcount>151</wordcount><conversion_status type="standard"/><availability><license type="standard"/></availability><multilingual/><origFileName>Fremskrittspartiets sme.docx</origFileName><parallel_text xml:lang="nob" location="fremskrittspartiets_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ovddádusbellodaga lahttu, Arthur Tørfoss, vuorjašuvvá go dát ášši lea ná ovddiduvvon ja mo ášši ovdána. Ealli demokratiija eaktuda gulahuvvon ja friddja álbmoga. Dat eaktuda maid friddja media ja friddja oaivillonohallama. Norggas lea representatiiva demokratiija, mas álbmotválljejuvvon áirasat dahket mearrádusaid ássiid ja válljejeddjiid várás. Dát áirras oaivvilda ahte lea váttisvuohta bohcciidan jus almmolašvuohta ieš galgá gávdnat marginála oainnuid ja oaiviliid, ja dáidda láhčit forumiid ja organisašuvnnaid. Lea juohkehačča iežas ovddasvástádus ođđaáigásaš servodagas almmuhit ja dovddusin dahkat oaiviliid, maiguin háliidit olahit álbmoga. Ii goassege ovdal leat leamaš nu álki gulahallat mearrideddjiiguin, politihkkáriiguin ja almmolaččat virgáduvvon bargiiguin. Ii goassege leamaš álkibut cealkit guottuidis ja oaiviliiddis ja olahit ollugiid- Almmolaš proseassat leat rahpasat ja heivehuvvon buohkaid várás. Vejolašvuohta cealkit juoidá áššiide lea bures váldon vuhtii. Dát áirras oaivvilda ahte ášši čájeha ahte byrokratiija háliida stuorrut ja alcces bargguid háhkat, čuolmmaid hutkat, vástidit gažaldagaid maid ii oktage leat jearran ja čoavdit čuolmmaid mat eai oba gávdnoge.</p>
</body></document>
