<document xml:lang="sme" id="no_id"><header><title/><genre code="admin"/><author><unknown/></author><wordcount>325</wordcount><conversion_status type="standard"/><availability><license type="standard"/></availability><multilingual/><origFileName>PRM Ny næringspolitikk sme.docx</origFileName><parallel_text xml:lang="nob" location="prm_ny_naeringspolitikk_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámedikki dievasčoahkkin galgá meannudit ođđa ealáhuspolitihka dievasčoahkkimis boahtte vahku. Sámediggeráđđi buktá ovdán Sámedikki dieđáhusas ahte dát unnit suohkanat sámi guovlluin galget vuoruhuvvot ealáhusovdáneami barggus. - Sámediggi vuorjašuvvá muhtin dáid suohkaniid boahtteáiggi dihte, lohka sámediggepresideantta Silje Karine Muotka (NSR).</p>
<p>Sámedikki dievasčoahkkin mearridii <em type="italic">Šattolaš Sápmi – Sámediggedieđáhus ealáhusovdáneami birra </em>juovlamánus 2019:s. Sámediggi galgá boahtte váhku dievasčoahkkimis meannudit sámediggedieđáhusa ođasmahttin ášši. </p>
<p>Sihke koránapandemiija ja globála ekonomiija ovdáneapmi dagaha hástalusaid ealáhuseallimii sámi guovlluin. Ollu fitnodagat rahčet. Dat čuohcá earenoamážiid ealáhusaide mat leat sorjavaččat ahte geavaheaddjit bohtet fitnodagaide oastit gálvvuid dahje bálvalusaid. Dat guoská mátkkoštanealáhusaide ja eará bálvalannámáide, ja fievrridansuorgái.</p>
<list><p type="listitem">Váikkuhus dán ovdáneapmái lea ahte oallugat leat šaddan juogo unnidit sin doaimmahusa, heaittihit virggehasaid dahje heaittihit doaimmahusa. Dá leat muhttin oasit manne Sámediggi lea válljen ođasmahttit ealáhusdieđáhusa, lohka Muotka.</p>
</list><p>Seammás dainna de joatkka eretfárren sámi guovlluin ja dat geat vel báhcet boarásnuvvet. Stuorit márkanat ja gávpogat leat dat vuoitit go lea sáhka olmmošlassáneami birra. Gávpogat eai dárbbat ráhčat lihka ollu go unnit báikkit olmmošfárrema dáfus.</p>
<list><p type="listitem">Dát unnimus suohkanat fertejit iežaset dahkat geasuheaddjin orruma ja barggu ektui. Jus dan dáhket de jáhkán ahte sii nagodit rádjet eretfárrema. Sámediggi aŋkke galgá dahkat dan maid sáhttá ruhtadit álggaheami mii lea gánnihahtti ja mii sihkkaraste orruma, muhto mii leat sorjavaččat ahte stuorit ruhtadanásahusat dorjot dakkár álggahemiid, lohka Muotka.</p>
</list><p>Sámediggepresideantta oaidná ahte lea leamašan positiivvalaš ovdáneapmi muhttin ealáhusain ja earenoamážiid guolásteamis daid maŋemuš jagiid. Ollu suohkanat vásihit ahte guollefatnasat lassánit ja leat eambbo guolásteaddjit geain lea buorre ekonomalaš ovdáneapmi. Dát guoskka earenoamážiid sidjiide geat leat bivdán gonagasreabbá.</p>
<p>Dainna dieđuin savvá Muotka ahte Sámediggi oačču ávkkálaš reaidduid viiddidit ealáhusovdáneami sámi guovlluin.</p>
<list><p type="listitem">Mun jáhkán dat lea vejolaš ollašuhttit daid mihtuid maid mii leat bidjan <em type="italic">Šattolaš Sápmi’s, </em>muhto dat ekonomalaš rámmaeavttut mat biddjojit earret eará stáhtabušeahtas ja ealáhusšiehtadusain fertejit leat oiddolaččat guovlluid ealáhusdoibmii, lohka Muotka. </p>
</list><p>Ášši 42/22 Šattolaš Sápmi – Ođasmahttin meannuduvvo dievasčoahkkimis duorastaga 13.beaivvi Golggotmánus.</p>
<p><em type="italic">Jus áiggut jearahallat dahje jus leat gažaldagat, váldde oktavuođa sámediggepresideanttain Silje Karine Muotka (NSR), tlf. +47 984 87 576, silje.karine.muotka@samediggi.no </em></p>
<p>Áššebáhpirat:</p>
<p xml:lang="nob">https://innsyn.onacos.no/sametinget/mote/norsk/wfinnsyn.ashx?response=journalpost_detaljer&amp;journalpostid=2021066747&amp;</p>
</body></document>
