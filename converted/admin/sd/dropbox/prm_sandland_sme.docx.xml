<document xml:lang="sme" id="no_id"><header><title/><genre code="admin"/><author><unknown/></author><wordcount>182</wordcount><conversion_status type="standard"/><availability><license type="standard"/></availability><multilingual/><origFileName>PRM Sandland sme.docx</origFileName><parallel_text xml:lang="nob" location="prm_sandland_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Sámediggi juolludii 291 000 ru doarjaga guosserukku huksemii. Pandemiija lea váikkuhan positiivvalaččat fitnodahkii, dál áŋgiruššá eanet norgalaš turisttaide, lohka sámediggepresideanta Silje Karine Muotka (NSR). </em></p>
<p>Sandland Brygge lea guolástanturistafitnodat mii fállá vásáhusaid ja idjasaji. Mearaborramuš mii ii leat fievrriduvvon ja lagasvuohta lundui galgá fielladit eanet norgalaččaid boahtit Sandlandii.</p>
<p>Gitta jagi 2021:i ledje áŋgiruššan 100 % olgoriika gussiide, muhto go korona- dávda leavvagođii, de sii leat eanet geahčastan norgalaš gussiide, dadjá Muotka,</p>
<p>Sandland Brygge háliida birrajagi leahkit mátkemearri doaimmaiguin mat leat heivehuvvon áigodagaide. Sii áigot hukset govdunkáija gussiide geat ieža bohtet fatnasiiguin ja áigot finadit ráhkadusas.</p>
<p>- Mu mielaš lea jierpmálaš áŋgiruššat eambbo norgalaš turisttaide iige dušše olgoriikalaš turisttaide, lohka Muotka.</p>
<p>Sandland Brygge galgá maid fállat čázi, elrávnnji, hivssega, riššu ja bassan- ja goikadanvejolašvuođaid ja dasa lassin vel boaldámuša. Stina Halvorsen, Steinar Helge Halvorsen ja E. flåten eiendom AS eaiggádit oasusfitnodaga.</p>
<p>- Mii leat movttegat ja giitevaččat Sámedikki doarjaga ovddas min ođđa ruggoráhkadussii, lohka doaibmajođiheaddji Steinar Halvorsen. Doarjja mearkkaša olu vai mii galgat nákcet duohtan dahkat prošeavtta, loahpaha Halvorsen.</p>
<p><em type="italic">Jearahallama addá ja gažaldagaide vástida sámediggepresideanta Silje Karine Muotka, tel. +47 984 87 576, silje.karine.muotka@samediggi.no </em></p>
</body></document>
