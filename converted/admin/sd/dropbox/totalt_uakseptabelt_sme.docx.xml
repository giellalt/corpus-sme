<document xml:lang="sme" id="no_id"><header><title/><genre code="admin"/><author><unknown/></author><wordcount>213</wordcount><conversion_status type="standard"/><availability><license type="standard"/></availability><multilingual/><origFileName>Totalt uakseptabelt sme.docx</origFileName><parallel_text xml:lang="nob" location="totalt_uakseptabelt_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Sámediggeráđđi Hans Ole Eira (Gb) ballá Romssa ja Finnmárkku boazodolliid ruhtadiliin go doarjagiid máksin maŋiduvvo dán jagi maid. </em></p>
<p>Boazoeaiggádat Nordlánddas, Trøndelágas ja Hedemárkkus leat ožžon máksojuvvot doarjaga áigemeari sisa.</p>
<p>Eira lohka ahte dat orru šaddame jahkásaš váttisvuohtan Romssa ja Finnmárkku stáhtahálddašeaddjái ja dasa ferte gávdnot čoavddus.</p>
<p>- Lea nu ahte boazodoalloealáhusas lea leamaš guohtunroassu dán dálvvi ja vaikke boazoeaiggádat leat ožžon liigeruđa fuođđarii, de lea guohtunroassu dagahan lasi ja eahpečielga goluid boazodolliide, lohka Eira.</p>
<p>Dán jagi lea lassin guohtunrossui boaldámušhaddi maid loktanan.</p>
<p>- Fuolastuvan go doarjja mii lea dehálaš boazoeaiggádiidda nu ahte sáhttet háhkat dárbbašlaš diŋggaid ja máksit rehkegiid maŋŋel roassodálvvi ii boađe, dadjá Eira.</p>
<p>Romssa ja Finnmárkku stáhtahálddašeaddji lea dieđihan ahte doarjaga máksin maŋŋona máŋggain vahkkuin.</p>
<p>- Sámediggi lea bivdán čilgehusa Stádahálddašeaddjis manne doarjaga máksin lea maŋŋonan, dadjá Eira.</p>
<p>Son lohka ahte doarjjaohcamat ja doarjagiid máksin lea bargu mii lea juohke jagi ja ferte vuoruhuvvot, nu ahte dat ii čuoza boazoeaiggádiidda juohke jagi.</p>
<p>- Boazoeaiggádat fertejit maid oažžut fásta máksindáhtona, vai boazodoalus lea diehttevašvuohta. Dat lea diehttalasvuohta eanadoalus ja nu ferte maid šaddat boazodoalloealáhusas.</p>
<p>Sámediggeráđđi áigu čuovvulit dán ášši, ja geahččalit váikkuhit dasa ahte dákkár eahpesávahahtti dilli maŋiduvvon máksimiiguin ii čuožžil boahtteáiggis.</p>
<p><em type="italic">Jearahallama addá ja gažaldagaid vástida sámediggeráđđi Hans Ole Eira (GB), +47 918 61 471, hans.ole.eira@samediggi.no. +47 918 61 471, hans.ole.eira@samediggi.no </em></p>
</body></document>
