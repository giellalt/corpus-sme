<document xml:lang="sme" id="no_id"><header><title/><genre code="admin"/><author><unknown/></author><wordcount>202</wordcount><conversion_status type="standard"/><availability><license type="standard"/></availability><multilingual/><origFileName>ášši 036-20 Afinbog sme.docx</origFileName><parallel_text xml:lang="nob" location="assi_036-20_-_afinbog_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Fonda nuvttá riekteveahkki areálariidduin Fonda riekteveahkkái areálariidduin SáB čujuha areálariidduide mat dađistaga lassánit sámi guovlluin oppa Sámis. Riidduin lea dávjá prinsihpalaš mearkkašupmi sámi servodahkii. Dat geaidda huksejeddjiid ja eará sisabahkkejeddjiid duogušteapmi deaŧalaš ealáhus- ja astoáigeareálain guoská, leat dávjá unnán resursat meassamiid vuosttildit. Dat gártet oaffarin rikkis aktevrraide, mat gilvalit eatnamiid alde. Maŋimuš ja eanemus áigeguovdilis areálariidoášši lea Jillen-Njaarke boazoguohtunorohat, mii dikkis vuoittáhalai bieggaindustriija huksemis Øyfjellii. Das lea boazodoallu báhcán kr 1,76 miljovnna rehkegiin áššegoluid ovddas. SáB oaivvilda ahte lea dárbu foandda ásahit gos boazodoallu, meahcásteaddjit ja earát geat iežaset doaimmain geavahit eanaareálaid, galget sáhttit oažžut ekonomalaš veahki go ášši galget riekteapparáhtii ovddidit sihkkarastin dihte vuoigatvuođaset. SáB dáhttu Sámedikki Sámediggeráđi bokte initieret foandda ásaheami riekteveahkkái, masa Sámediggi juolluda kr 1.000.000 foandda vuođđokapitálan. Sámediggi dáhttu stáhta juolludit kr. 10.000.000 foandda vuođđokapitálii. Sámediggeráđđi šiehtada Norgga Sámiid Riikkaservviin (NBR) ahte NBR iežas jahkásaš šiehtadallamiin boazodoallošiehtadusa birra, gáibida ahte stáhta jahkásaččat bidjá viehka stuorra supmi fondii. Sivvan dasa go NBR dán sáhttá gáibidit, lea go eanaš riidoáššit areálageavaheami birra leat boazodoalu ja eará doaimmaid gaskka. Sámediggi galgá iežas jahkásaš bušeahttašiehtadallamiin stáhtain gáibidit ahte fondii juolluduvvo mealgat ruhta. Maŋŋá go Sámediggeráđđi lea njuolggadusaid ja eará geavatlaš beliid gieđahallan ja čielggadan foandda ektui, ášši ovddiduvvo Sámedikki dievasčoahkkimii loahpalaš gieđahallamii.</p>
</body></document>
