<document xml:lang="sme" id="no_id"><header><title/><genre code="admin"/><author><unknown/></author><wordcount>193</wordcount><conversion_status type="standard"/><availability><license type="standard"/></availability><multilingual/><origFileName>Mijá mearkkašupmi sme.docx</origFileName><parallel_text xml:lang="nob" location="mija_mearkkasupmi_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Ášši 41/22 Mijá tekno – Sámedikkiid oktasaš njunušprošeakta IDIL2022-2032 oktavuođas </em></p>
<p><em type="italic">Mearkkašupmi 2.1 </em></p>
<p>Sámi boallobeavddit diehtojuohkimis ja gulahallanteknologiijas. Stuora riikkaidgaskasaš teknologalaš fitnodagat dego Apple, Google, Microsoft, Meta ja sullasaččat leat šaddan eaktoaddin máŋggaid servodatsuorggis, maiddái min giela ovdánahttimis. Teknologalaš ovdánahttin ja beasatlašvuohta lea dáid reaidduid geavaheddjiide addán stuora vejolašvuođaid, muhto máŋgii maid hástala servodaga. Váikkuhus dása lea ahte dehálaš aktevra min giela ovdánahttimii lea mealgat olggobeale Davviriikka rájiid. Sámi boallobevddiide ii gávdno veahkki Apple IOS- prográmmagálvvus, vaikke sámi giellateknologiijabirrasat máŋgii leat jearahan. Sámediggi oaivvilda ahte buot fitnodagat mat háliidit vuovdit diehtojuohkin- ja gulahallanteknologiija Norggas/ EU:s berreše geatnegahttot maid fállat sajáiduvvon čovdosiid sámi boallobevddiide sin prográmmagálvvus.</p>
<p><em type="italic">Mearkkašupmi 3.1 </em></p>
<p>Čálgoteknologiija ovdánahttin Dearvvašvuođadirektoráhta, KS ja E-dearvvašvuođa direktoráhta ovttasbarget nationála čálgoteknologiijaprográmmain, mii galgá váikkuhit dasa ahte eanet suohkanat atnigohtet čálgoteknologiija. OOUK bivdá sin árrat juo fátmmastit sámegiela čálgoteknologiija bálvalusovdánahttimis. Prográmmagálvu ja teknologiija man geavaheaddjit galget atnit ferte sámegiela maid doarjut. Dat guoská maid suohkana čálgoteknologiija geavaheapmái. Dasa lassin fertejit dieđut ja bagadeapmi gávdnot sámegillii.</p>
<p><em type="italic">Evttohus 1.1 </em></p>
<p>Evttohus 1: lassievttohus, ođđa njealját oassečuokkis: - Bargat dan ala ahte stádat/ EU geavahišgohtet geatnegahtii gohččuma ovttaidahtton sámi boallobevddiide teknologiijafitnodagaide geat fuolahit diehtojuohkin- ja gulahallanteknologiija (jierbmetelefovnna, dihtoriid ja giehtadihtoriid) EU siskkáldas márkanii.</p>
</body></document>
