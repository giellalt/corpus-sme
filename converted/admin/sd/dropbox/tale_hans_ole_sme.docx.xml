<document xml:lang="sme" id="no_id"><header><title/><genre code="admin"/><author><unknown/></author><wordcount>340</wordcount><conversion_status type="standard"/><availability><license type="standard"/></availability><multilingual/><origFileName>Tale Hans Ole sme.docx</origFileName><parallel_text xml:lang="nob" location="tale_hans_ole_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sáhkavuorru ÁRRAN 360° rahpamii - 26.08.22 - Hans Ole Eira</p>
<p>Ráhkis buohkat,</p>
<p>Olu giitu bovdehusa ovddas dán hui erenoamáš ja historjjálaš filbma- dáiddalaš dáhpáhusa San Servolos Venezia -bienala viiddiduvvon prográmma oktavuođas.</p>
<p>Lea duođai leamaš erenoamáš jahki sámi dáidagii. Lei stuora dáhpáhus go Majestehta Dronnet Sonja rabai davviriikkalaš paviljonga cuoŋománu 21.b. gos ledje dušše sámi dáiddárat. Lei vuosttaš gearddi go ovddidedje sámi dáiddáriid nationála paviljongas Venezia- biennalenis. Seammás lei vuosttaš gearddi go sápmelaččat dohkkehuvvo olmmoščeardan sierra paviljongas.</p>
<p>Sámi dáiddárat Pauliina Feodoroff, Máret Ánne Sara ja Anders Sunna, suoma, norgga ja ruoŧabeale Sámis, nuppástuhtte davviriikkalaš paviljonga sámi paviljongan.</p>
<p>Dál leat sámi filbmadáiddárat geat galget ovddidit sin dáidaga. Ja dat galgá dahkot erenoamáš vuogi mielde, dege nu movt Riikkaidgaskasaš Sámi Filbma instituhtta govvida: «ÁRRAN 360° is at the cutting edge of Sámi film and digital media arts. This first-of-its-kind art project will feature six original 360-degree screen-based works created by six leading Sámi artists from across Sápmi, the Sámi homeland.”</p>
<p>ÁRRAN 360° lea nappo ođđahuksen / ođđamállet huksehusbargu. Lea áibbas ođđa ja earálágan vuohki gaskkustit sámi historjjá, cukcasiid ja eallinlági. Riikkaidgaskasaš Sámi Filbma Instituhtta lea dán projeavtta bokte bargan buori barggu rekruteret ja movttiidit sámi filbmadáiddáriid, juoga maid Sámediggi háliida doarjut. Dasa lassin orro dá rievttes vuohki bargat, go čájeha sámi eallima ja eallinlági innovatiiva lági mielde riikkaidgaskasaš arenaid bokte, ja dainna lágiin oažžut eanet fuomášumi davviguovllu eallimii.</p>
<p>Go mii jáhkkit máilmmis lea juoga oahppat davviguovllu eallimis, movt mii hálddašit sihke luonddu, kultuvrra ja historjjá buolvvas bulvii. Seammás lea dehálaš čájehit man rašši min kultuvra lea ja movt máilbmi váikkuha davviguovllu eallimii.</p>
<p>ÁRRAN 360° geažuha gierddu jorba hámi, juoga mii soaitá dán sullo dovdomearka man hápmi lea dego árbevirolaš filbmaliidni. Ahte gierdu sáhttá symboliseret árrana - dola hámi ja lávu - sápmelaččaid árbevirolaš tealttá, de sáhttá maid gierdu oidnojuvvot dego eallináigodat ja luonddu máŋga áigodaga maid mii dovdat nu bures ja maid nu lahka eallit davviguovlluin.</p>
<p>Dáiguin sániiguin háliidan sávvat lihkku ÁRRAN 360°:n ja filbmadahkkiide Ann Holmgren Aurebekk, Ovias, Elle Márjá Eira, Hans Pieski, Liselotte Wajstedt, Marja Helander ja Silja Somby.</p>
<p>Giitu !</p>
</body></document>
