<document xml:lang="sme" id="no_id"><header><title/><genre code="admin"/><author><unknown/></author><wordcount>720</wordcount><conversion_status type="standard"/><availability><license type="standard"/></availability><multilingual/><origFileName>klagesak sme.docx</origFileName><parallel_text xml:lang="nob" location="klagesak_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob"><em type="italic">Ovddeš </em><em type="italic">meannudeami </em><em type="italic">árvvoštallan </em><em type="italic">/Vurdering av tidligere behandling </em></p>
<p>Váiddalávdegoddi lea ovdal meannudan ášši áššis 028/20. Ohcanmeannuvvui dalle ortnegis vuođđoealáhus (guolástus) ja dalle hilgojuvvui ohcan go čujuhuvvui ahte eai atte doarjaga fanasinstruksii. Ášši guoddaluvvui ja váiddalávdegoddi meannudii ášši ja máhcahii dan ođđasit meannuduvvot go cuigejedje ahte ášši ii lean meannuduvvon korona doaimmaid vuođul nu go čilgejuvvon sámediggeráđđi notáhtas.</p>
<p>Sámediggeráđđi meannudii ášši ođđasit áššis HE 02/21 ja leat juolludan doarjaga gitta 86 000 (50%). Dohkkehuvvon golloplána geahpeduvvui 100 000 ruvnnain 271 500 ruvnnas 171 500 ruvdnii, go jo golut fanasdárkkástussii eai dohkkehuvvon. Ággan dasa go eai dohkkehan poasta fanasdárkkástussii, lei ahte dát lei nu sakka čatnon guolástussii ja ahte eai juollut dása doarjaga juohkelágan ealáhusa ortnega vuođul.</p>
<p>Váidaleaddji čállá ahte sus ii leat vejolašvuohta ođasmahttit fatnasa go doarjaga lea geahpedan. Dasa lassin cuoigu ahte áššis lei guhkes áššemeannudanáigi, danne go dat sáddejuvvui 02.04.2020. Dan dihte go ášši meannuduvvui vuođđoealáhusa ortnega vuođul, vaikko ohcci earánoamážit dáhtui ahte ohcan galgá meannuduvvot koronadoaibman, de dat maid váikkuhii áššemeannudanáigái, ja nubbi mii maid ájihii ášši lei ahte ášši máhcahedje váiddalávdegoddái ođđasit meannuduvvot.</p>
<p>Mannan háve go ášši meannuduvvui, de celkkii váiddalávdegoddi ahte sii áddejit manne ášši hilgojuvvui go lei meannuduvvon vuođđoealáhusa ortnega vuođul, danne go ii leat leamaš dáhpin juolludit doarjaga fanas instruksii. Gažaldahkan báhccá de leago dát dáhpi gustovaš maiddái dalle go ohcamuša meannudit eará ortnega vuođul ja go vuhtii váldá dan earánoamáš dili masa ealáhuseallin lea gártan korona pandemiija geažil.</p>
<p>Dán áššii áigu váidaleaddji ođasmahttit fatnasa nu ahte dat olaha fanasinstruksa. Fanas instruksa lea dárbbašlaš jus dábálaš guolástus galgá ealáhussan. Vuosttaš gearddi meannuduvvui ohcan vuođđoealáhusa ortnega vuođuin, ja danne hilgojuvvui dan dihte go eai juollut doarjaga fanasinstruksii. Eai guoláhus ortnega vuođulge juollut doarjaga ođasmahttit guolástanfatnasa.</p>
<p>Váidaleaddji čujuha ahte háliida máhccat turistaguolásteapmái go pandemiija lea nohkagoahtán ja kundarat máhccet. Sámediggeráđđi juolludii doarjaga ođasmahttimii, dalle čujuhedje ahte sáhttá dohkkehit ođasmahttimiid dan dihte go de šattašii turistaguolásteapmi dorvoleabbo. Go árvvoštalle dan oasi mii guoaskkai fanasinstruksii, de dat lea nu čatnon guolásteapmái ahte ii sáhte dohkkehuvot ruhtadanplánas.</p>
<p>Sámediggeráđđi koronadoaimmaid notáhtas čuožžu ná:</p>
<p><em type="italic">"Dáinna ortnegiin háliida Sámediggi váikkuhit dan láhkai ahte ealáhusat ovdánivčče ja nuppástuvašedje ruonán aj eanet nanaguoddevažžan. </em></p>
<p>Notáhtas lea ovdamearkkat makkár doaimmait sáhttet olahit doarjaga, dego dárbu oktasaš márkanfievrredeapmái, ođđa márkaniidda ja ođđa konseapttaid ovdánahttin. Dán áššis lea sáhka gaskaboddosaččat turistadoaimma hilgut ja baicce ja dábálaš guolástemiin álgit, ja dás lea maid sáhka nuppástuhttit ovtta doaimmas nuppi doibmii Korona geažil. Dán dahket sihkarastit váidaleaddji fitnodaga dienasvuođu eahpesihkkaris dilis. Váidaleaddji ii rievdat ieš dan turistadoaimma, muhto hilgu dan muhtin áigái eará ealáhusa dihte.</p>
<p>Sámediggeráđđi lea árvvoštallan notáhtastis leatgo Korona doaimmat viiddiduvvon, ja dan sivas leat miehtan doarjut dan oasi doaimmas mii guoská fatnasa ođasmahttimii go jo dát dagaha fatnasa dorvvoleabbon go váidaleaddji fas máhccá turistaeláhussii fas. Vuođđoealáhus ortnega vuođul doarjja dása, muhto Sámediggeráđđi lea árvvoštallan ášši ollislaččat juohkelágan ealáhuseallima ortnega vuođul ja váldán vuhtii korona dili.</p>
<p>Nuppi dáfus ii leat sámediggeráđđi oaivvildan gávdnot vuođu juolludit doarjaga fanasinstruksii ja sii eai leat spehkastan vuođđoealáhusa ortnega meannudanvuogis mas lávejit dákkár ohcamušaid hilgut, Dás ii leat korona dilli leamaš doarvái garra aggan rievdadit meannudanvuogi.</p>
<p>Váiddalávdegoddi lea meannudan ášši . Váiddalávdegoddi oaivvildit ahte nuppástus masa ohcá doarjaga lea árbevirolaš eallinlági siskkobealde, ja dás háliidage váidaleaddji eallit lotnolasealáhusas. Vaikko vel leage ođđamállet lotnolas ealáhusat, de guorrasa dát ovddes sámi guovlluid jurddašanvuohkái. Dasa lassin attášii fanasinstruksa váidaleaddjái lasi juolggi man alde čuožžu korona pandemiiija áiggi go jo olles su birgenláhki lea jávkan Dát lea vuođđun dasa go váiddalávdegoddi nuppástuhttá sámediggeráđđi mearrádusa geahpedit doarjjasubmi ja juolluda 75% doarjjasubmi ollislaš ruhtadanplánas mii lea oktiibuot 271 000 ruvnnu.</p>
<p>Váiddalávdegoddi lea meannudan ášši . Váiddalávdegotti mielas lea nuppástus masa ohcá doarjaga beaktil ja deaivil. Váidaleaddji lea nuppástusas fuobmán mo galgá ávkkástallat guolástus máhttus, ja dasa lassin geavahit fatnasa ja reaidduid ja eará infrastruktuvrra birgehit iežas guolásteaddjin dakkár áigodagain goas turistaguolásteamiin ii birge.</p>
<p>Ohccojuvvon heiveheapmi maid nanne ohci ealáhusa vuođu jus korona pandemiija váikkuha guhkká ealáhussii dahje jus sullasaš dilli šaddá boahtteáiggis. Vaikko vel leatge ođđamállet lotnolas ealáhusat, de guorrasa dát ovddeš sámi guovlluid jurddašanvuohkái ja birgenláhkái. .</p>
<p>Váiddalávdegoddi lea árvvoštallan ášši ja gávnnahan ahte mearrádus mii guoská fanas dárkkástussii, masa lei ohccojuvvon 100 000, rievdaduvvo. Dát dohkkehuvvo poastan masa gustojit korona doaimmaid njuolggadusat ja dása juolluduvvo 75% 100 000 ruvnnus. Mearrádusa eará oasit gustojit fysalaš investeremiidda maidda korona njuolggadusaid mielde sáhttá oažžut 50% doarjaga. Váiddalávdegotti oaivvilda ahte ii leat ágga dán oasi mearrádusas rievdadit.</p>
<p>Oktiibuot lea doarjja 161 000 ruvnnu.</p>
</body></document>
