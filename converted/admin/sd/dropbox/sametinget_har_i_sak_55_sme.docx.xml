<document xml:lang="sme" id="no_id"><header><title/><genre code="admin"/><author><unknown/></author><wordcount>194</wordcount><conversion_status type="standard"/><availability><license type="standard"/></availability><multilingual/><origFileName>Sametinget har i sak 55 sme.docx</origFileName><parallel_text xml:lang="nob" location="sametinget_har_i_sak_55_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámediggi lea áššis 55/22 Sámedikki 2022 bušeahtta juolludan 17 000 ru njuolggodoarjaga Saemien Sijtii. <em type="italic">Eavttut doarjagii. </em><em type="italic">Sámegielaid čalmmustahttin </em>Gïelelutnjeme - Giellalåpptim - Giellalokten Sámedikki strategiijain sámegielaide čuožžu: <em type="italic"><span type="quote">“Sámediggái lea lunddolaš ásahit giellagáibádusa sihke njuolggadoarjagiid ja ohcanvuđot doarjagiid juolludeami oktavuođas. Dat guoská maiddái doarjjaortnegiidda eará surggiin go gielas, ovdamearkka dihtii kultuvrras, ealáhusain ja dearvvašvuođas. Giellagáibádus mearkkaša ahte ásahusat ja earát galget oainnusmahttit sámegielaid, ja/dahje ovddidit sámegielaid geavaheami.”</span> </em>Čuovvuleapmi dása lea geavahišgoahtit giellagáibádusa buot Sámedikki njuolggodoarjagiidda: </p>
<list><p type="listitem">Doarjjaoažžu galgá čalmmustahttit sámegiela/ gielaid ja/ dahje viiddidit sámegiela/ gielaid geavaheami.</p>
<p type="listitem">Raporterenskovis galgá raporterejuvvot, ja nu leage dát ođđa raporterengáibádus dán jagáš skovis: Movt lea doarjjaoažžu čalmmustahttán sámegiela/ gielaid ja/ dahje viiddidan sámegiela/ gielaid geavaheami.</p>
</list><p><em type="italic">Raportereneavttut </em><em type="italic">Njuolggodoarjaga ohcamat boahttevaš jagi </em></p>
<list><p type="listitem">Bušeahttadárbu boahttevaš jagi sáddejuvvo 01.04 rádjái Sámedikki doarjjaportála bokte.</p>
</list><p><em type="italic">Máksineavttut: </em></p>
<list><p type="listitem">100 % doarjagis máksojuvvo bušeahttajagi álggus eará jus doarjjaoažžu ii leat doallan raporterenáigemeriid dahje jus ii leat sádden ohcama doarjjaportála bokte. Doarjja doalahuvvo dassažii áššit leat njulgejuvvon.</p>
</list><p><em type="italic">Doarjaga ruovttoluottamáksin ja sihkkun </em></p>
<list><p type="listitem">Sámediggi sáhttá geassit ruovttoluotta doarjaga dahje gáibidit ruovttoluotta máksojuvvon doarjaga.</p>
</list><p>Mii čujuhit Sámedikki njuolggodoarjagiid njuolggadusaide 2022-2025, vrd. mildosa. Njuolggodoarjagiid maid Sámedikki dievasčoahkkin juolluda bušeahta 8.kapihttala bokte ii sáhte váidit. Muđui gustojit Sámedikki njuolggodoarjagiid njuolggadusat 2022 - 2025 dán juolludeapmái.</p>
</body></document>
