<document xml:lang="sme" id="no_id"><header><title/><genre code="admin"/><author><unknown/></author><wordcount>2056</wordcount><conversion_status type="standard"/><availability><license type="standard"/></availability><multilingual/><origFileName>Verneområdestyret sme.docx</origFileName><parallel_text xml:lang="nob" location="verneomradestyret_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Álbmotmehciid ja stuorát suodjalanguovlluid báikkálaš hálddašeapmi - Diehtojuohkin Sámedikki nammadan lahtuide suodjalanguovlostivrrain</p>
<p type="title">Álggahus</p>
<p>Dát bagadangihpa lea oaivvilduvvon veahkkeneavvun dutnje gii leat nammaduvvon Sámedikki lahttun suodjalanguovlostivrii. Dás leat čohkkejuvvon duogášdieđut suodjalanguovlluid báikkálaš hálddašanortnega birra, mat sávvamis veahkehit du johtui stivrradoaimmain.</p>
<p>Sámi luonddugeavaheapmi lea máŋggabealálaš ja heivehuvvon birrasii gos sámit árbevirolaččat leat ássan. Sámi árbevirolaš geavaheapmi ja kulturealasvuohta fátmmasta máŋggabealatvuođa eallinlágiin nugo boazodoallu, eanadoallu, bivdu, guolásteapmi, duodjeávdnasiid viežžan, čoaggin ja luondduresursaávkkástallan, sihke ealáhussii ja iežas atnui. Dát geavaheapmi lea vuođđuduvvon árvojurddašanvugiin ahte ii goassege galgga váldit eanet go dárbbaša ja vuhtiiváldit luonddu iežas rájiid. Duođaštuvvon geavaheapmi ja árbevirolaš sámi hálddašeapmi lea maid dahkan ahte Sámis lea divrras luondu, ja váikkuhan dasa ahte lea árvvu ožžon suodjaluvvon guovlun.</p>
<p>Sámediggái lea dehálaš čalmmustahttit movt gáhttendoaibmabijut leat váikkuhan sámi vuoigatvuođaguddiide, ealáhusbargiide ja báikegottiide. Olu stuorraservodaga oainnu mielde árvvuid, leat bohtosat árbevirolaš sámi luonddu geavaheamis ja hálddašeamis, ja árbevirolaš máhttu čatno dasa. Lea dárbu ahte sihke stuoraservodat ja stáhtalaš biraseiseválddit ohppet buorebut ipmirdišgoahtit sámi árbevirolaš luonddugeavaheami ja árbevirolaš máhtu. Dat lea mearrideaddjin boahttevaš lagasbirrasa geavaheapmái. Álbmotmehciid ja stuorát suodjalanguovlluid báikkálaš hálddašeapmi lea dehálaš lađas dán barggus.</p>
<p>Sámediggeráđđi oaidná maid ahte dávjá bovdejuvvojit ođđa geavaheaddjejoavkkut suodjaluvvon guovlluide. Mii oaidnit márkanfievrredeami fámu mii lea suodjaluvvon guovlluin, makkár fearánat muitaluvvojit, gean leahkin dohkkehuvvo ja gean ii. Du máhttu suodjalanguovlluid báikkálaš geavaheami birra ja mii lea dehálaš vuhtii váldit sámi álbmoga ektui du lagasbirrasis leat dehálaš veahkkin stivrraid barggus guossástallanhálddašeamis ja suodjaluvvon guovlluid geavaheami heiveheamis.</p>
<p>Almmolaš digaštallamis leat dávjá luonddusuodjalanguovllut ja suodjalanguovllut nu gohčoduvvon meahccelágan guovllut, muhto dákkár nu gohčoduvvon guoskameahttun guovllut leat dávjá sámi kulturduovdagat. Ovddeš sohkabuolvvaid várrugas luonddugeavaheapmi lea kulturmuittuid, muitalusaid ja báikenamaid bokte áimmus, ja erenoamážit árbevirolaš máhttu, huksejuvvon ja buolvvas bulvii fievrriduvvon guhkit áiggiid. Sámi áirasiid suodjalanguovllustivrra báikkálaš hálddašeapmi sihkkarastá ahte ovddeš sámi oassálastin suodjalanguovlluin ii vajálduvvu.</p>
<p>Lahtut geaid Sámediggi vállje álbmotmeahccestivrraide, ovddastit sámi beroštusaid iežaset namas. Leat válljejuvvon stivrii danne go Sámedikki oainnu mielde gozihat sámi beroštumiid buori ja ollislaš vuogi mielde stivrabarggus. Lihkku bargguin!</p>
<p xml:lang="est">Maja Kristine Jåma</p>
<p>Sámediggeráđđi</p>
<p type="title">Sámedikki politihka suodjalanguovlluin</p>
<p>Nu guhká go mis leat eatnamat - Sámediggedieđáhus areála ja birrasa birra loahppameannuduvvo čakčamánu dievasčoahkkimis 2016 ja vuođđuda Sámedikki barggu suodjalanguovlluin.</p>
<p>Sámedikkis lea mihttomearrin ahte:</p>
<list><p type="listitem">buot areálasuodjaleamis – luonddumehciid, álbmotmehciid ja suodjemehciid – galgá mihttomearri leat ahte sihkkarastit sámi kultuvrra ja ealáhusdoaimmaheami. Luondduvalljodat bisuhuvvo go luondu bistevaččat atno sámiid gaskkas.</p>
<p type="listitem">buot suodjalanguovlluid hálddašeapmi Sámis galgá váldit vuođu sihkkarastimis guovlluid árbevirolaš sámi geavaheamis guovllus.</p>
<p type="listitem">láhčin árvoháhkamii álbmotmehciin ja eará stuorra suodjalanguovlluin galgá</p>
</list><p>dáhpáhuvvat dakkár vugiin mii fuolaha sámi ealáhusaid.</p>
<p>Árbevirolaš sámi geavaheapmi ja areála- ja resursahálddašeapmi lea álo dáhpáhuvvan</p>
<p>Dainna mihttomeriin ahte geavahanguovllut galget leat eallinvuođđun maiddái boahttevaš buolvvaide. Seammás mii leat geavahišgoahtán ođđa teknologiija ja ođđa geavahanvugiid, ja ovddidan iežamet máŋggabealat ealáhusheivehemiid nu ahte dat lea ávkkálaš birgejupmái áiggis áigái. Go ceavzilis sámi geavaheapmi ja luonddu hálddašeapmi lea bistevaš de sihkkarastá dat luondduvuođu sámi kultuvrii maid boahtteáiggis.</p>
<p>Dálkkádatnuppástuvvamat liegganemiin ja njuoskka dálkkiin ja jahkodagain váikkuhit sihke ekovuogádagaide ja servodagaide Sámis. Sidjiide geain lea stuorámus sorjjasvuohta lundui, čuhcet rievdadusat garrasepmosit. Sámediggi váillaha dálkkádatvuoiggalašvuođa nu ahte dálkkádatdoaimmat eai šatta duppal noađđin sámi ealáhusaide ja kulturdoaimmaheapmái. Lea dárbu geahčadit sámi ealáhusaid dárbbu heivehanmunnái dálkkádaga dihte.</p>
<p>Luonddueanadat ii leat luondduviđá meahcci, muhto sámi kultuvrra deaŧalaš vuođđu. Dat lea vuođđoealáhusa olbmuid bargosadji ja geavahan- ja ávkkástallanguovlu.</p>
<p>Suodjeguovlluid oktan daid láhkaásahusaiguin eai galgga gáržžidit dakkár ekologalaččat, kultuvrralaččat ja ekonomalaččat ceavzilis geavaheami ja hálddašeami. Danne lea dárbu sámi kulturgelbbolašvuhtii suodjalanguovlluid hálddašeamis.</p>
<p>Konvenšuvdna biologalaš valljodaga birra dohkkeha eamiálbmoga árbevirolaš máhtu ja nanne stáhtalaš geatnegasvuođa árvvusatnit, bisuhit ja doalahit dákkár máhtu. Sámediggi bargá dan ala ahte árbevirolaš máhttu galgá šaddat lunddolaš oassi suddjenláhkaásahusaid ja hálddašanplánaid mearridanvuođus, seamma dásis go dutkanvuđot máhttu.</p>
<p>Sámedikki mihttomearri lea ahte sámegiella galgá nannejuvvot ja šaddat lunddolaš oassi norgga almmolašvuođas. Danne berrejit dieđut, galbbat ja heiveheamit suodjalanguovlluin maid ráhkaduvvot sámi gielaide.</p>
<p>Sámi báikenamat leat divrras sámi giellaárbi ja oassi árbevirolaš máhtus mii lea čatnon dihto guvlui. Sámi báikenamaid kultuvrralaš girjjatvuohta berre oainnusin dahkkot maid suodjalanguovlluin.</p>
<p>Suodjalanguovllut leat dávjá sámi kulturduovdagat ja kulturmuittut leat dávjá dego mearkkašahtti oassi suodjalanárvvus. Sámi kulturmuittut sáhttet ovdamearkka dihte leahkit viesut- ja goahtesajit, lávvosajit, iešguđetlágan rusttegat mat adnojit bivddus, guolásteamis, boazodoalus dahje oapmedoaluin, hávddiin, oaffarsajiin dahje sajit maidda leat muitalusat ja máidnasat čatnon.</p>
<p type="title">Dehálaš lágat ja njuolggadusat suodjalanguovlobarggu oktavuođas</p>
<p><em type="italic">Biologalaš šláddjivuođa konvenšuvdna </em></p>
<p>Biologalaš eatnatgeardáivuođa konvenšuvdna lea riikkaidgaskasaš šiehtadus man ulbmilin lea suodjalit biologalaš eatnatgeardáivuođa, sihkkarastit biologalaš resurssaid ceavzilis geavaheami ja buriid govttolaš ja vuoiggalaš geavaheami genehtalaš ávdnasiid ávkkástallama oktavuođas. ON konvenšuvdna biologalaš eatnatgeardáivuođas dohkkehuvvui ja bođii fápmui Norggas juovlamánu 29. b. 1993. Riikkat mat leat vuolláičállán šiehtadusa leat geatnegahttojuvvon ráhkadit nationála strategiijaid, ásahit suodjalanguovlluid, eastadit amas šlájaid ja suodjalit áitojuvvon šlájaid.</p>
<p>Álgoálbmotperspektiivva ektui leat erenoamážit artihkkalat 8 (j) ja 10(c) deaŧalaččat suodjalanguovlluid hálddašeami oktavuođas. Artihkkaliid bokte dohkkehuvvo ahte álgoálbmogiid árbedieđut ja boaresvirot geavaheapmi ja luonddu eatnatgeardáivuođa ceavzilis geavaheapmi leat deaŧalaččat.</p>
<p><em type="italic">ON konvenšuvdna </em><em type="italic">biologolaš </em><em type="italic">eatnatgeardáivuođa birra ( CBD ) </em><em type="italic">artihkkala </em><em type="italic">8j </em><em type="italic">ja 10 (c) </em></p>
<p><em type="italic">"Juohke šiehtadalli bealli galgá nu bures go lea vejolaš ja ulbmillaš: </em></p>
<p><em type="italic">8(j)vuhtiiválddidettiin iežas nationála lágaid, árvvus atnit , bisuhit ja doalahit daid álgoálbmot- ja báikegottiid dieđuid , </em><em type="italic">ođđahutkamiid </em><em type="italic">ja </em><em type="italic">bargovásihusa </em><em type="italic">id mat ovddastit dakkár árbevirolaš eallinvugiid mat leat </em><em type="italic">dehálaččat </em><em type="italic">biologalaš šláddjiivuođa bisuheapmái ja ceavzilis geavaheapmái , ja ovddidit dáid viidáset geavaheami dan láhkai ahte dat geain leat dát dieđut , </em><em type="italic">ođđahutkamat </em><em type="italic">ja </em><em type="italic">bargovásihusat </em><em type="italic">, galget miehtat ja leat mielde váikkuheamen dasa , ja vel ávžžuhit govttolaččat juogadit daid ovdamuniid mat čuvvot dakkár dieđuid, </em><em type="italic">hutkamiid </em><em type="italic">ja </em><em type="italic">bargovásihusaid </em><em type="italic">geavaheamis; </em></p>
<p><em type="italic">10 (c) suodjalit ja </em><em type="italic">movttiidahttit </em><em type="italic">virolaččat geavahit biologalaš resurssaid dakkár árbevirolaš kultuvrralaš vugiid vuođul , mat </em><em type="italic">sohpet seailluheami ja ceavzilis geavaheami eavttuide; </em></p>
<p><em type="italic">ON konvenšuvdna biologolaš eatnatgeardáivuođa birra ( CBD ) </em><em type="italic">artihkkala 8j ja 10 (c) </em></p>
<p><em type="italic">"Juohke šiehtadalli bealli galgá nu bures go lea vejolaš ja ulbmillaš: </em></p>
<p><em type="italic">8(j)vuhtiiválddidettiin iežas nationála lágaid , árvvus atnit , bisuhit ja doalahit daid álgoál bmot- ja báikegottiid dieđuid , ođđahutkagiid ja geavadiid mat ovddastit dakkár árbevirolaš eallinvugiid mat leat dehálaččt biologalaš šláddjiivuođa bisuheapmái ja ceavzilis geavaheapmái , ja ovddidit dáid viidáset geavaheami dan láhkai ahte dat geain leat dát dieđut , ođđahutkagat ja geavadat , galget miehtat ja leat mielde váik kuheamen dasa , ja vel ávžžuhit govttolaččat juogadit daid ovdamuniid mat čuvvot dakkár dieđuid , hutkagiid ja geavadiid geavaheamis; </em></p>
<p><em type="italic">10 (c) </em><em type="italic">suodjalit ja movtiidahttit virolaččat geavahit biologalaš resurssaid dakkár árbevirolaš kultuvrralaš vugiid vuođul , mat sohpet seailluheami ja ceavzilis geavaheami eavttuide; </em></p>
<p xml:lang="smj"><em type="italic">Luondduvalljodatláhka </em></p>
<p>Luondduvalljodatlágas nationála dásis leat heivehuvvon Biologalaš eatnatgeardáivuođa konvenšuvnna máŋga dehálaš prinsihpa. Luondduriggodatlága ulbmilparagráfas čuožžu ahte luondu galgá suodjaluvvot ceavzilis geavaheami ja suodjaleami bokte, maiddái sámi kultuvrra vuođđun. Dasto áiddostuvvu ahte eiseválddit galget deattuhit árbedieđuid mat sáhttet váikkuhit luonddueatnatgeardáivuođa ceavzilis geavaheami ja suodjaleami. Dasto galget doaibmabijut árvvoštallojuvvot sámi beroštumiid ektui.</p>
<p xml:lang="smj"><em type="italic">Luondduvalljodatláhka </em></p>
<p>§ 1. Lága ulbmilin lea ahte luondu dan biologalaš, eanadatlaš ja geologalaš eatnatgeardáivuođaiguin ja ekologalaš proseassaiguin váldojuvvo vuhtii ceavzilis geavaheami ja suodjaleami bokte, maiddái nu ahte dat addá vuođu olbmuid doibmii, kultuvrii, dearvvašvuhtii ja loaktimii, dál ja boahtteáiggis, ja maiddái sámi kultuvrra vuođđun.</p>
<p><em type="italic">§ 8--- Eiseválddit galget dasto deattuhit máhtu mii vuođđuduvvá sohkabuolvvaid vásihusaide luonddu geavaheami ja oktavuođa bokte, maiddái sámi geavahusa, ja mii sáhttá váikkuhit luondduvalljodaga ceavzilis geavaheami ja suodjaleami. </em></p>
<p><em type="italic">§ 14. Doaibmabijuid lága mielde galgá árvoštallat eará dehálaš servodatberoštusaid ektui. </em></p>
<p><em type="italic">Mearrádusaid lága mielde dahje dan olis mat gusket sámi beroštusaide njuolga, galgá dan rámma siskkobealde mii gusto ovttaskas mearrádussii deattuhuvvot sámi kultuvrra luondduvuođđosa vuhtii váldin. </em></p>
<p><em type="italic">Suddjenláhkaásahusat ja gonagaslaš resolušuvdna </em></p>
<p>Suodjalanguovllut ásahuvvojit Luonddugirjáivuođalága §§ 33-51 mielde. Juohke suodjalanguovllu várás, sihke álbmotlašmehciid, luonddusuodjalanguovlluid ja luonddureserváhtaid várás mearriduvvo sierra láhkaásahus ja guovllut hálddašuvvojit suodjalanláhkaásahusa vuođul. Suodjalanláhkaásahusas boahtá earret eará ovdan maiddái makkár luonddu- ja kulturárvvut galget suodjaluvvot, suodjalanguovllu rájit, guoskevaš opmodagat ja mearrádusat guovllu geavaheami birra.</p>
<p>Sámi geavahusa bisuheapmái suodjalanguovlluin lea earret eará Luondduvalljodatlága § 34 dehálaš. Das nannejuvvo earret eará <span type="quote">"Suddjenláhkaásahus ii galgga caggat ceavzilis geavaheami bisuheami guovllu suodjalanulbmila vuođul"</span>.</p>
<p>Buot guoskevaš beliin lea vuoigatvuohta leat mielde váikkuheame suodjalanplánaproseassain. Suddjenláhkaásahusa ráhkadeami oktavuođas konsultere Sámediggi ovddasvástideaddji eiseválddiiguin. Suodjalanláhkaásahusaid mearrida Gonagas stáhtaráđis luonddugirjáivuođalága mielde.</p>
<p xml:lang="nob"><em type="italic">Konsulterenriekti </em></p>
<p>ILO-konvenšuvdna nr. 169 álgoálbmogiid ja čearddalaš álbmogiid hárrái iešmearrideaddji riikkain čuožžu konsultašuvnnaid ja eanavuoigatvuođaid birra. Vuoigatvuohta eatnamiidda ja čáziide lea dehálaš oassi eamiálbmoga vuoigatvuođain. Álgoálbmogat leat sihke sosiálalaččat, kultuvrralaččat, vuoiŋŋalaččat ja politihkalaččat čadnojuvvon eatnamiidda, guovlluide ja resurssaide. Dat go Norga geassemánu 20.b. 1990 lea dohkkehan konvenšuvnna lea maiddái vuođđun sámiid searvamii suodjalanguovlluid hálddašeamis.</p>
<p><em type="italic">ILO-konvenšuvdna nr. 169 álgoálbmogiid ja čearddalaš álbmogiid hárrái iešmearrideaddji riikkain, artihkal 15 nr.1 </em></p>
<p xml:lang="koi"><em type="italic"><span type="quote">« Dáid álbmogiid vuoigatvuođaid iežaset eatnamiid luondduriggodagaide galgá earenoamážit sihkkarastit . Dáidda vuoigatvuođaide gullá dáid álbmogiid vuoigatvuohta leat mielde geavaheamen , stivremin ja seailluheamen dáid luondduriggodagaid . »</span> </em></p>
<p>Oasálastin luondduriggodagaid geavaheamis, hálddašeamis ja suodjaleamis nu go ILO 169 čujuha leat konsultašuvnnat. Sámelága 4.kapihttala rievdadeamit bohte fápmui suoidnemánu 1.b. 2021 mat nannejedje eiseválddiid konsulterengeatnegasvuođa sámi beroštumiid (§ 4-4) ovddasteddjiiguin. Álbmotmeahcce- ja suodjalanguovlostivrrat doaimmahit válddálašvuođa Norgga stáda namas. Danne sáhttá álbmotmeahcce- ja suodjalanguovlostivrrain konsulterengeatnegasvuohta sámi beroštumi ovddasteaddjiguin.</p>
<p>Danne go leat sápmelaččat álbmotmeahcce- ja suodjalanguovllostivrrain de ii leat Sámedikki mielas ulbmilaš konsulteret stivrraiguin. Sámediggi konsultere Dálkkádat- ja birasgáhttendepartemeanttain ja Birasdirektoráhtain áššiin mat gusket suodjalanguvlui.</p>
<p>Konsulterengeatnegasvuohta maid gusto sámi vuoigatvuođalaččaide mat hálddahuslaččat leat min ránnjáriikkaid vuolábealde, ja mat dološ áiggi geavaheami rájes doaimmahit doaimmaideaset Norggas. Dákkár konsulterengeatnegasvuohta čuovvu ILO 169, erenoamážit artihkal 6, ONa eamiálbmotjulggaštus artihkal 19 ja internationála konvenšuvdna siviila ja politihkkálaš vuoigatvuođat artihkal 27.</p>
<p>Sámedikkis lea šiehtadus birasgáhttendepartemeanttain 2007 rájes dan birra movt suodjalanplánaproseassa galgá dáhpáhuvvat sámi guovlluin. Šiehtadusas leat earret eará njuolggadusat bargolávdegotti ásaheamis mas sámi ovddastus galgá leat mielde. Dát sihkkarastá ahte guoskevaš sámi vuoigatvuođaoamasteaddjit ja sámi beroštusat maidda njuolga guoská konsulterejuvvot njuolga suodjalanprosessii searvama bokte. Sámediggi oaidná suodjalanplánabarggu šiehtadusa ja bargovugiid ain gustojeaddjin, muhto ferte dulkojuvvot Sámelága rievdadusaid vuođul.</p>
<p type="title">Suodjalanguovlluid báikkálaš hálddašeami ortnet</p>
<p>Álbmotmehciid ja stuorát suodjalanguovlluid báikkálaš hálddašanortnet váldojuvvui atnui 2010:s. Ođđa hálddašanortnet dávista ILO-169 álgoálbmogiid hárrái, artihkkalii 15 nr 1, mii geatnegahttá stáhta sihkkarastit sámi searvama luondduresurssaid geavaheapmái, hálddašeapmái ja suodjaleapmái sámi guovlluin.</p>
<p>Suodjalanguovlostivrrat válljejuvvojit suohkanstivrrain, fylkkadikkis ja Sámedikkis. Man muddui sápmelaččat galget leat ovddastuvvon, mearriduvvo das man olu dadjamuš guovllus lea sámi kultuvrii ja ealáhusdoaimmaheapmái. Dálkkádat- ja birasdepartemeanta ja Sámediggi konsulterejit juohke ovttaskas álbmotmeahccestivrra čoahkkádusas ja sámi ovddastusas.</p>
<p>Sámediggi lea nammadan 42 lahtu dan 21 álbmotmeahcce- ja suodjalanguovlostivrii miehtá riikka.</p>
<p><em type="italic">Oas </em><em type="italic">ehasovttastuvvon </em><em type="italic">stivrraid birra </em></p>
<p>2017:s biddjui johtui geahččaleapmi mas oasehasovttastuvvon stivravuogádat mas iešguđetlágan berošteaddjit leat mielde suodjalanguovlostivrrain, galgá mielddisbuktit eanet dohkkeheami suddjemis báikkálaččat. Árbevirolaš sámi guovlluin guoská dát geahččalanortnet Trollheimen suodjalanguovlostivrii ja Skarvan, Roltdalen ja Sylan álbmotmeahccestivrii.</p>
<p>Sámediggi lea konsultašuvnnain Birasdirektoráhtain ipmirdan ahte stivračoahkkádusa rievdadeapmi ii galgga caggat gorálaš sámi ovddasteami stivrras. Trollheimen suodjalanguovlostivrras leat sihke eanaeaiggádat, meahcástanberošteaddjit ja boazodoallu ožžon viiddiduvvon ovddasteami stivrras, lassin suohkaniid, fylkka ja Sámedikki ovddasteddjiide. Skarvan, Roltdalen ja Sylan álbmotmeahccestivrras leat maiddái eanaeaiggádat ovddastuvvon lassin suohkaniidda, fylkii ja Sámediggái.</p>
<p><em type="italic">Hálddašanplána </em></p>
<p>Sierra stivrraid ja báikkálaš suodjalanguovlluid hálddašeddjiid deaŧalaš bargun lea ráhkadit dahje ođasmahttit suodjalanguovlluid hálddašanplánaid.</p>
<p>Hálddašanplána lea suodjalanguovllu beaivválaš hálddašangaskaoapmi. Hálddašanplána bokte gozihuvvojit suodjalanárvvut, sihke billistemiid vuostá, ja láhččojuvvojit doaimmat maiguin ovdánahttit suodjalanárvvuid. Hálddašanplána addá ovttagaslaš ja einnostanvejolaš rámmaid suodjalanguovllu hálddašeapmái hálddašangeavahusa ja áššemeannudeami čielga njuolggadusaid bokte.</p>
<p>Sámi ovddasteapmi ráddje Sámedikki dárbbu leat njuolga mielde hálddašanplánaid hábmemis. Sámediggi oažžu hálddašanplánaid gulaskuddamii ja árvvoštallá konsulterendárbbu Birasdirektoráhtain jus oaidná ahte lea dárbu dan sivas go leat dilit čuožžilan hálddašanplánabarggus maidda sámi stivraáirasat eai sáhte guorrasit.</p>
<p xml:lang="smj"><em type="italic">Galledanstrategiija </em></p>
<p>Galledanstrategiijat ásahuvvo reaidun nationála mearkagálvostrategiija sajusteamis suodjalanguovlluide Norggas. Galledanhálddašeami ulbmil lea heivehit ja stivret suodjalanguovllu geavaheami nu ahte ipmárdus suodjaleapmái lassána ja suodjalanárvu vuhtiiváldojuvvo, seammás go gallededdjiid vásáhus šaddá buoremus lági mielde ja vai báikkálaš árvoháhkan šattašii buoremus lági mielde.</p>
<p>Álbmotmeahcce- ja suodjalanguovlostivrraid bargun lea ge hábmet ja mearridit galledanstrategiijaid. Dan sáhttá dahkat seammás go hábme dahje revidere hálddašanplána dahje lassin dáidda proseassaide. Galledanstrategiijaid hábmemis sáhttá váikkuhus sámiid geavaheapmái suodjalanguovlluin.</p>
<p><em type="italic">Fágalaš ráđđeaddi lávdegoddi </em></p>
<p>Álbmotmeahcce- ja suodjalanguovlostivrrat galget nammadit fágalaš ráđđeaddi lávdegotti. Lávdegottis galget leat ovddasteaddjit iešguđetlágan báikkálaš berošteddjiide maidda suodjaleapmi čuohcá. Álbmotmeahcce- ja suodjalanguovlostivrrain berre unnimusat oktii jagis leat čoahkkin fágalaš ráđđeaddi lávdegottiin.</p>
<p>Fágalaš ráđđeaddi lávdegoddi sáhttá addit ávkkálaš dieđuid, ráđiid ja cealkámušaid stivrra bargui, ja lea dehálaš orgána dasa ahte sihkkarastit ahte stivra lea ožžon buriid dieđuid das mii dáhpáhuvvá álbmotmeahcis ja dan birrasis. Sámi vuoigatvuođaeaiggádat, báikkálaš sámi kultur- ja máhttoorganisašuvnnat ja ealáhusorganisašuvnnat sáhttet leat dakkárat maid lea heivvolaš bovdet fágalaš ráđđeaddi lávdegoddái.</p>
<p><em type="italic">Ávkkálaš gáldut eanet dieđuide </em></p>
<p>Sámedikki neahttasiiddus gávnnat dieđuid Sámedikki politihkalaš doaimmaid birra.</p>
<p xml:lang="sma">www.saemiedigkie.no</p>
<p xml:lang="nno">www.samedigge.no</p>
<p xml:lang="nno">www.sametinget.no</p>
<p>Sámedikki areála- ja birasdieđáhus ja eará areála- ja biraspolitihkalaš barggut sáhttet leat ávkkálaččat suodjalanguovlostivrraid bargguid oktavuođas.  www.sametinget.no/areal-klima-og-miljo/</p>
<p>Dieđut du iežat ja eará álbmotmeahcce- ja suodjalanguovlostivrraid barggu birra gávnnat oktasaš portálas www.nasjonalparkstyre.no</p>
<p>Diehtojuohkin gallededdjiid várás álbmotmehciin ja suodjalanguovlluin leat čohkkejuvvon maiddái sámegielaide, ja daid gávnnat dáppe:  www.norgesnasjonalparker.no .</p>
<p>Buot suodjalanláhkaásahusat leat gávdnamis ja ohcanmuttus suodjalanguovllu namas dáppe:  www.lovdata.no  .</p>
<p>Oppalaš dieđuid birashálddašeami birra gávnnat Birasdirektoráhta ruovttusiidduin: www.miljodirektoratet.no</p>
<p>Dieđuid biologalaš valljodaga birra gávnnat dás: www.cbd.no</p>
<p>Sámediggi – Sametinget</p>
<p>Ávjovárgeaidnu 50</p>
<p>N-9730 Karasjok/Kárášjohka</p>
<p xml:lang="nno">Telefon + 47 78 47 40 00</p>
<p>samediggi@samediggi.no  www.samediggi.no</p>
<p xml:lang="sma">www.saemiedigkie.no</p>
<p xml:lang="nno">www.samedigge.no</p>
<p xml:lang="nno">www.sametinget.no</p>
</body></document>
