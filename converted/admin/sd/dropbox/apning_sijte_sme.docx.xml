<document xml:lang="sme" id="no_id"><header><title/><genre code="admin"/><author><unknown/></author><wordcount>266</wordcount><conversion_status type="standard"/><availability><license type="standard"/></availability><multilingual/><origFileName>Åpning Sijte sme.docx</origFileName><parallel_text xml:lang="nob" location="apning_sijte_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Saemien Sijte ođđa čájáhusa rahpan golggotmánu 23.b. 2022 </em></p>
<p>Sámediggepresideantta Silje Karine Muotka bokte</p>
<p>Gonagaslaš majestehta, ráhkis ustibat</p>
<p>Geassemánu čiežanuppelogát beaivve lei stuora beaivi midjiide, lullisápmái ja buot sámiide. Viimmat beasaimet rahpat ođđa, fiinna museavistti maid mii buohkat leat vuordán nu guhka. Lea fiinnis beassat oasálastit ođđa čájáhusa rahpamis dinguin ovttas.</p>
<p>Saemien Sijte lea ožžon buriid atnubiergasiid. Musea lea gearggus ollašuhttit dehálaš servodatovddasvástádusa lullisámi ja sámi kultuvrra, kulturárbbi, giela, historjjá ja guovddáš deaivvadanbáikin min dálááiggis.</p>
<p>Kulturárbi lea hirbmat dehálaš midjiide. Dat muitala midjiide min historjjá, ja veahkeha hábmet min identitehta ja gullevašvuođa. Lea guovddáš prinsihpa ahte sámit ja eará álgoálbmogat ieža galget fuolahit, dutkat ja gaskkustit iežaset kulturárbbi.</p>
<p>Viimmat beassá Saemien Sijte maid vuostáiváldit kulturárbebiergasiid. Guovvamánus bohte čuođiguhttalogi (160 )biergasa čatnon lullisámi kulturárbái Bååstede-prošeavtta bokte. De bođii maid viimmat Njaarke-Næjlan gievrie ruoktot fas Sápmái, maŋŋel measta golbmačuođi (300) jagi amas gieđaid siste. Dat leat kulturárdna mas lea erenoamáš menolaš mearkkašupmi, ja dat buktá ilu midjiide.</p>
<p>Min beakkán ovdavázzis Elsa Laula Renbergas lei rahčamuš organiseret sápmelaččaid. Dan dagai vai sápmelaččat leat gievrrabut iešguđetlágan hástalusaid vuostá mat čuožžilit. Elsa Laula Renberga bargu lea bistevaš luottaid dahkan, ja dávjá mii rahčat ain seamma ládje go ovdal. Mun sávan ja jáhkán son livččii rámis minguin dál.</p>
<p>Lei stuora beaivi go Albert Jåma gii lea Elsa Laula Renberga maŋisboahtti, bođii deike Saemien Sijtii addit dehálaš diŋggaid, guovddáš biergasat mat leat čatnon Elsa Laula Renberga eallimii ja doibmii. Illudan oaidnit daid.</p>
<p>Giella lea dehálaš ášši mainna rahčat dál. Min váibmogiella lea áitojuvvon. Erenoamážit máttasámegiella. Midjiide lea stuora bargun fievrridit dán oasi min kulturárbbis viidáset, nu ahte ain sáhttit addit dan boahttevaš buolvvaide.</p>
<p>Giitu!</p>
</body></document>
