<document xml:lang="sme" id="no_id"><header><title/><genre code="admin"/><author><unknown/></author><wordcount>192</wordcount><conversion_status type="standard"/><availability><license type="standard"/></availability><multilingual/><origFileName>Reinbeitearealer sme.docx</origFileName><parallel_text xml:lang="nob" location="reinbeitearealer_nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Boazoguohtunduovdagat Nordkalottfolket mielas galgá boazodoalloealáhusas geavahanriekti sin boazoguohtumiidda, muhto dalle ovttadássásaččat eará ealáhusain mat atnet meahci, nu go meahccedoalut, bivdin ja guolásteapmi, murjjiid ja urtasiid čoaggin, ja guohtumat omiide. Mii gullat duos dás ákkaid ahte boazodoallu lea massán olu areálaid bartahuksemii, industriijai ja eará sisabahkkemii. Olu guovlluin geavahuvvojit areálat boazoguohtumii sorjákeahttá eará doaimmain. Dán oaidnit čielgasit guovlluin nu go Riehpponávžžis Finnmárkkus ja Hámmárfeastta suohkanis, gos bohccot oidnojit beaivválaččat. Seammás cealká boazodoalloláhka § 19 ahte boazodoalus lea guohtonriekti eanadoalloareálain mat eai leat anus, ja nu eai šatta eatnamat eanandollui šat ávkin boahtteáiggis. Nu sáhttá boazodoallu atnigoahtit eatnamiid ja gittiid, mat eai geavahuvvo, ja boanddain geat dárbbašit eatnama, ii leat seamma vejolašvuohta. Dáinna lágiin leat dálonat ja eanadoallu massán olu eatnamiid boazodollui. Dát čatná areálaid ja eanas háviid eai beasa báikkálašolbmot dohko eaige beasa ovdánahttit areálaid jus boazodoalloealáhus ii mieđa dasa. Otná rámmaráhkkanusain lassánit nákkit ja ovttasbargu boazodoaluin ja eará meahccegeavaheddjiiguin šaddá váttis ja máŋgii ii oba doaimma ge. Nordkalottfolket bivdá Sámedikki initieret barggu kárten dihte guovlluid maid boazodoallu geavaha guohtumin, ođđa areálaid heaittihuvvon eanadoallodáluin mat geavahuvvogohtet boazoguohtumin, boazoguohtonareálaid mat unnot huksemiid geažil ja areálaid gos earáin lea guođohanvuoigatvuohta dahje eará vuoigatvuohta meahci geavahit.</p>
</body></document>
