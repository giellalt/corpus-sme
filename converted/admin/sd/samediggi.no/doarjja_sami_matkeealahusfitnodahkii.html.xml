<document xml:lang="sme" id="no_id"><header><title>Doarjja sámi mátkeealáhusfitnodahkii - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>151</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-sami-matkeealahusfitnodahkii.34279.aspx</origFileName><parallel_text xml:lang="nob" location="tilskudd_til_samisk_reiselivsbedrift.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja sámi mátkeealáhusfitnodahkii</p>
<p><em type="italic">Sámediggeráđđi lea juolludan 132 000 ruvnno doarjjan fitnodahkii Viddas Veidemann AS:i ásahit neahttasiiddu ja investeret reaidduid birrajagi mátkeealáhusdoaimmaide. Doarjja galgá leat veahkkin buoridit fálaldagaid gussiide, buoridit gávpejođu ja addit vejolašvuođa ollesáiggebargosajiide. </em></p>
<p>Sara Mariell Anti ja Jon Tomas Gaup eaiggádeaba ja jođiheaba Viddas Veidemann AS Guovdageainnus. Fitnodat lea mátkeealáhusfitnodat mii fállá birrajagi bivdinfálaldagaid. Fitnodat geahččala unnidit birasváikkuhusaid iežas doaimmain, dakko bokte ahte earret eará unnida nuoskkideami. Fitnodat deattuha ahte háliida buoridit kvalitehta vásáhusain ja lasihit gánnáhahttivuođa daid doaimmaid ektui maid fitnodat fállá, almmá ahte dárbbašit eambbo gussiid. Váldoulbmil lea lasihit dietnasa nu ahte fitnodat olaha ollesáiggebargosajiid. Fitnodahkii lea dehálaš oažžut iežaset márkanfievrriduvvot fitnodaga neahttasiidduin ja oažžut vejolašvuođaid investeret kvalitehtalaš rusttegiid idjadantuvrra fálaldagaid. – Mii leat ilus go sáhttit doarjut nanaguoddevaš mátkeealáhusaktevrraid Sámis nu ahte šaddet birrajagi bargosajit. Dán prošeavtta doarjumiin oažžu fitnodat buoridit dietnasa, ja boađusin das lea guhkit ja gánnáhahtti áigodat, nu lohká sámediggepresideanta Silje Karine Muotka (NSR).</p>
</body></document>
