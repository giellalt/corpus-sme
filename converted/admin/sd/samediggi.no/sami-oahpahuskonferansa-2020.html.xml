<document xml:lang="sme" id="no_id"><header><title>Sámi oahpahuskonferánsa 2020</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>194</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Lagideamit/Sami-oahpahuskonferansa-2020</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Sámi oahpahuskonferánsa 2020</p>
<p>Eamiálbmogiid pedagogalaš filosofiija mánáidgárddis, skuvllas ja alitoahpahusas</p>
<p>25. - 27 b. miessemánus 2020, Diehtosiida, Guovdageaidnu, Norga</p>
<p xml:lang="vep">25.5 - 09:00 27.5 - 15:00</p>
<p>Sámediggi ja Sámi allaskuvla lágidit gaskariikkalaš oahpahuskonferánsa Sámedikki SáMOS-prošeavtta (Sámi mánát ođđa searvelanjas) olis. Konferánssa ulbmilin lea beassat lonohallat eamiálbmogiid oahpahanvásáhusaid ja buktit oidnosii sámi mánáidgárddiid, skuvllaid ja alitoahpahusa ja maid internationála eamiálbmotoahpahusa vásáhusaid ja muitalusaid. Go iešguđet eamiálbmogat lonohallet vásáhusaideaset, de dat lea doarjjan ja vuođđun eamiálbmot-pedagogalaš filosofiijai, mainna pedagogat, oahpaheaddjit ja dutkit sáhttet ávkkástallat oahpahusas.</p>
<p>Konferánssa fáttát leat:</p>
<p>- Mánáid ja nuoraid árgabeaivi oahpahusas - Luondu oahppama vuolggasadjin - Eamiálbmogiid máhtuid ja gielaid nanosmahttin ja ealáskahttin - Eamiálbmogiid bajásgeassima ja oahpahusa dekoloniseren</p>
<p>Mii bovdet mánáidgárdebargiid, -oahpaheddjiid, ja -eaiggádiid, vuođđo- ja joatkkaskuvllaid ja alitoahpahusaid oahpaheddjiid ja jođiheddjiid sihke dutkiid ja studeanttaid juogadit iežaset dutkama ja oahpahusa. Konferánssas lea vejolaš ovdanbuktit dieđalaš oanehisčállosa (paper), logaldallamiid, čájehit filmmaid ja posteriid, dahje doallat bargobájiid.</p>
<p>Konferánsagielat leat sámegielat, eŋgelasgiella ja davviriikkaid gielat. Mii hásttuhit sámi logaldalliid buktit ovdan sáhkavuoruset sámegillii.</p>
<p>Sámi mánáidgárde- ja skuvllaoahpaheaddjit, geat dollet ovdánbuktima eai dárbbaš máksit konferánssa divvaga.</p>
<p>Ovdanbuktinevttohusa abstrávtta sisa addin ja dieđiheapmi konferánsii leat rabas čakčamánu 2019. Jus leat jearaldagat, váldde oktavuođa Ylva Jannok Nuttiin .</p>
</body></document>