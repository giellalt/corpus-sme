<document xml:lang="sme" id="no_id"><header><title/><genre code="admin"/><author><unknown/></author><wordcount>378</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Ealahusat/Boazodoallu</origFileName><parallel_text xml:lang="nob" location="reindrift.html"/><parallel_text xml:lang="sma" location="baaatsoe.html"/><parallel_text xml:lang="smj" location="boatsojaeladus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Boazodoallu / Ealáhusat / Sámediggi - Sametinget</p>
<p>Oza doarjaga</p>
<p type="title">Boazodoallu</p>
<p><em type="bold">Boazodoallu lea hui </em><em type="bold">mávssolaš sámi kultuvrii ja servodateallimii, ja das lea hui stuorra árvu giella-, kultur-, identitehta- ja ealáhusaktevran sámi guovlluin. Ealáhus lea Hedmárkku rájes Finnmárkui, rastá gielda-, fylka- ja riikarájáid Ruoŧas ja Norggas. </em></p>
<p>Ovddasvástideaddji politihkkár</p>
<p xml:lang="nob">Rådsmedlem</p>
<p>NSR</p>
<p xml:lang="nob">Nordre</p>
<p>Áigeguovdil</p>
<p>Bovdehus buktit árvalusaid boazodoallopolitihka ektui</p>
<p>Sámediggeráđđi lea hábmemin ođđa sámediggedieđáhusa boazodoalu birra.  Dieđá...</p>
<p>Loga eambbo</p>
<p>Boazodoalu boahtteáigi – Sámi čalmmiiguin</p>
<p>Sámediggeráđđi bovde álggahankonferánsii ođđa sámediggedieđáhusa oktavuođas ...</p>
<p>Loga eambbo</p>
<p>Čájet buot áššiid</p>
<p>Boazodoallu lea guovddáš sajis sámi kultuvrras, ja dat lea okta erenoamáš ealáhus kultuvrra ektui sámi ealáhusaid gaskkas. Sámedikki boazodoallopolitihka vuođđun lea boazodoalu vuoigatvuođaid suodjaleapmi. Mii deattuhit maiddái ahte boazodoallu lea deaŧalaš árbevirolaš bearašvuđot ealáhus. Oktavuođa geažil sámi kultuvrii leage boazodoallu áidnalunddot ealáhus. Okta deaŧaleamos mihttomearri Sámedikki boazodoallopolitihkas lea lávga bátti bisuheapmi ealáhusdoaimma ja kulturdoaimma gaskka.</p>
<p>Boazodoalu stuorámus hástalus lea areálaid vátnivuohta ja dat go servodaga beales ohpihii bahkkejit geavahit boazodoalu eatnamiid. Boazodoalus ferte leat areálavuođđu ceavzilvuođa ja ahtanuššama sihkkarastimii. Ráfáidahttojuvvon boraspiriid geažil gillá boazodoallu jahkásaččat ollu vahágiid. Muhtun guovlluin spedjet nu ollu ahte dat áitá boazodoalu ceavzima. Deaŧalaš lea ahte boraspirenállemihttu lea dássedeattus guovlluin gos leat bohccot, ja ahte boazodoallu oažžu buhtadusaid duohta vahágiid ovddas.</p>
<p><em type="bold">Sámediggi bargá sámi boazodoalu ceavzilvuođa nannemiin. Ceavzilis ealáhusa oažžut go: </em></p>
<list><p type="listitem">Nannet boazodoalu ealáhussan ja buoridit árvoháhkama ealáhusas</p>
<p type="listitem">Sihkkarastit boazodoalu riektevuođu</p>
<p type="listitem">Sihkkarastit boazodollui buriid ja einnostahtti rámmaeavttuid</p>
<p type="listitem">Sihkkarastit boazodoalu giella- ja kulturguoddin</p>
</list><p>Boazodoalloguovllut gos lea sámi boazodoallu, geavahit sullii 40 % Norgga eanaareálain, ja dat leat Finnmárkku rájes davvin Engerdal rádjai Hedmárkkus máddin. Sámi boazodoallu lea maiddái Trollheimenis mii vuođđuduvvá erenoamáš riektevuđđui. Duottarguovlluin Mátta-Norggas lea boazoservviin boazodoallu, láigošiehtadusaid vuođul.</p>
<p><em type="bold">Norggas leat guhtta boazodoalloguovllu: </em></p>
<list><p type="listitem">Finnmárku</p>
<p type="listitem">Romsa</p>
<p type="listitem">Norlánda</p>
<p type="listitem">Davvi-Trøndeláhka</p>
<p type="listitem">Mátta-Trøndeláhka ja Hedmárku</p>
<p type="listitem">Boazosearvvit</p>
</list><p>Sámedikkis ii leat formála ovddasvástádus boazodoalus Norggas. Boazodoalu nationála dásis hálddaša Eanadoallodirektoráhta, mii njuolga lea eanadoallo- ja biebm</p>
<p>Sámediggi nammada golbmasa čieža lahtus boazodoallostivrii. Sámediggi nammada guoktása guđa lahtus golmma davimus regionála boraspirelávdegoddái Finnmárku/Romsa, Norlánda ja Trøndeláhka. Sámediggi nammada ovtta viđa lahtus Hedmárkku boraspirelávdegoddái.</p>
<p><em type="bold">Vuoigatvuođat: </em></p>
<p>Boazodoalloláhka</p>
<p>Dán lága bokte suodjaluvvojit boazodoalu areálat sámi boazoguohtonguovllus, mat leat boazodoalu deaŧaleamos resursavuođđun. Sihke boazodoallorievtti oamasteddjiin, eará vuoigatvuođaoamasteddjiin ja eiseválddiin lea ovddasvástádus areálaid suodjaleamis.</p>
<list/><p xml:lang="nob"><span type="quote" xml:lang="nob">Den største utfordringen for reindrifta er knapphet på arealer og stadig press fra samfunnet om bruken av reindriftsarealene</span></p>
</body></document>