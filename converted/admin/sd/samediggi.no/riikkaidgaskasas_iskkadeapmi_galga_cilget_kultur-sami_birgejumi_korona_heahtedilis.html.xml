<document xml:lang="sme" id="no_id"><header><title>Riikkaidgaskasaš iskkadeapmi galgá čilget kultur-sámi birgejumi korona heahtedilis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>191</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/grenseoverskridende-undersokelse-skal-bidra-med-informasjon-om-hvordan-kultur-sapmi-klarer-seg-under-koronakrisen.7640.aspx?sprak=12</origFileName><parallel_text xml:lang="nob" location="grenseoverskridende_undersokelse_skal_bidra_med_informasjon_om_hvordan_kultur-sapmi_klarer_seg_under_koronakrisen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Riikkaidgaskasaš iskkadeapmi galgá čilget kultur-sámi birgejumi korona heahtedilis</p>
<p><em type="italic">Sámiráđđi, Sámediggi Norggas, Sámi dáiddárráđđi ja Sámi Internášunála filbmainstituhtta bovdejit dál sámi dáidda- ja kultursuorggi váldit oasi oktasaš iskkadeamis mii galgá čalmmustahttit kultur-sámi birgejumi korona heahtedilis. </em></p>
<p>– Nu go muđuid ge kultureallimii, de lea korona pandemiija garrasit čuohcan maiddái Kultur-Sápmái. Seammás vásihat ahte doaibmabijut mat galget veahkehit kultureallima dán dilis, eai leat doarvái bures heivehuvvon sámi kulturbargiide ja sámi kulturinstitušuvnnaide geat barget riikkarájáidrasttildeaddji suorggis, čilge kulturossodaga hoavda Sámiráđis, Christina Hætta.</p>
<p>Christina Hætta dadjá ahte sii dál ballet ahte dramáhtalaš servodatgidden, riikarájáid gidden ja korona heahtedoaimmat sáhttet bissovaččat goaridit suorggi.</p>
<p>– Mii eat dieđe man guhká pandemiija bistá, eat ge dieđe doarvái bures movt dat váikkuha Kultur-Sápmái. Lea dehálaš midjiide gulahallat ovttaskas kulturbargiiguin ja sámi kulturinstitušuvnnaiguin vai oažžut gelbbolašvuođa movt korona heahtedilli váikkuha sidjiide ja makkár kulturpolitihkalaš strategiijaid mii dan vuođul galgat láhččet.</p>
<p>Sámiráđđi, Sámediggi Norggas, Sámi dáiddárráđđi ja Sámi Internášunála filbmainstituhtta sávvet oallugat servet iskkadeapmái mii álggahuvvui odne ja bistá borgemánu 17 beaivái.</p>
<p>– Iskkadeapmi ádjána gaskal 5-10 minuhtta, ja mii sávvat oallugat váldet áiggi muitalit movt korona dilli váikkuha sidjiide, ja buktit evttohusaid doaibmabijuide mat sáhttet sin doarjjut hástaleaddji áiggis.</p>
<p>Kultur-Sápmi koronaiskkadeapmi</p>
</body></document>
