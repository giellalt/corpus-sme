<document xml:lang="sme" id="no_id"><header><title>Sámediggepresideantta reive ON álgoálbmotvuoigatvuođaid erenoamášraporterejeaddjái Fovsen-ášši birra - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>238</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/samediggepresideantta-reive-on-algoalbmotvuoigatvuodaid-erenoamasraporterejeaddjai-fovsen-assi-birra.24985.aspx</origFileName><parallel_text xml:lang="nob" location="sametingspresidentens_brev_til_fns_spesialrapportor_for_urfolks_rettigheter_om_fosen-saken.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggepresideantta reive ON álgoálbmotvuoigatvuođaid erenoamášraporterejeaddjái Fovsen-ášši birra</p>
<p><em type="italic">Sámediggepresideanta Silje Karine Muotka lea sádden reivve Francisco Calí Tzayii, gii lea   ON álgoálbmotvuoigatvuođaid erenoamášraporterejeaddji dan birra mii dáhpáhuvvá Fovsen Njaarke </em><em type="italic">-áššiin ja miellačájehemiid birra mat leat jođus. </em></p>
<p>– Erenoamášraporterejeaddji dovdá ášši ovdalaččas, ja mun háliidin sutnje muitalit ođđaseamos dieđuid das mii dáhpáhuvvá. Lean maid bivdán su árvvoštallat váldit oktavuođa norgga stáhtain juogo ovddidan dihte fuolastumis dan ektui ahte leat nu guhká ádjánan čuovvolit Alimusrievtti duomu, dahje ahte bivddášii eanet dieđuid, dadjá Muotka.</p>
<p>Sámediggepresideanta bivdá ON álgoálbmotvuoigatvuođaid erenoamášraporterejeaddji áŋgiruššat áššái, ja gulahallat norgga eiseválddiiguin. Muotka čállá reivves ahte norgga stáhta dakkaviđe ferte bissuhit olmmošvuoigatvuođarihkkuma mii dál dáhpáhuvvá, ja bidjat johtui buhtadeaddji doaibmabijuid njulgen dihte dili.</p>
<p>Sámediggepresideanta ovddida maid iežas fuolastumi sámi nuoraid ovddas, geat leat leamaš njunnošis maŋemus beaivvi akšuvnnain iešguđet departemeanttaid siste ja olggobealde Oslos:</p>
<p xml:lang="vep"><span type="quote" xml:lang="eng">"The protest has escalated during the last days and spread out to other buildings in the government quarter/square, like the Ministry of Finance. The protests are organized by the Norgga Sámiid Riikkasearvi Nuorat/Norwegian Sámi Association Youth and Nature and Youth, the largest environmentalist youth organization in Norway. The police have been involved several times to remove demonstrators from the buildings. No one has been physically injured so fare. However, I am worried about the situation for our youth involved in this dispute with state authorities"</span>.</p>
<p xml:lang="eng">Loga reivve maid sámediggepresideanta lea sádden erenoamášraporterejeaddjái (eŋgelasgillii): Letter to the Special Rapporteur on the rights of indigenous peoples 280223</p>
</body></document>
