<document xml:lang="sme" id="no_id"><header><title>PRD: Ođđa boazodoalloláhka dohkkehuvvon - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>177</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1815&amp;sprak=Samisk&amp;Print=1</origFileName><parallel_text xml:lang="nob" location="samediggi-article-1815.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRD: Ođđa boazodoalloláhka dohkkehuvvon - Sámediggi Sametinget</p>
<p type="title">PRD: Ođđa boazodoalloláhka dohkkehuvvon</p>
<p>Stuorradiggi mearridii duorastaga ođasmahttojuvvon boazodoallolága. Sámediggeráđđi oaivvilda ahte láhkarievdadus lea gustovaš lága buorideapmi, muhto lea beahttašuvvan go ILO-konvenšuvdna nr 169 ja evttohus bidjat 200 ealli vuođđovuoládussan eai leat heivehuvvon.</p>
<p>Gulahallamis ealáhuslávdegottiin lea Sámediggeráđđái leamaš deaŧalaš oažžut mearrádusa ahte boazodoalloláhka galgá gustot daiguin ráddjejumiiguin mat čuvvot ILO-konvenšuvnna, ja ahte vuođđovuoládussan galget leat 200 ealli vai suodjala daid siiddaid main leat unnánot bohccot boazologu geahpedeami oktavuođas. Dainna suodjaluvvošedje nuorat álggahanmuttus.</p>
<p>- Mun lea dattetge duhtavaš go Stuorradikki ealáhuslávdegoddi eaktuda ahte Sámi vuoigat¬vuođalávdegoddi 2 galgá eanet árvvoštallat guovddáš riektegažaldagaid. Čakčat gárvána Sámi vuoigatvuođalávdegotti evttohus, ja mun vuorddán ahte ráđđehus johtilit álggaha barggu ođđa ja ollislaš boazodoallolágain, dadjá Sámedikki presideanta Aili Keskitalo.</p>
<p>- Stuorradikki mearrádus addá buori vuolggasaji bargui áibbas ođđa ja ollislaš boazodoallo¬lágain. Mun áiggun deattuhit ahte lága ođasteamis fertet mii sihkkarastit dan ahte boazodoalu stivrenorgánain šaddet boazo¬sámit eanetlohkui, loahpaha Keskitalo.</p>
<p>Aili Keskitalo</p>
<p>Sámediggepresideanta</p>
<p>Aili Keskitalo</p>
<p>Telefuvdna</p>
<p>Mobila</p>
<p>78 47 40 00</p>
<p>971 29 305</p>
<p>Jarle Jonassen</p>
<p>Sámediggeráđđelahttu</p>
<p>Jarle Jonassen</p>
<p>Telefuvdna</p>
<p>Mobila</p>
<p>78 47 40 00</p>
<p>975 81 637</p>
</body></document>
