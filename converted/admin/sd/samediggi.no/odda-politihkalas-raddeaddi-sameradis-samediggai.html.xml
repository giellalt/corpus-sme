<document xml:lang="sme" id="no_id"><header><title>Ođđa politihkalaš ráđđeaddi - Sámeráđis Sámediggái</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>161</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/Odda-politihkalas-raddeaddi-Sameradis-Samediggai</origFileName><parallel_text xml:lang="nob" location="ny-politisk-raadgiver-fra-sameraadet-til-sametinget.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ođđa politihkalaš ráđđeaddi - Sámeráđis Sámediggái</p>
<p>Sámediggepresideanta Aili Keskitalo lea ikte nammadan skánitlačča Lásse-Ivvár Erkke/Eirik Larsen Sámediggeráđi politihkalaš ráđđeaddin.</p>
<p>Lásse-Ivvár Erke bargá odne Sámeráđis olmmošvuoigatvuođaid ossodaga jođiheaddjin. Son lea nammaduvvon Sámediggeráđi ráđđeaddin 2017-2021 áigodahkii.</p>
<p>Lásse-Ivvár Erke lea jurista, ja sus lea master riektediehtagis UiT Norgga árktalaš universitehtas. Son lea bargan guhtta jagi Gielda- ja ođasmahttindepartemeantas, Sámi ja minoritehtapolitihkalaš ossodagas (2011-2016).</p>
<p>– Lean hui giitevaš luohttámuša ovddas ja illudan bargagoahtit Sámedikki samepolitihkain, maŋŋel go lean máŋga jagi bargan eará bargguid, lohká Lásse-Ivvár Erke.</p>
<p>Sámediggepresideanta Aili Keskitalo illuda maid bargagoahtit ovttas ođđa politihkalaš ráđđeaddiin.</p>
<p>– Lásse-Ivvár Erke lea čeahppi ja sus lea nanu fágalaš duogáš ja viiddis hárjáneapmi. Son boahtá nannet min politihkalaš barggu vuoigatvuohtaprofiilla, lohká Keskitalo.</p>
<p>Lásse-Ivvár Erke álgá bargui ođđajagimánu 1. beaivvi, ja galgá bargat Guovdageainnus.</p>
<p><em type="italic">Jearahallamiid oktavuođas sáhttá Lásse-Ivvár Erkke oažžut ságaide mobiilas: 970 80 217 </em></p>
<p>Sámediggepresideanta Aili Keskitalo lea čakčat nammadan Guovddášbellodaga Anne Toril Eriksen Balto (40) ođđa politihkalaš ráđđeaddin . Maiddái Balto áigu virgái álgit dakka maŋŋá ođđajagi.</p>
</body></document>
