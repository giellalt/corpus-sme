<document xml:lang="sme" id="no_id"><header><title>Heahtediehtobálvalus konsulterejuvvo odne - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>169</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3170&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3170.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Heahtediehtobálvalus konsulterejuvvo odne - Sámediggi Sametinget</p>
<p type="title">Heahtediehtobálvalus konsulterejuvvo odne</p>
<p>Heahtediehtu ja dieđiheapmi sámi geavaheddjiide ii doaimma dohkálaččat odne. Dát guoská buot heahtediehtotelefovnnaide (110, 112, 113). Sámedikkis lea beroštupmi dasa ahte gávdno našuvnnalaš gearggusvuohta mii maid váldá vuhtii sámiid dárbbuid ja vuoigatvuođaid. Odne galgá Sámediggi konsulteret Justiisa- ja politiijadepartemeanttain heahtediehtobálvalusa birra.</p>
<p>Govva lea illustrašuvdnan ja lea govvejuvvon hárjehusas  ©Roger Hætta</p>
<p>- Sámediggi lea ožžon ollu dieđuid dan birra ahte dát sáhttá mielddisbuktit dramáhtalaš váikkuhusaid ovttaskas olbmui, lohká Sámediggeráđđi Jørn Are Gaski. Ja lasiha; - vásáhusat čájehit ahte heađis lea dehálaš geavahit iežas eatnigiela. Go dákkár gelbbolašvuohta ii gávdno heahtetelefovnnas, de sáhttá dát mielddisbuktit eahpečielgasa ja váilevaš gulahallama, mii fas sáhttá mielddisbuktit duođalaš váikkuhusa.</p>
<p><em type="italic">Ii doarvái dušše sámegielat dulkabálvalusain </em></p>
<p>Sámegielat dulkabálvalus heahtediehtotelefovnnas ii leat vásihusaid vuođul buorre čoavddus. Dehálaš áigi manná dasa ahte olahit dulkka, ja lea bahá várra ahte ii sáhte addit dárbbašlaš veahki rievttes áigái. Lea maid dehálaš ahte bargi heahtetelefovnnas dovdá sámi báikenamaid ja diehtá gos dat leat. Lea dan sivas dehálaš ahte álo lea sámegielat bargi heahtetelefovnnas.</p>
</body></document>
