<document xml:lang="sme" id="no_id"><header><title>Bibliotekára - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>395</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/bibliotekar.19968.aspx?sprak=12</origFileName><parallel_text xml:lang="nob" location="bibliotekar.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bibliotekára</p>
<p><em type="italic">Sámedikki ealáhus- , kultur- ja dearvvašvuođaossodagas lea rabas virgi bibliotekáran Sámedikki girjerádjosis. Álgin farggamusat. Bargosadjin šaddá Sámediggi Kárášjogas. </em></p>
<p><em type="italic">Ohcanáigemearri: 23.04.22. </em></p>
<p type="title">Barggut</p>
<p>Mii ohcat erenoamášbibliotekára geas lea beroštupmi bargat erenoamáščoakkálmasain mas sámi girjjálašvuohta ja eará ávdnasat sámi gielaide ja sámi diliid birra vaikke makkár gillii. Sámedikki girjerádju lea oassi BIBSYS-konsortias, ovttasbargu oktasaš bása birra gos leat biográfalaš poasttat.</p>
<p>Guovddáš ovddasvástádussuorggit ja doaimmat leat muđui:</p>
<list><p type="listitem">Katalogiseren ja klassifiseren</p>
<p type="listitem">Čoakkálmasaid ovdánahttin</p>
<p type="listitem">Gussiide jurddašuvvon doaimmat</p>
<p type="listitem">Váikkuhit ovdánahttinbargui</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Unnimusat bachelorgráda bibliotehka ja diehtojuohkindiehtagis dahje sullasaš. Mávssolaš girjerájusfágalaš bargohárjáneapmi árvvoštallojuvvo maiddái. Gelbbolašvuohta sámi girjjálašvuođa birra deattuhuvvo.</p>
<p>Kandidáhtat geat ollašuhttet máhttogáibádusa guoskevaš virgái ja hálddašit sámegiela, vuoruhuvvojit ovdalii go sii geat eai hálddaš sámegiela. Eavttohasat geat eai hálddaš sámegiela, leat geatnegahtton čađahit SÁÁL 1 ja 2 eksámena guokte jagi sisa maŋŋel virgádeami. Dát vástida jahkebealovttadahkii, maid bargoaddi máksá.</p>
<p>Dákkár persovnnalaš iešvuođat deattuhuvvojit:</p>
<list><p type="listitem">Návccat bargat iešheanalaččat</p>
<p type="listitem">Struktuvrralaš</p>
<p type="listitem">Buorit ovttasbargonávccat</p>
<p type="listitem">Buorre njálmmálaš ja čálalaš ovdanbuktinnákca</p>
<p type="listitem">Geabbil ja smáđáhkes</p>
</list><p>Árvvoštaladettiin geas lea buoremus gelbbolašvuohta, deattuhit oahpu, bargohárjáneami, persovnnalaš dohkálašvuođa ja motivašuvnna virgái.</p>
<p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1410 bibliotekára dahje 1515 erenoamášbibliotekára, vuolgá ohcci bargohárjáneamis ja gelbbolašvuođas.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa.</p>
<p type="listitem">Máškidis bargoáigi ja buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title">Ohcan</p>
<p>Ohcan sáddejuvvo elektruvnnalaččat liŋkka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrrain Magne Svineng Tel. +47 78 47 41 57 dahje e-poasta magne.svineng@samediggi.no</p>
<p type="listitem">Fágajođiheddjiin Liv Inger Lindi Tel. +47 78 47 40 57 dahje e-poasta liv.inger.lindi@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Cuoŋománu 23. b. 2022</p>
</body></document>
