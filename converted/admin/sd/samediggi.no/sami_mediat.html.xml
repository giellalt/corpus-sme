<document xml:lang="sme" id="no_id"><header><title>Sámi mediat - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>131</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/samisk-litteratur-og-medier/samiske-medier/?sprak=12</origFileName><parallel_text xml:lang="nob" location="samiske_medier.html"/><parallel_text xml:lang="sma" location="saemien_medijh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi mediat</p>
<p><em type="italic">Mediat leat dehálaččat servodagas ja servodatdigaštallamis. Sámediggái lea dehálaš veahkkin hukset ja nannet sámi mediaid. Lea maiddái dehálaš ahte sámegiella, sámi dáidda ja kultuvra oainnusmahttojit iešguđetge mediain ja geavahanvuogádagain, ja ahte das lea buorre kvalitehta. </em></p>
<p>Dán áiggis go mediahivvodat váldá stuorát ja stuorát saji, de lea earenoamáš dehálaš ahte sámi mediat servet servodatáŋgiruššamis. Giellaseailluhan- ja giellaovddidanperspektiivvas lea sámi mediain maiddái earenoamáš vejolašvuohta oainnusmahttit sámegielaid, sihke čálalaš media bokte, áibmomediaid bokte ja interneahta ođđa vejolašvuođaid geavaheami bokte.</p>
<p>Sámediggi juolluda njuolggodoarjaga gávcci iešguđetge publikašuvdnii ja mediaaktevrii. Dat leat iešguđetge ládje ja iešguđetge geavahanvuogádaga bokte mielde ovddideame sámegiela, sámi dáidaga ja kultuvrra iešguđetlágán olahusjoavkkuide ja ahkejoavkkuide.</p>
<p>Njuolggodoarjja publikašuvnnaide ja eará mediaide galgá oččodit arenaid gos sámegielas, sámi kultuvrras ja servodateallimis lea bealátkeahtes jietna, ja leat identiehtahábmejeaddjit.</p>
<p>Sámediggeráđi čielggadeapmi sámi mediaid birra ​​​​​​​</p>
</body></document>
