<document xml:lang="sme" id="no_id"><header><title/><genre code="admin"/><author><unknown/></author><wordcount>234</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Oahpahus/Vuoddoskuvla-ja-JS/Gaibida-ahte-lullisami-ohppiid-cielggaduvvo</origFileName><parallel_text xml:lang="nob" location="krever-klarhet-for-soersamiske-elever.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Gáibida ahte lullisámi ohppiid čielggaduvvo / Vuođđoskuvla ja JS / Oahpahus / Sámediggi - Sametinget</p>
<p type="title">Gáibida ahte lullisámi ohppiid čielggaduvvo</p>
<p>17. Juovlamánnu 2015</p>
<p>Gaskavahku juovlamánu 16.b. válljii Stuorradiggi Gaske-Nøørjen Saemienskovle konsulterekeahttá Sámedikkiin ášši birra. Sámediggeráđi Silje Karine Muotka mielas dat lei lossa beaivi sámi oahpahushistorjjás.</p>
<p>- Dát lei hui lossat skuvlla ohppiide ja bargiide, ja maiddá lullisámi guvlui gos lea leat galle sámi ásahusa oidnosis. Mu mielas dát lea maid čielga ovdamearkan dasa mo máhttoministtar Torbjørn Røe Isaksen dihtomielalaččat vállje badjelgeahččat konsultašuvdnašiehtadusa gaskal stáhta eiseválddiid ja Sámedikki, dadjá sámediggeráđđi Silje Karine Muotka.</p>
<p><em type="bold">- Mu oainnu mielde dát ášši lea mielde doadjimin luohttámuša gaskal Sámedikki sámi álbmoga álbmotválljen orgána ja Máhttodepartemeantta. Konsultašuvdnašiehtadus lea gaskaoapmi dasa ahte gávdnat čovdosiid buriin dáhtuin gaskal Sámedikki sámi álbmoga ovddasteaddji orgánan ja stáhta, in ge mu ádde manne dát gaskaoapmi ii geavahuvvon dán áššis. Dát lea konsultašuvdnašiehtadusa čielga rihkkun, dadjá Muotka. </em></p>
<p>Dál gáibida Sámediggi ahte skuvlla oahppit ja oapmahaččat ožžot čielga dieđu das makkár oahppofálaldaga sii ožžot ovddasguvlui.</p>
<p><em type="bold">- Ohppiin lea vuoigatvuohta oažžut oahpaheami lullisámegielas oahpahuslága vuođul. Sii ánssášit oažžut čielga dieđu das ahte nu galgá jotkojuvvot, ja dieđu ođđa fálaldaga birra. Sámediggi vuordá ahte oahpahusfálaldagas lea seamma kvalitehta go dál ja ahte galget leat seamma ollu giellačoahkkaneamit go dálá fálaldagas, dadjá Muotka </em></p>
<p>- Dát ášši han ferte leat leamaš digaštallojuvvon Máhttodepartemeanttas dán jagi njukčamánu bušeahttakonferánssa rájes, nu ahte ii ávkkut dadjat ahte eai leat plánat boahtteáiggi várás, loahpaha Muotka.</p>
</body></document>