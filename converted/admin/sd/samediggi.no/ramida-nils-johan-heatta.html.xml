<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>136</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Kultureallin/Mediaid/Ramida-Nils-Johan-Heatta</origFileName>
    <parallel_text xml:lang="nob" location="gir-ros-til-nils-johan-heatta.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Rámida Nils Johan Heatta / Mediaid / Kultureallin / Sámediggi - Sametinget</p>
    <p type="title">Rámida Nils Johan Heatta</p>
    <p>24. Cuoŋumánnu 2015</p>
    <p>NRK Sámi hoavda Nils Johan Heatta lea dahkan erenomáš buori barggu hukset NRK Sámi nana ja dehálaš mediaásahussan sápmelaččaide, lohká sámediggeráđđelahttu Henrik Olsen, maŋŋilgo Heatta otne celkkii ahte heaitá hoavdan.</p>
    <p>NRK Sámi hoavda Nils Johan Heatta heaitá hoavdan NRK Sámis. Heatta lea leamaš hoavda 1985 rájes.</p>
    <p>Sámediggeráđđelahttu Henrik Olsen lohká NRK Sápmi lea Nils Johan Heatta áiggis nannen iežas sajádaga sámi álbmoga guovdu, ja lea dat deháleamos media gáskkustit sámi áššiid.</p>
    <p>
      <em type="bold">-NRK Sápmi lea okta daid deháleamos ásahusain ovddidit sámegiela, kultuvrra ja demokratiija. Nils Johan Heatta lea leamaš višuneara, duostil ja ovdavážži ovddidit sámi mediafálaldaga boahtte áigái, lohká Olsen. </em>
    </p>
    <p>
      <em type="bold">-Sámediggi sávvá sutnje ollu lihku viidásat, loahpaha Olsen </em>
    </p>
    <p>
      <em type="bold">Eanet dieđut: Henrik Olsen, 907 75 219 </em>
    </p>
    <p>
      <em type="bold">Loga eambbo: http://www.nrk.no/sapmi/nils-johan-heatta-slutter-som-sjef-1.12327742 </em>
    </p>
  </body>
</document>
