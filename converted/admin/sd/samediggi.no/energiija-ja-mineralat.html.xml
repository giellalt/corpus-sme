<document xml:lang="sme" id="no_id"><header><title/><genre code="admin"/><author><unknown/></author><wordcount>223</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Biras-areala-ja-kultursuodjaleapmi/Energiija-ja-mineralat</origFileName><parallel_text xml:lang="nob" location="energi-og-mineraler.html"/><parallel_text xml:lang="sma" location="energije-jih-mineraalh.html"/><parallel_text xml:lang="smj" location="energija-ja-minerala.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Energiija ja minerálat / Biras, areála ja kultursuodjaleapmi / Sámediggi - Sametinget</p>
<p type="title">Energiija ja minerálat</p>
<p>Sámediggi ii leat hálddašaneiseváldi go lea sáhka mearrideames konsešuvnnaid energiijahuksemiidda ja mineráladoaimmaide. Lágat mat dákkár doaimmaid regulerejit leat čázádatmuddenláhka, energiijaláhka, čáhceresursaláhka ja minerálaláhka. Dáid lágaid hálddašaneiseválddit leat Norgga čázádat- ja energiijadirektoráhtta ja Minerálahálddašandirektoráhtta. Dát lágat leat dehálačča danin go dat muddejit doaimmaid main sáhttá leat stuora váikkuhus sámi kultuvrra luondduvuđđui.</p>
<p>Ovddasvástideaddji politihkkár</p>
<p xml:lang="nob">Rådsmedlem</p>
<p>NSR</p>
<p xml:lang="nob">Nordre</p>
<p>Áigeguovdil</p>
<p>Sámediggeráđđi ii hálit Nussirii doaimma</p>
<p>Sámediggeráđđi lea dál ovddidan ášši Sámedikki dievasčoahkkimii, dainna ávžž...</p>
<p>Loga eambbo</p>
<p>Sámediggi váidá Nussira luoitinlobi</p>
<p>Sámediggi lea váidán Birasgáhttendirektoráhta mearrádusa mii addá Nussir ASA...</p>
<p>Loga eambbo</p>
<p>Čájet buot áššiid</p>
<p><em type="bold">Sámediggi bargá lea dál: </em></p>
<list><p type="listitem">Bargamiin Sámedikki energiijastrategiijain</p>
<p type="listitem">Searvan Finnmárkku fylkka bieggafámu fylkkaoasseplánabargui</p>
<p type="listitem">Čađaha gulaskuddamiid ja ráđđádallamiid smávvafápmorusttegiid ja bieggafápmohuksemiid birra</p>
<p type="listitem">Gulaskuddamin ja ráđđádallamiin fápmojođđasa huksema birra</p>
<p type="listitem">Doaibmalobi ohcama ráđđádallamiin ruvkedoaimma ektui Fálesnuori suohkanis</p>
<p type="listitem">Čuovvoleames šiehtadusa ruvkedoaimma iskkadanbargguid birra Guovdageainnu suohkanis</p>
<p type="listitem">Golli ja veaikegávdnostumiid šiehtadusain Kárášjogas gielddas</p>
<p type="listitem">Searvan Finnmárkku minerálaforumii</p>
</list><p><em type="bold">Sámedikki ovddasvástádus </em>Sámediggi ii leat hálddašaneiseváldi čázádatmuddenlága, energiijalága, čáhceresursalága ja minerálalága mielde. Dáid lágaid mielde eai dattetge sáhte mearridit almmá ráđđádallamiid haga Sámedikkiin. Minerálaáššiin čađaha iežas Sámedikki proseassat njuolga minerálaaktevrraiguin ja vuordá ahte čađahuvvojit šiehtadallamat ovdal go ohcet doaibmalobi. </p>
<p><em type="bold">Du váikkuhanvejolašvuohta </em>Sámi vuoigatvuođalaččaid ja báikegottiid beroštumit ja vuoigatvuođat lea dehálaš vuhtiiváldit mearridanproseassas. Sámediggi bargá danin dan badjelii ahte čađahuvvojit duohta ráđđádallamat singuin, ja ahte sii bovdejuvvojit vejolaš šiehtadallamiidda huksenfitnodagaiguin. </p>
<list/></body></document>
