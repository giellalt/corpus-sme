<document xml:lang="sme" id="no_id"><header><title>Soahpan ođđa ealáhusšiehtadusa duojis jahkái 2021 - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>220</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/enige-om-ny-naringsavtale-for-duodji-2021.8627.aspx?sprak=12</origFileName><parallel_text xml:lang="nob" location="enige_om_ny_naeringsavtale_for_duodji_2021.html"/><parallel_text xml:lang="sma" location="siemes_duedtien_orre_jielemelatjkoen_2021_bijre_.html"/><parallel_text xml:lang="smj" location="sjiehtadam_ada_duodje_2021_aeladussjiehtadusav.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Soahpan ođđa ealáhusšiehtadusa duojis jahkái 2021</p>
<p><em type="italic">Sámediggi ja šiehtadusbealit Sámiid Duodji ja Duojáriid Ealáhussearvi leat soahpan ođđa ealáhusšiehtadusa duodjái 2021. Boahtte jagi rámman lea biddjojuvvon 7,35 miljon ru. Sámediggeráđđi Hans Ole Eira (Gb) lea duhtavaš go sohppojuvvui ođđa šiehtadus. </em></p>
<p>Hans Ole Eira    Kenneth Hætta     – Sámediggeráđđái lea leamaš deaŧalaš vuoruhit sierra doaibmabijuid mat leat mielde buhttemin dietnasa massima koronadili geažil, dadjá ovddasvástideaddji sámediggeráđđi Hans Ole Eira.</p>
<p>Koronadili geažil leat fitnodagat ja ealáhuseallin massán dietnasa, seamma guoská duodjeealáhussii. Ođas 2021 šiehtadusas lea danne sierra juolludus 810 000 ru koronadoarjjan. Vuođđun ortnegii ja meroštallanvuđđui lea iežas duoji vuovdin 2019:s.</p>
<p>– Ain lea deaŧalaš vuoruhit duoji ealáhussan ja doaibmabijuid ovddideamis ja mearkagálvohuksemis. Koronadilli lea eanet dahkan áigeguovdilin ahte fitnodagat gávnnašedje ođđa márkaniid, ođđa juohkinčovdosiid ja ođđa vugiid movt organiseret iežas doaimma, dadjá Eira.</p>
<p>Ealáhusšiehtadusas lea earret eará várrejuvvon 1,15 miljon ru investeremiidda, ovddidandoaibmabijuide, konsuleantaveahkkái, ásahandoarjjan ja prošeavttaide. 80 000 ru lea maiddái várrejuvvon gelbbolašvuođa buorideapmái ja kurssaide 2021:s, ja 2,5 miljon ru doaibmadoarjjan. 600 000 ru lea várrejuvvon márkanheiveheapmái ja mearkagálvohuksemii. Vuovdima ovddideaddji doaimmat leat mielde dán ortnegis. Go guoská duodjestipendii, de lea rámma dán jagáš šiehtadusas 150 000 ru fievrriduvvon jahkái 2021.</p>
<p>Dát dahkkojuvvon šiehtadus Sámiid Duodji, Duojáriid Ealáhussearvi ja Sámedikki gaskka galgá dohkkehuvvot Sámedikki dievasčoahkkimis juovlamánus.</p>
<p><em type="italic">Gažaldagaide vástida dahje addá jearahallama sámediggeráđđi Hans Ole Eira (Gb), </em>+47 918 61 471, hans.ole.eira@samediggi.no </p>
</body></document>
