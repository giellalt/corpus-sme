<document xml:lang="sme" id="no_id"><header><title>Láhčin čalmmehemiide ja olbmuide geain lea heajos oaidnu - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>135</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=396&amp;sprak=Samisk&amp;Print=1</origFileName><parallel_text xml:lang="nob" location="samediggi-article-396.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Láhčin čalmmehemiide ja olbmuide geain lea heajos oaidnu - Sámediggi Sametinget</p>
<p type="title">Láhčin čalmmehemiide ja olbmuide geain lea heajos oaidnu</p>
<p>Válgaláhkaásahusa (stuorradiggeválgga váste) §26 ja §30 mielde galget čalmmeheamit ja jienasteaddjit geain lea heajos oaidnu, sáhttit jienastit almmá ahte dárbbašit bivdit veahki.</p>
<p>Gielddat mearridit ieža movt ollašuhttet gáibádusa jienasteami láhčima ektui. Čalmmehemiid váste sáhttá máŋgga láhkai láhčit. Okta vuohki lea geavahit jienastanskukkaid jienastanlihppokaseahtaiguin mat merkejuvvojit listabajilčállagiin čuokkisčálusin ja stuorra čálusin. Nubbi eará molssaeaktu lea geavahit kartotehkačovdosa. Dát mearkkaša dan ahte geavahuvvo boksa dahje sullasaš gaskaárka mas listta namma lea deaddiluvvon čuokkisčálusin ja stuorračálusin. Jienastanlihput biddjojuvvojit gaskaárkka duogábeallái. Mii muittuhit ahte liibmamearkkat eai galgga geavahuvvot jienastanlihppun dahje liibmejuvvot jienastanlihpuide. Válgastivra ja jienastanstivra fertejit fuolahit ahte eai gávdno luovos liibmalihput válgalokálas. Gielddat fertejit ieža máksit goluid liibmalihpuid dahje gaskaárkkaid oktavuođas. Sámedikki iešguđet válgabiirriid dohkkehuvvon listtat gávdnojit dás: www.samediggi.no.</p>
</body></document>
