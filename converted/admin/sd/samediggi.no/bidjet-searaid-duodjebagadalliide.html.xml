<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>194</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Ealahusat/Duodji/Bidjet-searaid-duodjebagadalliide</origFileName>
    <parallel_text xml:lang="nob" location="satser-millioner-paa-duodjiveiledere.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Bidjet searaid duodjebagadalliide / Duodji / Ealáhusat / Sámediggi - Sametinget</p>
    <p type="title">Bidjet searaid duodjebagadalliide</p>
    <p>12. Juovlamánnu 2014</p>
    <p>-Sámediggeráđđi lea mearridan juolludit viidáset doarjaga Duodjeinstituhttii nu ahte sáhttá viidásetfievrridit duodjebagadalliortnega Gaska- ja Nuorta-Finnmárkkus, lohká sámediggeráđđi Silje Karine Muotka.</p>
    <p>
      <em type="bold">-Sámediggeráđđi lea ollu jagiid dorjon Duodjeinstituhta barggu ásahit duodjebagadalliid iešguđet báikkiin. Dat lea mielddisbuktán ahte mis dál leat ollu 50% virggit, earret eará lea mis bagadalli Deanjás mii galgá gokčat Romssa fylkka, ja Vuopmegeaži bagadalli bargá Romssa/Nordlándda fylkkaráji bakte. Snoasas ruhtadit mii olles virggi mii juogaduvvo guovtti bagadalli gaskka – soai gokčaba lullisámi guovllu. Dáidda virggiide addá Sámediggi fásta njuolggodoarjaga. </em>
    </p>
    <p>Dasa lassin lea dál Duodjeinstituhtas leamaš prošeakta mas leat guokte 50% virggi Gaska-Finnmárkkus ja Nuorta-Finnmárkkus ja daidda leat mii sámediggeráđis čoahkkimis ikte mearridan ahte mii doarjut viidáseappot 2015:s, 1 090 000 ruvnnuin, lohká Muotka. Sámediggeráđđi háliida ahte bagadallivirggit galget earret eará váikkuhit ja movttiidahttit dasa ahte duodjái boahtá beroštupmi ealáhussan, lohká Muotka.</p>
    <p>
      <em type="bold">-Sámediggi vuordá ahte dát bagadallandoaibma mielddisbuktá eanet ásahemiid duodjeealáhussii, lohká Muotka. </em>
    </p>
    <p>
      <em type="bold">-Sámediggeráđđi doarju barggu sihkkarastit duodjebagadalliid. Dát lea viiddis áŋgiruššan Sámedikki bealis ja mii fertet váldit doaimma ásahit duodjebagadalliid veahážiid mielde, lohká Silje Karine Muotka. </em>
    </p>
    <p>
      <em type="bold">Gulahallanolmmoš: Sámediggeráđđi Silje Karine Muotka, tlf 98 48 75 76 </em>
    </p>
  </body>
</document>
