<document xml:lang="sme" id="no_id"><header><title>Sámediggi doarju čađahit vuosttašveahkkekurssaid boazodoalus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>181</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-forstehjelpskurs-i-reindrifta.26868.aspx?sprak=12</origFileName><parallel_text xml:lang="nob" location="sametinget_stotter_forstehjelpskurs_i_reindrifta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi doarju čađahit vuosttašveahkkekurssaid boazodoalus</p>
<p><em type="bold">Sámediggi lea juolludan 295 000 ru </em><em type="bold">vnno doarjjan Norgga Boazosápmelaččaid Riikkasearvái (NBR) </em><em type="bold">vuosttašveahkkekurssa </em><em type="bold">id čađaheapmái boazodoalus. </em>   </p>
<p xml:lang="nob">Runar Myrnes Balto    Liv Inger Somby / Sametinget</p>
<p>Norgga Boazosápmelaččaid Riikkasearvi (NBR) lea ásahan DBS-bálvalusa (dearvvašvuohta, biras ja sihkarvuohta) boazodollui. Sis leat máŋga prošeavtta jođus, ja okta dain lea <em type="italic"><span type="quote">"Vuosttašveahkki boazodoalus"</span> </em>, masa Sámediggi dál lea juolludan doarjaga. Kursa galgá čađahuvvot 15.08.2023 rájes 31.03.2024 rádjai.    </p>
<p>Prošeakta galgá kurssaid bokte addit badjeolbmuide vuosttašveahkkegelbbolašvuođa mii lea erenoamážit heivehuvvon dan beaivválaš boazodollui. Vuosttašveahkkekursa attášii badjeolbmuide eanet oadjebasvuođa dustet váralaš diliid iežaset beaivválaš bargoeallimis.</p>
<p>– Boazodoallu lea okta Norgga váráleamos bargguin, ja lea hui dehálaš bargu maid NBR dál lea čađaheamen. Buorre máhttu vuosttašveahki birra sáhttá leat veahkkin gádjume sihke heakka ja dearvvašvuođa boazodoalus, dadjá sámediggeráđđi Runar Myrnes Balto (NSR).</p>
<p>Kursa lea oaivvilduvvon siidaosiid eaiggádiidda ja buohkaide geat leat boarráseappot go 16 jagi ja gullet siidaoassái. Maiddái fidnooahppit ja bearašlahtut (geain lea juridihkalaš dahje bargooktavuohta siidaoassái) sáhttet oassálastit.</p>
<p>Ulbmil kurssain lea dahkat badjeolbmuid dihtomielalažžan diliid ektui mat sáhttet gáibidit vuosttašveahkkegelbbolašvuođa. Kursa galgá oahpahit badjeolbmuide geavahit improviserejuvvon biergasiid ja ávdnasiid mat badjeolbmos beaivválaččat leat mielde.</p>
</body></document>
