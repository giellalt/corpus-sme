<document xml:lang="sme" id="no_id"><header><title>Sámediggi álggaha ovddidanprošeavtta julevsámegillii skuvllas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>432</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-setter-i-gang-et-utviklingsprosjekt-for-lulesamisk-sprak-i-skolen.15231.aspx?sprak=12</origFileName><parallel_text xml:lang="nob" location="sametinget_setter_i_gang_et_utviklingsprosjekt_for_lulesamisk_sprak_i_skolen_.html"/><parallel_text xml:lang="smj" location="samedigge_algat_avddanahttemprosjevtav_julevsamegiellaj_skavlan_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi álggaha ovddidanprošeavtta julevsámegillii skuvllas</p>
<p><em type="italic">Sámediggi lea bovden ovddidanprošektii oahpahussii julevsámegillii ja julevsámegielas. Sihke Hábmera suohkan, Bådåddjo suohkan, Nordlándda f </em><em type="italic">y </em><em type="italic">lkkasuohkan </em><em type="italic">, Åarjelsaemien Vierhtiesåafoe </em><em type="italic">ja Nordlándda stáhtahálddašeaddji leat mielde prošeavttas, ja sámediggeráđđi Mikkel Eskil Mikkelsen (NSR) lea giitevaš go buohkat leat positiiva prošektii ja go leat miehtan searvat dasa. </em></p>
<p>Sámediggeráđđi Mikkel Eskil Mikkelsen (NSR)    Kenneth Hætta    Sihke NAČ 2016: 18 Váibmogiella ja Riikkarevišuvnna raporta oahpahusa birra sámegielas ja sámegillii čájehit stuora hástalusaid sámegieloahpahusas. Danne lea Sámediggi bovden bargui mas mihttun lea nannet fálaldaga.</p>
<p>– Lea dehálaš oktasaččat bargat ja áŋgiruššat julevsámegieloahpahusa ovddas. Dál čohkkájit buot aktevrrat seamma beavddi birra ja mihttun lea nannet oahpahusa. Dat lea illudahtti, go mii dárbbašit nannet julevsámegiela oahpahusfálaldaga ja seammás oččodit eanet ohppiid. Dát lea hui mávssolaš bargu, mii galgá nannet fálaldaga ohppiide, dadjá Mikkelsen.</p>
<p>Sámediggi oaivvilda ahte ferte áŋgiruššat vai buorebut láhčá dili nu ahte oahpaheaddjit sáhttet lihkostuvvat iežaset barggus.</p>
<p>– Oahpaheddjiid bealis lea leamaš čielga diehtu ahte dat ahte sis váilot oahponeavvut ja oahpaheaddjeresurssat dahká ahte sii leat dan dásis ahte lea váttis čađahit barggu. Danne lea dehálaš ahte mii dál ovttasbargat olahan dihte buoret eavttuid oahpaheddjiide čađahit sin barggu. Go julevsámi oahpaheddjiid dilli lea hui váttis ja gáibideaddji, de fertet mii vuhtiiváldit dán barggus. Oahpaheaddjejiena gal fertet guldalit, dadjá Mikkelsen.</p>
<p>Dán prošeavttas lea Sámediggái dehálaš olahit bohtosiid rekrutteremis ja nanu giellamodeallain, hospiteremis ja giellaleairrain, Knut Hamsun joatkkaskuvlla fálaldaga viiddideamis ja profiilaskuvllain.</p>
<p>– Mii fertet čuovvulit ávžžuhusaid NAČ Váibmogielas, sámi oahppoplánaid implementerema ja árvvoštallat vel eanet doaimmaid julevsámi giellaoahpahussii. Dás lea vuođđun ahte Bådåddjo ja Hábmer leat goabbatlágan suohkanat goabbatlágan eavttuiguin, seammás go Knut Hamsun joatkkaskuvla Hábmeris lea buori proseassas sámi sisdoalu ja oahpahusa ovddideamis sin skuvllas. Lea dehálaš ahte skuvlaeaiggádat leat mielde sihkkarastime ahte oahpahus šaddá nu buorre go vejolaš sin skuvllain, dadjá Mikkelsen.</p>
<p>Sámedikkis leat máŋga čielggadeami ja proseassa jođus mat leat áigeguovdilat ovddidanbargui, ja Sámediggi sáhttá maid addit disposišuvdnii ekonomalaš resurssaid.</p>
<p>– Sámediggi lea bálkáhan dutkiid árvalit movt nanu giellamodeallaid sáhttá implementeret mánáidgárddiide ja skuvllaide, ja rahčá oažžut vuoliduvvon lohkangeatnegasvuođa sámegiel oahpaheddjiide nationála šiehtadallamiin. Fargga oažžu Sámediggi maid raportta oahpponeavvoovddideami birra, mas mii dán čuovvoleamis áigut árvvoštallat doaimmaid oahpponeavvoovddideamis julev- ja lullisámi guovllus, dadjá Mikkelsen, gii jáhkká dáid šaddat mávssolažžan ovddidanprošeavtta barggus.</p>
<p>Dál álggahuvvo proseassa mearridit prošeavtta mandáhta. Mikkelsena mielas lea dehálaš ahte aktevrrat mat leat skuvlaeaiggádat šaddet eaktobiddjin bargui, maiddái dasa mii guoská ovdánanplánii ja bargometodii.</p>
<p>– Aktevrrat galget nammadit lahtuid bargojovkui, ja mu mihttu lea ahte bargu oažžu buriid eavttuid lihkostuvvat. Dál vuorddán iluin ahte dát prošeakta čađahuvvo, ja illudan oaidnit prošeavtta konklušuvnnaid ja čuovvolemiid.</p>
<p><em type="italic">Jearahallama addá sámediggeráđđi Mikkel Eskil Mikkelsen (NSR), tel. +47 917 42 161 </em><em type="italic">, </em><em type="italic">mikkel.eskil.mikkelsen@samediggi.no </em></p>
</body></document>
