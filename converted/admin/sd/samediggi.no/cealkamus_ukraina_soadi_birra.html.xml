<document xml:lang="sme" id="no_id"><header><title>Cealkámuš Ukraina soađi birra - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>99</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/uttalelse-om-krigen-i-ukraina.19830.aspx?sprak=12</origFileName><parallel_text xml:lang="nob" location="uttalelse_om_krigen_i_ukraina.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Cealkámuš Ukraina soađi birra</p>
<p>Sámedikki dievasčoahkkin mearridii odne ovttajienalaččat cealkámuša Ukraina soađi birra.</p>
<p type="title">Soahti Ukrainas</p>
<p>Sámediggi vuosttilda Ruošša militearalaš Ukraina-falleheami ollásit. Sámediggi dovddasta Ukraina iešheanalaš ja sorjjasmeahttun stáhtan mas territoriála rihkkumeahttunvuohta. Dát falleheapmi lea duođalaš álbmotrievtti rihkkun. Sámediggi doarju ON ja earáid, dás maid davviriikkalaš stáhtaid, gáibádusaid ahte Ruošša dakkaviđe bisseha falleheami ja ohcá ráfálaš čovdosa.</p>
<p>Lea dehálaš álggahit doaimmaid mat veahkehit siviilaálbmoga mii gillá, sihke Ukrainas ja Ruoššas, nu jođánit go sáhttá . Sámediggi, politihkalaš ásahussan, dáhttu veahkkin gávdnat čovdosiid mat leat buorrin álgoálbmogiidda mat váikkuhuvvojit soađis, sihke lagaš ja guhkitáiggi váikkuhusain. Sámediggi ávžžuha norgga ráđđehusa vákšut olmmošvuoigatvuođadili.</p>
</body></document>
