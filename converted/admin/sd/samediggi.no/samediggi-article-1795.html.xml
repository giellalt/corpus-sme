<document xml:lang="sme" id="no_id"><header><title>PRD: Oda Utsi Onstad ja Siv Anja Mienna oažžuba Sámedikki 2007 valáštallanbálkkašumi - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>218</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1795&amp;sprak=Samisk&amp;Print=1</origFileName><parallel_text xml:lang="nob" location="samediggi-article-1795.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRD: Oda Utsi Onstad ja Siv Anja Mienna oažžuba Sámedikki 2007 valáštallanbálkkašumi - Sámediggi Sametinget</p>
<p type="title">PRD: Oda Utsi Onstad ja Siv Anja Mienna oažžuba Sámedikki 2007 valáštallanbálkkašumi</p>
<p>17 jahkášaš Oda Utsi Onstad ja 18 jahkásaš Siv Anja Mienna oažžuba Sámedikki 2007 valáštallanbálkkašumi. Bálkkašupmi lea 25 000 ruvnno ja diploma man duojár Aline Mikkelsen Divttasvuonas eret lea ráhkadan.</p>
<p>-Valáštallit leaba goabbat ládje positiivvalaččat ovddastan valáštallama ja leaba oláhan buriid bohtosiid vaikko ain leaba nuorat. Bálkkašumiin sávvat veahkehit goappašagaid joatkit sudno čuvges valáštallankarriearain, dadjá Sámediggeráđđelahttu Terje Tretnes.</p>
<p>Oda Utsi Onstad ovddasta Fagernes IL ja son lea oláhan buriid bohtosiid sihke sprintviehkamis ja guhkkodatnjuikemis. Son lea norgga buoremusaid searvvis bođuvaláštallamis ja oassálastá norgga sprintriikajoavkkus. Dasa lassin lea sus norggaoláhus 60 m viehkamis 17 jahkásaččaide ja lea vuoitán golle ja silbamedaljjaid norggameaštirgilvvuin.</p>
<p>Siv Anja Mienna ovddasta searvvi Mudo Team Heimdal. 16 jahkásažžan šattai son davviriikkaidmeaštir gilvalansuorggis Taekwondo, ja son lea dál norgga riikajoavkkus. Son lea vuoitán norggameaštirgilvvuid, vuoitán máŋga našunála gilvvuid Norggas ja maiddái vuoitán stuora gilvvu Københámmanis. Mienna lea dál oassi norgga seniorriikajoavkkus ja sus lea mihttomearri beassat oassálastit olympiijagilvvuin Londonis 2012.</p>
<p>-Oda Utsi Onstad ja Siv Anja Mienna leaba erenoamáš buorit ovdagovat sámi nuoraide ja danin soai leaba positiivvalaš rollamodeallat ja ambasadevrrat sámi nuoraide, dadjá Tretnes.</p>
<p>Terje Tretnes</p>
<p>Sámediggeráđđelahttu</p>
<p>Terje Tretnes</p>
<p>Telefuvdna</p>
<p>Mobila</p>
<p>78 47 40 00</p>
<p>416 22 599</p>
</body></document>