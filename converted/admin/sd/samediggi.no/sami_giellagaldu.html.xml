<document xml:lang="sme" id="no_id"><header><title>Sámi Giellagáldu - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>179</wordcount><conversion_status type="standard"/><availability><free/></availability><multilingual/><origFileName>https://sametinget.no/sprak/sami-giellagaldu/?sprak=12</origFileName><parallel_text xml:lang="nob" location="sami_giellagaldu.html"/><parallel_text xml:lang="sma" location="saemien_gielegaaltije.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámi Giellagáldu</p>
<p>Sámi Giellagáldu lea Norgga, Ruoŧa ja Suoma sámi giellaáššiid oktasaš davviriikkalaš fágaorgána. UNESCO dieđuid mielde leat buot sámegielat áitojuvvon. Sámi Giellagáldu ulbmilin lea seailluhit, gáhttet ja ovddidit kulturárbbi maid sámegielat ovddastit.</p>
<p>Sámi Giellagáldu bargá sámi gielladikšumiin ja doaibmá sámi álbmoga oktasaš áššedovdi fágaorgánan áššiin mat gusket sámi čállingielaid normeremii. Earret eará bargat mii terminologiija ja riektačállinnjuolggadusaid normeremiin. Dasa lassin mii juohkit dieđuid sámegielaid birra, ja rávvet ja bagadallat giellageavaheddjiid sámegielaid geavaheami birra.</p>
<p>Sámi Giellagáldu lea aitto ásahuvvon bistevaš ja iehčanas doaibma maid Suoma, Ruoŧa ja Norgga Sámedikkit eaiggádit ja mat buohkat leat nammadan lahtuideaset stivrii njealji jahkái.</p>
<p>Sámi Giellagáldu stivra lea bajimuš orgána, ja das lea bajimuš ovddasvástádus doaimmas. Hálddahuslaččat lea doaibmaovttadat čadnon Sámediggái Norgga bealde, lágideaddjimálle mielde, ja váldokantuvra lea Kárášjogas.</p>
<p>Njukčamánus 2023 ásahii Sámi Giellagáldu lulli-, julev-, davvi-, anáraš- ja nuortalašgiela giellalávdegottiid main lea ovddasvástádus normeret čállingiela, tearpmaid ja čállinnjuolggadusaid. Čakčamánu 2024 ásahii Sámi Giellagáldu stivra bihtánsámegiela giellalávdegotti mas lea ovddasvástádus normeret čállingiela, tearpmaid ja čállinnjuolggadusaid.</p>
<p>Hálddahus lea kártegoahtán vejolašvuođaid čoavdit ubmisámegielaid normerenbargguid.</p>
<p>Hálddahusa jođiha direktevra Mika Saijets.</p>
<p>Eanet dieđuid gávnnat Sámi Giellagáldu ruovttusiidduin .</p>
</body></document>
