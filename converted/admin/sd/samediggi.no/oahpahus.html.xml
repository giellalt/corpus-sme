<document xml:lang="sme" id="no_id"><header><title/><genre code="admin"/><author><unknown/></author><wordcount>556</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Oahpahus</origFileName><parallel_text xml:lang="nob" location="opplaering.html"/><parallel_text xml:lang="sma" location="lierehtimmie.html"/><parallel_text xml:lang="smj" location="aahpadus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Oahpahus / Sámediggi - Sametinget</p>
<p type="title">Oahpahus</p>
<p>Sápmelaččain galgá leat dárbbašlaš máhttu, gelbbolašvuohta ja gálggat vai sáhttet ovdánahttit sámi servodagaid. Dát mearkkaša ahte sámi álbmogis galgá leat duohta vuoigatvuohta oažžut oahpahusa sámegielas ja sámegillii. Dat  čiekŋuda sámi mánáide nana sámi identitehta ja gullevašvuođa sámi gielaide ja kultuvrii. Buot alit oahpahus ja dutkan galgá maiddái áimmahuššat sámi perspektiivva.</p>
<p>Ovddasvástideaddji politihkkár</p>
<p xml:lang="nob">Rådsmedlem</p>
<p>NSR</p>
<p xml:lang="nob">Nordre</p>
<list><p type="listitem">Mánáidgárdi</p>
<p type="listitem">Vuođđoskuvla ja JS</p>
<p type="listitem">Dutkan ja alit oahpahus</p>
<p type="listitem">Rávisolbmuid oahpahus</p>
<p type="listitem">Oahpponeavvut</p>
<p type="listitem">Julggaštus givssideami vuostá</p>
</list><p type="title">Sámediggi bargá</p>
<list><p type="listitem">Sihkkarastá buori rámmaeavttuid sámi mánáidgárddiide, vuođđooahpahussii, alit oahpahussii ja dutkamii gulahallama bakte guovddáš, guovlulaš ja báikkálaš eiseválddiiguin ja eará guoskevaš aktevrraiguin</p>
<p type="listitem">Ahte sámi mánáin ja nuorain lea nana identitehta ja gullevašvuohta sámi gillii, kultuvrii ja servodateallimii</p>
<p type="listitem">Ahte sámi álbmogis lea duohta vuoigatvuohta oažžut oahpahusa sámegiela ja sámegillii mas lea buorre ja dohkálaš kvaliteahta</p>
<p type="listitem">Ahte buot alit oahpahus ja dutkan áimmahuššá sámi perspektiivva</p>
</list><p type="title">Duogaš</p>
<p>Sámediggi bargá máŋgga ládje joksamis daid mihttomeriid. Mii ovttasbargat guovddáš eiseválddiiguin ja juohkit dieđuid ja rávvagiid sámegielat oahpahusa birra. Mii juolludat doarjagiid ja stipeanddaid, hálddašan oahpponeavvobuvttadeami, ráhkada oahppoplánaid ja sihkkarastá rámmaeavttuid vuođđooahpahussii, alit oahpahussii ja dutkamii.</p>
<p type="title">Vuoigatvuoðat</p>
<p>Oahpahuslága 6. kapihttalis leat mearrádusat sámegiela oahpahusa birra vuođđoskuvllas (§ 6-2) ja joatkkaskuvllas (§ 6-3). Sámegielain dás oaivvilduvvo davvi,- lulli ja julevsámegielat. Ohppiin lea danin láhkamearriduvvon, oktagaslaš vuoigatvuohta oažžut sámegiela fágas oahpu sihke mánáidskuvllas, nuoraidskuvllas ja joatkkaskuvllas, beroškeahttá gos riikkas sii orrot. Oahppit ieža válljejit guđe sámegielain sii háliidit oahpahus.</p>
<p>Oahpahuslága § 6-2 mielde lea vuođđoskuvlla ohppiin geat orrot <em type="italic">sámi guovllus </em>vuoigatvuohta oažžut oahpahusa sámegillii ja sámegielas. Dáinna oaivvilduvvo ahte ohppiin lea vuoigatvuohta oažžut oahpahusa sámegillii maiddái eará fágain, mii mearkkaša ahte oahpahus lágiduvvo sámegilli. </p>
<p>Olggobealde hálddašanguovllu lea sápmelaččain vuoigatvuohta oažžut oahpahusa sámegillii jus unnimusat 10 oahppi dan gáibidit, ja nu guhka go sii leat joavkun mas leat 6 oahppi. Suohkan sáhttá mearridit fállat sámegielat oahpahusa ovtta dahje máŋgga suohkana skuvllain. Suohkan dat loahpalaččat mearrida guđe skuvlii dákkár fálaldat galgá sajáiduvvot. Skuvlaeaiggádis lea bajitdási ovddasvástádus fuolahit ahte ohppiid vuoigatvuohta oažžut sámegilát oahpahusa ollašuhttojuvvo.</p>
<p>Oahpahuslága § 6-3 guoská ohppiide joatkkaskuvllain. Sámi ohppiin lea oktagaslaš vuoigatvuohta oažžut oahpahusa sámegielas joatkkaskuvllas. Joatkkaoahpahussii sáhttá departemeanta mearridit láhkaásahusaid mas daddjo ahte dihto skuvllat galget oahpahusa <em type="italic">sámegillii </em>ja <em type="italic">sámegielas </em>dahje sierranas sámi fágain. Oahpahuslága láhkaásahusa § 7-1 vuođul, de lea ohppiin vuoigatvuohta oažžut oahpahusa molssaevttolaš vuogi mielde jus skuvlla iežas oahpaheaddjit eai sáhte doaimmahit dán oahpahusa. Geavatlaččat dákkár oahpahusvuohki mearkkaša ahte oahpahus fállojuvvo juogo gáiddusoahpahusa, árjjalašoahpahusa dahje gohttehatskuvlla bakte. </p>
<p>Vuođđoskuvla ja joatkkaskuvllat miehta Norgga leat oahpahuslága § 6-4 geatnegahttojuvvon fállat oahpahusa vai oahppit ohppet sápmelaččaid ja sámi giela, kultuvrra ja servodateallima birra.</p>
<p>Friddjaskuvlla ohppiin ii leat vuoigatvuohta oažžut sámegielat oahpahusa. Friddjaskuvllain šaddet sámi oahppit earenoamážit ohcat sámegieloahpahusa. Lea skuvlii alcces mearridit fállet go sámegielat oahpahusa vai eai iežaset ohppiide.</p>
<p type="title">Dieðut dán birra Oahpahus</p>
<p>Sámedikkis leat njeallje bistevaš bargočoahkkima Máhttodepartemeanttain jagis main fáttát lea mánáidgárdi, vuođđooahpahus ja alit oahpahus.</p>
<p>Sámediggi mearrida sámegiela oahppoplána, vuođđoskuvlii ja joatkkaskuvlii, ja oahppoplána duodjái, boazodoallofágii ja eará earenoamáš fágaide rávisolbmuid várás, Girko- ja oahpahusdepartemeanta mearriduvvon rámmaid vuođul.</p>
<p>Oahppoplánaid láhkaásahus §2-3 ja §3-4 mearrida oahpahusa sámiide, sin giela ja servodateallima birra iešguđetge fágasurggiid oktavuođas. Girko- ja oahpahisdepartemeanta mearrádusa vuođul lea Sámedikkis váldi mearridit láhkaásahusa dákkár oahpahusa sisdoalu birra.</p>
<p>Sámedikkiin galgá ráđđádallat buot oahpahusáššiin mat guoskkahit sámi beroštumiide.</p>
<p type="listitem">Ovttas.no - Sámi oahpponeavvut neahtas</p>
<p>Mii leat čohkken govaid, girjjiid, filmmaid, jienaid, oahpporeaidduid ja digitála resurssaid vai dutnje šadda álkkit leat oahpaheaddjin sámi skuvllas. Dasa lassin gávnnat arthikkaliid sámi áššiid birra ja pedagogalaš rávvagiid.</p>
<p>Ovttas.no</p>
</body></document>