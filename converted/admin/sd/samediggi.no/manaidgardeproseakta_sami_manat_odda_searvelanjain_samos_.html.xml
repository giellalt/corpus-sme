<document xml:lang="sme" id="no_id"><header><title>Mánáidgárdeprošeakta Sámi mánát ođđa searvelanjain (SáMOS) - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>132</wordcount><conversion_status type="standard"/><availability><free/></availability><multilingual/><origFileName>https://sametinget.no/barnehage/barnehageprosjektet-sami-manat-odda-searvelanjain-samos/?sprak=12</origFileName><parallel_text xml:lang="nob" location="barnehageprosjektet_sami_manat_odda_searvelanjain_samos_.html"/><parallel_text xml:lang="sma" location="maanagierteprosjekte_saemien_maanah_orre_ektietjiehtjielinie_samos_.html"/><parallel_text xml:lang="smj" location="manajgarddeprosjaekta_same_mana_ada_sebrudaklanjan_samos_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mánáidgárdeprošeakta Sámi mánát ođđa searvelanjain (SáMOS)</p>
<p><em type="italic">Prošeakta Sámi mánát ođđa searvelanjain galgá viđa jagis rievdadahttit sámi mánáidgárdestruktuvrra sámi filosofiija ja árbedieđuid vuođul. Prošeakta loahpahuvvui 2023 geassemánus. </em></p>
<p>Dat mearkkaša dan ahte sámi mánáidgárddit galget sáhttit bargat sámi pedagogalaš málliid mielde mat vuođđuduvvojit sámi gillii, kultuvrii ja árbedieđuide mat leat heivehuvvon ođđaáigásaš sámi servodahkii.</p>
<p>Čoahkkimat ja seminárat galget čađahuvvot dutkiiguin ja universitehtain dovdáhan dihtii doaibmi sámi málliid sámi kultuvrra ja filosofiija, giela ja árbedieđuid vuođul.</p>
<p>Ovddasmanni mánáidgárddit sierra sámi guovlluin válljejuvvojit hábmet sámi mánáidgárddi boahtteáiggi. Buot mánáidgárddit ja pedagogat galget searvat juoga nu láhkai áŋgiruššamii sihke gelbbolašvuođa ovddideami bokte ja sin máhtuin árjjalaččat searvat.</p>
<p>Sámi mánát ođđa searvelanjain galgá bargat miehtá Sámi go juo prošeakta lea mielde Sámi parlamentáralaš ráđi doaibmaplánas. Sámedikkit Ruoŧa ja Suoma bealde leat ohcamin Interreg-ruđaid vai sáhttet leat mielde prošeavttas.</p>
</body></document>
