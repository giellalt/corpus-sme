<document xml:lang="sme" id="no_id"><header><title>Fállá 150 000 ruvdnosaš stipeandda julev- ja lullisámi mánáidgárdeoahpaheaddje-studeanttaide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>260</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilbyr-150-000-kroner-i-stipend-til-lule-og-sorsamiske-barnehagelarerstudenter.13779.aspx?sprak=12</origFileName><parallel_text xml:lang="nob" location="tilbyr_150_000_kroner_i_stipend_til_lule-_og_sorsamiske_barnehagelaererstudenter.html"/><parallel_text xml:lang="sma" location="150_000_kravnah_stipendine_faalehte_julev-_jih_aarjelsaemien_maanagiertelohkehtaejja-studeentide.html"/><parallel_text xml:lang="smj" location="fala_150_000_kravna_stipenda_julev-_ja_oarjjelsame_manajgarddeahpadiddje-studentajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Fállá 150 000 ruvdnosaš stipeandda julev- ja lullisámi mánáidgárdeoahpaheaddje-studeanttaide</p>
<p><em type="bold">Sámediggeráđđi áigu addit stipeandda julev- ja lullisámi mánáidgárdeoahpaheaddjestudeanttaide. – Mii diehtit ahte julev- ja lullisámi guovlluin lea stuora dárbu mánáidgárdebargiide geain lea gelbbolašvuohta sámegielas ja sámi kultuvrras, dadjá sámediggeráđđi Mikkel Eskil Mikkelsen (NSR). </em></p>
<p>Sámediggeráđđi Mikkel Eskil Mikkelsen (NSR)    Kenneth Hætta    Sámediggeráđđi áigu reviderejuvvon bušeahtas evttohit ahte Sámedikki stipeanddat viiddiduvvojit vai fátmmastit maiddái julev- ja lullisámi mánáidgárddiid studeanttaid.</p>
<p>Mikkelsen lea hirbmat duhtavaš go Nuortta universitiehtta/Nord universitet 2021 čavčča álggaha ođđa bargosadjevuđot mánáidgárdeoahpaheaddjeoahpu julev- ja lullisámi guovllus, mas lea sámi profiila.</p>
<p>– Dat leat áibbas guovddáš oahppofálaldat sámi servodagas, mii dárbbašit eanet mánáidgárdebargiid, dadjá Mikkelsen.</p>
<p>Danne go dát oahppu ii leat sámegillii, de dálá njuolggadusaid mielde studeanttain ii leat vejolaš oažžut stipeandda Sámedikkis. Dán áigu sámediggeráđđi rievdadit.</p>
<p>– Sihkkarastin dihtii rekruterema julev- ja lullisámi mánáidgárddiide, áigut mii dahkat vejolažžan sámi mánáidgárddiid studeanttaide ohcat stipeandda dalle go váldet mánáidgárdeoahpaheaddjeoahpu barjosajis (ABLU). Sis šaddá sierra bargobáiki sámi mánáidgárddiin ja ossodagain dan botta go vázzet oahpu, ja dainna lágiin gullet oahpu ulbmiljoavkkuide.</p>
<p>Mikkelsen sávvá olu ohcamiid ohppui ja sáhttá muitalit ahte studeanttat geat kvalifiserejuvvojit oažžut stipeandda Sámedikkis, ožžot 150 000 ru stipeandda 4 jagi bachelorohppui.</p>
<p>– Mii háliidit fállat seamma stipeandavejolašvuođaid sidjiide geat oasseáiggis lohket ABLU:s ja sidjiide geat ollesáiggis lohket Sámi allaskuvllas. Vai galgá oažžut stipeandda, de ferte ohccis leamaš sámegiella vuosttaš- dahje nubbingiellan joatkkaskuvllas dahje ferte leat unnimusat 25% virggis sámi mánáidgárddis dahje dáčča mánáidgárddi sámi ossodagas, ja galgá leat Nord universitehta studeanta.</p>
<p>Ohcanáigemearri alitohppui lea cuoŋománu 15. beaivvi.</p>
<p><em type="italic">Gažaldagaide vástida dahje addá jearahallama sámediggeráđđi Mikkel Eskil Mikkelsen (NSR), +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
