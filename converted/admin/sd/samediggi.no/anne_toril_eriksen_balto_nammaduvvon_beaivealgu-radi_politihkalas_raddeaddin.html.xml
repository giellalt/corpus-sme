<document xml:lang="sme" id="no_id"><header><title>Anne Toril Eriksen Balto nammaduvvon Beaiveálgu-ráđi politihkalaš ráđđeaddin - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>229</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/anne-toril-eriksen-balto-utnevnt-som-politisk-radgiver-for-beaivealgu-radet.17476.aspx?sprak=12</origFileName><parallel_text xml:lang="nob" location="anne_toril_eriksen_balto_utnevnt_som_politisk_radgiver_for_beaivealgu-radet.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Anne Toril Eriksen Balto nammaduvvon Beaiveálgu-ráđi politihkalaš ráđđeaddin</p>
<p><em type="italic">Sámediggepresideanta Silje Karine Muotka (NSR) lea nammadan Anne Toril Eriksen Balto (Gb) sámediggeráđi ráđđeaddin. </em></p>
<p>– Anne Torilis lea govda politihkalaš hárjáneapmi ja šaddá stuora resursan sámediggeráđđái ja Sámediggái. Go Anne Toril dál lea nammaduvvon min goalmmát politihkalaš ráđđeaddin, de lea olles min politihkalaš stába sajis. Beaiveálgu-julggaštusas leat mii bidjan alcceseamet alla ambišuvnnaid, ja buorre politihkalaš kapasitehta lea mearrideaddjin dasa Anne Toril Eriksen Balto    Sámediggi    ahte olahit iežamet mihtuid, dadjá sámediggepresideanta Silje Karine Muotka.</p>
<p>Anne Toril Eriksen Balto álgá politihkalaš ráđđeaddin sámediggeráđđái skábmamánu 22. beaivvi, ja dasa illuda.</p>
<p>– Lean ovttasbargan Silje Karine Muotkain ovdal, sihke politihkalaš ráđđeaddin ja eará politihkalaš rollain. Muotka lea fiinna ja čielga jođiheaddji ja čeahpes ipmárdus- ja relašuvdnahuksejeaddji. Illudan hirbmadit návccaid bidjat Muotkai ja Beaiveálgu-ráđđái, ja sámepolitihkalaš bargui, dadjá álgi politihkalaš ráđđeaddi Anne Toril Eriksen Balto (Gb)</p>
<p>Guovddášbellodaga parlamentáralaš jođiheaddji Elisabeth Erke lea ilus go Anne Toril Eriksen Balto álgá ráđđeaddin ráđđái.</p>
<p>– Anne Toril lea čeahpes ja hárjánan politihkkár gii dovdá politihkalaš eanadaga, gielddadási rájes Stuoradiggái, ja maiddái Sámedikki vuogádagaid. Son lea sámegielhálli ja son dovdá bures máŋggabealat sámi servodaga ja sámi kultuvrra. Mii illudit go son dál boahtá resursan Beaiveálgui, dadjá Elisabeth Erke (Gb)</p>
<p>Eirik Larsen (NSR) ja John Mathis Utsi (JSL) leaba juo álgán bargui sámediggeráđi ráđđeaddin.</p>
<p>Gulahallandieđut: Sámediggepresideanta Silje Karine Muotka, tlf. 984 87 576 Anne Toril Eriksen Balto, tlf. 413 10 027</p>
</body></document>
