<document xml:lang="sme" id="no_id"><header><title>Gulaskuddan: Oahpahusa prinsihpat Máhttolokten - Sámi oahppoplánabuktosis - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>231</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1450&amp;sprak=Samisk&amp;Print=1</origFileName><parallel_text xml:lang="nob" location="samediggi-article-1450.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Gulaskuddan: Oahpahusa prinsihpat Máhttolokten - Sámi oahppoplánabuktosis - Sámediggi Sametinget</p>
<p type="title">Gulaskuddan: Oahpahusa prinsihpat Máhttolokten - Sámi oahppoplánabuktosis</p>
<p>Sámediggi bovde buktit gulaskuddancealkámušaid Oahpahusa prinsihpaid - sámi evttohussii mii galgá leat oassin Máhttolokten - Sámi oahppoplánabuksosii, gulaskuddanáigemearri lea ođđajagimánu 31. beaivi 2007.</p>
<p>Mii bivdit gulaskuddanásahusaid buktit cealkámušaid das čiekŋuda ja čielggasmahttá go Oahpahusa prinsihpat – sámi gulaskuddanevttohus sámi vuolggasajis ja perspektiivvas, daid prinsihpaid maid vuođu ala sámi skuvla berre huksejuvvot.</p>
<p>Gulaskuddanevttohus lea sámegillii ja dárogillii. Gulaskuddanásahusat válljejit ieža makkár gillii áigot buktit cealkámušaid. Mii bivdit gulaskuddanásahusaid buktit cealkámušaid elektruvnnalaččat.</p>
<p><em type="bold">Gulaskuddanáigemearri: </em></p>
<p>ođđajagimánu 31. beaivi 2007.</p>
<p><em type="bold">Gulaskuddanevttohusa </em></p>
<p>Gulaskuddanevttohusa vuođđun lea <span type="quote">"Prinsipper for opplæringen i Læreplanverket for Kunnskapsløftet"</span>, ja čiekŋuda ja čilge sámi vuolggasajis ja sámi perspektiivvas, daid prinsihpaid mat berrejit leat vuođđooahpahusa vuođđun sámi skuvllas. Oahpahusa prinsihpat - sámi galget:</p>
<p>• leat geatnegahtti buot dásiin vuođđoskuvllas ja joatkkaoahpahusas ohppiide geat ožžot oahpahusa Máhttolokten - Sámi oahppoplánabuktosa mielde</p>
<p>• oktiigeassit ja čiekŋudit oahpahuslága ja láhkaásahusa mearrádusaid, das maid Máhttolokten - Sámi oahppoplánabuvttus, ja dan ferte geahččat buot njuolggadusaid vuođul.</p>
<p>• leat mielde čielggasmahttime skuvlaeaiggáda ovddasvástádusa fállat oahpahusa mii čuovvu lága ja láhkaásahusaid, olmmošvuoigatvuođaid ja álgoálbmotvuoigatvuođaid ja mii lea heivehuvvon báikkálaš ja oktagasláš eavttuid ja dárbbuid mielde</p>
<p>• leat vuođđun vuođđooahpahusa kvalitehta viidásetovdánahttimis ja skuvlla ja oahppofitnodaga systemáhtalaš árvvoštallamis</p>
<p>• lunddolaš oassi báikkálaš oahppoplána barggus</p>
<p>• čielggasmahttit skuvllaid ja oahppofitnodagaid ovddasvástádusa das ahte oahppit ja fidnooahppit ožžot oahpahusa mii ovddida máŋggakultuvrralaš ja sosiálalaš gealbbu, oahppanstrategiijaid ja movtta.</p>
</body></document>