<document xml:lang="sme" id="no_id"><header><title>Ovttamielalašvuohta ođđa 2023 duodjeealáhusšiehtadusas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>240</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/siemesvoete-duedtien-orre-jielemelatjkoen-bijre-2023.22486.aspx?sprak=12</origFileName><parallel_text xml:lang="nob" location="enighet_om_ny_duodji_naeringsavtale_for_2023.html"/><parallel_text xml:lang="sma" location="siemesvoete_duedtien_orre_jielemelatjkoen_bijre_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ovttamielalašvuohta ođđa 2023 duodjeealáhusšiehtadusas</p>
<p><em type="bold">Sámediggi lea boahtán ovttamielalašvuhtii beliiguin Sámiid Duodji ja Duojáriid Ealáhussearvi 2023 duodjeealáhusšiehtadusas. Bealit šadde ovttamielalašvuhtii ahte 2023 obbalašrámmas lea 7,1 miljovnna ruvdno, seammá dásis go 2022 ealáhusšiehtadus.  </em>  </p>
<p>– Mun lean hui duhtavaš go bealit leat boahtán ovttamielalašvuhtii šiehtadallamis ođđa duodjeealáhusšiehtadusas, dadjá sámediggeráđđi Hans Ole Eira (Gb).</p>
<p>Son lohká ahte ain lea dehálaš vuoruhit duoji ealáhussan ja doaimmaid ovddideamis ja mearkagálvohuksemis. Koronapandemiija ja soahti Ukrainas lea vel eanet oainnusindahkan fitnodagaid dárbbu olahit ođđa márkaniid, ođđa vuovdinčovdosiid ja ođđa vugiid organiseret iežaset doaimmaid.</p>
<p>Sámediggeráđđi cealká Beaiveálgu-julggaštusas ahte duodješiehtadusas berre leat ohcanvuđot doarjja duodjebájiid ja duodjevisttiid háhkamii ja divvumii.</p>
<p>– Dát lea duogáš manne lea biddjon 190 000 ruvnno ođđa ohcanvuđot doarjjaortnegii oktasaš duodjebájiide. Sámediggi oaivvilda ahte láhčit oktasaš duodjebáji maiddái sáhttá leat buorre arena háhkat eambbo duojáriid ealáhussii guhkit áiggi vuollái, dadjá Eira.</p>
<p>Sámediggi háliida ain gulahallama organisašuvnnaiguin ahte movt Sámedikki duodji ealáhussan- mihttu sáhttá olahuvvot ovttasbarggus organisašuvnnaiguin.</p>
<p>Sámedikki dievasčoahkkimis mii lei aitto, áššis 34/22 Duoji ovttasbargu ja organiseren, mearriduvvui oktiičaskit váldošiehtadusa ja ealáhusšiehtadusa ja laktit dán guokte šiehtadusa oktasaš dokumeantan. Dat mielddisbuktá ahte ođđajagimánu 1. beaivve rájes 2024 lea ealáhusšiehtadus ja váldošiehtadus oktasaš dokumeanttas.</p>
<p>– Sámediggi oaivvilda maid ahte livččii vuogas sirdit šiehtadallanáiggiid čavččas giđđii, mii lea vuohkkasit bušeahttaproseassa olis muđuige, loahpaha Eira.</p>
<p>Loga duodjeealáhusšiehtadusa áigodahkii 01.01.2023 – 31.12. 2023</p>
<p><em type="italic">Jus háliidat jearahallat dahje jus leat gažaldagat, váldde oktavuođa sámediggeráđiin Hans Ole Eira (GB), mob. +47 918 61 471, </em><em type="italic">hans.ole.eira@samediggi.no </em>  </p>
<p><em type="bold">2022 ja 2023 ekonomalaš rámma šiehtadusa juogadeapmi: </em>  </p>
</body></document>
