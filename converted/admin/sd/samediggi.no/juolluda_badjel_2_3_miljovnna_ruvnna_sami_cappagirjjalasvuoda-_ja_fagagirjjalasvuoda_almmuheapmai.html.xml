<document xml:lang="sme" id="no_id"><header><title>Juolluda badjel 2,3 miljovnna ruvnna sámi čáppagirjjálašvuođa- ja fágagirjjálašvuođa almmuheapmái - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>232</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tildeler-over-2-3-millioner-kroner-til-utgivelse-av-samisk-skjonn-og-faglitteratur.10747.aspx?sprak=12</origFileName><parallel_text xml:lang="nob" location="tildeler_over_2_3_millioner_kroner_til_utgivelse_av_samisk_skjonn-_og_faglitteratur.html"/><parallel_text xml:lang="sma" location="2_3_millijovnh_kravnah_joekede_baejhkoehtaemman_saemien_tjiehpies-_jih_faagelidteratuvreste.html"/><parallel_text xml:lang="smj" location="juollot_badjel_2_3_millijavna_kravna_almodittjat_same_tjappa-_ja_fahkagirjalasjvuohtaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Juolluda badjel 2,3 miljovnna ruvnna sámi čáppagirjjálašvuođa- ja fágagirjjálašvuođa almmuheapmái</p>
<p><em type="bold">Sámediggeráđđi lea juolludan buvttadandoarjaga oktanuppelot sámi girjjálašvuođaprošektii. Prošeavttaid váldoáššit lea almmuhit girjjálašvuođa mánáide ja nuoraide, ja almmuhit iešguđet sámegielaide. </em></p>
<p>Juolludeami ulbmilin lea ovddidit kvalitatiiva girjjálašvuođa mii lea gávdnamis sámegillii. – Lea dehálaš ahte erenoamážit sámi mánáin ja nuorain leat buorit girjjálašvuođat olámuttos, iešguđet šáŋŋeriin ja iežaset sámegillii, ja dan dihte lean ilus go prošeavttat mat leat ožžon doarjaga, speadjalastet dan, dadjá sámediggeráđđi Henrik Olsen (NSR). Trööndelagen fylhkengærjagåetie ja Árran julevsáme guovdásj/Hábmer suohkan áŋgiruššet viidáseappot mánáid- ja nuoraidgirjjiid almmuheami ovdii lulli- ja julevsámegillii. Dán ohcanvuorus lea maiddái ođđa lágádus, Tjihkkom Almmudahka, ožžon doarjaga almmuhit mánáid-/nuoraidgirjji mii lea jorgaluvvon julevsámegillii. Lágádus gullá Ájluktii, Hábmera suohkanis. Guovdageainnu lágádus Bárus lea ožžon doarjaga guovtti davvisámegiel mánáidgirjái ja lávllagirjái, masa maiddái gullá CD mas leat lávllagirjji lávlagat. Fágaprosašáŋŋeris lea Isak Saba guovddáš, Unjárgga suohkanis, ožžon doarjaga almmuhit fágagirjji <span type="quote">“Válddán giellan ruovttoluotta II”</span>, mas sámegiela vitaliserema teoriijat ja metodat leat fáddán. – Illudahttá go oaidnit ahte sámi girjjálašvuođadoaibma lea viiddis ja ahte das leat ollu doaimmat. Dát ohcanvuđot doarjagat leat lassin jahkásaš njuolggodoarjagiidda maid Sámediggi juolluda viđa stuorámus sámi lágádussii, dadjá Olsen ja lasiha ahte Sámediggi ovddasguvlui áigu bidjat fokusa dasa ahte sámi girjjálašvuođa almmuheamit maiddái leat gávdnamis e-girjin/digitála hámis. Doarjjaortnega Doarjja girjjálašvuođa buvttadeapmái boahtte ohcanáigemearri lea njukčamánu 1. beaivvi 2021.</p>
<p>Geahča buot juolludemiid girjjálašvuhtii</p>
<p><em type="italic">Jearahallama addá dahje vástida gažaldagaide sámediggeráđđi Henrik Olsen (NSR), 907 75 219, henrik.olsen@samediggi.no </em></p>
</body></document>
