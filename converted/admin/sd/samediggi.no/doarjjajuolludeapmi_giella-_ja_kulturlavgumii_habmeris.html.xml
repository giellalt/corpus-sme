<document xml:lang="sme" id="no_id"><header><title>Doarjjajuolludeapmi giella- ja kulturlávgumii Hábmeris - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>186</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/tilskuddsbevilgning-til-sprak-og-kulturbad-i-hamaroy.25906.aspx?sprak=12</origFileName><parallel_text xml:lang="nob" location="tilskuddsbevilgning_til_sprak-_og_kulturbad_i_hamaroy.html"/><parallel_text xml:lang="smj" location="doarjjajuollodibme_giella-_ja_kultuvrralavggomij_habmerin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="smj">Doarjjajuolludeapmi giella- ja kulturlávgumii Hábmeris</p>
<p><em type="bold">Sámediggi lea juolludan 122 866 ruvnno doarjaga Hábmira organisašuvdnii Buolvas Buolvaj – Fra Generasjon til generasjon lágidit julevsámi giella- ja kulturlávguma Sámi Safari Campas Hábmeris.  </em>   </p>
<p>Buolvas Buolvaj lea ohcan ja ožžon doarjaga lágidit julevsámi giella- ja kulturlávguma Sámi Safari Campas, mii lea Lávrras Hábmera suohkanis. Doppe galget oasseváldit njeallje intensiiva beaivvi lávgut julevsámi gielas ja kultuvrras. Biepmu, duoji ja  muitaleami bokte galg  á  sin  sámi iešdovdu nannejuvvot, mii fas galgá addit buoret iešluohttámuša geavahit giela ja kultuvrralaš gálggaid. Kultuvrralaš oadjebasvuohta ja identitehta lea lihkostuvvanfáktor giellaoahpahusas dán guovllus.</p>
<p>Prošeavtta oktavuođas lea ulbmil addit oasseváldiide gálggaid, motivašuvnna ja inspirašuvnna geavahit sámegiela aktiivvalaččat árgabeaivvis ja kurssas lea mihttu stuoridit oasseváldiid sátneriggodaga.</p>
<p>Ulbmiljoavku leat nuorat ja rávisolbmot geat háliidit hukset julevsámi giellamáhtu ja kultuvrralaš gelbbolašvuođa mii lea čadnon iežaset fulkkiide ja historjái.</p>
<p>– Sámediggi atná dehálažžan ahte nuorat ja maid rávisolbmot besset oahppat julevsámegiela dán vuogi mielde. Julevsámegiella lea áitojuvvon giella, mii dárbbaša dákkár giellaoahppanfálaldagaid. Oallugiin lea passiiva giellamáhttu ja dárbbašit oadjebas rámmaid siskkobealde geavahišgoahtit giela, dadjá sámediggeráđđi Mikkel Eskil Mikkelsen (NSR).</p>
<p>Doarjja addo doarjjaortnegis Sierra gielladoaimmat lulli-, ubmi-, bihtán-, julev-, nuortalaš ja márkosámi guovlluide.</p>
</body></document>
