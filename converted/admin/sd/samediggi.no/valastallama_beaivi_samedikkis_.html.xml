<document xml:lang="sme" id="no_id"><header><title>Valáštallama beaivi Sámedikkis! - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>174</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/gaarsjelimmien-biejjie-saemiedigkesne.23051.aspx?sprak=12</origFileName><parallel_text xml:lang="nob" location="idrettens_dag_pa_sametinget_8__desember.html"/><parallel_text xml:lang="sma" location="gaarsjelimmien_biejjie_saemiedigkesne_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Valáštallama beaivi Sámedikkis!</p>
<p>Sámediggi lea čađahan gulahallanproseassa sámi valáštallan birrasiin máŋggaid jagiid badjel, ja lea dál viimmat gearggus vuolláičállit ovttasbargošiehtadusa Sámi Valáštallan Lihtuin.</p>
<p>Sámediggi boahtá dán olis bidjat earenoamáš deattu valáštallamii ovtta beaivve dievasčoahkkin vahkus, gos sihke vuolláičállá valáštallan šiehtadusa, lágida seminára valáštallan fáttáin ja vel seammás gieđahallá ášši Sámedikki dievasčoahkkimis.</p>
<p>– Lean duhtavaš go leat soahpan valáštallansoahpamušas ja ahte mii ovttasráđiid Sámi Valáštallan Lihtus (SVL) bargat nannet sámi valáštallama, lohká sámediggeráđđi Maja Kristine Jåma (NSR).</p>
<p>Valáštallan šiehtadus ea.ea. lokte guovddáš fáttáid mat leat dehálaččat Sámi valáštallamii, numo čađaheapmi valáštallandoaluin, rekrutterenbargu, ealáskahttin dološ valáštallansurggiin, lassi ruhtadeapmi, oinnolašvuohta ja oččodeapmi eanet valáštalliid julev- ja lullisámi guovlluin. Sámi valáštallamis leat ollu bealit maid loktet, ja dáinna ođđa valáštallan šiehtadusain lea Sámediggi gearggus searvat bargui loktet sámi valáštallama politihkalaš dásis.</p>
<p>Prográmma <span type="quote">“Valáštallama beaivi”</span> Sámedikkis, Kárášjogas Duorastaga, Juovlamánu 8. b.:</p>
<p>13:00 Sámi Valáštallan Lihttu ja Sámediggi vuolláičálliba Valáštallan šiehtadusa</p>
<p>14:00 – 16:00 Seminára <span type="quote">“Sámi vašši spábbačiekčanšiljus”</span></p>
<p>16:00 Dievasčoahkkin meannuda ášši 53/22 Valáštallanšiehtadus gaskkal Sámi Valáštallan Lihtu ja Sámedikki</p>
<p>Mielddusin Sámediggeráđi evttohus Valáštallan šiehtadussii ja prográmma sámi vaši seminárii.</p>
</body></document>
