<document xml:lang="sme" id="no_id"><header><title/><genre code="admin"/><author><unknown/></author><wordcount>201</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Samedikki-birra/Samediggevisti</origFileName><parallel_text xml:lang="nob" location="sametingsbygningen.html"/><parallel_text xml:lang="sma" location="saemiedigkiegaaetie.html"/><parallel_text xml:lang="smj" location="samediggeviesso.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámediggevisti / Sámedikki birra / Sámediggi - Sametinget</p>
<p type="title">Sámediggevisti</p>
<p>25. Borgemánnu 2011</p>
<p>H. M. Gonagas Harald V rabai ođđa sámediggevistti almmolaččat skábmamánu 2. b. 2000. Sámediggevisttis lea Norgga bealde sápmelaččaid álbmotválljen orgána ja Sámedikki hálddahus.</p>
<p>Vistti leaba tevdnen siviilaarkiteavtta guovttos Stein Halvorsen ja Christian Sundby, geat njukčamánus 1996 vuittiiga arkiteaktagilvvu čuoládagain 69,3˚ DAVVI <em type="bold">. </em>Oktiibuot ledje dieđihan 116 gilvaleaddji, ja 48 evttohusa bohte. </p>
<p>Huksenbarggut álggahuvvojedje borgemánus 1998, ja vuođđogeađggi bijai Stuorradikki presideanta Kirsti Kolle Grøndahl geassemánus 1999.</p>
<p>Visti lea hábmejuvvon vuollegis beallegierdun guovtti gearddis gos lea Sámi sierrabibliotehka, resepšuvdna, čoahkkinlanjat ja sullii njealjelogi kantuvrra. Nuppe geahčen beallegierddu lea lávvohápmásaš dievasčoahkkinlatnja sámi álbmotválljen orgána čoahkkimiid várás. Sámediggevisti lea vuosttažettiin dan politihkalaš ja rievttálaš stáhtusa konkrehta govastahkan, mii sápmelaččain lea álbmogin.</p>
<p>Sámediggevisti ollašuhttá buot govttolaš gáibádusaid ođđaáigásaš parlameantavistái. Sámedikki dievasčoahkkinlanjas, auditorias ja buot čoahkkinlanjan leat digitála dulkonrusttegat. Preassas ja mediain leat sierra lanjat, ja lea vejolaš TV ja radio bokte sáddet Sámedikki dievasčoahkkimiid.</p>
<p>Vistti obbaviidodat lea 5 300 njealjehasmehtera ja prošeaktagolut ledje 128.710.000 ru jagis 2000.</p>
<p xml:lang="nob">Resepsjonen © Foto: Fornavn Etternavn</p>
<p xml:lang="nob">Plenumsveggen © Foto: Fornavn Etternavn</p>
<p xml:lang="nob">Sametinget Kautokeinoveien 50 9730 Karasjok, Norway</p>
<p xml:lang="nob"><em type="bold">Apningstider: </em>mandag-fredag: 08:00 - 15:00 </p>
<p xml:lang="nob">Se kartet på Google maps</p>
<p xml:lang="nob">Sametinget ha kontorer over hale landet. Finn et kontor nær deg</p>
</body></document>