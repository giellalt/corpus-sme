<document xml:lang="sme" id="no_id"><header><title>PRD: Doarjja náveha ođasteapmái</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>160</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-Doarjja-naveha-odasteapmai</origFileName><parallel_text xml:lang="nob" location="prm-gir-stoette-til-ombygging-av-fjoes.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRD: Doarjja náveha ođasteapmái</p>
<p>Sámediggeráđđi lea juolludan 300.000 ru doarjjan bondii Simon Pedersenii Skániid suohkanis.</p>
<p>Simon Pedersenis leat leamaš gusat mat njamahit gálbbiid návehis gávcci jagi ja son áigu nuppástuhttit doaimma dál vai sáhttá beavttálmahttit ja ovddidit doalu viidáseappot. Pedersen áigu ođastit dálá náveha, mas ii leat muhkkekeallir, návehin mas leat muhkkekanálat ja kanálaseaguheapmi.</p>
<p>Sámediggeráđđi Silje Karine Muotka lea movtta go Sámediggi doarjaga addima bokte sáhttá leat veahkkin viidáset ovddideamen doalu.</p>
<p>– Prošeakta áigu lasihit buvttadeami fitnodagas ja lasihit árvoháhkama eanadoalus Skániid suohkanis, dadjá sámediggeráđđi Silje Karine Muotka.</p>
<p>Doarjja lea juolluduvvon doarjjaortnegis Vuođđoealáhusat. Dán doarjjaortnega ulbmilin lea lasihit bargosajiid vuođđoealáhusain ovdal jagi 2025. Doarjagiin mat mannet eanadollui vuoruhuvvojit dán jagi ođasmahttimat ja dáláš doaibmavisttiid viiddideapmi, heivehandoaibmabijut ja prošeavttat mat váikkuhit rekrutteremii, buoret árvoháhkamii ja eanadoalu ovddideapmái.</p>
<p>– Mun doaivvun ahte doarjja nannešii bearraša bargosajiid ja ahte šattašii álkibun čuovvovaš sohkabulvii váldit badjelii doalu, dadjá Muotka.</p>
<p><em type="italic">Gažaldagaide vástida dahje addá jearahallama, sámediggeráđđi Silje Karine Muotka, mob. +47 984 87 576, silje.karine.muotka@samediggi.no </em></p>
</body></document>