<document xml:lang="sme" id="no_id"><header><title>Ráđđeaddi/ Seniorráđđeaddi Dearvvašvuođaáššit dearvvašvuođa ja sosiála juhkosis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>393</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/radgiver-seniorradgiver-seksjon-for-helse-og-sosial.20787.aspx?sprak=12</origFileName><parallel_text xml:lang="nob" location="radgiver___seniorradgiver_0_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ráđđeaddi/ Seniorráđđeaddi Dearvvašvuođaáššit dearvvašvuođa ja sosiála juhkosis</p>
<p><em type="italic">Sámedikkis lea rabas 30% bistevaš virgi ráđđeaddin/seniorráđđeaddin Ealáhus-, kultur- ja dearvvašvuođaossodagas. </em></p>
<p><em type="italic">Ohcanáigemearri: 07.06.22. </em></p>
<p>Bargobáiki lea okta Sámedikki kánturbáikkiin, gos lea rabas kántorsadji. Álgin farggamusat.</p>
<p type="title">Barggut</p>
<p>Virggi valdobarggut:</p>
<list><p type="listitem">Sámedikkis lea rabas 30% bistevaš virgi ráđđeaddin/seniorráđđeaddin Ealáhus-, kultur- ja dearvvašvuođaossodagas.</p>
<p type="listitem">Joatkit ovdánahttit ja čuovvulit Sámedikki politihka dearvvašvuođas, sosiálas ja mánáidsuodjalusas.</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Virgái ohcat olbmo geas lea oahppu allaskuvllas/universitehtas ovddemusat masterdásis, ovddemuš fágasurggiin čatnon dearvvašvuođafágii/ -politihkkii dahje guoskevaš servodatfágii. Ohcci ferte diehtit movt dutkama hálddašit, heivehit ja kvalitehtasihkkarastit. Vásáhusat dutkamis ja fágaovdáneamis, ja gelbbolašvuohta sámi servodatdiliin ja dearvvašvuođafága beliin sámi servodagas deattuhuvvo.</p>
<p><em type="italic">Dasto deattuhuvvo: </em></p>
<list><p type="listitem">Sámegiela máhtolašvuohta, sihke njálmmálaččat ja čálalaččat.</p>
<p type="listitem">Buorit fágalaš gelbbolašvuođat , ovttasbargo- ja gulahallannávccat</p>
<p type="listitem">Buorre čálalaš ovdanbuktinnákca</p>
<p type="listitem">Návccat bargat iešheanalaččat ja ulbmillaččat ja bálvalusdáhttu.</p>
</list><p><em type="italic">Persovnnalaš iešvuođat </em></p>
<list><p type="listitem">Struktuvrralaš</p>
<p type="listitem">Buorit ovttasbargonávccat</p>
<p type="listitem">Návccat bargat iešheanalaččat</p>
<p type="listitem">Berošta čađahit bargguid ja kvaliteahtas</p>
</list><p>Árvvoštaladettiin geas lea buoremus gelbbolašvuohta, deattuhit oahpu, bargohárjáneami, persovnnalaš dohkálašvuođa ja motivašuvnna virgái.</p>
<p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1434 ráđđeaddi dahje virgekoda 1364 seniorráđđeaddi. Bálkámearri šihttojuvvo lagabui.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa. (Dát gustojit dassážiigo Stuorradiggi rievdada dáid ortnegiid)</p>
<p type="listitem">Máškidis bargoáigi ja buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea minoritehta- ja álgoálbmotduogáš. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s.</p>
<p>Ohccit geat eai hálddaš sámegiela go biddjojuvvojit virgái, sáhttet ovttasráđiid bargoaddiin geatnegahttojuvvot váldit oahpu sámegielas.</p>
<p>Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title" xml:lang="kmr">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem" xml:lang="eng">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrain Magne Svineng Tel. +47 78 47 41 57 dahje e-poasta magne.svineng@samediggi.no</p>
<p type="listitem">Fágajođiheddjin Lisbeth Vesterheim Skoglund Tel. +47 78 47 41 46 dahje e-poasta lisbeth.vesterheim.skoglund@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Geassemánu 7. beaivvi 2022</p>
</body></document>
