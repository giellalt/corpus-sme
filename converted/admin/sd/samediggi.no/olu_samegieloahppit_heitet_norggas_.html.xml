<document xml:lang="sme" id="no_id"><header><title>Olu sámegieloahppit heitet Norggas  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>530</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stort-samisk-elevtap-i-norge.17932.aspx?sprak=12</origFileName><parallel_text xml:lang="nob" location="stort_samisk_elevtap_i_norge_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Olu sámegieloahppit heitet Norggas</p>
<p><em type="italic">14. </em><em type="italic">S </em><em type="italic">ámi logut muitalit almmuhuvvo boahtte duorastaga. Dán jagi almmuhus guovdilastá earret eará ahte ollugat heitet sámegieloahpahusain. </em></p>
<p><em type="italic">Sámi logut muitalit/Samiske tall forteller </em>lea jahkásaš almmuhus kommenterejuvvon sámi statistihka birra, mii addá goatnjedis ja bajitdási oppalašgova máŋga fágasuorggi birra erenoamážit relevántta sidjiide geat dárbbašit sámi diliid birra máhtu. </p>
<p><em type="italic">Dán jagi almmuhus <span type="quote">“Sámi logut muitalit 14”</span> ovdanbuktojuvvo digitálalaččat Sámedikki web-TV bokte duorastaga skábmamánu 25. b. 2021 dii.13.30-15.00 Sámedikki lávdegoddevahku. </em></p>
<p>Geahča sáddaga</p>
<p><span type="quote">«Sámi logut muitalit 14»</span> gávdno dás: https://samilogutmuitalit.no/nb</p>
<p>– Buorre ja relevántta dutkan ja statistihkka sámi tendeanssaid ja fenomenaid birra, nugo ovdanbukto <span type="quote">“Sámi logut muitalit 14”</span>, leat guovddážis sámi servvodaga ovdáneamis olles Sámis ja Norggas. Dat maid addá midjiide vuođu čuovvulit ráđđehusa geatnegasvuođa, dadjá sámediggeráđđi Runar Myrnes Balto (NSR).</p>
<p type="title"><span type="quote">«Sámi suođđan»</span> vuođđoskuvllas</p>
<p>Láhččojuvvo nu ahte dutkit ieža ovdanbuktet oanehis osiid raporttas. <span type="quote">“Sámi logut muitalit 14”</span> raporttas muitala Øystein A. Vangsnes davviriikkalaš diehtaga professor UiT Norgga árktalaš universitehtas, mot oahppit geat álget sámegieloahpahusain vuođđoskuvllas heitet, nu gohčoduvvon <span type="quote">«den samiske lekkasjen»</span>. Vangsnes lohká dili duođalažžan.</p>
<p>– Go juohke viđat sámi vuosttašgiela oahppi heaitá sámegiela eatnigiela oahpahusain vuođđoskuvlajagiin ja nu šaddá ge dárogiella sin nannoseamos oahppangiella, de lea čielggas ahte ii daga buori sámegiela áŋgiruššamii. Iige daga ášši buoret, go sámegiela nuppigiela oahpahusas heitet vel eanet oahppit, dadjá son.</p>
<p>Vangsnes čilge ahte sámi ohppiin lea duohta dilemma.</p>
<p>– Juohke sámegiel oahppi dovdá oktasaš mihttu sámegiela ealáskahttit ja nuppe bealde dovdojit ges iežaset dárbbut ja sávaldagat. Sivat dasa go olu oahppit leat heaitán, leat sihkkarit máŋggabealat ja iešguđetláganat, ja lea hui dehálaš gávnnahit eanet sivaid birra vai sáhttit buriid doaibmabijuiguin dustet luohpama, dadjá son.</p>
<p>Sámediggeráđđi vuordá mielas almmuheami.</p>
<p>– Dán jagi raportta addá earret eará dehálaš dieđuid sámegieloahpahusa healbamis skuvllas, mii duođašta tendeanssa maid dovdat ja mii čájeha ahte mis ain lea ollu bargu ovddabealde. Mii oažžut maiddái miellagiddevaš perspektiivvaid ealáhuspolitihka ja sámedikki jienastuslogu birra, mii addá buori vuođu politihka ovddideapmái viidáseappot, dadjá Myrnes Balto.</p>
<p>Statistihka čoakkáldagas <span type="quote">“Sámi logut muitalit 14”</span> geahčaduvvo maiddái lagabuidda Sámedikki doarjja ealáhusovddideapmái, Sámedikki válgajienastuslohku ja dan ovdáneapmi áiggi mielde, ja dasto sámi loguid geahčadeapmi Statistihkalaš Guovddášdoaimmahagas.</p>
<p type="title">Prográmma:</p>
<list><p type="listitem"><em type="italic">Álggaheapmi </em>sámediggeráđi Runar Myrnes Balto (NSR) bokte </p>
<p type="listitem"><em type="italic">Sámi logut muitalit 14 geigen </em>Sámi statistihka fágalaš analysajoavkku bokte, instituhta jođiheaddji <em type="italic">Anne Britt Klemetsen Hætta </em><em type="italic">bokte </em><em type="italic">, </em>Sámi allaskuvla) </p>
<p type="listitem"><em type="italic">Den samiske lekkasjen i grunnskulen, </em><em type="italic">Øystein A. Vangsnes </em><em type="italic">bokte </em>, UiT Norgga árktalaš universitehta </p>
<p type="listitem"><em type="italic">S </em><em type="italic">ámedikki oassi ealáhusovddideamis sámi guovlluin </em><em type="italic">– </em><em type="italic">Politihka ja váikkuhangaskaomiid rievdademiid </em><em type="italic">analys </em><em type="italic">a </em><em type="italic">Bård Kårtveit </em><em type="italic">bokte </em>, NORCE ja mielčálli <em type="italic">Vigdis Nygaard </em><em type="italic">bokte </em></p>
<p type="listitem"><em type="italic">S </em><em type="italic">ámedikki válgajienastuslohku </em><em type="italic">– </em><em type="italic">muhtun dovdomearkkat ovdáneamis </em><em type="italic">Kevin Johansen </em><em type="italic">bokte </em>, cand.polit. bokte. </p>
<p type="listitem"><em type="italic">S </em><em type="italic">ámi logut </em><em type="italic">– </em><em type="italic">fásta tabeallat </em><em type="italic">, </em><em type="italic">Anders Sønstebø </em><em type="italic">bokte </em><em type="italic">, </em>Statistihkalaš Guovddášdoaimmahat </p>
</list><p><em type="italic">Oktavuođadieđut media: Sámediggeráđđi </em><em type="italic">Runar Myrnes Balto (NSR), e-po </em><em type="italic">a </em><em type="italic">st </em><em type="italic">a </em><em type="italic">runar.myrnes.balto@samediggi.no </em><em type="italic">dahje </em><em type="italic">telefo </em><em type="italic">vdna </em><em type="italic">: 977 73 778 </em></p>
<p><em type="italic">Oktavuođadieđut </em><em type="italic">«S </em><em type="italic">ámi logut muitalit </em><em type="italic">14» </em><em type="italic">mielbargit </em><em type="italic">: Øystein A Vangsnes, e-po </em><em type="italic">a </em><em type="italic">st </em><em type="italic">a </em>: <em type="italic">oystein.vangsnes@uit.no </em><em type="italic">ja </em><em type="italic">telefo </em><em type="italic">vdna </em><em type="italic">: 77645742 Bård Helge Kårtveit, e-po </em><em type="italic">a </em><em type="italic">st </em><em type="italic">a </em>: <em type="italic">baka@norceresearch.no </em><em type="italic">, telefo </em><em type="italic">vdna </em><em type="italic">: 56107000 ( </em><em type="italic">Telefonguovddáš </em><em type="italic">) Vigdis Nygaard, e-po </em><em type="italic">a </em><em type="italic">st </em><em type="italic">a </em>: <em type="italic">viny@norceresearch.no </em><em type="italic">, telefo </em><em type="italic">vdna </em><em type="italic">: 976 16 497 Kevin Johansen, e-po </em><em type="italic">a </em><em type="italic">st </em><em type="italic">a </em>: <em type="italic">fmnokjo@statsforvalteren.no </em><em type="italic">, telefo </em><em type="italic">vdna </em><em type="italic">: 75531586 Anders Sønstebø, e-po </em><em type="italic">a </em><em type="italic">st </em><em type="italic">a </em>: <em type="italic">Anders.Sonstebo@ssb.no </em><em type="italic">, telefo </em><em type="italic">vdna </em><em type="italic">: 46663774 </em></p>
</body></document>
