<document xml:lang="sme" id="no_id"><header><title/><genre code="admin"/><author><unknown/></author><wordcount>167</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Ealahusat/Boazodoallu/Bovdehus-buktit-arvalusaid-boazodoallopolitihka-ektui</origFileName><parallel_text xml:lang="nob" location="invitasjon-til-innspill-sametingsmelding-om-reindrift.html"/><parallel_text xml:lang="sma" location="boeoeredimmie-lahtestimmiejgujmie-baaetedh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Bovdehus buktit árvalusaid boazodoallopolitihka ektui / Boazodoallu / Ealáhusat / Sámediggi - Sametinget</p>
<p type="title">Bovdehus buktit árvalusaid boazodoallopolitihka ektui</p>
<p xml:lang="olo">02. Suoidnemánnu 2015</p>
<p>Sámediggeráđđi lea hábmemin ođđa sámediggedieđáhusa boazodoalu birra. Dieđáhusa ulbmil lea čielggasmahttit Sámedikki politihka boazodoalu ektui ja nannet Sámedikki sihke guovddáš politihkalaš aktevran ja guovddáš ovddidanaktevran. Plána mielde ovddiduvvo dieđáhus Sámediggái meannudeapmái 2016 álggus.</p>
<p>Politihkkaovddideapmi ja dieđáhusbargu galgá dahkkojuvvot ovttasbarggus boazodoaluin. Sámediggi háliida bovdet orohagaid, siiddaid, organisašuvnnaid, ásahusaid ja ovttaskas olbmuid buktit buot berošteddjiid buktit evttohusaid Sámediggái dán dieđáhusbarggu oktavuođas.</p>
<p>Sámediggedieđáhusain háliidit hábmet ollislaš ja boahtteáigásaš politihka mas leat čielga mihttomearit mat váikkuhit:</p>
<list><p type="listitem">Nannet boazodoalu ealáhussan ja lasihit ealáhusa árvoháhkama</p>
<p type="listitem">Sihkkarastit boazodoalu riektevuođu</p>
<p type="listitem">Sihkkarastit boazodollui buriid ja einnostanvejolaš rámmaeavttuid</p>
<p type="listitem">Sihkkarastit boazodoalu giella- ja kulturguoddin</p>
</list><p>Dieđáhusas galgá maiddái ceavzilvuohta boazodoalus leat guovddáš fáddá. Mii bivdit din oainnuid ceavzilvuođa mihttuid ektui.</p>
<p>Mielddusin lea Sámediggeráđi lea čilgehus boazodoallopolitihka birra. Sámedikki dievasčoahkkin lea digaštallan čilgehusa dievasčoahkkimis geassemánus, ja dát lea okta vuolggasajiin viidásit dieđáhusbarggus.</p>
<p><em type="bold">Evttohusaid sáhttá sáddet Sámediggái ovdal 05.09.15, e-poasta bokte čujuhussii </em>: boazodoallu@samediggi.no </p>
<p>Sámediggeráđi čilgehus boazodoallopolitihka birra.pdf</p>
<p xml:lang="fin">229,25 kB</p>
</body></document>
