<document xml:lang="sme" id="no_id"><header><title>Sámi giellabálkkašupmi Gollegiella Ellen Pautamoi ja Jonar Thomassonii - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>188</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/samisk-sprakpris-gollegiella-til-ellen-pautamo-og-jonar-thomasson.8593.aspx?sprak=12</origFileName><parallel_text xml:lang="nob" location="samisk_sprakpris_gollegiella_til_ellen_pautamo_og_jonar_thomasson.html"/><parallel_text xml:lang="sma" location="ellen_pautamo_jih_jonar_thomasson_saemien_gielebaalhkam_gulliegiele_aadtjoeh.html"/><parallel_text xml:lang="smj" location="same_giellaguddnebalkka_gallegiella_ellen_pautamoj_ja_jonar_thomassonaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi giellabálkkašupmi Gollegiella Ellen Pautamoi ja Jonar Thomassonii</p>
<p><em type="italic">Ellen Pautamo (Ergon Máreha Ánne Elle-Máret) Tamperes ja Jonar Thomasson Lyjmedes </em><em type="italic">bálkkašuvvoba jagi 2020 davviriikkalaš Gollegiella-giellabálkkašumiin sámegielaid ovddideamis. </em></p>
<p>Sámegiela ja kultuvrra lektor Ellen Pautamo oažžu Gollegiella-bálkkašumi ánssuinis davvisámegiela oahpaheaddjin. Giellaáššedovdi Jonar Thomassonii bálkkašupmi mieđihuvvo su lullisámegiela ovdii dahkan barggus. Jonar Thomasson</p>
<p>Suoma vuoigatvuođaministtar Anna-Maja Henriksson almmustahtii bálkkašumi oažžuid odne Helssegis Norgga, Ruoŧa ja Suoma sámeáššiin vástideaddji ministariid ja sámedikkiid ságadoalliid čoahkkima oktavuođas.</p>
<p>– Liegga giitosat goabbáge bálkkašumi oažžui mearkkašahtti doaimmain sámegielaid buorrin. Sávan, ahte Pautamo ja Thomassona bargu oažžu min movttiiduvvat sámegielain ja kultuvrras sihke atnit daid árvvus, Suoma vuoigatvuođaministtar Anna-Maja Henriksson lohká.</p>
<p>Ellen Pautamo lea okta mearkkašahttimus sámi gáiddusoahpahusa ovddideaddjiin. Son bargá Sámi oahpahusguovddážis virtuálaskuvllas sámegiela ja kultuvrra lektorin. Pautamo lea čeahpes, hutkás ja movttiidahtti oahpaheaddji, gii doaibmá maiddái oahpaheaddjiid skuvlejeaddjin.</p>
<p>Jonar Thomasson lea giellaáššedovdi ja bivnnuhis giellagáldu, gii gaskkusta sámegiela ja sámi kultuvrra sihke historjjá vásáhusaid. Thomasson lea ovddidan sámegiela seailuma ja ovddideami dokumenteremiin lullisámegiela. Son lea čoaggán Mojhtsijstie-girjásis muitalusaid, sániid já sátnevádjasiid lullisámegillii.</p>
<p>Bálkkašupmi lea 15 000 euro stuoris. Dán jagi bálkkašumi oažžut leaba guovttis, nu ahte bálkkašupmi juhkkojuvvo Pautamo ja Thomassona gaskkas.</p>
<p>Ellen Pautamo    Ulla Isotalo</p>
</body></document>
