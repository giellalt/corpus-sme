<document xml:lang="sme" id="no_id"><header><title>Čorgejeaddji - Sadjásaš virgi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>371</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/renholder-vikariat.13103.aspx?sprak=12</origFileName><parallel_text xml:lang="nob" location="renholder_-_vikariat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Čorgejeaddji - Sadjásaš virgi</p>
<p><em type="italic">Sámedikkis lea rabas sadjásaš čorgejeaddji virgi hálddahusossodagas áigodagas 16.05.21 gitta 28.02.22. Bargobáiki lea Sámedikkis Kárášjogas. Ohcanáigemearri: Njukčamánu 22.b. 2021. </em></p>
<p type="title">Barggut</p>
<p>Hálddahusossodaga váldobargun lea fállat sihkkaris, buriid, beaktilis ja boahtteáigái čujuheaddji bálvalusfálaldagaid min geavaheddjiide, mat leat sihke politihkalaš- ja hálddahuslaš dásis Sámedikkis.</p>
<list><p type="listitem">Beaivválaš čorgen bassanplána mielde.</p>
<p type="listitem">Kantiidna- ja gievkkanbálvalusat dárbbu mielde.</p>
</list><p>Virgái sáhttet biddjojuvvot maiddái eará doaimmat mat gullet Sámedikki doibmii.</p>
<p type="title">Gelbbolašvuohta</p>
<p>Sávvat ahte dus ohccin livččii fágareive ja/dahje hárjáneapmi buhtisindoallamis. Sávvat maiddái ahte dus livččii hárjáneapmi kantiidna-/gievkkandoaimmas. Son guhte virgáiduvvo ferte máhttit dárogiela ja lea ovdamunnin jus máhttá sámegiela maid. Kandidáhtat guđet eai hálddaš sámegiela, galget ceavzit SÁÁL 1 ja 2 vástideaddji eksámeniid. Dat galgá dahkkot jagi siste maŋŋel bargui álgima. Oahppu lea jahkebeali ja bargoaddi máksá oahppogoluid. Ohcci ferte maid leat ráhkkanan čađahit giellaiskosa bargojearahallama oktavuođas. Mii ohcat du:</p>
<list><p type="listitem">Geas lea beroštupmi fállat alla kvalitehta beaktilis vuogi mielde</p>
<p type="listitem">Gii leat čorgat, dárkil ja dáhtolaš ovttasbargat</p>
<p type="listitem">Gii leat gearggus bálvalit ja leat dávggas</p>
<p type="listitem">Gii leat persovnnalaččat heivvolaš</p>
</list><p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1130 čorgejeaddji dahje 1203 fágabargi geas lea fágareive. Bálká šiehtaduvvo lagabut.</p>
<list><p type="listitem">Bálkkás gessojuvvo 2 % máksu Stáhta penšunkássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkaide geat ásset Finnmárkkus ja Davvi-Romssas guoská oahppoloana sihkkunortnet Stáhta loatnakássas 10 % jahkái, gitta 25.000 ru rádjai, ja sierra vearrogeasus</p>
<p type="listitem">Dávgasis bargoáigi ja eará buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title" xml:lang="kmr">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem" xml:lang="eng">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii. <em type="italic">Ohcanáigemearri: Njukčamánu 22.b. 2021. </em></p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Fágajođiheddjiin John K. Engstad Tel. +47 993 66 004 dahje e-poasta john.klemetsen.engstad@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Njukčamánu 22.b. 2021.</p>
</body></document>
