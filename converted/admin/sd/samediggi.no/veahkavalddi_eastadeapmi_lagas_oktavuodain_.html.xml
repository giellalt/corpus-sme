<document xml:lang="sme" id="no_id"><header><title>Veahkaválddi eastadeapmi lagaš oktavuođain  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>255</wordcount><conversion_status type="standard"/><availability><free/></availability><multilingual/><origFileName>https://sametinget.no/likestilling/bekjempelse-av-vold-i-nare-relasjoner/?sprak=12</origFileName><parallel_text xml:lang="nob" location="bekjempelse_av_vold_i_naere_relasjoner.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Veahkaválddi eastadeapmi lagaš oktavuođain</p>
<p><em type="italic">Veahkaváldi lagaš oktavuođain čuohcá garrasit ja duođalaččat sidjiide geat dan vásihit </em></p>
<p>Deaŧalaš lea čielggasmahttit ahte almmolašvuođas lea ovddasvástádus veahkaválddis mii dáhpáhuvvá ruovttus. Sámi olbmot geat gillájit veahkaválddi berrejit beassat deaivvadit veahkkeapparáhtain sámi giela ja kultuvrra vuođul juohkelágan veahkaválddi ektui lagaš oktavuođain.</p>
<p>Sámediggi ja Justiisa- ja politiijadepartemeanta leat ovttas almmuhan duktanraportta njukčamánu 8. b. 2017 <span type="quote">"Veahkaváldi lagaš oktavuođain"</span>.</p>
<p xml:lang="nob">Loga raportta <span type="quote" xml:lang="nno">«Om du tør å spørre, tør folk å svare»</span> Hjelpeapparatets og politiets erfaringer med vold i nære relasjoner i samiske samfunn</p>
<p>Loga sámediggerádi dásseárvopolitihkalaš čilgehusa veahkaválddi birra sámi servodagas</p>
<p type="title">Ráđđehusa doaibmaplána veahkaválddi eastadeami ja vuosttaldeami várás lagas gaskavuođain 2021-2024</p>
<p><em type="italic">Ráđđehus almmuhii borgemánu 13. b. 2021 doaibmaplána veahkaválddi eastadeami ja vuosttaldeami várás lagas oktavuođain. Doaibmaplánas </em><em type="italic">Veahkaválddehisvuođa čađaheapmi </em><em type="italic">lea fokus dasa movt veahkaválddi ja illastemiid sáhttá buorebut eastadit ja vuosttaldit sámi servodagain. </em></p>
<p>20 doaibmabiju dan 82 ođđa doaibmabijus maid ráđđehus almmuha gusket sámi guovlluide, nugo nannet heahteguovddášfálaldaga, buoridit sámi giela ja kultuvrra máhtu ja gelbbolašvuođa politiijas, ja árvvoštallat ásahit sierra mánáidviessofálaldaga mii lea erenoamážit heivehuvvon sámi guovddášguovlluid mánáide. Lea vuosttaš geardde go doaibmaplánas veahkaválddi vuostá lagas gaskavuođain lea sierra oassi veahkaválddi ja illastemiid birra sámi servodagain ja doaibmaplánii leat maiddái váldon mielde boazodoalu hástalusat.</p>
<p>Loga Ráđđehusa doaibmaplána veahkaválddi eastadeami ja vuosttaldeami várás lagas gaskavuođain 2021-2024</p>
<p>Loga ođasartihkkala: Doaibmaplánas veahkaválddi vuostá lagas gaskavuođain lea sierra oassi veahkaválddi ja illastemiid birra sámi servodagain</p>
<p type="title">Sámedikki doaibmaplána veahkaválddi vuostá 2023-2025</p>
<p>Sámedikki doaibmaplána veahkaválddi vuostá 2023-2025 mearriduvvui juovlamánu 6. beaivvi 2023 Sámedikki dievasčoahkkimis, ášši 55/23.</p>
<p>Loga Sámedikki doaibmaplána veahkaválddi vuostá 2023-2025</p>
<p>Loga eanet Sámedikki doaibmaplána birra veahkaválddi vuostá 2023-2025</p>
</body></document>
