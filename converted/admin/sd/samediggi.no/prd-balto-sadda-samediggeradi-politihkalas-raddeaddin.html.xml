<document xml:lang="sme" id="no_id"><header><title>PRD: Balto šaddá Sámediggeráđi politihkalaš ráđđeaddin</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>183</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-Balto-sadda-Samediggeradi-politihkalas-raddeaddin</origFileName><parallel_text xml:lang="nob" location="prm-balto-blir-politisk-raadgiver-for-sametingsraadet.html"/><parallel_text xml:lang="sma" location="prm-balto-saemiedigkieraerien-politihkeles-raeriestaejja-sjaedta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRD: Balto šaddá Sámediggeráđi politihkalaš ráđđeaddin</p>
<p><em type="italic">Sámediggepresideanta </em><em type="italic">Aili Keskitalo </em><em type="italic">lea otne nammadan Guovddášbellodaga </em><em type="italic">Anne Toril Eriksen Balto (40) </em><em type="italic">ođđa politihkalaš ráđđeaddin </em><em type="italic">. </em></p>
<p>Lea Guovddášbellodaga sámediggejoavku mii lea rávven presideantta Balto nammadit ráđđeaddin Sámediggeráđđái 2017-2021 áigodahkii.</p>
<p>Balto šattai dán jagi sámediggeválggain Guovddášbellodaga 1. várrelahttun Ávjovári válgabiirres, ja galgá leat Guovddášbellodaga jietna ođđa ráđis.</p>
<p>Anne Toril Eriksen Baltos lea guhkes ja govda politihkalaš hárjáneapmi Guovddášbellodagas, ja 34-jahkásažžan šattai son Kárášjoga gieldda vuosttaš nisson sátnejođiheaddji. Son lea dál válljejuvvon maiddái Finnmárkku fylkkadiggái</p>
<p><em type="italic">– Mun mielas áiggun Anne Toriliin ovttas bargat, ja lean vissis dasa ahte son buktá deaŧalaš beliid Sámediggeráđi bargui dán áigodagas, dadjá sámediggepresideanta Aili Keskitalo. </em></p>
<p>Balto áigu virgái álgit dakka maŋŋá ođđajagi.</p>
<p>Balto lea revisoran oahppan ja sus lea lassioahppu ekonomiijastivremis ja organisašuvnnas ja jođiheamis. Dál son bargá finánsa ráđđeaddin Seastinbáŋkkus 1 Davvi-Norga, seammás go lea gárvvisteamen loahpa ekonomiija ja strategalaš jođiheami masterbarggu Norgga árktalaš universitehtas Romssas.</p>
<p>Balto lea Guovddášbellodagas leamaš sihke báikkálaš searvvi jođiheaddjin, Finnmárkku Guovddášbellodaga nubbi jođiheaddjin, Guovddášbellodaga guovddášstivrra várrelahttun ja Finnmárkku guovddášnissoniid luohttámušdoaimmain. Balto lea maid leamaš mielde Guovddášbellodaga sámepolitihkalaš ráđis.</p>
<p><em type="italic">Jearahallamiid oktavuođas sáhttá Anne Toril Balto oažžut ságaide mobiilas: 41310027 </em></p>
</body></document>