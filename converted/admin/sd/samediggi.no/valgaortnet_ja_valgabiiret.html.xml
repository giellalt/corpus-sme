<document xml:lang="sme" id="no_id"><header><title>Válgaortnet ja válgabiiret - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>287</wordcount><conversion_status type="standard"/><availability><free/></availability><multilingual/><origFileName>https://sametinget.no/politihkka/valga/valgaortnet-ja-valgabiiret/</origFileName><parallel_text xml:lang="nob" location="valgordningen_og_valgkretsene.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Válgaortnet ja válgabiiret</p>
<p><em type="italic">Sámediggi lea bajimus válgaeiseváldi sámediggeválggain </em>. <em type="italic">Don sáhtát leat mielde váikkuheame Sámedikki čoahkádussii dakko bokte ahte dieđihit iežat válgajienastuslohkui iežat válgabiires. </em></p>
<p>Kárta čájeha Sámedikki válgabiiriid: Nuortaguovllu válgabiire, Ávjovári válgabiire, Davveguovllu válgabiire, Gáisegu-ovllu válgabiire, Viestarmera válggabijrra/Viesttarmeara válgabiire, Åarjel-Saepmie veeljemegievlie ja Lulli-Norgga válgabiire.</p>
<p>Sámedikki válgaortnet lea vuođđuduvvon gorrelohkoválgga prinsihpaide máŋggaáirrasbiirriin. Gorrelohkoválga mearkkaša ahte áirasat juhkkojuvvojit gorálaččat jienastanlogu mielde maid guhtege válgalistu oažžu. Sihke politihkalaš bellodagat ja eará joavkkut sáhttet bidjat listta válggain.</p>
<p>Sámediggeválggain lea riika juhkkojuvvon 7 válgabiirii:</p>
<list><p type="listitem"><em type="italic">Nuortaguovllu válgabiire/Østre valgkrets: </em>Mátta-Várjjat, Unjárgga, Čáhcesullo, Várggáid, Báhcavuona, Deanu, Bearalvági, Davvisiidda ja Gáŋgaviika gielddat Romssa ja Finnmárkku fylkkas. </p>
<p type="listitem"><em type="italic">Ávjovári válgabiire/Ávjovári valgkrets: </em>Kárášjoga ja Porsáŋggu gielddat ja Guovdageainnu suohkan Romssa ja Finnmárkku fylkkas. </p>
<p type="listitem"><em type="italic">Davveguovllu válgabiire/Nordre valgkrets: </em>Davvisiidda ja Muosát gielddat, Hammerfesta, Álttá, Ákŋoluovtta, Láhpi, Skiervvá, Návuona ja Ráissa suohkanat Romssa ja Finnmárkku fylkkas. </p>
<p type="listitem"><em type="italic">Gáiseguovllu válgabiire/Gáisi valgkrets: </em>Gáivuona, Omasvuona, Ivgu, Gálssa, Romssa, Báhccavuona, Málatvuomi, Beardu, Sáččá, Ránáidsullo ja Ráisavuona suohkanat Romssa ja Finnmárkku fylkkas. </p>
<p type="listitem"><em type="italic">Viestarmera válggabijrra/Viesttarmeara válgabiire/Vesthavet valgkrets: </em>Divrráid, Siellaga, Loabága, Rivttaga, Ivvárstáđiid, Hársttáid, Bjarkøy, Giehtavuona suohkanat Romssas ja Finnmárkku fylkkas ja suohkanat Sálatvuomi, Bájddára ja Meløy rájes ja davásguvlui Nordlándda fylkkas. </p>
<p type="listitem"><em type="italic">Åarjel-Saepmie veeljemegievlie/Sørsamisk valgkrets: </em>Nordlándda fylkka gielddat Ruovada ja Raavta rájes luksa, Trøndelag fylka ja Surnadal, suohkanat Surnadal, Rindal ja Sunndal Møre- ja Romsdal fylkkas ja suohkanat Engerdal, Rendalen, Os, Tolga, Tynset ja Folldal gielddat Oppland ja Hedmark fylkkas. </p>
<p type="listitem"><em type="italic">Lulli-Norgga válgabiire/Sør-Norge valgkrets: </em>Suohkanat Møre ja Romsdal ja Hedmark fylkkaid mat eai gula válgabiire 6:žii, ja fylkkat Vestland, Rogaland, Agder, Vestfold og Telemark, Viken, Oppland og Hedmark ja Oslo. </p>
</list><p>Geahča bajilgeahčastaga suohkaniin/gielddain ja válgabiiriin</p>
<p>Sámediggái válljejuvvojit 39 áirasa. Man galle áirasa válljejuvvojit juohke válgabiires vuolgá das man ollu leat dieđihuvvon Sámedikki jienastuslohkui geassemánu 30. beaivvi dan jagi goas maŋimuš gielddastivra- ja fylkkadiggeválggat leat dollojuvvon.</p>
<p>Loga eanet Sámedikki válgajienastuslogu birra 1989-2021</p>
</body></document>
