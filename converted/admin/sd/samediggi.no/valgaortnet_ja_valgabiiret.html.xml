<document xml:lang="sme" id="no_id"><header><title>Válgaortnet ja válgabiiret - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>253</wordcount><conversion_status type="standard"/><availability><free/></availability><multilingual/><origFileName>https://sametinget.no/politihkka/valga/valgaortnet-ja-valgabiiret/</origFileName><parallel_text xml:lang="nob" location="valgordningen_og_valgkretsene.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Válgaortnet ja válgabiiret</p>
<p><em type="italic">Sámediggi lea bajimus válgaeiseváldi sámediggeválggain </em>. <em type="italic">Don sáhtát leat mielde váikkuheame Sámedikki čoahkádussii dakko bokte ahte dieđihit iežat válgajienastuslohkui iežat válgabiires. </em></p>
<p>Sámedikki válgaortnet lea vuođđuduvvon gorrelohkoválgga prinsihpaide máŋggaáirrasbiirriin. Gorrelohkoválga mearkkaša ahte áirasat juhkkojuvvojit gorálaččat jienastanlogu mielde maid guhtege válgalistu oažžu. Sihke politihkalaš bellodagat ja eará joavkkut sáhttet bidjat listta válggain.</p>
<p>Sámediggeválggain lea riika juhkkojuvvon 7 válgabiirii:</p>
<list><p type="listitem"><em type="italic">Nuortaguovllu válgabiire/Østre valgkrets: </em>Mátta-Várjjaga/Sør-Varanger, Unjárgga/Nesseby, Čáhcesullo/Vadsø, Várggáid/Vardø, Báhcavuona/Båtsfjord, Deanu/Tana, Bearalvági/Berlevåg, Davvisiidda/Lebesby ja Gáŋgaviika/Gamvik gielddat Finnmárkku fylkkas. </p>
<p type="listitem"><em type="italic">Ávjovári válgabiire/Ávjovári valgkrets: </em>Kárášjoga/Karasjok ja Porsáŋggu/Porsanger gielddat ja Guovdageainnu/Kautokeino suohkan Finnmárkku fylkkas. </p>
<p type="listitem"><em type="italic">Davveguovllu válgabiire/Nordre valgkrets: </em>Davvesiidda/Nordkapp ja Muosát/Måsøy gielddat, Hámmerfeasta/Hammerfest, Álttá/Alta, Ákŋoluovtta/Hasvik, Láhpi/Loppa, Skiervvá/Skjervøy, Návuona/Kvenangen ja Ráissa/Nordreisa suohkanat Romssa ja Finnmárkku fylkkain. </p>
<p type="listitem"><em type="italic">Gáiseguovllu válgabiire/Gáisi valgkrets: </em>Gáivuona/Kåfjord, Omasvuona/Storfjord, Ivgu/Lyngen, Gálssa/Karlsøy, Romssa/Tromsø, Báhccavuona/Balsfjord, Málatvuomi/Målselv, Beardu/Bardu, Sáččá/Senja, Ránáidsullo/Tranøy ja Ráisavuona/Sørreisa suohkanat Romssa fylkkas. </p>
<p type="listitem"><em type="italic">Viestarmera válggabijrra/Viesttarmeara válgabiire/Vesthavet valgkrets: </em>Divrráid/Dyrøy, Siellaga/Salangen, Loabága/Lavangen, Rivttaga/Gratangen, Ivvárstáđiid/Ibestad, Hársttáid/Harstad, Bjarkøy, Giehtavuona/Kvæfjord suohkanat Romssa fylkkas ja suohkanat Sálatvuomi/Saltdal, Bájddára/Beiarn ja Meløy rájes ja davásguvlui Nordlándda fylkkas. </p>
<p type="listitem"><em type="italic">Åarjel-Saepmie veeljemegievlie/Sørsamisk valgkrets: </em>Ruovada/Rana ja Raavta/Rødøy suohkaniid rájes luksa Nordlándda fylkkas, Trøndelag fylka, ja suohkanat Surnadal ja Sunndal Møre ja Romsdal fylkkas ja suohkanat Engerdal, Rendalen, Os, Tolga, Tynset ja Folldal Innlandet fylkkas. </p>
<p type="listitem"><em type="italic">Lulli-Norgga válgabiire/Sør-Norge valgkrets: </em>Dat suohkanat Møre ja Romsdal ja Innlandet fylkkain mat eai gula válgabiire 6:žii, ja fylkkat Vestland, Rogaland, Agder, Telemark, Buskerud, Vestfold, Akershus, Østfold ja Oslo. </p>
</list><p>Geahča bajilgeahčastaga suohkaniin/gielddain ja válgabiiriin</p>
<p>Sámediggái válljejuvvojit 39 áirasa. Man galle áirasa válljejuvvojit juohke válgabiires vuolgá das man ollu leat dieđihuvvon Sámedikki jienastuslohkui geassemánu 30. beaivvi dan jagi goas maŋimuš gielddastivra- ja fylkkadiggeválggat leat dollojuvvon.</p>
<p>Loga eanet Sámedikki válgajienastuslogu birra 1989-2023</p>
</body></document>
