<document xml:lang="sme" id="no_id"><header><title>Válgalisttat - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>340</wordcount><conversion_status type="standard"/><availability><free/></availability><multilingual/><origFileName>https://sametinget.no/politihke/veeljeme/veeljemelastoeh/?sprak=12</origFileName><parallel_text xml:lang="nob" location="valglister.html"/><parallel_text xml:lang="sma" location="veeljemelaestoeh.html"/><parallel_text xml:lang="smj" location="valggalista.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Válgalisttat</p>
<p><em type="italic">Válgalisttat galget leat registrerejuvvon Sámedikkis maŋimuštá bearjadaga 31.03.dii. 12.00 válgajagis. Dát áigemearri lea joavdanáigemearri. </em></p>
<p>Viečča 2025 válgalista-mála, davvisámegillii</p>
<p>Viečča 2025 válgalista-mála, dárogillii</p>
<p>Jos áigu searvat sámediggeválggaide, de ferte leat registrerejuvvon Sámedikki jienastuslogus.</p>
<p>Dieđit iežat Sámedikki válgajienastuslohkui</p>
<p type="title">Gáibádusat válgalistii</p>
<p>Dieđit válgalisttas ahte dat guoská sámediggeválggaide.</p>
<p>Listaevttohusas ferte leat:</p>
<list><p type="listitem">Bajilčála mas oidno bellodaga dahje joavkku namma mii lea ovddidan evttohusa, ja guđe válga biirii dat gullá.</p>
<p type="listitem">Jos listaevttohus boahtá sámepolitihkalaš organisašuvnnas mii lea registrerejuvvon Sámedikkis, galgá bajilčállosis leat registrerejuvvon namma. Bajilčállosa maid muđui ii galgga sáhttit malssidit eará registrerejuvvon sámepolitihkalaš organisašuvnnain, registrerejuvvon politihkalaš bellodagain, dahje eará listaevttohusa bajilčállosiin válgabiirres.</p>
<p type="listitem">Gáibiduvvo ahte lea unnimusat 40 % sohkabealjuohku válgalisttas.</p>
<p type="listitem">Buot listaevttohusain galget lea unnimusat ovcci válgadohkálaš evttohasa nama biirres.</p>
<p type="listitem">Biiriin main leat gaskal guokte ja njeallje mandáhta, galget bidjat ovcci evttohasa nama listaevttohussii.</p>
<p type="listitem">Jos biires leat 5 dahje eanet mandáhta, de sáhttá evttohasaid logu oktiibuot duppalastit.</p>
<p type="listitem">Olbmuin geat leat válgalisttas, galgá leat ovdanamma, goargu ja riegádanjahki.</p>
<p type="listitem">Virgi dahje ássanbáiki galgá biddjojuvvot buot evttohasaide jos lea dárbu earuhit olbmuid nubbi nuppis.</p>
<p type="listitem">Válgalisttas eai galgga leat seamma evttohasat mat leat eará válgalisttain.</p>
<p type="listitem">Oktasaš listtain sáhttá dieđihit ovttaskas evttohasa gullevašvuođa joavkkuide mat leat evttohusa duogábealde.</p>
<p type="listitem">Organisašuvnnaid listaevttohusa, mat eai leat registrerejuvvon sámepolitihkalaš organisašuvdnan Sámedikki registaris, galget leat vuolláičállán unnimusat 30 olbmo geat leat Sámedikki válgajienastuslogus. Dat fertejit leat registrerejuvvon dan válgabiirres gos lista biddjojuvvo.</p>
<p type="listitem">Registrerejuvvon sámepolitihkalaš organisašuvnnaid ektui lea doarvái ahte listaevttohusa vuolláičállet unnimusat guokte stivralahtu válgabiirre organisašuvnna báikkálaš ossodagas.</p>
<p type="listitem">Listaevttohussii ferte biddjojuvvot gii lea luohttámušolmmoš ja várrelahttu evttohusa biddjiid gaskkas.</p>
<p type="listitem">Listaevttohusa mielddusin galgá čuovvut geahčastat mas leat evttohasaid ja evttoheddjiid riegádandáhton ja poastačujuhus. Listaevttohus sáddejuvvo Sámediggái.</p>
</list><p>Geahča muđui §§ 28 ja 29 sámediggeválggaid láhkaásahusas.</p>
<p>Loga sámediggeválggaid láhkaásahusa</p>
<p type="title">Áigemearri ja sisabuktin</p>
<p>Áigemearri buktit válgalisttaid lea <em type="italic">njukčamánu 31. beaivve válgajagi dii. 12.00 </em>, gč. láhkaásahusa §28. Dán áigemearrái ferte Sámediggi ožžon válgalisttaid iežas duohkái. Áigemearri ii maŋiduvvo. </p>
<p>Vuolláičállojuvvon listaevttohusaid sáhttá addit Sámediggái, juogo boasttas reivve bokte dahje jus persovnnalaččat buktá muhtin Sámedikki kantuvrii listta, juogo Kárášjohkii, Vuonnabahtii, Guovdageidnui, Gáivutnii, Romsii, Aarbortii dahje Snoasai.</p>
<p>Jus vuolláičállon listaevttohusat sáddejuvvojit elektrovnnalaččat, de ferte geavahit min neahttasiidduid e-dialogačovdosa.</p>
<p>E-dialoga (gáibida sisaloggema)</p>
</body></document>
