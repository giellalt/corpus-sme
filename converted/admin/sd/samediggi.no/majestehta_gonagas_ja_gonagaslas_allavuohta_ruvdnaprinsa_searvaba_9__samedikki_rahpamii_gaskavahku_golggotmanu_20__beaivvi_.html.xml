<document xml:lang="sme" id="no_id"><header><title>Majestehta Gonagas ja Gonagaslaš Allavuohta Ruvdnaprinsa searvaba 9. Sámedikki rahpamii gaskavahku golggotmánu 20. beaivvi  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>226</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/h-m-kongen-og-h-k-h-kronprinsen-vil-vare-til-stede-under-apningen-av-det-9-sametinget-onsdag-20-oktober-2021.16490.aspx?sprak=12</origFileName><parallel_text xml:lang="nob" location="h_m__kongen_og_h_k_h__kronprinsen_vil_vaere_til_stede_under_apningen_av_det_9__sametinget_onsdag_20_oktober_2021.html"/><parallel_text xml:lang="sma" location="a_m__ganka_jih_a_g_a__kravnaprinse_sijhtieh_stieresne_arrodh_rihpestimmesne_9__saemiedigkeste_gaskevahkoen_golken_20_b__2021.html"/><parallel_text xml:lang="smj" location="ganagis_m_a_ja_g_a__kravnnaprinssa_oassalassteba_9__samedikke_rahpamij_galgadismano_20__biejve_2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Majestehta Gonagas ja Gonagaslaš Allavuohta Ruvdnaprinsa searvaba 9. Sámedikki rahpamii gaskavahku golggotmánu 20. beaivvi</p>
<p>Preassa bovdejuvvo rahpamii. Akkrediterejuvvon journalisttaide addit Sámedikkis beassankoarttaid.</p>
<p><em type="italic">Dieđiheapmi: </em></p>
<p>Preassa mii háliida čuovvut rahpama fertejit ohcat akkrediterema. Akkrediterema sáhttá ohcat elektronalaččat Romssa ja Finnmárkku Stáhtahálddašeaddjis, gulahallanhoavddas, Kristine Østvoldas, e-boasta: fmtrkro@statsforvalteren.no. Akkrediteren gáibida dohkálaš preassakoartta mii lea fámus, ja dán kopiija galgá bidjat mielddusin ohcamii. Čále fal buohkaid namaid geat háliidit searvat din redakšuvnnas , ja muitte sin namaid, e-poastačujuhusaid ja telefonnummiriidge. Muitte fal dieđihit leago olmmoš journalista vai govvideaddji.</p>
<p>Akkrediterema áigemearri lea bearjadaga 15.10.21</p>
<p><em type="italic">Geavatlaš dieđut: </em></p>
<p>Buot preassaolbmot fertejit registrerehit iežaset Sámedikki vuostáiváldimis gaskavahku golggotmánu 20. beaivvi ovdal dii. 11.00. Oažžubehtet preassamáhpa oktan prográmmain, dieđuiguin, sártniiguin ja sáhkavuoruiguin.</p>
<p>Mii leat várren čoahkkinlanja 121 pressii. Čoahkkinlatnja lea uskkádaga bálddas. Doppe lea sihke TV ja áibmofierpmádat.</p>
<p>Sámediggi guossoha beaivebiepmu akkrediterejuvvon journalisttaide.</p>
<p>NRK Sápmi sádde njuolga rahpamis TV:s ja radios.</p>
<p>Rahpama maid čájehat njuolggosáttan Sámedikki neahtta-TV:s www.tv.samediggi.no.</p>
<p>NRK ja eará TV kanálaid gaskkas ferte dahkkojuvvot sierra šiehtadus.</p>
<p>Sámediggi lea bálkáhan govvideaddji Marie Louise Somby govvet almmolaš govaid rahpamis ja preassa oažžu govaid seamma beaivvi dii. 17.00 rájes. Mánát geat geigeba liđiid leaba Frida Máret Falck ja Aslak Mattis Mattisen Eira, ja soai leaba Kárášjogas eret.</p>
<p><em type="italic">Lasi dieđut: </em></p>
<p>Gulahallanhoavda, Kristine Østvold, +47 48 11 39 66 dahje 77 64 21 64 Ossodatdirektevra, Liv Inger Somby, + 47 90 05 69 95 dahje 78 48 42 17</p>
</body></document>
