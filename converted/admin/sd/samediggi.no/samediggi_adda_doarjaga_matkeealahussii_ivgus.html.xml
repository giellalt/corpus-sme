<document xml:lang="sme" id="no_id"><header><title>Sámediggi addá doarjaga mátkeealáhussii Ivgus - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>104</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/samediggi-adda-doarjaga-matkeealahussii-ivgus.33562.aspx</origFileName><parallel_text xml:lang="nob" location="sametinget_gir_stotte_til_reiselivet_i_lyngen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi addá doarjaga mátkeealáhussii Ivgus</p>
<p><em type="italic">Sámediggeráđđi lea juolludan 250 000 ruvnno fitnodahkii Koppangen Panorama AS Ivgus. </em> </p>
<p>Fitnodat áigu vuoruhit mátkeealáhusa suohkanis ja oažžu doarjaga buoridit iežas ijastallankapasitehta. Sámediggi lea ollu jagiid addán doarjagiid báikkálaš fitnodagaide vai besset buoridit mátkeealáhusa earret eará Ivgus ja Davvi-Romssas.</p>
<p>– Mii háliidit ain váikkuhit dasa ahte mátkeealáhus sáhttá buvttadit árvvuid ja bargosajiid regiovdnii, dadjá sámediggepresideanta Silje Karine Muotka (NSR).</p>
<p type="title">Ávžžuha eambbogiid ohcat doarjaga</p>
<p>– Mii háliidit leat mielde ovddideamen ealáhuseallima miehtá Sámi ja mii ávžžuhit buot lágan fitnodagaid Sámedikki doaibmaguovllus mat háliidit investeret dahje čađahit ovddidanprošeavttaid, váldit oktavuođa minguin, loahpaha sámediggepresideanta.</p>
<p>250 000 ruvdnosaš doarjja addojuvvo juohkelágan ealáhusaid doarjjaortnegis.</p>
</body></document>
