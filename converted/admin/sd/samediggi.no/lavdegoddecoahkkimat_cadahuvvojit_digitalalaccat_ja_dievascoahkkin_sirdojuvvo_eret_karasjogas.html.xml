<document xml:lang="sme" id="no_id"><header><title>Lávdegoddečoahkkimat čađahuvvojit digitálalaččat ja dievasčoahkkin sirdojuvvo eret Kárášjogas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>164</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/komitemoter-blir-digitalt-og-plenum-blir-utenfor-karasjok.17763.aspx?sprak=12</origFileName><parallel_text xml:lang="nob" location="komitemoter_blir_digitalt_og_plenum_blir_utenfor_karasjok.html"/><parallel_text xml:lang="sma" location="moenehtsetjaanghkoeh_digitaale_sjidtieh_jih_stoerretjaanghkoe_karasjohken_alkolen_sjaedta.html"/><parallel_text xml:lang="smj" location="juogostjahkanime_daladuvvi_digitalalattjat_ja_allestjahkanibme_daladuvva_ietja_bajken_ga_karasjogan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Lávdegoddečoahkkimat čađahuvvojit digitálalaččat ja dievasčoahkkin sirdojuvvo eret Kárášjogas</p>
<p><em type="italic">Lávdegoddečoahkkimat mat leat skábmamánu 23. -.26. beivviid dollojuvvojit digitálalaččat ja juovlamánu dievasčoahkkin sirdojuvvo eret Kárášjogas. </em></p>
<p>Sámedikki dievasčoahkkinjođihangoddi lea mearridan ahte lávdegoddečoahkkimat skábmamánu 23. -26. beivviid dollojuvvojit digitálalaččat.</p>
<p>– Nugo Covid-19 dilli lea dál Kárášjogas, de lea eanemus riekta doallat min čoahkkimiid digitálalaččat, dadjá dievasčoahkkinjođiheaddji Tom Sottinen (Bargiidbellodat).  Dievasčoahkkinjođiheaddji Tom Sottinen</p>
<p>Dievasčoahkkinjođihangoddi lea maiddái mearridan ahte dievasčoahkkin juovlamánus sirdojuvvo Kárášjogas eret dan geažil go gielddas lassána njoammun.</p>
<p>Diehtu báikki birra almmuhuvvo boahtte vahkus.</p>
<p>– Dievasčoahkkimiidda servet ollugat, ja danne leat mii válljen sirdit dievasčoahkkima báikái gos álkit lea doallat dorvogaskka olbmuide. Dievasčoahkkimis galget dahkkojuvvot dehálaš mearrádusat, ja mii oaidnit ahte lea dehálaš ahte mii deaivvadat fysalaččat, dadjá Sottinen.</p>
<p>Sámedikki dievasčoahkkin dollojuvvo juovlamánu 7. -10. beivviid.</p>
<p>Sámediggi čuovvu nationála rávvagiid ahte bissut ruovttus go leat buohcamin, doallat dorvogaskka earáide, árvvoštallat njálbmesuoji geavaheami jos ii leat vejolašvuohta doallat unnimusat mehtera gaskka earáide siste almmolaš lanjain ja geahpedit lagašoktavuođaid meari.</p>
<p><em type="italic">Lagat dieđuid addá dievasčoahkkinjođiheaddji Tom Sottinen, tel 412 72 386 </em></p>
</body></document>
