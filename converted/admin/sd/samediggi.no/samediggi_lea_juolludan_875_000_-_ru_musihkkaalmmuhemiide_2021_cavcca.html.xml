<document xml:lang="sme" id="no_id"><header><title>Sámediggi lea juolludan 875 000,- ru musihkkaalmmuhemiide 2021 čavčča - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>219</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-har-bevilget-kr-875-000-til-musikkutgivelser-for-hosten-2021.19032.aspx?sprak=12</origFileName><parallel_text xml:lang="nob" location="sametinget_har_bevilget_kr_875_000_-_til_musikkutgivelser_for_hosten_2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi lea juolludan 875 000,- ru musihkkaalmmuhemiide 2021 čavčča</p>
<p>Musihkkaalmmuhemiid doarjjaortnega mihttomearri lea sámi musihka eanet vuovdin ja leavvan riikka siste ja olgoriikkas, maiddái sámi musihkka sihke árbevirolaš ja ođđa vuogis.</p>
<p>— Dán háve lea 875 000,- ru juolluduvvon guđa ođđa ohccái. Maiddái dán jagi oaidnit máŋggalágan ja fiinna sámi musihka, dadjá sámediggeráđđi Maja Kristine Jåma (NSR). Maja Kristine Jåma    Árvu/Sametinget</p>
<p>2021 bušeahtas lea 2 500 000,- ru várrejuvvon ja ruhta lea juhkkojuvvon guovtti ohcanvurrui. Vuosttaš ohcanvuoru, 2021 giđa, juhkkojuvvui 1 301 900,- ru guđa ohccái.</p>
<p>Juolludusaid ulbmilin lea ovdánahttit buori sámi musihka ollugiid várás. Dán jagi lea addojuvvon doarjja sihke ođđaáigásaš ja árbevirolaš sámi musihkkii.</p>
<p>— Šaddá somá čuovvut boahttevaš musihkkabuvttademiid, ja šaddá maiddái somá go olu buorre sámi musihkka almmuhuvvo boahtteáiggis. Ohcamiid ja juolludusaid gaskkas leat buorit ja máŋggalágan šáŋŋerat, dadjá Jåma.</p>
<p>Dát ožžo doarjaga musihka almmuheapmái:</p>
<list><p type="listitem">Rieban BM Haglund Musikkproduksjon oažžu 150 000,- ruvnno CD almmuheapmái mas leat sámegiel sálmmat, Nils Thomas Oskaliin, Johan Kittiin ja Elle Kari Anti Sarain. Juolluduvvo maiddái 100 000 ruvdno EP almmuheapmái sámi artisttain Pia Maria Nutti Holmgrenain.</p>
<p type="listitem">Susanne Hætta musihkkaprošektii <span type="quote" xml:lang="nob">«Finnmark»</span>, Johan Sara Jr.:in, juolluduvvo 150 000,- ruvnno.</p>
<p type="listitem">Mari Boine oažžu 180 000,- ruvnno doarjjan almmuhit iežas boahttevaš skearru ovttas produseanttain Bugge Wesseltoftain.</p>
</list><p>Eanet dieđuid addá sámediggeráđđi Maja Kristine Jåma go válddát oktavuođa juogo telefovnna 47242366 dahje e-poastta bokte maja.kristine.jama@samediggi.no</p>
</body></document>
