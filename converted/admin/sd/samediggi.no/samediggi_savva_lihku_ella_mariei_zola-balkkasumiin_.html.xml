<document xml:lang="sme" id="no_id"><header><title>Sámediggi sávvá lihku Ella Mariei Zola-bálkkašumiin! - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>168</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-gratulerer-ella-marie-med-zola-prisen.19752.aspx?sprak=12</origFileName><parallel_text xml:lang="nob" location="sametinget_gratulerer_ella_marie_med_zola-prisen_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi sávvá lihku Ella Mariei Zola-bálkkašumiin!</p>
<p> <em type="italic">— Dát gal ledje buorit ođđasat ahte sámi artista Ella Marie Hætta Isaksen oažžu dán jagáš Zola-bálkkašumi. Dát bálkkašupmi čájeha ahte lea ávki áŋgiruššat, leahkit jállu ja seammás gávnnahit buriid dahje rivttes vugiid movt gaskkustit sámi áššiid stuorát joavkkuide, lohká sámediggepresideanta Silje Karine Muotka (NSR). </em></p>
<p>Zola-bálkkašupmi leat ožžon namas girječállis Émile Zolas, ja dát addo eaŋkilolbmuide geat leat čájehan stuora siviila duostilvuođa barggus vearrivuođa vuostá, ja olmmošvuoigatvuođaid ja demokratiija ovddas.</p>
<p>Dán jagi oažžu Ella Marie Hætta Isaksen dán bálkkašumi danin go son áŋgirit lea čalmmustahttán dáruiduhttinpolitihka váikkuhusaid ja maiddái čalmmustuhttán vearrivuođa maid ollu sápmelaččat ja kvenat leat šaddan gillát. Diibmá almmuhii ge son girjjistis <span type="quote">“Derfor må du vite at jeg er same”</span> mii lea ožžon hirbmat buori árvvoštallamiid.</p>
<p>— Sámediggi sávvá lihku Ella Mariei bálkkašumiin. Lea dehálaš ahte gávdnojit nuorra duostilis jienat geat čullet sámi vuoigatvuođaid beali ja viššalit servet servodatdigaštallamiidda, dadjá Muotka.</p>
<p>Bálkkašupmi geigejuvvo odne njukčamánu 3. beaivve Nobel-instituhtas Oslos dii. 18.00. Bálkkašupmi lea bázzi maid Johannes Block Hellum lea ráhkadan.</p>
</body></document>
