<document xml:lang="sme" id="no_id"><header><title>Sámediggi čađaha digitála lávdegodde- ja dievasčoahkkima - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>111</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-vil-gjennomfore-komite-og-plenumsmotene-digitalt.3630.aspx?sprak=12</origFileName><parallel_text xml:lang="nob" location="sametinget_vil_gjennomfore_komite-_og_plenumsmotene_digitalt.html"/><parallel_text xml:lang="sma" location="saemiedigkie_saejhta_moenehtse-_jih_stoerretjaanghkoeh_digitaalelaakan_tjirrehtidh_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi čađaha digitála lávdegodde- ja dievasčoahkkima</p>
<p><em type="italic"> Sámedikki dievasčoahkkima jođihangoddi lea mearridan ahte lávdegoddečoahkkimat ja geassemánu dievasčoahkkin čađahuvvojit digitála reaidduiguin. </em></p>
<p>– Mii čuovvut eiseválddiid dearvvašvuođaneavvagiid. Lávdegodde- ja dievasčoahkkimiid plánemiidda lea olu mii galgá dahkkot ja danne fertet dál juo mearridit ahte čoahkkimat čađahuvvojit digitála vugiin, dadjá dievasčoahkkima jođiheaddji Tom Sottinen (Bb).</p>
<p>Sámediggi lea dál gávnnaheame čovdosiid movt sátnevuorut ja jienasteamit galget čađahuvvot.</p>
<p>– Midjiide lea hui dehálaš ahte álbmot beassá čuovvut dievasčoahkkima. Danne áigut rávdnjet (streamet) čoahkkima mii fállo buohkaide, dadjá Sottinen.</p>
<p>Joavkočoahkkimat, lávdegoddečoahkkimat ja dievasčoahkkin dollojuvvojit vahkku 24, mánnodagas geassemánu 8. beaivvi rájes duorastahkii geassemánu 11. beaivvi rádjai.</p>
<p><em type="italic">Jearahallama addá dahje vástida gažaldagaide dievasčoahkkima jođiheaddji Tom Sottinen (Bb), +4741272386, tom.sottinen@samediggi.n o </em></p>
</body></document>
