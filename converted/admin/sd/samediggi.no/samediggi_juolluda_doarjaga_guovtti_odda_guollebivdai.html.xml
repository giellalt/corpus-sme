<document xml:lang="sme" id="no_id"><header><title>Sámediggi juolluda doarjaga guovtti ođđa guollebivdái - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>142</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/samediggi-juolluda-doarjaga-guovtti-odda-guollebivdai.22148.aspx</origFileName><parallel_text xml:lang="nob" location="sametinget_innvilger_tilskudd_til_to_nye_fiskere.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi juolluda doarjaga guovtti ođđa guollebivdái</p>
<p><em type="bold">Sámediggeráđđi lea addán doarjaga guovtti ođđa fitnodahkii mat áiguba guolástanealáhussii. </em>   </p>
<p>Bare Tara AS Reaisvuonas lea ožžon 268 000 ruvnno oastit guollefatnasa ja -reaidduid. Dát lea ođđa fitnodat, mii galgá bivdit guliid ja reappáid. Áigu guolástit ovddemusat Várjjatvuonas, ja bása lea Buođggáin.</p>
<p>Grønnum Fisk AS Láhpis lea ožžon 300 000 ruvnno oastit guollefatnasa ja -reaidduid. Fitnodat áigu bivdit eanaš dorski ja báldá.</p>
<p>Reaisvuonna lea okta dain guovlluin Mátta-Várjjat gielddas mii lea Sámedikki ealáhusovddideami doarjjadoaibmaguovllus. Maiddái Láhppi lea doaibmaguovllus.</p>
<p>– Mii leat ilus go sáhttit doarjut guokte ođđaásaheami guolástanealáhusas, dadjá sámediggepresideanta Silje Karine Muotka (NSR).</p>
<p>Doarjagat lea addon Sámedikki doarjjaortnegis mariidnaealáhusaide. Dán jagi leat boahtán olu ohcamušat dán doarjjaortnegii.</p>
<p>– Mii dulkot dán mearkan ahte ealáhusas lea optimisma ja boahtteáiggejáhkku. Min mihttu lea ahte doarjagat maid mii juolludit galget bisuhit ja nannet barggolašvuođa sámi guovlluin mearragáttis, dadjá Muotka.</p>
</body></document>
