<document xml:lang="sme" id="no_id"><header><title/><genre code="admin"/><author><unknown/></author><wordcount>226</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Samedikki-birra/Organisasuvdnastruktuvra/Samediggeraddi/Sartnit-ja-artihkkalat/11-1-miljon-ru-sami-aigumusaide-guovvamanu-rajes</origFileName><parallel_text xml:lang="nob" location="11-1-millioner-til-samiske-formaal-siden-februar.html"/><parallel_text xml:lang="sma" location="11-1-millijovnh-saemien-aassjelidie-goevten-maenngan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>11,1 miljon ru sámi áigumušaide guovvamánu rájes / Sártnit ja artihkkalat / Sámediggeráđđi / Organisašuvdnastruktuvra / Sámedikki birra / Sámediggi - Sametinget</p>
<p type="title">11,1 miljon ru sámi áigumušaide guovvamánu rájes</p>
<p>Sámediggeráđđi lea áigodagas guovvamánu 3. b rájes miessemánu 5. b. rádjai juolludan 11,1 miljon ru sámi áigumušaide. Ođđa gründerforum Nuorta-Sálttus, ja sámi dáidaga ja kultuvrra riikkaidgaskasažžan dahkan gullet daidda doaibmabijuide mat leat ožžon doarjaga. Dat boahtá ovdan Sámedikki raporttas dan birra maid sii leat čađahan ovddit dievasčoahkkima rájes njukčamánus.</p>
<p>Ráđđelahttu Ann-Mari Thomassen vuorddaša čearggusmielain maid Nuorta-Sálttu gründerforum – Rággu – buvttiha áigái regiovnnas.</p>
<p><em type="bold">- Geasuheaddji báikegottit, gosa olbmot háliidit ássat, dárbbašit movttegis ealáhushutkiid ja buriid báikkálaš birrasiid ealáhusovddideapmái. Ealáhushutkit geat leat Rággu duogábealde, háliidit láhčit aiddo dasa Nuorta-Sálttus ja prošeakta lea min mielas hui gelddolaš. Erenoamáš deaŧalaš lea nuorra ealáhushutkiid čalmmustahttit. </em></p>
<p>Thomassen oaivvilda ahte go Rággos čalmmustahttá nuorra ealáhushutkiid Nuorta-Sálttus, de dat nannet prošeavtta erenoamážit, go dat sáhttá veahkkin máhcahit dan soju ahte nuorat ohcalit stuorra gávpogiidda.</p>
<p><em type="bold">S </em><em type="bold">ámi dáidda ja kultuvra olggos máilbmái </em></p>
<p>Viidáseappot lea sámediggeráđđi juolludan doarjaga máŋgga prošektii maid áigumuš lea oahpásmahttit sámi dáidaga ja kultuvrra olgoriikii.</p>
<p>Sámi dáiddárráđđi lea ožžon doarjaga prošektii Sámi Contemporary in Berlin, Sámi Teáhtersearvi lea ožžon doarjaga Sami Performing Arts Festival in NYC:ii ja Audioland AS lea ožžon doarjaga Sami Culture in Cuba:ii.</p>
<p>Dás oainnát buot juolludemiid</p>
<p>Sámediggeráđi dieđáhus</p>
<p><em type="bold">Gulahalli </em><em type="bold">: </em></p>
<p>Sámediggeráđđi Ann-Mari Thomassen, tel, +47 900 57 123</p>
</body></document>
