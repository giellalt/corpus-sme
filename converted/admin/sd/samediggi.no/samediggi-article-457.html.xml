<document xml:lang="sme" id="no_id">
  <header>
    <title>Stipeanda alit ohppui sámegielas - skuvlajahki 2007/2008 - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>230</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=457&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-457.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Stipeanda alit ohppui sámegielas - skuvlajahki 2007/2008 - Sámediggi Sametinget</p>
    <p type="title">Stipeanda alit ohppui sámegielas - skuvlajahki 2007/2008</p>
    <p>Stipeandda váldoulbmil lea bajidit gelbbolašvuođa dakkár surggiin main sámi servodagat dárbbašit eanet gelbbolašvuođa.</p>
    <p>
      <em type="bold">Ulbmiljoavku </em>
    </p>
    <p>Stipeandda váldoulbmiljoavku leat sámegielagat Norggas geat váldet oahpu alit dási sámegielas allaskuvllas dahje universitehtas.</p>
    <p>
      <em type="bold">Eavttut </em>
    </p>
    <p>Ohcciin gáibiduvvo formálalaš sámegielmáhttu. Giellagáibádusas sáhttá spiehkastit julev- ja lullisámi ohcciid ektui, jus sis lea reálagelbbolašvuohta sámegielas. Sámediggi vuoruha ohcciid, geat váldet oahpu Sámedikki vuoruhan ulbmáluššansurggiin, mat bohtet ovdan jahkásaš almmuhemiin.</p>
    <p>
      <em type="bold">Vuoruheapmi </em>
    </p>
    <p>• Davvisámegielas vuoruhuvvojit ohccit geat váldet alit oahpu sámegielas ja barget sámi mánáidgárddiin dahje mánáidgárddiid sámi ossodagain.</p>
    <p>• Julevsámegielas vuoruhuvvojit ohccit geat váldet alit oahpu sámegielas, mastergráda ja vuolit dási, maiddái sámegielagat geat váldet ovdaskuvlaoahpaheaddjioahpu dahje dábálašoahpaheaddjioahpu.</p>
    <p>• Oarjelsámegielas vuoruhuvvojit ohccit geat váldet alit oahpu sámegielas, mastergráda ja vuolit dási, maiddái sámegielagat geat váldet ovdaskuvlaoahpaheaddjioahpu dahje dábálašoahpaheaddjioahpu.</p>
    <p>Sáhttá ohcat eanemusat 25 000,- ru stipeandda oahpuide mat leat unnimusat 30 oahppočuoggá ja eanemusat 50 000,- ru oahpuide mat leat unnimusat 60 oahppočuoggá. Sáhttá ohcat stipeandda oahppodivadahki, lohkanbadjedivadahki, girjegoluide, mátkkoštan- ja orrungoluide bákkolaš logaldallamiid ja eksameniid oktavuođas ja bálkámassimii. Investeremii ii juolluduvvo doarjja. Stipeanda lea persovnnalaš ja heivehuvvo ohcci ekonomiijai ja stipeandda jáhkkásaš bušeahttii. Váldonjuolggádussan lea ahte stipeanda ii addojuvvo seamma ohppui ja dássái eanet go oktii.</p>
    <p>
      <em type="bold">Ohcanáigemearri </em>
    </p>
    <p>01.10.07</p>
    <p>
      <em type="bold">Eanet dieđut </em>
    </p>
    <p>Dievaslaš dieđut stipeandda birra leat njuolggadusain.</p>
    <p>Eanet dieđuid stipeandda birra oažžu:</p>
    <p>Sámediggi</p>
    <p>telefovdna 78 47 40 00</p>
    <p>telefáksa 78 47 40 90</p>
    <p>samediggi@samediggi.no</p>
  </body>
</document>
