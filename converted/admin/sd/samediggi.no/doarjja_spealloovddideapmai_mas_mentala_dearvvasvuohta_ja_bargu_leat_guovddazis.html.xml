<document xml:lang="sme" id="no_id"><header><title>Doarjja spealloovddideapmái mas mentála dearvvašvuohta ja bargu leat guovddážis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>225</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/stotte-til-spillutvikling-der-mental-helse-og-arbeid-er-i-fokus.26848.aspx?sprak=12</origFileName><parallel_text xml:lang="nob" location="stotte_til_spillutvikling_der_mental_helse_og_arbeid_er_i_fokus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja spealloovddideapmái mas mentála dearvvašvuohta ja bargu leat guovddážis</p>
<p>   <em type="italic">Sámediggi lea juolludan 206 000 ruvnno doarjjan Kunnskapstrening IT:ii ovddidit vuogi mas spealloovddideapmi, dearvvašvuohta ja bargu leat guovddážis. Guovddážis leat erenoamážit almmáiolbmot, oppalaččat ja erenoamážit dievdoolbmot geain lea sámi duogáš. </em>   </p>
<p>Runar Myrnes Balto    Liv Inger Somby / Sámediggi</p>
<p>Ulbmil prošeavttain lea ovddidit doaibmabiju mas oassálastit spealuid ovddideami bokte, dáiddahárjehallama bokte, programmerema, 2D ja 3D oktavuođas mas earenoamážit lea sáhka sámi identitehtas ja kultuvrras, galget čađahit geahččaladdanpilohta gos sii galget hárjehallat dáidduid mat loahpas sáhttet doalvut sin bargohárjehallamii ja bargui.</p>
<p>– Doaibmabijut mat leat oaivvilduvvon mentála dearvvašvuhtii ja psyhkalaš dearvvašvuhtii leat dehálaččat. Dan dahkat dakko bokte ahte ovddidit ja geavahit spealuid ja digitála vuođđovuogádagaid lea ođas, muhto prošeavtta oasseváldiide lea speallan ja digitála vuogádat oahpis. Dáid bargoneavvuid hálddašit oassálastit bures ja sis lea buorre gelbbolašvuohta. Go daid geavaha ja lihkostuvvá dainna, de dat nanne oasseváldiid mentála dearvvašvuođa, seammás go sii besset geavahit iežaset sámi duogáža prošeavttas, dadjá sámediggeráđđi Runar Myrnes Balto (NSR).</p>
<p>Prográmma lea heivehuvvon olbmuide geat leat heaitán skuvllas dahje leat barggu haga. Oassálastiin ferte leat beroštupmi ja máhtolašvuohta digitála spealuid birra.</p>
<p>Prošeakta muitala ahte prošeavttačilgenhusas boahtá ovdan ahte sin vásáhusat čájehit ahte dávjá leat hástaleaddji vásáhusat mánnávuođas mat dagahit dan ahte nuorat guđđet skuvlla dahje rahčet integreremiin bargoeallimii.</p>
<p>Hállat ja bargat mentála dearvvašvuođain sáhttá leat erenoamáš hástaleaddjin muhtun sámi dievdduide, ja dán háliida prošeakta čalmmustahttit.</p>
</body></document>
