<document xml:lang="sme" id="no_id"><header><title>Bovde sámi suohkaniid ovttasbargat</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>290</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Preassadiedahusat/Bovde-sami-suohkaniid-ovttasbargat</origFileName><parallel_text xml:lang="nob" location="inviterer-samiske-kommuner-til-samarbeid.html"/><parallel_text xml:lang="sma" location="jis-doesth-gihtjedh-almetjh-duestieh-vaestiedidh.html"/><parallel_text xml:lang="smj" location="jus-duosta-gatjadit-duossti-ulmutja-vasstedit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Bovde sámi suohkaniid ovttasbargat</p>
<p>Raportta veahkaválddi birra lagaš oktavuođain sámi servodagas čuovvoleapmin bovde Sámediggi sámi gielddaid ovttasbargat buoridan dihtii fálaldaga sidjiide geat vásihit veahkaválddi lagaš oktavuođain.</p>
<p>Nationála máhttoguovddáš veahkaválddi ja traumáhtalaš huša birra lea čađahan dutkama veahkaválddi birra lagaš oktavuođain sámi servodagas ja raporta almmuhuvvui Sámedikkis njukčamánu 8. b. 2017 Kárášjogas.</p>
<p>Raporta « <em type="italic">Jos duosttat jearrat, dustet olbmot vástidit </em><em type="italic">» </em>lea ráhkaduvvon ságastallamiid vuođul fágaolbmuiguin ja veahkkeapparáhtain sámi guovlluin, ja čuvge movt veahkaválddi gillán sápmelaččat deaivvadit veahkkeapparáhtain. Raporttas lea maiddái iskojuvvon ahte leatgo sámi servodagas ja dan olggobealde bealit mat váikkuhit veahkaválddi šaddamii. </p>
<p type="title">Ferte váldit duođas bohtosiid</p>
<p>Raporttas boahtá ovdan ahte ollugiin lea unnán luohttámuš politiijaide ja veahkkeapparáhtii, danne go veahkkeapparáhtas váilu earret eará giella- ja kulturgelbbolašvuohta, muitala sámediggeráđđi Mariann Wollmann Magga.</p>
<p><em type="italic">– </em><em type="italic">Mii fertet váldit duođas bohtosiid, ja eiseválddit fertejit álggahit doaibmabijuid ovttasbargguin sámi servodagain, gielddaiguin ja Sámedikkiin. Raporta lea deaŧalaš gaskaoapmi dán barggus, dadjá </em><em type="italic">Magga. </em></p>
<p>Sámediggeráđđi Mariann Wollmann Magga dadjá ahte čoahkkimiid ulbmilin lea oahpásmahttit raportta gielddaide, ja oažžut čuovvolanplána dan ektui movt gielddat sáhttet dahkat rievdadusaid ja addit buoret fálaldaga sidjiide geat vásihit veahkaválddi lagaš oktavuođain.</p>
<p>– Dasto lea sávahahtti oažžut ovdan maid gielddat vurdet Sámedikkis čuovvolanbarggus viidáseappot, dadjá Magga.</p>
<p type="title">Čuovvolančoahkkimat</p>
<p>Sámedikki presideanta Vibeke Larsen ja ráđđelahttu Mariann Wollmann Magga doallaba čoahkkima Justiisa- ja gearggusvuođadepartemeantta mánáid- ja dásseárvoministariin Solveig Hornein duorastaga geassemánu 15. b. raportta čuovvoleami birra.</p>
<p>Vuosttaš čoahkkin raportta birra dollojuvvui geassemánu 7. b. 2017 Romssa suohkaniin. Dasto galgá dollojuvvot čoahkkin Snoasa suohkaniin geassemánu 12. b. Dasa lassin lea bivdojuvvon čoahkkin Divttasvuona suohkaniin, muhto dat lea doaisttážii eahpečielggas.</p>
<p><em type="italic">Dás sáhtát lohkat eanet: </em></p>
<p>Artihkal: Go duosttat jearrat, de olbmot dustet vástidit Kronihkka: Ale oro jienajávohaga Loga raportta <span type="quote" xml:lang="nno">"Om du tør å spørre, tør folk å svare"</span></p>
<p><em type="italic">Jus áiggut jearahallat: </em></p>
<p>Sametingsråd Mariann Wollmann Magga, mob. 977 02 350</p>
</body></document>
