<document xml:lang="sme" id="no_id"><header><title/><genre code="admin"/><author><unknown/></author><wordcount>171</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Ealahusat/Duodji/Bivda-momsageahpadusa-duojariidda</origFileName><parallel_text xml:lang="nob" location="ber-om-momslette-for-duodjiutoevere.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Bivdá momsageahpádusa duojáriidda / Duodji / Ealáhusat / Sámediggi - Sametinget</p>
<p type="title">Bivdá momsageahpádusa duojáriidda</p>
<p>17. Čakčamánnu 2014</p>
<p>Sámediggeráđđi Silje Karine Muotkaáigu bivdit Ruhtadandepartemeantta geahpedit duojáriid lasseárvodivada – dát lea okta dain doaibmabijuin maid Sámediggi áigu iskat vai dienas lassánivččii, dadjá Muotka.</p>
<p>Momsageahpádusas leat guokte vejolašvuođa. Nubbi lea luvvet duojáriid divatbákkus, ja nubbi fas lea spiehkastit duojáriid divatbákkus. Dáiddárat leat earret eará spiehkastuvvon divatbákkus, ja danne sis leat ekonomalaš ovddut spiehkastusas.</p>
<p>-Buoremus livččii momsaluvven go dalle lea ain vejolaš geassit eret sisaboahtti lasseárvodivada. Luvven ii guoskkašii earet gaskal 100 ja 150 duojáriidda olles riikkas, dadjá Muotka</p>
<p>Sámiid duodji ja Duojáriid ealáhussearvi leat máŋgga oktavuođas dan ášši digaštallan Sámedikkiin ja mii leat dál ovttaoaivilis loktet ášši Ruhtadandepartemeanttii ja dan áigu Sámediggi dahkat.</p>
<p>Lasseárvodivada geahpedeapmi addá movtta eanebiidda duddjogoahttet go sisaboahtu lassána , ja dát nannešii sámi kultuvrra go duodji lea okta dehálaš oassi sámi kultuvrras.</p>
<p>-Dakkár doaibmabidju nannešii sámi ealáhusovddideami vuđđosa, ja boađášii sámi nissoniidda buorrin go eanaš duojárat leat nissonolbmot, loahpaha Muotka</p>
<p><em type="bold">Gulahalli </em>Sámediggeráđđi Silje Karine Muotka, tel. +47 984 87 576 </p>
</body></document>