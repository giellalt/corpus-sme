<document xml:lang="sme" id="no_id"><header><title>Riikkaidgaskasaš eamiálbmotgiella jahki – IYIL 2019</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>196</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Balvalusat2/Giella/Riikkaidgaskasas-eamialbmotgiella-jahki-IYIL-2019</origFileName><parallel_text xml:lang="nob" location="det-internasjonale-aaret-for-urfolksspraak-iyil-2019.html"/><parallel_text xml:lang="sma" location="aalkoealmetjegieli-gaskenasjonaale-jaepie-iyil-2019.html"/><parallel_text xml:lang="smj" location="rijkajgasskasasj-alggoalmmukgielaj-jahke-iyil-2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Riikkaidgaskasaš eamiálbmotgiella jahki – IYIL 2019</p>
<p>Ovttastuvvon Našuvnnat mearridii 2016:s ahte jahki 2019 lea riikkaidgaskasaš álgoálbmotgiellajahki. UNESCOS lea ovddasvástádus jođihit IYIL 2019-barggu.</p>
<p>IYIL 2019 várás lea ásahuvvon stivrenjoavku mas leat earret eará ovddasteaddjit buot 7 álgoálbmotguovlluin ja sin stáhtain. Sámediggepresideanta Aili Keskitalo lea árktalaš guovllu álgoálbmotovddasteaddji, ja lea mieljođiheaddji stivrenjoavkkus.</p>
<p>Giellajahki galgá čalmmustahttit ja ovddidit álgoálbmotgielaid dili. Máilmmi sullii 7000 gielas, sáhttet máŋga duháha giela jávkat ja máŋga giela leat juo jávkan.</p>
<p>Álgoálbmotgielat leat earenoamáš hearkkes dilis. Sullii 2680 giela leat áitojuvvon. UNESCO giellalisttu jelgii, leat sámegielat áitojuvvon dege duođalaččat áitojuvvon gielat:</p>
<list><p type="listitem">Davvisámegiella lea vissásit áitojuvvon giella</p>
<p type="listitem">Julev-, gieldda- ja lullisámegiella, anárašgiella ja nuortalašgiella leat garrasit áitojuvvon gielat</p>
<p type="listitem">Ter-, ubmi- ja bihtánsámegiella leat kritihkalaččat áitojuvvon gielat</p>
</list><p>UNESCO giellalisttu jelgii leat áhkilsámegiella ja giemasámegiella oalát jávkan.</p>
<p>Riikkaidgaskasaš álgoálbmotgiellajagis galget čalmmustahttit álgoálbmotgielaid 5 váldosuorggis:</p>
<list><p type="listitem">Eanet ipmárdus, seanadanbargu ja gaskariikkalaš ovttasbargu iešguđetge berošteddjiid gaskkas</p>
<p type="listitem">Ásahit buori dili máhttojuohkima ja gaskkusteami várás, mii vuhtiiváldá álgoálbmogiid</p>
<p type="listitem">Ovttaiduhttit álgoálbmotgielaid majoritehtagielain ja ovttaiduhttit álgoálbmotgielaid riikkaid politihkkii, strategiijaplánaide ja njuolggadusaide.</p>
<p type="listitem">Láhčit dili kapasiteahttahuksema bokte</p>
<p type="listitem">Lassáneapmi ja ovdáneapmi ođđa máhtolašvuođa bokte</p>
</list><p>Loga eanet riikkaidgaskasaš eamiálbmotgiela jagi birra giellajagi neahttasiiddus (eŋgelasgillii). Siiddus gávnnat eanet dieđuid giellajagi birra ja oainnát maiddái kártta gos IYIL 2019-dáhpáhusat leat merkejuvvon.</p>
</body></document>
