<document xml:lang="sme" id="no_id"><header><title>Historjjálaš bargu ođđa boazodoallolágas maid boazodoalloláhkalávdegoddi ovdanbuktá - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>268</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/historjjalas-bargu-odda-boazodoallolagas-maid-boazodoallolahkalavdegoddi-ovdanbukta.21867.aspx</origFileName><parallel_text xml:lang="nob" location="historisk_arbeid_om_ny_reindriftslov_presenteres_av_reindriftslovutvalget.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Historjjálaš bargu ođđa boazodoallolágas maid boazodoalloláhkalávdegoddi ovdanbuktá</p>
<p>Boazodoalloláhkalávdegotti lea dál gárven árvalusaid boazodoallolága rievdadeapmái. Dákkár árvalusat eai leat ovdal dahkkon, ahte sámi láhkalávdegoddi lea árvalan láhkarievdadeami dáčča lágain. Mánnodaga čakčamánu 12. beaivvi ovdanbuktá Boazodoalloláhkalávdegoddi rievdaduvvon boazodoallolága árvalusa.</p>
<p>Lávdegotti lea Sámediggi ja Norgga Boazosámiid riikasearvi nammadan, ja čállojit historjágirjjiide vuosttaš sámi láhkalávdegoddin mii árvala rievdadusaid lágas mii regulere sápmelaččaid iežaset eallinlági ja ealáhusa. Silje Karine Muotka    Máret Inger A. Anti/Sametinget</p>
<p>– Boazodoalloláhkalávdegotti árvalus váikkuha ovttaskas boazodoallái, siiddaosiide, siiddaide, orohagaide, boazodolliid eiseváldeorgánaide ja muđuid servvodahkii. Ovdanbuktin lea áigeguovdil stuorra oassái servvodahkii, lohká sámediggepresideanta Silje Karine Muotka (NSR).</p>
<p>Gustovaš boazodoalloláhka lea jagis 2007 rájes, muhto lágas leat leamašan máŋga rievdadusa ovttaskasmearrádusaid ektui. Sámediggi ja NBR nammadii boazodoalloláhkalávdegotti geat galge árvvoštallat ollislaččat boazodoallolága ja dan vuođul árvalit rievdadusaid. Lei dárbu árvvoštallat lága ollislaččat, ovttas singuin geat dovdet boazodoalu, leš dal ieš boazodoalli dahje lea boazodoalu ja boazodoallorievtti fágačeahppi.</p>
<p>Boazodoalloláhkalávdegotti rievdaduvvon boazodoallolága árvalusat almmuhuvvojit Sámedikkis Kárášjogas vuossárgga 12.09 diibmu 11.00- 15.00. Dat maid čájehuvvo Sámedikki Web-tv bokte.</p>
<p>Seminára rahpá sámediggepresideanta Silje Karine Muotka. Álggahansártni doallaba maid Norgga Boazosámiid Riikasearvvi, jođiheaddji Inge Even Danielsen ja sámediggeráđi Hans Ole Eira. Boazodoalloláhkalávdegotti jođiheaddji Øyvind Ravna ovdanbuktá árvalusaid.</p>
<p>Media ja geahččit leat bures boahtin Sámediggái čuovvut láhkalávdegotti ovdánbuktima ja sáhttet jearrat gažaldagaid.</p>
<p>Seminára prográmma</p>
<p>11:00 – 11:10 Buohkat gávdnet sajiid</p>
<p>11:10 – 11:30 Sámediggepresideanta Silje Karine Muotka álggaha seminára ja giitá láhkalávdegotti</p>
<p>11:20 – 11.35 Norgga Boazosápmelaččaid Riikasearvvi (NBR) jođiheaddji Inge Even Danielsen: sátnevuorru ja dearvuođat Boazodoalloláhkalávdegoddái</p>
<p>11:35 – 11:50 Boddu</p>
<p>11:50 – 12:50 Boazodoalloláhkalávdegotti jođiheaddji Ravna ovdanbuktá láhkalávdigotti evttohusa</p>
<p>12:50 – 13:05 Boddu</p>
<p>13:05 – 13:50 Gažaldagat</p>
<p>13:50 – 14:10 Ráđđeláhttu Hans Ole Eira loahpaha seminára</p>
</body></document>
