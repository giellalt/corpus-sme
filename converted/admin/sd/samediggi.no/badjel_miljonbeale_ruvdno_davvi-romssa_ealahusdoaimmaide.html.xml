<document xml:lang="sme" id="no_id"><header><title>Badjel miljonbeale ruvdno Davvi-Romssa ealáhusdoaimmaide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>134</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/over-en-halv-million-til-naringslivet-i-nord-troms.13724.aspx?sprak=12</origFileName><parallel_text xml:lang="nob" location="over_en_halv_million_til_naeringslivet_i_nord-troms.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Badjel miljonbeale ruvdno Davvi-Romssa ealáhusdoaimmaide</p>
<p>Sámediggi lea easkabáliid juolludan doarjaga guovtti Ráissa fitnodahkii, Nord Troms Rør AS:i ja Sørkjosen Fiskemottakii.</p>
<p>Nord Troms Rør lea ožžon 450 000,- doarjjan ođastit iežas VVS-rámbuvrra. Sørkjosen Fiskemottak lea ožžon 135 000,- doarjjan ođđa krána investeremii, juoga mii buorida rusttega vuostáiváldinkapasitehta.</p>
<p>– Mii háliidit doarjut dáid prošeavttaid danne go jáhkkit leat ávkin árvohuksemii ja bargosajiid lassáneapmái guovllus. Sihke bálvalus- ja smávvaindustriijat ja guollevuostáiváldimat leat Sámedikki áŋgiruššansuorggit, ja danne iluin doarjut daid surggiid prošeavttaid, dadjá sámediggeráđđi Silje Karine Muotka.</p>
<p>Ráisa lea, nu go eará suohkanat Davvi-Romssas, mielde Sámedikki ealáhusovddideami doarjjadoaibmaguovlluin. Dat addá guovllu ealáhusdoaimmaide buriid vejolašvuođaid ohcat doarjaga Sámedikkis.</p>
<p>– Eanas fidnosurggiid fitnodagat sáhttet oažžut doarjaga mis jus leat prošeavttat dahje investeremat mat veahkehit árvohuksemii ja bargosajiid lassáneapmái. Mii áinnas háliidit váikkuhit olles Davvi-Romssa ealáhusdoaimmaid stuorrumii ovddos guvlui, loahpaha Muotka.</p>
</body></document>
