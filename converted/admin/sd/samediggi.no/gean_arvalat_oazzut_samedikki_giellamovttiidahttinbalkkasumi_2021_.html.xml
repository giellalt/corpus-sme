<document xml:lang="sme" id="no_id"><header><title>Gean árvalat oažžut Sámedikki giellamovttiidahttinbálkkašumi 2021? - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>121</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/hvem-foreslar-du-til-sametingets-sprakmotiveringspris-2021.13925.aspx?sprak=12</origFileName><parallel_text xml:lang="nob" location="hvem_foreslar_du_til_sametingets_sprakmotiveringspris_2021_.html"/><parallel_text xml:lang="sma" location="gie_uvtedh_saemiedigkien_gieleskreejremeaasam_2021_aadtjodh_.html"/><parallel_text xml:lang="smj" location="gev_arvvala_samedikke_giellaguddnebalkkaj_2021_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Gean árvalat oažžut Sámedikki giellamovttiidahttinbálkkašumi 2021?</p>
<p> <em type="italic">Gii ánssáša oažžut Sámedikki giellamovttiidahttinbálkkašumi? Bálkkašumi sáhttá oažžut ovttaskas olmmoš dahje dakkár ásahus, prošeakta dahje organisašuvdna, mii/gii lea bidjan ollu návccaid nannet, ovddidit ja seailluhit sámegiela. </em></p>
<p>Sámediggi juohká bálkkašumi juohke njealját jagi. Bálkkašupmi lea 50.000 ruvnnu ja dáiddadiploma. </p>
<p>Juohkehaš sáhttá evttohit, gii berrešii vuoitit giellamovttiidahttinbálkkašumi. Ákkastala oanehaččat árvalusat čálalaččat ja sádde dan Sámedikki giellaossodahkii <em type="italic">ovdal cuoŋománu 30. beaivvi </em>. </p>
<p>Sámediggeráđđi mearrida, gii oažžu bálkkašumi. Giellamovttiidahttinbálkkašupmi geigejuvvo Sámedikki geassemánu dievasčoahkkima oktavuođas.</p>
<p>Árvalusat sáhttá sáddet deike: samediggi@samediggi.no</p>
<p>Sámediggeráđi lahtut ja Sámedikki bargit eai sáhte oažžut bálkkašumi.</p>
<p>Giellamovttiidahttinbálkkašumi leat ovdal vuoitán Divtasvuona váhnenjoavku 2000:s, Skániid giellajoavku 2001:s, Harry Solhaug Gáivuonas 2002:s, Sagka Stångberg Deartnás 2009:s, Iŋgor Ántte Ánte Mihkkal/Ánte Mikkel Gaup 2013:s ja Jane Astrid Juuso Unjárggas 2017:s.</p>
</body></document>
