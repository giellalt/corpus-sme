<document xml:lang="sme" id="no_id"><header><title>Sámi mátkeealáhus, hutkkálaš ealáhusat ja sámi borramuš - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>445</wordcount><conversion_status type="standard"/><availability><free/></availability><multilingual/><origFileName>https://sametinget.no/stipende-jih-daarjoe/daarjoe/jieleme/kultuvrejielemh-evtiedimmie-jih-skaarvemeraajvarimmieh/?sprak=12</origFileName><parallel_text xml:lang="nob" location="samisk_reiseliv_kreative_naeringer_og_samisk_mat_-_sokerbasert_tilskudd.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi mátkeealáhus, hutkkálaš ealáhusat ja sámi borramuš</p>
<p><em type="italic">Rabas ohcanáigemearri 01.11.23 </em></p>
<p>Ohcanskovvi - Sámi mátkeealáhus, hutkkálaš ealáhusat ja sámi borramuš</p>
<p>Ekonomalaš váikkuhangaskaomiide mat addojuvvojit ealáhuskapihttala bokte gusto ealáhusovddidan doarjaga doaibmaguovlu (SED-guovlu).</p>
<p>Ealáhusovddideami doarjjadoaibmaguovlu (SED-guovlu)</p>
<p type="title">Doarjjaortnega mihttomearri:</p>
<list><p type="listitem">Oktiičatnat, nannet ja oktiiheivehit sámi mátkeealáhusa, hutkkálaš ealáhusaid ja sámi borramušbuvttadeddjiid/ - lágideddjiid.</p>
</list><p type="title">Dása sáhtát oažžut doarjaga:</p>
<list><p type="listitem">Prošeavttat/ doaibmabijut mat buvttadit ođđa ja innovatiiva buktagiid ja bálvalusaid sámi kulturdovddaheami vuođul.</p>
<p type="listitem">Prošeavttat ja doaibmabijut mat váikkuhit dasa ahte buktagat ja bálvalusat dáin surggiin olahit ođđa ja stuorit márkaniid.</p>
<p type="listitem">Prošeavttat ja doaimmat mat gaskkustit ja ovdanbidjet sámi kultuvrra ja historjjá innovatiiva vuogi mielde.</p>
<p type="listitem">Investeremat mat nannejit sisaboađu ja leat dárbbašlaččat ráhkadahttin dihte buoret gánnáhahttivuođa fitnodatsurggiide sámi mátkeealáhus, hutkkálaš ealáhusat ja sámi borramuš.</p>
<p type="listitem">Prošeavttat ja doaibmabijut mat láhčet dili oktiičatnamii aktevrraiguin namahuvvon fitnodatsurggiin ja mat oktiičatnet DuO- ja ovddidanbirrasa, mas maiddái lea mielde fierpmádathuksen, gelbbolašvuođalokten ja márkana ovdánahttin.</p>
</list><p type="title">Gii sáhttá oažžut doarjaga:</p>
<list><p type="listitem">Ovttaolbmofitnodat    .</p>
<p type="listitem">Oasussearvi    .</p>
<p type="listitem">Searvvit ja vuođđudusat mat sáhttet čujuhit ahte prošeakta/doaibma boahtá priváhta ealáhusaide buorrin.</p>
<p type="listitem">Fitnodagat, ásahusat ja organisašuvnnat mat ožžot doarjaga, galget leat registrerejuvvon Norgga Ovttadatregistarii.</p>
<p type="listitem">Fitnodagat, ásahusat ja organisašuvnnat mat ohcet prošeavttaid dahje doaibmabijuid mas sámi kulturelemeanttat leat guovddáš oassin doaimmas    .</p>
</list><p type="title">Ná olu sáhtát oažžut doarjaga:</p>
<list><p type="listitem">Doarjja gitta 50 % dohkkehuvvon goluin, bajimus doarjjarádji lea gitta 500 000 ru.</p>
<p type="listitem">Vuolimus doarjjarádji lea 30 000 ru    .</p>
<p type="listitem">Sámediggi ii searvva ruhtadit prošeavttaid main gollomeroštallan lea badjel 8 000 000 ru.</p>
<p type="listitem">Iežas bargu ii sáhte leat badjel 20 % dohkkehuvvon prošeaktagoluin    .</p>
<p type="listitem">Ollislaš almmolaš doarjja ii sáhte leat badjel 50 %    .</p>
<p type="listitem">Ii addojuvvo doarjja vuođđoinvesteremiidda, fievrruide, vuodjinkortii, eanandoallobiergasiidda, gálvogoluide, máŧasdoallamii, doaibmavuđot goluide, sosiála goluide, doaibmabijuide mat botnjet gilvvohallama, buvttadanvisttiide, láigovisttiide, rádjovisttiide ja reaidovisttiide, opmodatoastimii, leasemii, čielga lonuhemiide, adnon mašiinnaide ja biergasiidda, bálkágoluide, vuođđoohppui ja doaibmabijuide mat ruhtaduvvojit almmolaš bušeahttapoasttaid bokte. Ii addojuvvo doarjja kurssaid, semináraid ja konferánssaid searvamii, iige daid lágideapmái    .</p>
</list><p type="title">Sierranjuolggadusat álggahandoarjagii</p>
<list><p type="listitem">Ollislaš almmolaš doarjja ii sáhte leat eanet go 75 % prošeavtta/doaibmabiju rehketdollui fievrriduvvon goluin.</p>
<p type="listitem">Sámediggi sáhttá addit doarjaga gitta 75 % dohkkehuvvon gollorámmas. Eanemus doarjja lea gitta 250 000 ru    .</p>
<p type="listitem">Álggahandoarjja sáhttá addojuvvot gokčat omd. oasi iežas bálkkás, konsuleantaveahki omd. oasti- dahje márkanguorahallama oktavuođas, buktagiid ja/dahje bálvalusaid iskamiid márkaniid oktavuođas, mátkegoluid, smávit investeremiid ja eará goluid mat lunddolaččat leat álgodásis. Iežas bálkká gokčama ii sáhte kombineret dainna ahte bidjá iežas barggu gollopoastan prošeavttas.</p>
<p type="listitem">Alccet bálká sáhttá leat gitta 15 000 ru mánus.</p>
<p type="listitem">Bálkágokčama sáhttá oažžut eanemusat 9 mánu.</p>
<p type="listitem">Ii govčča bálvalusmáksogoluid jna. almmolaš instánssaide.</p>
<p type="listitem">Ii addojuvvo doarjja kurssaid, semináraid ja konferánssaid searvamii, iige daid lágideapmái. Sáhttá spiehkastit kursagoluin jus kurssa sisdoallu árvvoštallojuvvo leat erenoamáš relevánta fitnodatálggaheapmái</p>
</list><p type="title">Eará doarjjaeavttut:</p>
<p>Geahča doarjjanjuolggadusaid.</p>
<p>Njuolggadusat Sámi mátkeealáhus, hutkkálaš ealáhusat ja sámi borramuš– ohcanvuđot doarjja 2023 (PDF, 249 kB)</p>
<p>Ohcanskovvi - Sámi mátkeealáhus, hutkkálaš ealáhusat ja sámi borramuš</p>
</body></document>
