<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>200</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Giella/Faktadiedut-sami-gielaid-birra/Somas-vuohki-oahppat-samegiela-sami-satnegirjjas-almmuhuvvon</origFileName>
    <parallel_text xml:lang="nob" location="en-artig-maate-aa-laere-samisk-paa-samisk-lommeparloer-lansert.html"/>
    <parallel_text xml:lang="sma" location="saemien-lusteslaakan-lieredh-saemien-laaammegaerjetje-baejhkoehtamme.html"/>
    <parallel_text xml:lang="smj" location="havsskes-vuohke-samegielav-oahppat-same-bahkogirjasj-almoduvvam.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Somás vuohki oahppat sámegiela – sámi sátnegirjjáš almmuhuvvon / Faktadieđut sámi gielaid birra / Giella / Sámediggi - Sametinget</p>
    <p type="title">Somás vuohki oahppat sámegiela – sámi sátnegirjjáš almmuhuvvon</p>
    <p>14. Borgemánnu 2014</p>
    <p>Háliidat go oahppat sámegielsániid? Vai háliidat go rámiidit gean nu eará gillii go dan gillii maid don humat? Dalle sáhttá dát ságastallangirjjáš leat veahkkin árgabeaiságastallamii sihke davvisámegillii, julevsámegillii ja lullisámegillii.</p>
    <p>Giellakampánnja <span type="quote">“Sámás muinna”</span> almmuha dá sierra sátne- ja cealkkačoakkáldaga maid sáhttá geavahit iešguđet oktavuođain.</p>
    <p>Sátnegirjjážis leat juohkebeaivválaš sánit ja dajaldagat, muhtun ávkkálaš irggástallanvuogit ja cealkagat maiguin sáhttá álgit.</p>
    <p>
      <em type="bold">-Dát ii leat mihkkege oahppogirjjiid, muhto somás vuohki oahpásmuvvat sámegillii. Das ii leat lossa grammatihkka, muhto ávkkálaš dajaldagat, dadjá sámediggepresideanta Aili Keskitalo </em>
    </p>
    <p>Sátnegirjjáš lea erenoamážit nuoraid várás, ja das leat sánit ja dajaldagat maid sáhttá geavahit skuvllas, ruovttus, go lea ovttas ustibiiguin ja go lea luonddus ja feasttas.</p>
    <p>Sámediggi sávvá ahte dat livččii ávkin sihke dutnje gii humat juo ovtta dahje eanet sámegielaid ja dutnje gii háliidat oahppat sámegiela.</p>
    <p>
      <em type="bold">-Geavat ovtta sáni juohke beaivve, čále cealkaga ja sádde dan iežat ustibii dahje almmut dan iežat instagrámmas. Searvva veahkkin oažžut sámegiela oidnot ja gullot árgabeaivvis ja sosiála mediain, ávžžuha sámediggepresideanta Aili Keskitalo. </em>
    </p>
    <p>Dá lea sátnegirjjáš:</p>
    <p xml:lang="nob">Lommeparlør_Sametinget.pdf</p>
    <p xml:lang="nob">321,12 kB</p>
    <p xml:lang="nob"><em type="bold">Dás sáhtát diŋgot sátnegirjjáža: </em>http://www.sametinget.no/Snakk-samisk-te-mae/Bestill-gratis-lommeparloer-armbaand-og-buttons </p>
  </body>
</document>
