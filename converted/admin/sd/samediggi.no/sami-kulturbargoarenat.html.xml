<document xml:lang="sme" id="no_id"><header><title/><genre code="admin"/><author><unknown/></author><wordcount>381</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Kultureallin/Sami-kulturbargoarenat</origFileName><parallel_text xml:lang="nob" location="arenaer-for-samisk-kulturutoevelse.html"/><parallel_text xml:lang="sma" location="sijjieh-saemien-kultuvrebarkose.html"/><parallel_text xml:lang="smj" location="arena-same-kulturdaajmadibmaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámi kulturbargoarenat / Kultureallin / Sámediggi - Sametinget</p>
<p>Oza doarjaga</p>
<p type="title">Sámi kulturbargoarenat</p>
<p>Sámi kulturviesut, teáhterat, festiválat ja museat leat deaŧalaš arenat sámi dáidaga, kultuvrra ja kulturárbbi oainnusmahttimii, goziheapmái ja ovddideapmái. Diet ásahusat leat sámi ofelaččat iežaset báikegottiin, ja dat fállet kulturealáhusbargosajiid distrivttain. Danne leatge ásahushuksen ja ásahusovddideapmi hui deaŧalaččat sámi servodaga ja sámi demokratiija goziheapmái ja ovddideapmái.</p>
<p>Ovddasvástideaddji politihkkár</p>
<p xml:lang="nob">Rådsmedlem</p>
<p>NSR</p>
<p>Gáisi</p>
<p>Áigeguovdil</p>
<p>300 000 ru sámi dáiddaártnaid sihkkarastimii</p>
<p>Sámediggeráđđi lea juolludan 300 000 ru RiddoDuottarMuseii iežas magasiinnai...</p>
<p>Loga eambbo</p>
<p>300 000 ru sámi viesu čielggadeapmái Plassjes</p>
<p>Sámediggeráđđi juolluda 300 duhát ruvnno Aajege – sámi giella- ja gealboguov...</p>
<p>Loga eambbo</p>
<p>Čájet buot áššiid</p>
<p><em type="bold">Sámedikki barggut: </em></p>
<list><p type="listitem">Háhkat buriid rámmaeavttuid sámi ásahusaide vai dat sáhttet váikkuhit sámi dáidda- ja kultureallima ovddideami ja gaskkusteami</p>
<p type="listitem">Čielgasit muitalit makkár vuordámušat Sámedikkis leat sámi ásahusaide sin ovddasvástádusa ektui go guoská sámi dáidaga ja kultuvrra ovddideapmái</p>
<p type="listitem">Lávgadeappot čuovvolit ja gulahallat ásahusaiguin stivranammademiid ja doarjaga bokte</p>
<p type="listitem">Vel buoret ovttasbargu ja buoret fágalaš ovddasvástádusjuohku ásahusaid gaskka</p>
<p type="listitem">Váikkuhit vel buoret ovttasbarggu sámi dáiddáriid ja sámi kulturásahusaid gaskka</p>
<p type="listitem">Sámi kulturásahusaid viidáseappot nannen ja ođđasis organiseren</p>
</list><p><em type="bold">Ekonomalaš váikkuhangaskaoamit </em></p>
<p>Sámedikki váikkuhangaskaomiid mihttomearrin sámi kulturbargoarenaid várás leat sámi ásahusat ja dáidda- ja kulturgaskkustanarenat mat leat guovddáš aktevrrat ja eavttuid biddjit sámi servodat- ja demokratiijaovddideapmái. Oassemihttomearrin leat árjjalaš sámi arenat dáidaga- ja kultuvrra gaskkusteapmái, kulturásahusat ja museat main lea nana fágalaš dássi.</p>
<p>Sámediggi addá njuolgadoarjaga 27 sierra kulturbargoarenai 2013:s: Sámi kulturviesut ja kulturgaskkustanásahusat (12), sámi festiválat (7), sámi teáhterat (2) ja sámi museat (6).</p>
<p>Njuolggodoarjagat sámi kulturbargoarenaide galget váikkuhit:</p>
<list><p type="listitem">Sámi kulturgaskkustanásahusaid mat oainnusmahttet sámi kultureallima ja doibmet sámi kultuvrra ovddidanarenan</p>
<p type="listitem">Festiválaid mat oainnusmahttet, gaskkustit ja ovddidit sámi kultuvrra</p>
<p type="listitem">Dan ahte sámi teáhterat sáhttet ovdánit dáiddalaččat, buvttadit lávdedáidaga alla dásis ja sáhttet gierdomátkkiid dahkat lávdedáidagiin, nu ahte dat doibmet kulturvásihan- ja kulturgaskkustanarenan, ja sámegiela geavaheapmái ja oainnusmahttimii</p>
<p type="listitem">Ahte sámi kulturhistorjá suodjaluvvo, hálddašuvvo ja gaskkustuvvo</p>
</list><p>Ođas 2013:s lea ohcanvuđot ortnet <em type="bold"><span type="quote">“Dáidda- ja kulturgaskkustanarenat”</span> </em>. Dát ođđa ortnet buorida áŋgiruššama sámi dáiddáriid ektui, kulturdieđáhussii dávistettiin. Vuoruhemiid gaskkas dán ortnegis lea stuorát fokus ođđahutki doaimmaide mat galget váikkuhit sámi ásahusaid ja dáidda- ja kultur-gaskkustanarenaid ovddideami. Ortnegis addojuvvo doarjja maiddái arenaide, fierpmádagaide ja ovttasbargoprošeavttaide mat váikkuhit stuorát riikkaidgaskasaš vuovdaleami ja sámi dáidaga ja sámi dáiddáriid fievrrideami riikkaidgaskasaš márkanii, ja álggahanstipeanda nuorra sámi dáiddáriidda. </p>
<list/><p><span type="quote">Sámi kulturviesut, teáhterat, festiválat ja museat leat deaŧalaš arenat sámi dáidaga, kultuvrra ja kulturárbbi oainnusmahttimii, goziheapmái ja ovddideapmái.</span></p>
</body></document>