<document xml:lang="sme" id="no_id"><header><title>Doarjja fitnodahkii Lyngen North AS  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>142</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-lyngen-north-as.19548.aspx?sprak=12</origFileName><parallel_text xml:lang="nob" location="tilskudd_til_lyngen_north_as_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja fitnodahkii Lyngen North AS</p>
<p><em type="italic">Sámediggeráđđi addá </em><em type="italic">188 000 </em><em type="italic">ruvnno doarjjan fitnodahkii </em><em type="italic">Lyngen North AS. </em></p>
<p>Lyngen North    Ola Berg</p>
<p>Silje Karine Muotka    Árvu/Sametinget    Lyngen North AS fitnodat fállá idjadeami ja guossoheami Spoahkkanjárggas Ráissas. Vaikko koronadilli lea mielddisbuktán hástalusaid, erenoamážit restoráŋŋadoibmii, de háliida fitnodat dál geahččat ovddasguvlui ja vuoruhit ovdáneami.</p>
<p>Doarjja galgá geavahuvvot dasa ahte ráhkadit ođđa borramuškonseaptta fitnodaga restoráŋŋas Solvind. Konseaptta vuođđun leat báikkálaš vuođđoávdnasat áigodagaid mielde, ja galgá heivehuvvon sihke báikkálaš ja riikkaidgaskasaš márkanii.</p>
<p>Sámediggepresideanta Silje Karine Muotka (NSR) jáhkká ahte jus galgá ávkkástallat báikkálaš biebmobuvttadeami potensiála Sámis, de leat dákkár áŋgiruššamat deaŧalaččat.</p>
<p>– Jáhkán ahte eanet báikkálaš borramuša guossoheapmi lea buorre restoráŋŋii alcces, muhto erenoamáš positiiva lea dákkár áŋgiruššan dan dihte go dat veahkeha eará báikkálaš borramušbuvttadeddjiid ja reidenfitnodagaid hukset stuorát márkana.</p>
<p>188 000 ruvdnosaš doarjja addo doarjjaortnegis Doarjja máŋggabealálaš ealáhusaide.</p>
<p><em type="italic">Jearahallama addá sámediggepresideanta Silje Karine Muotka (NSR), </em><em type="italic">silje.karine.muotka@samediggi.no </em><em type="italic">. </em></p>
</body></document>
