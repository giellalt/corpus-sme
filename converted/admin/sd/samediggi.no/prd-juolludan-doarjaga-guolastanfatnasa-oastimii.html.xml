<document xml:lang="sme" id="no_id"><header><title>PRD: Juolludan doarjaga guolástanfatnasa oastimii</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>237</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-Juolludan-doarjaga-guolastanfatnasa-oastimii</origFileName><parallel_text xml:lang="nob" location="prm-innvilget-stoette-til-investering-i-fiskefartoey.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Juolludan doarjaga guolástanfatnasa oastimii</p>
<p><em type="italic">Sámediggeráđđi lea juolludan oktiibuot lahka 1 miljovnna ruvnnu Gálssa, Ráissa ja Deanu guolásteaddjái vai beasašedje iežaset fatnasiiguin álgit guolástusealáhussii. </em></p>
<p>Sii leat ožžon doarjaga sihke fatnasiid ja bivdosiid oastimii.</p>
<p>– Dá leat buorit ovdamearkkat dasa ahte Sámediggi háliida leat mielde huksemin lagas riddofanasveaga mearrasámi ássanguovlluin, dadjá sámediggeráđi Silje K. Muotka.</p>
<p>Sámediggi lea gieđahallan ášši mearrasámi strategiijaid birra, ja guolásteami nannen lea deaŧalaš čuovvuleapmi mearrasámi báikegottiid nannemis.</p>
<p>– Sámediggi vuoruha nannosit jahkásaš bušeahtastis váikkuhangaskaomiid mearrasámi riddo- ja vuotnaguovlluid fanasveaga ovddideapmái ja nannemii. Lassin dasa ovddida Sámediggi guolástuspolitihka mas guovddážis lea unnimus fatnasiid vuoigatvuođaid riddo- ja vuotnabivdui gozihit ja nannet.</p>
<p>Sámedikkis leat buorit doarjjaortnegat daidda geat iežaset fatnasiiguin háliidit guolásteaddjin álgit. Ollu ohcamat ruđaide mat gávdnojit čájehit ahte lea beroštupmi, initiatiiva ja positiiva oaidnu dasa ahte álgit guolástusealáhussii iežaset fatnasiiguin.</p>
<p>– Lea deaŧalaš váikkuhit dan ahte hukset aktiiva riddo- ja vuotnafanasveaga mainna bisuhivččii guolásteami sámi riddo- ja vuotnaguovlluin. Ulbmillaš váikkuhangaskaomiiguin lea Sámediggi mielde ráhkadeamen buoret rámmaeavttuid fanasveaga ođasmahttimii ja nu nannemin ođđa rekruterema guolástanfidnui, dadjá sámediggeráđi Silje K. Muotka.</p>
<p><em type="italic">Dát leat ožžon doarjaga </em><em type="italic">: </em></p>
<p>Arctic Circles Holding AS, Ráisa ( 200 000 ruvdno fatnasii ja 100 000 ruvdno bivdosiid oastit)</p>
<p>Tomræva AS, Gálssa (300 000 ruvdno fatnasii ja 100 000 ruvdno bivdosiid oastit)</p>
<p>S. Skjåvik AS, Deatnu ( 200 000 ruvdno fatnasii ja 64 000 ruvdno bivdosiid oastit)</p>
<p><em type="italic">Jus háliidat eanet dieđuid, váldde oktavuođa Silje K. Muotkain, tlf +47 984 87 576, dahje e-poasta silje.karine.muotka@samediggi.no </em></p>
</body></document>
