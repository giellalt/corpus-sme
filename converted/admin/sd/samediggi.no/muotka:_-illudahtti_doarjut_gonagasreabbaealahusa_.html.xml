<document xml:lang="sme" id="no_id"><header><title>Muotka: -Illudahtti doarjut gonagasreabbáealáhusa   - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>105</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/muotka-gledelig-a-stotte-kongekrabbenaringen.34997.aspx?sprak=12</origFileName><parallel_text xml:lang="nob" location="muotka:_-_gledelig_a_stotte_kongekrabbenaeringen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Muotka: -Illudahtti doarjut gonagasreabbáealáhusa</p>
<p><em type="italic">Sámediggi lea juolludan 300.000 ruvnno Selskapet Håkon Karlsen:i stuoridandihte ja ođasmahttet káija Sárranjárgga gilážis, Davvenjárgga gielddas. Ođasmahttin dagaha káija heivvolažžan vuostáiváldit reappá ja eará skálžoealániid. </em></p>
<p>Northcape King Crab, gos Karlsen lea ásaheaddji ja mieleaiggát, áigu geavahit dan ođđa industriijakáija hukset vuostáiválddáhaga ja oastit vuođđoávdnasa. Lassin gonagasreabbáealáhussii de doaimmaha fitnodat maiddái mátkeealáhusa guovllus.</p>
<p>-Mii leat ilus go sáhttit doarjut káija viiddideami ja ođasmahttima Sárranjárggas. Dát prošeakta ii nanne dušše dan báikkálaš ealáhusdoaimma, muhto váikkuha maiddái guovllu guoddevaš ovdánahttimii ja árvoloktema lasihit. Mii illudat oaidnit daid positiiva beliid maid dát buktá báikegoddái, dadjá sámediggepresideantta Silje Karine Muotka (NSR).</p>
<p>Doarjja boahtá <em type="italic">Mariidnaealáhus </em>doarjjaortnega bokte </p>
</body></document>
