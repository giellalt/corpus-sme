<document xml:lang="sme" id="no_id"><header><title>Raporta rádjahehttehusaid birra Sámis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>182</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/rapport-om-grensehindre-i-sapmi.16532.aspx?sprak=12</origFileName><parallel_text xml:lang="nob" location="rapport_om_grensehindre_i_sapmi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Raporta rádjahehttehusaid birra Sámis</p>
<p><em type="italic">Sámi parlamentáralaš ráđi lávdegoddi mii galgá čalmmustahttit rádjahehttehusaid sámi guovlluin (sámi rádjahehttehuslávdegoddi) lea gárven iežas raportta. Sámi rádjehehttehuslávdegoddi: Anders Kråik, lahttu (ruoŧa bealde), Runar Myrnes Balto, lávdegoddejođiheaddji (norgga bealde),Ulla Magga, lahttu (suoma bealde)    Åse M.P. Pulk/Sámediggi        </em></p>
<p>Raporttas lávdegoddi obbalaččat dahká muhtun smiehttamušaid rádjehehttehusaid jávkadeamis Sámis, ja sis leat muhtun jurdagat bajimuš njuolggadusčállosiid birra mat sáhttet čoavdit kultuvrralaš rádjerasttideaddji gažaldagaid. Lávdegoddi lea identifiseren ovcci konkrehta rádjehehttehusa maidda mii oaivvildit galgá leat vejolaš gávdnat čovdosiid politihkalaš barggu bokte, ja juohke identifiserejuvvon hehttehussii čuovvu ráva.</p>
<p>Loga raportta Rádjahehttehusat Sámis</p>
<p>Sámi rádjehehttehuslávdegottis leat lahtut buot golmma sámedikkis. Runar Myrnes Balto lea lávdegoddejođiheaddji (norgga bealde), ja lahtut leaba Anders Kråik (ruoŧa bealde) ja Ulla Magga (suoma bealde).</p>
<p>– Doaivva lea ahte jávkadit rádjaháhttehusaid Sámis gávdná lunddolaš ja institusjonaliserejuvvon saji Sámi parlamentáralaš ráđis ja sámedikkiin. Okta vuohki dan dahkat lea ahte ásahit fástta gulahallama Rádjahehttehusráđiin, ja ahte rádjahehttehusat mat leat čalmmustahttojuvvon ja čalmmustahttojuvvojit boahtte áiggis čálihuvvojit rádjahehttehusdiehtobásii, čállá lávdegoddi raporttas.</p>
<p>Dál geigejuvvo bargu Sámi Parlamentáralaš Ráđđái ja ovttaskas Sámedikkiide, ja dalle maiddái vuordámušaid sámi servodagas ahte rádjehehttehusaid ferte jávkadit vai eallin Sámis šaddá álkibun.</p>
</body></document>
