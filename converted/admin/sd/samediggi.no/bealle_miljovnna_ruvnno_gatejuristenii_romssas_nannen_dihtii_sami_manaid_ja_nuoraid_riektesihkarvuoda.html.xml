<document xml:lang="sme" id="no_id"><header><title>Bealle miljovnna ruvnno Gatejuristenii Romssas nannen dihtii sámi mánáid ja nuoraid riektesihkarvuođa - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>179</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/en-halv-million-kroner-til-gatejuristen-i-tromso-for-a-styrke-samiske-barn-og-unges-rettssikkerhet.35036.aspx?sprak=12</origFileName><parallel_text xml:lang="nob" location="en_halv_million_kroner_til_gatejuristen_i_tromso_for_a_styrke_samiske_barn_og_unges_rettssikkerhet.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bealle miljovnna ruvnno Gatejuristenii Romssas nannen dihtii sámi mánáid ja nuoraid riektesihkarvuođa</p>
<p><em type="italic">Sámediggeráđđi lea juolludan 500 000 ruvnno Gatejuristen:ii Romssas sihkkarastin dihtii sámi mánáid ja nuoraid juridihkalaš vuoigatvuođaid. </em><em type="italic">Doarjja galgá veahkehit oažžut konkrehta bagadallama, riekteveahki ja vuoigatvuođadieđuid, earret eará mánáidsuodjalusáššiin. </em> </p>
<p>– Dát lea hui dehálaš prošeakta maid mii leat rámis doarjut. Sámi mánát ja nuorat dárbbašit soapmása geas lea áddejupmi sin kultuvrii, gillii ja eallindillái go deaivvadit riektevuogádagain. Gatejuristena áŋgiruššamiin sii ožžot sorjjasmeahttun doarjjaolbmo gii dovdá sámi servodaga ja hástalusaid mat doppe leat, guldala ja sihkkarastá ahte sin vuoigatvuođat vuhtiiváldot, dadjá sámediggeráđđi Runar Myrnes Balto (NSR).  Gaterjuristenis lea viiddis ja guhkebuš vásáhus riekteveahkki hárrái hearkkes joavkkuide, ja diehtá man dárbbašlaš juridihkalaš doarjja lea sihkkarastit buori dearvvašvuođa ja dilálašvuođa. Sámediggeráđđi vuordá ahte prošeakta váikkuha oadjebas bajásšaddaneavttuid ja buoret eallineavttuid sámi mánáide ja nuoraide.  – Riektesystema sáhttá leat lossat, erenoamážit go deaivvadit olbmuiguin geat eai ádde sámi servvodaga. Mun sávan dát áŋgiruššan addá sámi mánáide ja nuoraide dan doarjaga ja riekteveahki maid sii dárbbašit, ja masa sis lea riekti oažžut, dadjá Myrnes Balto.  Doarjja juolluduvvo  <em type="italic">Dearvvašvuođa-, fuolahus- ja mánáidsuodjalusprošeavttaid  </em>doarjjaortnega bokte.  </p>
</body></document>
