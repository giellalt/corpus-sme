<document xml:lang="sme" id="no_id"><header><title>PRD: Sámi girjjálašvuohta máilmmi stuorámus girjemeassuide</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>183</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-Sami-girjjalasvuohta-mailmmi-stuoramus-girjemeassuide</origFileName><parallel_text xml:lang="nob" location="prm-samisk-litteratur-til-verdens-stoerste-bokmesse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Sámi girjjálašvuohta máilmmi stuorámus girjemeassuide</p>
<p>Sámediggeráđđi addá 200.000 ru doarjjan Sámi Lágádus- ja Aviisasearvái SÁLAS:ii searvat Frankfurter Buchmesse nammasaš doaluide.</p>
<p>2019:s lea Norga ožžon rolla guosseriikan Frankfurta girjemeassuin, mii mearkkaša ahte Norga beassá čalmmustit iežas girjjálašvuođa ja kultuvrra girjemeassus. SÁLAS lea ovttasbargguin NORLA:in, mii organisere Norgga searvama Frankfurttas 2019:s, sihkkarastán ahte maiddái sámi girjjit ja girječállit leat ovddastuvvon.</p>
<p>Dan oktavuođas galget jorgaluvvot dihto sámi girjjit eaŋgalasgillii nu gohčoduvvon geahččalanjorgalemiin oainnusmahttin dihtii sámi girjjálašvuođa máilmmi publikummii.</p>
<p>– Sámi girjjálašvuohta lea oassi norgga girjjálašvuođa árbbis. Dát addá áidnalunddot vejolašvuođa gaskkustit ja oainnusmahttit sámi girjjálašvuođa ja servodatdigaštallama olles máilbmái, dadjá sámediggeráđđi Henrik Olsen.</p>
<p type="title">Bivnnuhis girjemeassut</p>
<p>Girjemeassut Frankfurttas árvvoštallojuvvo máilmmis deaŧaleamos girjemeassun, mat lágiduvvojit juohke jagi golggotmánus. Girjemeassuin lávejit fitnat eanet go 300.000 guossi mat bohtet čuođi riikkas, 7000 lágádusa ja 10.00 journalistta.</p>
<p>Sámediggeráđđi addá SÁLAS:ii 200.000 ru doarjjan vai beassá searvat girjemeassuide Frankfurttas.</p>
<p>– Sámi lágádusaide lea deaŧalaš beassat searvat nana deattuin dán lágan stuorra riikkaidgaskasaš girjjálašvuođa arenai. Dát addá sámi girjjálašvuhtii stuorra vejolašvuođaid ja dan geažil lea mun hui ilus, dadjá sámediggeráđđi.</p>
<p>Jearahallama addá sámediggeráđđi Henrik Olsen, tel: +47 907 75 219 dahje henrik.olsen@samediggi.no</p>
</body></document>
