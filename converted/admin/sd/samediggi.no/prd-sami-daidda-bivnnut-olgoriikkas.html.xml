<document xml:lang="sme" id="no_id">
  <header>
    <title>PRD: Sámi dáidda bivnnut olgoriikkas</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2019</year>
    <wordcount>245</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.samediggi.no/Odasarkiiva/PRD-Sami-daidda-bivnnut-olgoriikkas</origFileName>
    <parallel_text xml:lang="nob" location="prm-samisk-kunst-ettertraktet-internasjonalt.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">PRD: Sámi dáidda bivnnut olgoriikkas</p>
    <p>Venezia dáiddabiennála oktavuođas almmuhii Norgga riikkaidgaskasaš dáiddagaskkustanlihttu OCA boahtteáigásaš dáiddaovttasbargguid. Máŋggas dain fátmmastit maid sámi ja álgoálbmot diehtaga ja dáidaga.</p>
    <p>Guovddášovttasbargi šaddá Toronto dáiddabiennála, mas álgoálbmot kuráhtor Candice Hopkins ovttasbargá OCA:in Susan Schuppli prošeavttain <em type="italic"><span type="quote" xml:lang="eng">“Learning from Ice”</span> </em>- oahppat jieŋas. Ulbmilin lea čalmmustahttit jieŋa muitalusaid dálkkádatrievdama oktavuođas ja maiddái vuoigatvuođa bissut galmmasin. Prošeakta fátmmasta maid sámi diehtaga ja dáidaga. Dát ovttasbargu lea áigodagas 2020-2021. </p>
    <p><em type="italic"><span type="quote">“Dáidda ja vuostálasvuohta”</span> </em>leat dáiddadiŋgojumit áigodagas 2020-2023, ovttasbarggus KORO:in - Norgga almmolašvuođa dáiddalihtuin. Vuolggasadji lea Duohtavuođa- ja seanadankommišuvnna bargu ja kolonialismma váikkuhusaid čalmmustahttin sihke ovddeš ja dálá áiggis. Ovttasbargu maid galgá buktit ovdán dáidaga dehálaš gaskkustanfámu iešguđege gažaldagaide, čuolmmaide ja vuostálašvuođaide maid duohtavuođa- ja seanadankommišuvdna boahtá ovdanbuktit servodahkii. KORO lea dehálaš ovttasbargoguoibmi dan olis go sii maid leat vuođđuduvvon vuostálasvuođaid boađusin 70-logus. </p>
    <p><em type="italic"><span type="quote">“Sápmi Brasilas”</span> </em>lea oassin São Paulo dáiddamusea prográmmas Brasilas, mii bidjá álgoálbmot dáidaga guovddážii 2021:s. OCA áigu ohcalit ovttasbarggu sámi kuráhtoriiguin ja KODE dáiddamuseain Bergenis. Prográmmas Sao Paulos, Brasilas galget leat earret eará konferánssat, almmuheamit, čájáhusat ja bargobájit. </p>
    <p>Sámediggepresideanta Aili Keskitalo oahppalattai Venezia dáiddabiennála gieskat, ja searvvai čájáhusa A Greater Miracle of Perception rahpamii Alvar Aalto-paviljongas, mas earret eará sámi dáiddárat Suvi West ja Outi Pieski leigga mielde, oassin Miracle Workers-dáiddakollektiivvas.</p>
    <p>
      <em type="italic">– Mis lea juoga fállat máilbmái, sámi dáiddárat geat áidnalunddot jienaiguin gaskkustit eará duohtavuođaperspektiivvaid. Máilbmi dárbbaša sámi dáidaga, dadjá sámediggepresideanta. </em>
    </p>
    <p>Jearahallama addá presideanta <em type="italic">Aili Keskitalo , tlf. +47 971 29 305 </em>OCA gulahallanolmmoš: <em type="italic">Eirin Torgersen , + 47 93 48 07 16, www.oca.no </em></p>
  </body>
</document>
