<document xml:lang="sme" id="no_id"><header><title>Gieddebarggut - Geassebargu - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>352</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/feltarbeid-sommerjobb.13549.aspx?sprak=12</origFileName><parallel_text xml:lang="nob" location="feltarbeid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gieddebarggut - Geassebargu</p>
<p><em type="italic">Sámediggi ohca gieddejođiheddjiid ja gieddevehkiid áššemeannudeapmái ja § 9-iskkademiide plána- ja areálaáššiid geahčademiid oktavuođas Romssas ja Finnmárkkus, Nordlánddas,Trøndelágas, Møre ja Romsdálas ja Innlandetis. </em><em type="italic">Ohcanáigemearri: Njukčamánu 26. beaivvi 2021 </em></p>
<p>Olgguldas doaimmaid/gieddebargguid lohku mat galget čađahuvvot 2021:s mearrida galle virggi adnojit. Mii eaktudit maiddái ahte plánat sáhttet rievdat. Virggit leat gaskaboddosaččat, ja eanas virggiid álginbeaivi lea gaskal cuoŋománu ja geassemánu 2021. Virgeáigodat bistá dábálaččat 2–5 mánu, muhto sáhttá guhkiduvvot. Bargobáikin lea Sámedikki kánturbáiki juogo Vuonnabađas, Romssas, Ájluovttas dahje Snoasas.</p>
<p type="title">Gieddejođiheaddjit</p>
<p>Gieddejođiheddjiid bargui gullá sámi kulturmuittuid registreren áigeguovdilis plána- ja areálaáššiid báikediđoštallamiid oktavuođas. Bargui gullá maiddái raportabargu, sihke barggadettiin ja maŋŋel go gieddebarggut leat loahpahuvvon. Dasa lassin sáhttá šaddat áššemeannudeapmi ja registreret kulturmuittuid Askeladdenii. Lea sávahahtti ahte ohccis lea alit oahppu arkeologiija/historjjá siskkobealde dahje sullasaš. Vásáhus kulturmuitoregistreremis ja GPS geavaheamis gáibiduvvo. Dasto sávvat ahte ohccis lea máhttu sámi kulturmuittuid birra ja vásáhus GIS ja CPOS geavaheamis. Virgi bálkáhuvvo Stáhta regulatiiva mielde virgekodas 1408 vuosttaškonsuleantta dahje 1434 ráđđeaddi, gelbbolašvuođa vuođul.</p>
<p type="title">Gieddeveahkit</p>
<p>Gieddeveahkit galget leat mielde gieddebargguin ja registreret sámi kulturmuittuid áigeguovdilis plána- ja areálaáššiid báikediđoštallamiid oktavuođas. Bargui gullá raportabargu maŋŋel go gieddebarggut leat loahpahuvvon, ja dasa lassin sáhttá šaddat álkes áššemeannudeapmi. Lea sávahahtti ahte ohccis lea alit oahppu arkeologiija/historjjá siskkobealde dahje sullasaš. Virgi heive maiddái olbmuide geat leat oahpu váldime dahje geain lea relevánta vásáhus. Dasto sávvat ahte ohccis lea máhttu kulturmuitoregistreremis ja GPS ja GIS geavaheamis. Virgi bálkáhuvvo Stáhta regulatiiva mielde virgekodas 1065 konsuleantta dahje 1408 vuosttaškonsuleantta, gelbbolašvuođa vuođul.</p>
<p type="title">Guoská goappašiid virggiide</p>
<p>Bargguide sáhttá gullat jearahallanbargu, ja danne lea máhttu sámegielas deaŧalaš gelbbolašvuohta. Biilavuodjenkoarta lea dárbbašlaš. <em type="italic">Mii deattuhit: </em></p>
<list><p type="listitem">Máhtu sámi historjjá ja sámi servodatdiliid birra</p>
<p type="listitem">Buriid fágalaš kvalifikašuvnnaid</p>
<p type="listitem">Buriid gulahallan- ja ovttasbargodáidduid</p>
<p type="listitem">Buori njálmmálaš ja čálalaš ovdanbuktindáiddu</p>
<p type="listitem">Dáiddu bargat iešheanalaččat ja ulbmillaččat</p>
<p type="listitem">Veahkkáivuođa</p>
<p type="listitem">Dáidu meahcis vánddardit</p>
<p type="listitem">Dovdá kulturmuittuid digitála registrerema bures</p>
</list><p type="title" xml:lang="kmr">Ohcan</p>
<p>Ohcan, oktan skuvla- ja bargoduođaštusaiguin galgá sáddejuvvot elektrovnnalaččat dán siiddus, liŋka bokte <span type="quote">"Oza bargui"</span>. Almmut ohcamis guđe kántorbáikki sávat. <em type="italic">Ohcanáigemearri: Njukčamánu 26. beaivvi 2021 </em></p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrrain Sunniva Skålnes Tlf. +47 78 47 40 00 sunniva.skalnes@samediggi.no</p>
<p type="listitem">Fágajođiheddjin Andreas Stångberg Tlf. +47 78 47 40 00 andreas.stangberg@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Njukčamánu 26. beaivvi 2021</p>
</body></document>
