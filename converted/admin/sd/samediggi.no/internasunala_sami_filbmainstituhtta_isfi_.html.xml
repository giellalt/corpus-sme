<document xml:lang="sme" id="no_id"><header><title>Internašunála Sámi Filbmainstituhtta (ISFI) - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>138</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/kunst-og-kulturutovelse/internasjonalt-samisk-filminstitutt/?sprak=12</origFileName><parallel_text xml:lang="nob" location="internasjonalt_samisk_filminstitutt_isfi_.html"/><parallel_text xml:lang="sma" location="gaskenasjonaale_saemien_filmeinstituhte_isfi_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Internašunála Sámi Filbmainstituhtta (ISFI)</p>
<p><em type="italic">Sámediggi addá njuolggo doarjaga Internašunála Sámi filbmainstituhttii, ja mihttomearrin lea ahte sámi filmmas ja sámi filbmadahkkiin lea alla riikkaidgaskasaš dássi. </em></p>
<p>Riikkaidgaskasaš Sámi Filbmainstituhtta (ISFI) ásahuvvui 2007:s, ja 2014:s dohkkehuvvui instituhtta riikkaidgaskasaš sámi filbmainstituhttan.</p>
<p>Sámi Filbmainstituhta (ISFI) njuolggodoarjaga bokte háliida Sámediggi váikkuhit dasa ahte filbmainstituhtta oažžu vejolašvuođa árjjalaččat bargat sámi filmmaid ja filbmaráidduid ovddidemiin. Ulbmiljoavku leat sámi filbmabargit ja buvttadeaddjit sihke Norggas, Ruoŧas, Suomas ja Ruoššas. ISFI galgá maiddái bargat álgoálbmotfilmmaid ovddidemiin ja geahččalit ásahit ovttasbarggu máilmmi iešguđetge álgoálbmotfilbmabirrasiiguin.</p>
<p>IInstituhtta galgá nannet sámi filbmabuvttadeami ja loktet sámi filbmabuvttadeami gelbbolašvuođa ja ekonomalaš vejolašvuođaid. Lassin galgá ISFI ovdánahttit ja nannet álgoálbmot filbmafitnodagaid riikkaidgaskasaš ovttasbarggu.</p>
<p>Sámediggi oaidná mávssolažžan ahte ISFI ovttasráđiid eará álgoálbmotásahusaiguin váikkuha álgoálbmotfitnodagaid riikkaidgaskasaš ovttasbarggu ovddideapmái ja nannemii.</p>
<p>Internašunála Sámi Filbmainstituhta AS eaiggáda Guovdageainnu suohkan ja Norgga Sámediggi. Sámedikki ovddasteaddji stivrras lea stivralahttu Gunn Britt Retter.</p>
</body></document>
