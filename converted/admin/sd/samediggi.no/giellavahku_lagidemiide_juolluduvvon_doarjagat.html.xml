<document xml:lang="sme" id="no_id"><header><title>Giellavahku lágidemiide juolluduvvon doarjagat - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>270</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-arrangementer-i-forbindelse-med-samisk-sprakuke.16570.aspx?sprak=12</origFileName><parallel_text xml:lang="nob" location="stotte_til_arrangementer_i_forbindelse_med_samisk_sprakuke.html"/><parallel_text xml:lang="sma" location="daarjoe_oornemidie_gielevahkoen.html"/><parallel_text xml:lang="smj" location="juolloduvvam_doarjja_giellavahko_dalajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Giellavahku lágidemiide juolluduvvon doarjagat</p>
<p><em type="italic">Sámediggeráđđi lea juolludan Giellavahku prošeavttaide doarjagiid 1.116.000 ruvnno ovddas. </em></p>
<p>Giellavahkku 2021 lahkonišgoahtá. Vahkku 43, golggotmánu 25. beaivvi rájes 31. beaivvi rádjai, mii fárrolaga čalmmustahttit sámegielaid olles riikkas. Dán vahkku leat sihke digitála ja báikkálaš lágideamit ja doaimmat.</p>
<p>Giellavahkku lea oktasaš áŋgiruššan čalmmustahttit sámegielaid, ja lea ovttasbargu Suoma, Ruoŧa ja Norgga Sámedikkiid gaskkas. Sámi giellaguovddážat leat olles leavttuin pláneme báikkálaš prográmmaid giellavahkkui.</p>
<p>Sámediggeráđđi lea juolludan 36 ohcamuššii doarjaga dán jagi giellavahku oktavuođas, oktiibuot 1.116.000 ruvnno ovddas.</p>
<p>– Lean hui duhtavaš go nu oallugat ohcet giellavahku doarjagiid. Lea nu somá go lea stuora beroštupmi lágidit doaluid giellavahku oktavuođas, dadjá sámediggeráđđi Mikkel Eskil Mikkelsen (NSR).</p>
<p>Eanemus doarjjaohcamat leat boahtán Finnmárkkus. Ovdamearkka dihte leat Deanu gielddas boahtán máŋga giellavahku ohcama. Okta dáin lea Juovlavuona fitnodat Kildesli Sjøsamiske Naturhus, mii áigu doallat duodjekurssa mas geavahit guollenáhki. Unjárgga gielda áigu ges bovdet sámegiel sálbmalávlumii Ann Jorid Henrikseniin ja Andreas Gunderseniin, ja sávvet nuoraid bohtit gullat. Snåase montessoriskuvla áigu lágidit kurssa mas ohppet ráhkadit boahkániid. Lulli-Norggas ges, nu go Gjesdal suohkana skuvla Ålgård skole ja Time suohkana skuvla Undheim skule, leat ohcan ja ožžon doarjaga čalmmustahttit sámegiela ja kultuvrra giellavahku oktavuođas.</p>
<p>Geahča makkár prošeavttat leat ožžon doarjaga</p>
<p>Sámediggeráđis leat duhtavaččat go ná ollu iešguđetlágan lágideamit šaddet dán jagi giellavahku oktavuođas.</p>
<p>Dán jagi rahppojuvvo Giellavahkku Romssas almmolaš doaluiguin golggotmánu 24. beaivvi. Almmolaš rahpandoaluin lea njuolggosátta Gáisi giellaguovddáža neahttasiiddus www.gaisi.org .</p>
<p>Čuovo áinnas Giellavahku Facebook-siiddu Giellavahkku / Gïelevåhkoe / Giellavahkko / Samisk språkuke ja Instagram-siiddu giellavahkku .</p>
<p>Giellavahkus lea sierra neahttasiidu, mas gávdná prográmma, resurssaid ja dieđuid giellavahku birra. Loga eanet: https://giellavahkku.org/</p>
<p><em type="italic">Jearahallama addá sámediggeráđđi Mikkel Eskil Mikkelsen (NSR), tel. +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
