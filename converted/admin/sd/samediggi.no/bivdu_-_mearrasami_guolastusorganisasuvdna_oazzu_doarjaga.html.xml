<document xml:lang="sme" id="no_id"><header><title>Bivdu - mearrasámi guolástusorganisašuvdna oažžu doarjaga - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>159</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/bivdu-en-sjosamisk-fiskeriorganisasjon-far-stotte.16227.aspx?sprak=12</origFileName><parallel_text xml:lang="nob" location="bivdu_-_en_sjosamisk_fiskeriorganisasjon_far_stotte.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bivdu - mearrasámi guolástusorganisašuvdna oažžu doarjaga</p>
<p><em type="italic">Sámediggi lea dál juolludan doarjaga nannet organisašuvnna Bivddu, mii lea sámi guolástusorganisašuvdna. – Doarjja lea dehálaš eaktun vuotnaguolásteddjiide mearrasámi guovllus, lohká sámediggeráđđi NSR:a Silje Karine Muotka. </em></p>
<p>Sámediggi lea dál juolludan 140 000 ruvnnu nannet organisašuvnna. Sámedikkis lea maid doarjjaortnet sámi ealáhusorganisašuvnnaide, ja lea juolludan 80 000 doaibmadoarjjan organisašuvdnii.</p>
<p>– Mu mielas lea positiivvalaš go organisašuvnnas lea čielga mihttomearri ja lean ilus go Sámediggi sáhttá doarjut Bivddu, lohká sámediggeráđđi Silje Karine Muotka.</p>
<p>Bivdu galgá fuolahit buohkaid beroštumiid ja vuoigatvuođaid geat orrot mearrasámi guovlluin ja geat ávkkástallet ábi resurssaid. Organisašuvnna ulbmilin lea šaddat nanus ja beaktilis ealáhusorganisašuvdnan mii fuolaha sámiid ja álbmoga mearrabivdovuoigatvuođaid.</p>
<p>– Lea hirbmat dehálaš ahte guolásteaddjit vuoruhit guolástuspolitihka beroštumiidis, ja go lea vejolaš aktiivvalaččat searvat politihkalaš bargui. Aktevrrat mat dán dahket buoremusat, leat ieža guolásteaddjit, ja dál váldáge Bivdu ovddasvástádusa fuolahit vuotnabivdiid beroštumiid, loahpaha sámediggeráđđi Silje Karine Muotka.</p>
<p><em type="italic">Jus jearahallat háliidat, de váldde oktavuođa sámediggeráđiin Silje Karine Muotkain, tlf 984 87 576. </em></p>
</body></document>
