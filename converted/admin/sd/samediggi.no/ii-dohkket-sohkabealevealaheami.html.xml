<document xml:lang="sme" id="no_id"><header><title>Ii dohkket sohkabealevealaheami</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>195</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Preassadiedahusat/Ii-dohkket-sohkabealevealaheami</origFileName><parallel_text xml:lang="nob" location="godtar-ikke-kjoennsdiskriminering.html"/><parallel_text xml:lang="sma" location="ij-tjoelesierredimmiem-jaaaahkesjh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ii dohkket sohkabealevealaheami</p>
<p>Sámedikki presideanta Vibeke Larsen ii dohkket dan sohkabealevealaheami maid skiipahoavda Sandra Andersen Eira lea vásihan. - Mun in dohkket buot daid negatiiva guottuid mat čuhcet nissonolbmuide ámmáha oktavuođas, go dat sáhttá baldit nissonolbmuid válljemis dakkár fidnu main barget eanaš almmáiolbmot, dadjá Larsen.</p>
<p>Skábmamánus mannan jagi mearridii Sandra Andersen Eira, gii lea eret Leaibevuonas Finnmárkkus, oastit sierra šárkka ja virgádit alccesis fanasveaga. Dan rájes lea vealaheapmi lassánan, son lea muitalan.</p>
<p>Eira muitalii vahkkoloahpa fanasvuvdiid birra geat hállet sutnje mánnálaš giela, ja dáhkádussearvvit mat hilgot su. Son lea ferten gillát vealaheami dannego son lea nuorra nisu gii eaiggáduššá fatnasa.</p>
<p><em type="italic">Jagi </em><em type="italic">2016 </em><em type="italic">ledje </em><em type="italic">273 </em><em type="italic">nissona guolásteaddjin oktiibuot </em><em type="italic">9138 </em><em type="italic">guolásteaddjis geain lea guolásteapmi váldofidnun Norggas. Dat mearkkaša golbma proseantta. Finnmárkkus ledje jagi </em><em type="italic">2016 vihtta proseantta </em><em type="italic">nissona guolásteaddjin </em><em type="italic">. </em></p>
<p>Go buohtastahttá boazodoalu siidaoasseeaiggádiiguin, de doppe leat 13 proseantta nissonat. SED-guovllus leat 28,6 proseantta nissonat geain lea eanadoallu váldofidnun.</p>
<p><em type="italic">- </em><em type="italic">Logut čájehit ahte vuođđoealáhusain lea dássedeattohisvuohta sohkabeali dáfus, ja danne mii fertet buohkat doarjut nissonolbmuid geat válljejit dákkár fidnuid ja geat dustet dieđihit heajos guottuid birra, dadjá Larsen. </em></p>
<p>- Nissonolbmuid haga ii livčče vuođđoealáhusain mihkkege boahtteáiggiid, dadjá sámediggepresideanta Vibeke Larsen.</p>
<p><em type="italic">Gulahalli: </em></p>
<p>Sámediggepresideanta Vibeke Larsen +47 941 30 116</p>
</body></document>
