<document xml:lang="sme" id="no_id">
  <header>
    <title>Eanet gillii ja kultuvrii - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>221</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3320&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-3320.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Eanet gillii ja kultuvrii - Sámediggi Sametinget</p>
    <p type="title">Eanet gillii ja kultuvrii</p>
    <p>
      <em type="italic">- </em>
      <em type="italic">Rikkis kultureallin nanne sámi gullevašvuođa ja identitehta, ja ealáskuhttá báikegottiid gos olbmot háliidit ássat, dadjá ráđđelahttu Vibeke Larsen. </em>
      <em type="italic">Dasto lea maiddái eaktu sámi kultuvrra boahtteáigái dat ahte sámiin lea vejolašvuohta geavahit iežaset giela. Danne čađahuvvojit dát áŋgiruššamat, dadjá Larsen. </em>
    </p>
    <p>Sámediggeráđđi 2009 - 2013  Sametinget/Johan Mathis Gaup</p>
    <p><em type="italic">- </em>Sámediggeráđi 2010 bušeahttaárvalus čájeha ahte mii leat álggaheamen čađahit min politihkalaš geađgejuolggi doaibmabijuid. Dát oainnusmahttojuvvo giella- ja kulturáŋgiruššamiid bokte, dadjá sámediggeráđi lahttu Vibeke Larsen. </p>
    <p>Loabága suohkan gullá dál sámegiela hálddašanguvlui. Danne bajiduvvo guovttegielatvuođa doarjja gielddaide badjel 3 000 000 ruvnnuin. Sámegiela nannen čuovvoluvvo eanet ruđaiguin giellaovddidanprošeavttaide, oahppostipeanddaide ja sámi publikašuvnnaide. Sámi lohkanguovddáš oažžu bissovaš doarjaga 500 000 ru ja 2010:s čađahuvvo viiddis giellaiskkadeapmi.</p>
    <p>Kultursuorggis lea lasihuvvon 250 000 ru sámi deaivvadansajiide. Sámediggeráđđi vuoruha máttasámegiela ja bajida doarjaga Åarjelhsaemien Teaterei 270 000 ruvnnuin. 2 000 000 ru várrejuvvo investerendoarjjan ođđa girjebussiide Mátta-Trøndelágas ja Guovdageainnus. Sámediggeráđđi áigu 2010:s čielggadit Verdde-prošeavtta ásaheami, mas leat mielde ođđa mállet ja arenat nággočoavdimii.</p>
    <p>-Šállošit go Ráđđehusa stáhtabušeahtta evttohus ii atte saji stuorát rievdadusaide Sámedikki bušeahtas. Sámediggeráđđi lea várren ruđaid bálká- ja haddegoarkŋumii daid ásahusaide mat ožžot njuolgga doarjaga Sámedikkis. Dieidda lassin leat mii vuoruhan álggahit daid doaibmabijuid maid eanetlohkoráđđi lea geatnegahttojuvvon čađahit boahtte njeallje jagis, dadjá Vibeke Larsen loahpas.</p>
    <p>Vibeke Larsen</p>
    <p>Sámediggeráđđelahttu</p>
    <p>Vibeke Larsen</p>
    <p>94 13 01 16</p>
  </body>
</document>
