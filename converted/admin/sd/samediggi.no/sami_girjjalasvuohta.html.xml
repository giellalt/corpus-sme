<document xml:lang="sme" id="no_id"><header><title>Sámi girjjálašvuohta - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>150</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/samisk-litteratur-og-medier/samisk-litteratur/?sprak=12</origFileName><parallel_text xml:lang="nob" location="samisk_litteratur.html"/><parallel_text xml:lang="sma" location="saemien_lidteratuvre.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi girjjálašvuohta</p>
<p><em type="italic">Sámedikki mihttomearrin lea ahte kvalitehta dáfus buorre sámi girjjálašvuohta almmuhuvvo, gaskkustuvvo árjjalaččat ja buktojuvvo olámuddui. </em></p>
<p>Sámediggi addá njuolggodoarjaga sámi girjelágádusaide sámi girjjálašvuođa ovddideapmái, vai dat buvttadit, almmuhit ja gaskkustit sámi girjjálašvuođa.</p>
<p>Kreativ Industri lea guorahallan sámi lágádusaid njuolggodoarjaga geahččalanáigodagas 2018-2021, Sámedikki gohččumiin. Ulbmil lea buvttadit máhttovuođu geavahussan Sámediggái go galget ovdánahttit sámi girjjálašvuođa. Geahččalanortnet lea evaluerejuvvon, ja lea geahčadan mo dat lea doaibman lágádusaide ja girječálliide, lassin girjjálašvuođa ovdáneapmái. Kreativ Industri lea fálaldatbivdima maŋŋá válljejuvvon bargat guorahallamiin, ja evaluerenbargu čađahuvvui juovlamánu 2022 ja guovvamánu 2023 gaskkas.</p>
<p>Loga evaluerenraportta sámi lágádusaid njuolggodoarjaga geahččalanáigodagas 2018-2021 ​​​​​​​ Sámediggi addá maiddái ohcanvuđot doarjaga prošeaktadoarjjan sámi girjjálašvuhtii. Deaŧalaš lea movttiidahttit juohkelágan sámi almmuhemiid ohcanvuđot ortnegis sámi girjjálašvuhti daid lágádusaide maidda njuolggodoarjja ortnet ii guoskka. Girjjálašvuođa strategiijas leat almmuheamit máttasámegillii ja julevsámegillii vuoruhuvvon. Sámediggi addá njuolggo doarjaga maiddái sámi girjjálašvuođa gaskkusteapmái girjebussiiguin mat háliidit bisuhit girjebussefálaldaga.</p>
<p>Loga Sámi girjjálašvuođastrategiija, maid sámediggeráđđi lea mearridan 25.06.19.</p>
</body></document>
