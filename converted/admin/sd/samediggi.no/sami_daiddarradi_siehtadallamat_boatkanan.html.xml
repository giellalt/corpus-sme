<document xml:lang="sme" id="no_id"><header><title>Sámi dáiddárráđi šiehtadallamat boatkanan - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>185</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/brudd-i-forhandlinger-med-samisk-kunstnerrad.17033.aspx?sprak=12</origFileName><parallel_text xml:lang="nob" location="brudd_i_forhandlinger_med_samisk_kunstnerrad.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámi dáiddárráđi šiehtadallamat boatkanan</p>
<p><em type="italic">Dán jagi lei dan mađe stuorra gaska Sámi Dáiddáráđi ekonomalaš gáibádusa ja Sámedikki fálaldaga, ahte šiehtadallamat boaŧkanedje vaikko vel ledje guokte šiehtadallančoahkkima. </em></p>
<p>Sámediggi lea 2021 čavčča čađahan jahkásaš šiehtadallama Sámi Dáiddárráđiin (SDR) 2022 ekonomalaš rámmaeavttuid hárrái. Vuolggasadjin šiehtadallamiidda lea ekonomálaš gáibádus maid SDR ovddida ja man de Sámediggi lea vástidan fálaldagain Sámi dáiddárráđđái.</p>
<p>Oassin šiehtadallamiin leat Sámi Dáiddárráđi šiehtadallanlávdegoddi nammaduvvon SDR jahkečoahkkimis, geat de leat deaivvadan Sámedikki šiehtadallanlávdegottiin. Sámi Dáiddárráđi šiehtadallanlávdegottis leat miellahtut SGS (Sámi Girječálliid Searvi), JS (Juoigiid Searvi) ja SK (Sámi Komponisttat) ja vel hálddahus ovddasteaddji.</p>
<p>Dán jagi lei dan mađe stuorra gaska Sámi Dáiddárráđi ekonomalaš gáibádusa ja Sámedikki fálaldaga, ahte šiehtadallamat boaŧkanedje vaikko vel ledje guokte šiehtadallančoahkkima.</p>
<p>Ovttasbargošiehtadusas gaskal Sámi Dáiddárráđi ja Sámedikki 2020-2024, de leat šiehtadallamat sohppojuvvon nu ahte galget leat loahpahuvvon ovdal 15.10, ja jus lea sierramielalašvuođat beliid gaskkas de lea vejolaš searvvahit Sámediggeráđi šiehtadallamiidda. Sámi Dáiddárráđđi oaččui vejolašvuođa joaŧkit šiehtadallamiid Sámediggeráđiin, muhto biehttalii dán fálaldaga maŋŋá go šiehtadallamat virggálaččat boaŧkanedje golggotmánu 7. b. dán jagi.</p>
<p>Viidáset bargovuohki ovttasbargošiehtadusa mielde, lea ahte Sámediggeráđđi ovddida ovttabeallásaččat ekonomalaš rámmaevttohusa Sámi Dáiddárráđđái man de Sámedikki dievasčoahkkin meannuda čuovvovaš áigodahkii.</p>
</body></document>
