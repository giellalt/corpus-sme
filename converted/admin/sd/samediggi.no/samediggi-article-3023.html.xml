<document xml:lang="sme" id="no_id"><header><title>PRD: Sámelága giellanjuolggadusaid hálddašanguvlui 9 gieldda - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>157</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3023&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRD: Sámelága giellanjuolggadusaid hálddašanguvlui 9 gieldda - Sámediggi Sametinget</p>
<p type="title">PRD: Sámelága giellanjuolggadusaid hálddašanguvlui 9 gieldda</p>
<p>- Mii leat ilus go Loabát dál vuosttaš gieldan Mátta-Romssas šaddá mielde, dadjá Sámedikki várrepresideanta Marianne Balto. Son čujuha ahte Sámediggi lea ollu gerddiid čujuhan ráđđehussii man deaŧalaš livččii oažžut Loabága sámelága giellanjuolggadusaid hálddašanguvlui.</p>
<p>Guovllu sámi suopman lea máddeleamos davvisámegiela suopman. Hálddašanguvlui boahtin mearkkašivččii dan ahte sámegiella eanet suodjaluvvošii, ovdánahttojuvvošii ja ovddiduvvošii, maiddái guovllu sámi suopman.</p>
<p>Ráđđehus lea reviderejuvvon stáhtabušeahtas evttohan 1 miljon ru oažžun dihte Loabága sámegiela hálddašanguvlui.</p>
<p>- Sávvat ahte hálddašanguovllu viiddideapmi livččii mielde doarjumin ja nannemin barggu sámi giela ja kultuvrra sihkkarastima oktavuođas guovllus, dadjá Balto loahpas.</p>
<p>Loabága suohkan lea riddo/siseanangielda Sis Mátta Romssas gos leat sullii 1000 ássi. Árat dan jagis oaččui gielda sámi giellaguovddáža. Gielddas lea leamaš sámepolitihkalaš lávdegoddi jagi 2007 rájes, mii dál lea váldolávdegoddi.</p>
<p>Ovddežis leat čuovvovaš gielddat mielde sámelága giellanjuolggadusaid hálddašanguovllus: Guovdageaidnu, Kárášjohka, Deatnu, Unjárga, Porsáŋgu Finnmárkkus, Gáivuotna Romssas, Divttasvuotna Norlánddas ja Snoasa Davvi-Trøndelágas.</p>
</body></document>