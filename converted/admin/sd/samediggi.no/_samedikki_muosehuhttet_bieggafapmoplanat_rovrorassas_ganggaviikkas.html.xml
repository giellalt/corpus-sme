<document xml:lang="sme" id="no_id"><header><title>– Sámedikki muosehuhttet bieggafápmoplánat Rovroráššas Gáŋgaviikkas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>243</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-er-urolig-for-vindkraftplanene-i-rovrorassa-i-gamvik.17910.aspx?sprak=12</origFileName><parallel_text xml:lang="nob" location="_sametinget_er_urolig_for_vindkraftplanene_i_rovrorassa_i_gamvik.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">– Sámedikki muosehuhttet bieggafápmoplánat Rovroráššas Gáŋgaviikkas</p>
<p>Sámediggeráđđi Maja Kristine Jåma (NSR) lea fuolastuvvan dađistaga ođđa bieggafápmoplánaid geažil boazodoalloguovlluin.</p>
<p>- Areálaide bahkken ja plánat areálaid váldimis leat áittan boazodollui ja sámi meahccedollui. Danne lea deaŧalaš dahkat buriid váikkuhaniskančielggadusaid, main lea legitimitehta guoskevaš olbmuid gaskkas, dalle go soames pláne ođđa doaimma sámi ealáhus- ja geavahanguovlluin, dadjá Maja Kristine Jåma (NSR). Maja Kristine Jåma    Árvu/Samediggi</p>
<p>Gáŋgaviikka gielddastivra mearridii vássán bearjadaga ahte dorjot ovdagihtii dieđihuvvon proseassa bieggafápmoásaheami plánaid ektui Rovroráššas Čorgasis. Jos áššiin jotkojuvvo, de áigu Sámediggi searvat energiijalága ja plána- ja huksenlága bokte, maid vuođul Sámedikkis lea vuostecealkámušváldi buot plánaid ektui mat váikkuhit sámi kultuvrii dahje ealáhusbargui.</p>
<p>Dattetge čuovvu Sámediggi ášši juo dál.</p>
<p>- In sáhte ovdagihtii dadjat min áššemeannudeami birra, jos dat manná nu guhkás ahte boahtá min beavdái. Mun sáhtán dattetge dadjat ahte olmmošvuoigatvuođat ja olmmošvuoigatvuođaláhka gildet eavttutkeahttá sámi kulturbarggu heađušteami dahje stuorrát rihkkuma. Dan lea Alimusriekti gieskat duođaštan. Mii eaktudat ahte sihke industriija ja eiseválddit doahttalit dan, dadjá Jåma.</p>
<p>Sámediggeráđđi cuiggoda maiddái proseassa Gáŋgaviikkas ja cuiggoda váilevaš gulahallama mii lea leamaš singuin geat barget boazodoaluin Čorgašis, orohagas 9.</p>
<p>- Mun oainnán ahte boazodoallu dadjá ahte singuin eai leat gulahallan ášši birra. Jos galgá sáhttit dahkat dieđihuvvon mearrádusaid, de lea dárbu ahte lea buorre mearrádusvuođđu. Go guoskevaš bealli ii leat searvvahuvvon, de váilu buorre ášševuođđu. Danne lean mun kritihkalaš gieldda áššemeannudeapmái, ja oainnán maiddái ahte Gáŋgaviikka gielddastivrra opposišuvdna lea maiddái kritihkalaš, dadjá Maja Kristine Jåma.</p>
<p>Gulahallanolmmoš: Sámediggeráđđi Maja Kristine Jåma, tel. 472 42 366</p>
</body></document>
