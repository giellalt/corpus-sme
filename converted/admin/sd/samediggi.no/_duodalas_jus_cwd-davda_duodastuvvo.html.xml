<document xml:lang="sme" id="no_id"><header><title>– Duođalaš jus CWD-dávda duođaštuvvo - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>209</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/alvorlig-om-skrantesjuke-pavises.21931.aspx?sprak=12</origFileName><parallel_text xml:lang="nob" location="_alvorlig_om_skrantesjuke_pavises.html"/><parallel_text xml:lang="sma" location="_itjmies_jis_cwd-skiemtjelassem_vihteste.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">– Duođalaš jus CWD-dávda duođaštuvvo</p>
<p><em type="italic">Sámediggepresideanta </em><em type="italic">Silje Karine Muotka </em><em type="italic">(NSR) fuolastuvvá Biebmobearráigeahču dieđu dihte ahte B </em><em type="italic">y </em><em type="italic">rkije guovllu bohccos lea fuomášuvvon positiiva C </em><em type="italic">WD-iskkus </em><em type="italic">álgoiskosiin. – Dát lea duođalaš, ja mii vuoruhit čuovvoleami hui bajás, dadjá Muotka. </em></p>
<p>Silje Karine Muotka     Bohccos mii njuvvojuvvui čakčamánu 9. beaivvi Byrkijes, Nordlándda ja Trøndelága rádjeguovllus, lea álgoiskosiin fuomášuvvon CWD-dávda. Álgoiskosat čujuhit dan guvlui ahte lea njommojuvvon, ja eanet analysat fertejit dahkkot. Loahpalaš iskkusvástádus vurdojuvvo gárvánit vahkkoloahpas. Dan dieđiha Biebmobearráigeahčču preassadieđáhusas.</p>
<p>CWD (Chronic Wasting Disease)-dávda lea dávda mainna sarvvaeallit jápmet, ja dat lea ovdal duođaštuvvon gottiin Nordfjella-guovllus ja Hardangerduoddaris.</p>
<p>Sámediggepresideanta Silje Karine Muotka dadjá ahte lea mearrideaddji bissehit dávdaleavvama, jus loahpalaš iskosiin duođaštuvvo dávda.</p>
<p>– Jus duođaštuvvo ahte bohccui lea njommon CWD-dávda, de fertejit eiseválddit ovttas Norgga Boazosápmelaččaid Riikkaservviin (NBR) ja boazoeaiggádat geaidda dát guoská dakkaviđe kártegoahtit viidodaga ja doaimmaid bissehan dihte njoammuma, dadjá Muotka.</p>
<p>Sámediggepresideanta bivdá maid ahte boazodoallit ožžot dieđuid ja buriid fágalaš rávvagiid dan birra movt galget dahkat dákkár dilis.</p>
<p>– Lea dehálaš ahte diehtojuohkin vuoruhuvvo hui bajás, erenoamážit daidda boazodolliide geaidda dát guoská, muhto maiddái boazodollui muđui maid.</p>
<p>Sámediggepresideanta Silje Karine Muotka lea maid informeren ruoŧa beale sámediggepresideantta Håkan Jonssona vejolaš CWD-dávdda birra Byrkijes, mii lea hui lahka Ruoŧarájá.</p>
<p>Biebmobearráigeahču preassadieđáhus dan birra ahte várohit CWD-dávdda njommon bohccui Byrkijes</p>
</body></document>
