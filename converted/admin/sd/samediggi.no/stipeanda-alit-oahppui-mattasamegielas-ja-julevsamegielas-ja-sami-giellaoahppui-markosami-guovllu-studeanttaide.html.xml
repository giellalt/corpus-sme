<document xml:lang="sme" id="no_id"><header><title>Stipeanda alit oahppui máttasámegielas ja julevsámegielas, ja sámi giellaoahppui márkosámi guovllu studeanttaide</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>316</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Doarjagat-ja-stipeanddat/Stipeanda-alit-oahppui-mattasamegielas-ja-julevsamegielas-ja-sami-giellaoahppui-markosami-guovllu-studeanttaide</origFileName><parallel_text xml:lang="nob" location="stipend-for-hoeyere-utdanning-i-lulesamisk-eller-soersamisk-og-samisk-spraakutdanning-for-studenter-fra-markasamisk-omraade.html"/><parallel_text xml:lang="sma" location="stipende-jollebe-oeoehpehtaemman-julevsaemien-jallh-aaarjelsaemien-gielesne-jih-saemien-gieleoeoehpehtimmie-studentide-maarkasaemien-dajveste.html"/><parallel_text xml:lang="smj" location="stipenda-alep-aahpadussaj-julevsamegielan-jali-oarjjelsamegielan-ja-same-giellaaahpadussaj-studentajda-markkosame-guovlos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Stipeanda alit oahppui máttasámegielas ja julevsámegielas, ja sámi giellaoahppui márkosámi guovllu studeanttaide</p>
<p>Sámediggi juolluda stipeandda studeanttaide geat váldet alit oahpu máttasámegielas ja julevsámegielas, ja márkosámi guovllu studeanttaide geat váldet alit oahpu sámegielas.</p>
<p>Koronavirusa dihte guhkiduvvo stipeandda ohcanáigemearri cuoŋománu 30. beaivái 2020.</p>
<p>Ohcanáigemearri: 30.04.2020 23:59</p>
<p><em type="italic">Ohcanáigemearri: </em></p>
<list><p type="listitem">Ohcanáigemearri ohppiide giđđalohkanbajis lea <em type="italic">cuoŋománu 30. b. </em></p>
<p type="listitem">Ohcanáigemearri ohppiide čakčalohkanbajis lea <em type="italic">golggotmánu 1. b </em></p>
</list><p><em type="italic">Geat sáhttet ohcat stipeandda: </em></p>
<list><p type="listitem">Studeanttat Norgga allaskuvllain ja universitehtain mat leat álbmotregistrerejuvvon Norggas, ja váldet alit oahpu lullisámegielas dahje julevsámegielas Norggas dehe Ruoŧas.</p>
<p type="listitem">Márkosámi guovllu studeanttat mat leat álbmotregistrerejuvvon Norggas, ja váldet alit oahpu sámegielas Norgga dehe Ruoŧa allaskuvllain ja universitehtain.</p>
<p type="listitem">Studeanttat mat eai leat álbmotregistrerejuvvon Norggas, muhto leat studeanttat Norgga allaskuvllain ja universitehtain vuoruhuvvon oahpus</p>
</list><p><em type="italic">Stipeandda sturrodat: </em></p>
<list><p type="listitem">Master- dahje bachelordássi lohkanbaji nammii: kr 15 000</p>
<p type="listitem">Unnimusat 30 oahppočuoggá lohkanbaji nammii: kr 15 000</p>
<p type="listitem">Gaskal 15 ja 29 oahppočuoggá lohkanbaji nammii: kr 10 000</p>
<p type="listitem">Gaskal 10 ja 14 oahppočuoggá lohkanbaji nammii: kr 5 000</p>
</list><p xml:lang="hbs"><em type="italic">Ohcanskovvi: </em></p>
<list><p type="listitem">Sámedikki digitála ohcanskovvi <em type="italic">galgá </em>geavahuvvot. </p>
</list><p><em type="italic">Ohcanskovvi ohcciide geat eai leat Norgga álbmotregistaris: </em></p>
<list><p type="listitem">Ohcci gii ii leat Norgga álbmotregistaris, ferte ieš váldit oktavuođa Sámedikkiin oažžun dihtii sierra ohcanskovi. <list><p type="listitem"><em type="italic">Vuolláičállon </em>ohcanskovvi galgá sáddejuvvot <em type="italic">e-poastta bokte ovdal ohcanáigemeari </em>- giđđalohkanbadji cuoŋománu 1. b. ja čakčalohkanbadji golggotmánu 1. b. </p>
</list></p>
</list><p><em type="italic">Duođaštus mii galgá čuovvut ohcama: </em></p>
<list><p type="listitem">Duođaštus das ahte leat studeanta dan oahpus masa ozat stipeandda, ja man galle oahppočuoggás áiggut váldit eksámena.</p>
<p type="listitem">Duođaštus das ahte leat máksán oahppobadjedivada oahppobadjái masa ohcan guoská.</p>
</list><p xml:lang="deu"><em type="italic">Raporteren: </em></p>
<p>Alit oahpu stipeandda njuolggadusain leat sierra mearrádusat mat gusket raporteremii, bearráigehččui, doarjaga ruovttoluotta máksimii ja sihkkumii. Doppe čuožžu earret eará:</p>
<list><p type="listitem">Galgá buktojuvvot duođaštus čađahuvvon eksámenis, giđđalohkanbajis maŋimuštá golggotmánu 1. b. bušeahttajagis.</p>
<p type="listitem">Galgá buktojuvvot duođaštus čađahuvvon eksámenis, čakčalohkanbajis maŋimuštá guovvamánu 1. b. čuovvovaš bušeahttajagis.</p>
</list><p>Eksámenduođaštus sáddejuvvo: samediggi@samediggi.no</p>
<p><em type="italic">Eambbo dieđuid stipeandda eavttuid birra: </em></p>
<p>Geahča stipeandda njuolggadusaid.</p>
<p><em type="italic">Gulahallanolmmoš: </em></p>
<p xml:lang="sma">Anne Marie Hætta , tlf. 78 48 42 58</p>
<p>Elektruvnnalaš ohcanskovvi</p>
</body></document>