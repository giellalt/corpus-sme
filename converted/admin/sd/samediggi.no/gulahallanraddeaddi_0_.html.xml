<document xml:lang="sme" id="no_id"><header><title>Gulahallanráđđeaddi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>505</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/kommunikasjonsradgiver.20793.aspx?sprak=12</origFileName><parallel_text xml:lang="nob" location="kommunikasjonsradgiver_1_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gulahallanráđđeaddi</p>
<p><em type="italic">Sámedikkis lea sadjásašvirgi gulahallanráđđeaddin borgemánu 15.b 2022:s gitta njukčamánu 31. b 2023. Mii ohcat du gii beroštat servodagas, geas lea dáhttu ovttasbargat, ja gii leat áŋgir bohtosiid oažžut áigái ja geas lea ollu bargonávccat. </em></p>
<p><em type="italic">Ohcanáigemearri: 28.06.22. </em></p>
<p>Bargobáikin lea Sámedikki váldohálddahus Kárášjogas.</p>
<p type="title">Barggut</p>
<p>Gulahallanossodagas lea Sámedikki doaimma gulahallama ja diehtojuohkima ovddasvástádus.</p>
<p>Virggi valdobarggut:</p>
<list><p type="listitem">Gulahallanfágalaš ráđđeaddin politihkalaš ja hálddahuslaš jođiheapmái ja ásahussii muđui.</p>
<p type="listitem">Čállit kronihkaid ja sártniid politihkalaš jođihangoddái.</p>
<p type="listitem">Veahkkin ovdánahttit fágalaččat politihkalaš dieđáhusaid maid Sámediggeráđđi lea diŋgon.</p>
<p type="listitem">Fállat mediaide áššiid ja mediaid gieđahallat. Buvttadit sisdoalu ja almmuhit neahttasiidduin ja sosiála mediain.</p>
<p type="listitem">Veahkkin hábmet gulahallanstrategiijaid ja kampánnjaid oktan fágaossodagaiguin.</p>
<p type="listitem">Eará gulahallanbarggut</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Virgái háliidit olbmo geas lea alit oahppu, áinnas masterdásis, vuosttažettiin gulahallansuorggis. Guhkes mávssolaš bargohárjáneapmi sáhttá buhttet vejolaš váilevaš formála oahpu. Hárjáneapmi čállit, bargat govaiguin, videoin, ja redigeremiin ja sávahahtti lea ahte lea hárjánan mearrediđolaš gulahallamiin sosiála mediain. Gáibidat sámegiela ja dárogiela máhtu, sihke njálmmálaččat ja čálalaččat. Son gii biddjo virgái ferte maid hálddašit eŋgelasgiela. Dat gii biddjo dán virgái, sus ferte máhtolašvuohta sámi servodatdiliin ja galggašii bures áddet politihkalaš proseassaid. Lassin deattuhit buriid ovttasbargo- ja gulahallannávccaid, ja maiddái čállin- ja formulerendáiddu. Deattuhit návccaid olahit bohtosiid ovttasbarggadettiin, ja dáiddu iešheanalaččat ja mearrediđolaččat bargat ja dasa lassin bálvalusdáhtu.</p>
<p>Sámegiela máhtolašvuhtii biddjojuvvo stuorra deaddu ohcciid dáfus geain muđui lea seamma dásis gelbbolašvuohta. Ohcci ferte ráhkkanan dasa ahte gielladáiddu isket bargojearahallamis.</p>
<p>Muđui deattuhit:</p>
<list><p type="listitem">Máhtu sámi servodatdiliin ja kultuvrras.</p>
<p type="listitem">Dáiddu iešheanalaččat ja mearrediđolaččat bargat</p>
<p type="listitem">Buori digitálalaš áddejumi</p>
<p type="listitem">Buriid gulahallan- ja buriid ovttasbargoattáldagaid</p>
<p type="listitem">Buorre njálmmálaš ja čálalaš ovdanbuktinnákca</p>
</list><p>Persovnnalaš iešvuođat:</p>
<list><p type="listitem">Strukturerejuvvon</p>
<p type="listitem">Buorit ovttasbargoattáldagat</p>
<p type="listitem">Dáidu iešheanalaččat bargat</p>
<p type="listitem">Berošta čađahit bargguid ja berošta kvaliteahtas</p>
</list><p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1434 ráđđeaddi dahje 1364 seniorráđđeaddi. Bálkámearri šihttojuvvo lagabui. Go árvvoštallat guđemuš lea buoremusat kvalifiserejuvvon virgái, de deattuhat oahpu, bargohárjáneami, mo persovnnalaččat heive, ja movtta.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa (dát gustojit dassážiigo Stuorradiggi rievdada dáid ortnegiid)</p>
<p type="listitem">Máškidis bargoáigi ja buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea minoritehta- ja álgoálbmotduogáš. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s.</p>
<p>Ohccit geat eai hálddaš sámegiela go biddjojuvvojit virgái, sáhttet ovttasráđiid bargoaddiin geatnegahttojuvvot váldit oahpu sámegielas.</p>
<p>Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrain Liv Inger Somby Tel. +47 900 56 995 dahje e-poasta liv.inger.somby@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Geassemánu 28. beaivvi 2022</p>
</body></document>
