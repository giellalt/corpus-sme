<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>206</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Kultureallin/Mediaid/Savva-Riikkaidgaskasas-Sami-Filbmainstituhttii-bures-boahtima</origFileName>
    <parallel_text xml:lang="nob" location="oensker-internasjonalt-samisk-filminstitutt-velkommen.html"/>
    <parallel_text xml:lang="sma" location="gaskenasjovnaale-filmeinstituhtem-buerie-baaeteme-vaajtele.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sávvá Riikkaidgaskasaš Sámi Filbmainstituhttii bures boahtima / Mediaid / Kultureallin / Sámediggi - Sametinget</p>
    <p type="title">Sávvá Riikkaidgaskasaš Sámi Filbmainstituhttii bures boahtima</p>
    <p>07. Cuoŋumánnu 2014</p>
    <p>Sámediggi doarju evttohusa ahte ođđasis organiseret Internašunála Sámi Filbmaguovddáža Guovdageainnus Riikkaidgaskasaš Sámi Filbmainstituhttan.</p>
    <p>Cuoŋománu 7.b. doallá Internašunála Sámi Filbmaguovddáš Guovdageainnus liige váldočoahkkima. Guovdageainnus Riikkaidgaskasaš Sámi Filbmaguovddáš</p>
    <p>Den 07.april holder Internasjonalt Samisk Filmsenter i Kautokeino ekstraordinær generalforsamling. Internašunála Sámi Filbmaguovddáš Guovdageainnus ásahuvvui jagis 2009, ja galgá dál ođđasis organiserejuvvot filbmainstituhttan.</p>
    <p>Sámediggeráđđi Henrik Olsen dadjá ahte Sámediggi galgá fárrui eaiggátbealde ođđa riikkaidgaskasaš sámi filbmainstituhttii ja dainna lágiin doarjut davviriikkalaš sámi filbmabuvttadeami ovddidanbarggu.</p>
    <p>
      <em type="bold">-Sámi filbma lea deaŧalaš dasa ahte nannet sámegiela ja sámi kultuvrra, ja danne háliida Sámediggi leat mielde nannemin sámi oanehis-, dokumentára- ja guhkesfilmmaid ovddidanbarggu, sihke kvalitehta ja kvantitehta dáfus, dadjá ráđđelahttu Henrik Olsen.Riikkaidgaskasaš sámi filbmainstituhtta šaddá deaŧalaš reaidun dán bargui, dadjá Olsen. </em>
    </p>
    <p>Sámediggeráđđi Henrik Olsen dadjá ahte go Sámi Filbmaguovddáš Guovdageainnus rievdada riikkaidgaskasaš sámi filbmainstituhttan, de lea stuorát vejolašvuohta oažžu instituhta bargui riikkaidgaskasaš ruhtadeami.</p>
    <p>
      <em type="bold">-Mii sávvat nannoset davviriikkalaš ovttasbarggu sámi filbmabuvttadeamis boahtteáiggis. Min mihttomearri lea sihkkarastit ahte sámi álbmot oažžu buorre ja govda filbma- ja dokumentárafálaldaga iežamet gillii, dadjá Olsen. Erenoamáš deaŧalaš lea ahte mii oažžut eanet filmmaid mánáid ja nuoraid várás. </em>
    </p>
    <p>Eanet dieđuid addá:Sámediggeráđđi Henrik Olsen, 907 75 219</p>
    <p>Loga eanet: http://www.isf.as/</p>
  </body>
</document>
