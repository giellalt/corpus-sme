<document xml:lang="sme" id="no_id"><header><title/><genre code="admin"/><author><unknown/></author><wordcount>227</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Biras-areala-ja-kultursuodjaleapmi/Areala/Samedikki-diedahus-areala-ja-biraspolitihka-birra-Bovdehus-saddet-arvalusaid</origFileName><parallel_text xml:lang="nob" location="sametingsmelding-om-areal-og-miljoepolitikk-invitasjon-til-innspill.html"/><parallel_text xml:lang="sma" location="saemiedigkiebievnese-areale-jih-byjresepolitihken-bijre-boeoeredimmie-raeriejgujmie-baaetedh.html"/><parallel_text xml:lang="smj" location="samediggediedadus-arealla-ja-biraspolitihkas-bivddim-arvvalusajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámedikki dieđáhus areála- ja biraspolitihka birra – Bovdehus sáddet árvalusaid / Areála / Biras, areála ja kultursuodjaleapmi / Sámediggi - Sametinget</p>
<p type="title">Sámedikki dieđáhus areála- ja biraspolitihka birra – Bovdehus sáddet árvalusaid</p>
<p>09. Čakčamánnu 2015</p>
<p><em type="bold">Sámediggeráđđi háliida oažžut árvalusaid sámediggedieđáhussii areála ja birrasa birra. Áigumuš dieđáhusain lea nannet Sámedikki politihka gažaldagain areála- ja biraslaš hástalusaid oktavuođas maid sámi servodat ferte dustet boahtteáiggis. </em></p>
<p>Sámediggeráđđi láhčá <em type="bold">govda mielváikkuheapmái </em>ja dieđuid viežžamii dieđáhusbarggus. Vuos galgá čállojuvvot artihkalčoakkáldat guovdilis fáttáid birra areála- ja biraspolitihkas. Máŋga dutki leat bovdejuvvon čállit artihkkaliid mat biddjojuvvojit ovdan fágasemináras skábmamánus 2015: </p>
<list><p type="listitem">Areálahálddašeapmi ja areálageavaheapmi - Else Grete Broderstad ja Eva Josefsen</p>
<p type="listitem">Mearraareálaid geavaheapmi ja hálddašeapmi - Einar Eythurson ja Camilla Brattland</p>
<p type="listitem">Suodjalanguovlohálddašeapmi ja luonddušláddjivuohta - Jan Åge Riseth</p>
<p type="listitem">Meahccegeavaheapmi - Øyvind Ravna</p>
<p type="listitem" xml:lang="est">Ávkkástallan luondduresurssaiguin - Christian Nellemann</p>
<p type="listitem">Árbediehtu hálddašeamis – Sámi allaskuvlla Árbediehtoprošeakta</p>
</list><p>Artihkalčoakkáldat galgá doaibmat máhttovuođđun ja vuolggahit govda digaštallama sihke guovddáš ja regionála eiseválddiiguin ja sámi báikegottiiguin. Sámediggeráđđi áigu maid nammadit resursajoavkku ii galgá geahčadit lea go dálá hálddašeapmi heivehuvvon meahcásteddjiid dárbbuide. Áigumuš lea ahte joavku galgá geiget sierra evttohusaid politihkkaovddideapmái sámi meahccegeavaheamis.</p>
<p>Sámediggeráđđi pláne maiddái máŋga gulahallančoahkkima sámi báikegottiiguin ja organisašuvnnaiguin 2016 álggus.</p>
<p>Sámediggeráđđi háliida oažžut árvalusaid deaŧalaš fáddán maid Sámediggedieđáhus berre gieđahallat areála ja birrasa oktavuođas. Buohkat ožžot buktit árvalusaid.</p>
<p>Árvalusaid sáhttá sáddet deike: biras@samediggi.no</p>
<p>Áigumuš lea ovddidit dieđáhusa Sámedikki meannudeapmái jagis 2016.</p>
<p><em type="bold">Eanet dieđuid addá </em><em type="bold">: Sámediggeráđđi Thomas Åhren, 908 39 663 </em></p>
</body></document>