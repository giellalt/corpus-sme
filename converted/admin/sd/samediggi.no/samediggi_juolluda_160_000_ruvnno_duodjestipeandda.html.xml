<document xml:lang="sme" id="no_id"><header><title>Sámediggi juolluda 160.000 ruvnno duodjestipeandda - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>263</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-gir-160-000-kroner-i-duodjistipend.14344.aspx?sprak=12</origFileName><parallel_text xml:lang="nob" location="sametinget_gir_160_000_kroner_i_duodjistipend_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi juolluda 160.000 ruvnno duodjestipeandda</p>
<p><em type="italic">Oktiibuot 14 oahppi ja studeantta ožžot Sámedikki duodjestipeandda jagis 2021. </em></p>
<p>Hans Ole Eira    Kenneth Hætta    12 joatkkaskuvlaoahppi ja guokte Sámi allaskuvlla masterdási duodjestudeantta ožžot Sámedikki duodjestipeandda jagis 2021. Joatkkaskuvlaoahppit ožžot 10.000,- ruvnno guhtege, ja masterstudeanttat geat lohket duoji ollesáiggis ožžot 20.000,- ruvnno guhtege.</p>
<p>Sámediggeráđđi Hans Ole Eira (Gb) dadjá ahte duodji lea dehálaš oassi sámi kulturárbbis, ja ahte lea kulturguoddi ealáhus mas lea stuora mearkkašupmi sámi gielaide, kultuvrii ja ealáhusovddideapmái. Sámediggi háliida ahte eambbosat ožžot formálalaš gelbbolašvuođa duojis.</p>
<p>– Sámedikkis lea bajimuš mihttomearrin ovddidit duoji boahtteáigásaš ja geasuheaddji ealáhussan. Lea dehálaš sihkkarastit ođđa duojáriid rekruterema, ja danne lea Sámedikki stipeandaortnet buorre gaskaoapmi, mii lea ávkin duojáriidda geat háliidit loktet iežaset fágalaš gelbbolašvuođa, dadjá Eira.</p>
<p>Maŋemus jagiid leat stipeandda ohcanlogut leamaš stabiillat.</p>
<p>– Lea illudahtti oaidnit ahte lea dássidis rekruteren duodjefágii. Mun sávan dán jagáš 14 stipeandavuostáiváldái lihku ain viidáseappot oahpuiguin, dadjá sámediggeráđđi.</p>
<p><em type="italic">Duodjestipeanddat juhkkojuvvojit ná jagis 2021: </em></p>
<p>- Guhtta stipeandavuostáiváldi váldet duodjeoahpu Sámij åhpadusguovdátjis Johkamohkis. - Njeallje stipeandavuostáiváldi leat joatkkaskuvlaoahppit geat váldet Jo1 Design ja duodji Guovdageainnus, mas duodji lea prográmmafágaid váldooassi. - Guokte stipeandavuostáiváldi leaba joatkkaskuvlaoahppit geat váldiba Jo2 Design ja duodji ollesáiggis Guovdageainnus, mas duodji lea prográmmafágaid váldooassi. - Guokte stipeandavuostáiváldi leaba Norgga masterstudeanttat geat ollesáiggis váldiba duoji Sámi allaskuvllas, Guovdageainnus.</p>
<p>Sámedikki duodjestipeandaortnet lea oaivvilduvvon joatkkaskuvlaohppiide, ja ortnet fátmmasta maiddái Norgga bealde Sámi ohppiid geat váldet ollesáigge duoji Sámij åhpadusguovdátjis Johkamohkis, Ruoŧas. Juolluduvvo maiddái stipeanda Norgga studeanttaide geat ollesáiggis dahje oasseáiggis váldet duoji bachelor- dahje masterdásis Sámi allaskuvllas. <em type="italic">Eanet dieđuid dahje jearahallama addá sámediggeráđđi Hans Ole Eira (Gb), tel. +47 918 61 471 dahje e-poasta: </em><em type="italic">hans.ole.eira@samediggi.no </em></p>
</body></document>
