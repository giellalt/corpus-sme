<document xml:lang="sme" id="no_id"><header><title>Sámediggi ja Norsk Fosterhjemsforening áigut nannet sámi mánáid vuoigatvuođaid geat leat biebmoruovttuin  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>233</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-og-norsk-fosterhjemsforening-skal-sikre-rettigheter-til-samiske-fosterbarn.21037.aspx?sprak=12</origFileName><parallel_text xml:lang="nob" location="sametinget_og_norsk_fosterhjemsforening_skal_sikre_rettigheter_til_samiske_fosterbarn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi ja Norsk Fosterhjemsforening áigut nannet sámi mánáid vuoigatvuođaid geat leat biebmoruovttuin</p>
<p>Váldočálli Tone Granaas    John-Petter Reinertsen    <em type="italic">Dát ovttasbargošiehtadus vuolláičállojuvvui maŋŋebárgga geassemánu 14. beaivvi Sámedikkis, Kárášjogas. Sámediggepresideanta Silje Karine Muotka ja Norsk Fosterhjemsforening váldočálli Tone Granaas vuolláičálliiga šiehtadusa. </em></p>
<p>Loga ovttasbargošiehtadusa Sámedikki ja Norsk Fosterhjemsforeninga gaskkas</p>
<p><em type="italic">Šiehtadusa sisdoallu: </em></p>
<p>Sámediggi ja Norsk Fosterhjemsforening nannejit ovdáneami biebmoruovttuid fuolaheamis, dan oasis mii guoská sámi mánáide Norggas. Ulbmil lea dihtomielalaččat buot dásiin biebmoruovttuidfuolahusas heivehit sámegiela ja sámi kultuvrra, ja seammás nannet kvalitehta ja leat eanet dihtomielalaš sámemánáid vuoigatvuođain álgoálbmotmánnán..</p>
<list><p type="listitem">váikkuhit ahte aktiivvalaččat heivehit giela ja kultuvrra biebmoruovttuidfuolahusas ja dát dahko buot dásiin. Seammás de galgá maid nannet kvalitehta ja leat eanet dihtomielalaš sámemánáid vuođđovuoigatvuođain álgoálbmotmánnán.</p>
<p type="listitem">kártegoahtit gos sámemánát leat</p>
<p type="listitem">buoret váikkuhanvejolašvuođat geavaheddjiin, sihke sámi mánát, váhnemat ja biebmováhnemat.</p>
<p type="listitem">juohkit dieđuid goappaš beliid birra ja ásahit relevánta gávnnadanbáikkiid oassálastiide ja lágidit konferánssaid mas lea fáddán giella, kultuvra ja identitehta biebmoruovttuidfuolahusas.</p>
</list><p>Biebmoruovttumánát leat seamma go buot eará mánát, muhto sis lea leamaš eanet hástaleaddji álgu mánnávuođas. Lea hui gáibideaddji sihke mánáide ja nuoraide fárret ođđa bearrašiid lusa, ja danne lea dehálaš ahte sii sáhttet doalahit iežaset identitehta, giela ja kultuvrra.</p>
<p>Sámediggi ja Norsk Fosterhjemsforening leat ovttaoaivilis ahte dát ovttasbargošiehtadus nanne váldoprinsihpaid, ahte min iežamet álbmotálbmotmánáin ii galgga leat heajut dilli go muđui Norgga mánáin lea.</p>
<p><em type="italic">Oktavuođabargi Sámedikkis: ráđđeaddi Svanhild Camilla Utsi, tlf: 784 74 006, svanhild.camilla.utsi@samediggi.no </em><em type="italic">Oktavuođabargi Norsk Fosterhjemsforeningas : váldočálli Tone Granaas, tlf: +47 456 64 746, skype: tonegranaas </em></p>
</body></document>
