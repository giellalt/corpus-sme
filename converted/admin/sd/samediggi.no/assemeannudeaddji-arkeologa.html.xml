<document xml:lang="sme" id="no_id"><header><title>Áššemeannudeaddji - Arkeologa</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>330</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Rabas-virggit/Assemeannudeaddji-Arkeologa</origFileName><parallel_text xml:lang="nob" location="saksbehandler-arkeolog.html"/><parallel_text xml:lang="sma" location="aamhtesereerije-arkeologe.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Áššemeannudeaddji - Arkeologa</p>
<p>Sámedikki kulturmuito-, areála- ja birasossodagas lea rabas bistevaš virgi áššemeannudeaddjin kulturmuitojuhkosis. Álgin farggamusat.</p>
<p>Bargosadji lea Sámedikki kánturbáiki Snoasas.</p>
<p type="title">Barggut</p>
<p>Virggi bargui gullá vuosttažettiin sámi kulturmuittuid hálddašeapmi ja áššemeannudeapmi iešguđege plána- ja areálaáššiin. Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Virgái gáibiduvvo alit oahppu master-/váldofágadásis, vuosttažettiin arkeologiijas dahje kulturmuitosuodjaleames. Bachelordási ohccit sáhttet maiddái árvvoštallojuvvot. Ohcciin ferte leat relevánta vásáhus ja máhttu barggus sámi kulturmuittuiguin ja máhttu digitála gieddereaidduid (GIS / GPS / CPOS) geavaheamis. Biilavuodjenkoarta lea dárbbašlaš. Gelbbolašvuohta sámegielas ja dárogielas, sihke čálalaččat ja njálmmálaččat deattuhuvvo. Muđui deattuhuvvo:</p>
<list><p type="listitem">Máhttu sámi historjjá ja sámi servodatdiliid birra</p>
<p type="listitem">Bargohárjáneapmi gieddebarggus</p>
<p type="listitem">Hárjáneapmi almmolaš hálddašeamis</p>
<p type="listitem">Buorit gulahallan- ja ovttasbargodáiddut</p>
<p type="listitem">Buorre njálmmálaš ja čálalaš ovdanbuktindáidu</p>
<p type="listitem">Dáidu bargat iešheanalaččat ja ulbmillaččat</p>
<p type="listitem">Veahkkáivuohta</p>
<p type="listitem">Persovnnalaš dohkálašvuohta</p>
</list><p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1408 vuosttaškonsuleanta dahje 1434 ráđđeaddi, ovdalis vásáhusaid ja gelbbolašvuođa vuođul.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Máškidis bargoáigi ja buorit čálgoortnegat</p>
<p type="listitem">Buorre bargobiras mas don leat okta váikkuheddjiin</p>
</list><p>Sámedikki hálddahus galgá nu bures go vejolaš speadjalastit álbmoga girjáivuođa. Bargiidpolitihkalaš ulbmilin lea juksat dássedis čoahkkádusa agi ja sohkabeliid dáfus, ja rekrutteret olbmuid geain lea unnitlogu- ja álgoálbmotduogáš.</p>
<p>Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái. Ohccit geat eai hálddaš sámegiela go virgáduvvojit, sáhttet ovttasráđiid bargoaddiin geatnegahttojuvvot váldit oahpu sámegielas.</p>
<p>Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa. Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahčalanáigi.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Doaibmi ossodatdirektevrrain Andreas Stångberg , tlf. +47 78 47 40 00</p>
</list><p type="title" xml:lang="kmr">Ohcan</p>
<p>Ohcan, oktan skuvla- ja bargoduođaštusaiguin galgá sáddejuvvot elektrovnnalaččat dán siiddus, liŋka bokte <span type="quote">"Oza bargui"</span>.</p>
<p>Maŋŋel ohcanáigemeari ráhkaduvvo almmolaš ohcciidlistu. Almmolašvuođalága § 25 vuođul sáhttet ohccidieđut almmuhuvvot vaikko ohcci lea bivdán ahte son ii galgga čállojuvvot ohcciidlistui.</p>
<p>Oza bargui</p>
<p type="title">Ohcanáigemearri</p>
<p>Geassemánu 19. beaivvi 2019</p>
</body></document>
