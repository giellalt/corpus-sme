<document xml:lang="sme" id="no_id"><header><title>Čoahkkesiidu dieđuide korona-pandemiija oktavuođas</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>367</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/Coahkkesiidu-dieduide-korona-pandemiija-oktavuodas</origFileName><parallel_text xml:lang="nob" location="samleside-for-informasjon-i-forbindelse-med-korona-pandemien.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Čoahkkesiidu dieđuide korona-pandemiija oktavuođas</p>
<p>Dása leat čohkken buot artihkkaliid ja kronihkaid maid mii leat almmuhan korona-pandemiija oktavuođas.</p>
<p>Koronadoaibmabijut duodjái , 29.4.2020 Sámediggi ádde bures váikkuhusaid maid duodjefitnodagat vásihit koronavirusa geažil.</p>
<p>Dieđut olbmuide geat Sámedikki galledit , 24.4.2020 Sámediggi Kárášjogas lea vuossárgga cuoŋománu 27. b. rájes fas rabas publikummii, vissis ráddjejumiiguin koronadilálašvuođa geažil. Dábálaš ofelastimiid eat vuos lágit.</p>
<p>Sámediggi čađaha digitála lávdegodde- ja dievasčoahkkima , 15.4.2020 Sámedikki dievasčoahkkima jođihangoddi lea mearridan ahte lávdegoddečoahkkimat ja geassemánu dievasčoahkkin čađahuvvojit digitála reaidduiguin.</p>
<p>Kronihkka: Eahpedievaslaš buohcciviessofálaldat go dárbbašat dan eanemusat , 06.4.2020 Kronihkka sámediggeráđi Hans Ole Eira bokte</p>
<p>Sámediggi heiveha iežas fálaldagaid 01.04.20 rájes gokčan dusten ealáhuseallima rievdan dárbbuid koronapandemiija geažil , 03.4.2020 Sámediggi čalmmustahttá daid smávvafitnodagaid ja ovttaolbmofitnodagaid main lea nuppástuhttindárbu ja ovddidanvejolašvuohta. Dat fitnodagat ja suorggit vuoruhuvvojit mat gillájit eanemusat, das maiddái sámi mátkeealáhusat ja erenoamážit vásáhusealáhusat, sámi kulturealáhusat, smávvaskála biebmobuvttadeaddjit ja eará sullasaš fitnodagat. Mii ávžžuhit dattetge maiddái eará surggiid fitnodagaid maidda pandemiija lea čuohcan, ohcat doarjaga.</p>
<p>Eai šatta lávdegoddečoahkkimat miessemánus , 03.4.2020 Sámediggi ii lágit lávdegoddečoahkkimiid miessemánus.</p>
<p>Mearriduvvon koronadoaibmabijut kultur- ja ealáhuseallimii , 02.4.2020 Sámediggeráđđi lea dál mearridan doaibmabijuid main fokusis lea ealáhus- ja kultureallima doarjun doaibmabijuiguin, prošeavttaiguin ja nuppástuhttimiin mat sáhttet váidudit vahágiid koronaroasu maŋŋá. – Sámediggi vuordá ahte guovddáš eiseválddit váikkuhit likviditehtadoarjaga ja heahtebáhkaid bokte mat maiddái olahit sámi ealáhusaid ja sámi kultureallima, dadjá sámediggepresideanta Aili Keskitalo (NSR).</p>
<p>Kronihkka: Mo Sámediggi gieđahallá Korona-virusa , 25.3.2020 Kronihkka sámediggepresideantta Aili Keskitalo bokte</p>
<p>Sámegiel digitála oahpporesurssat , 20.3.2020 Dál go mánáidgárddit ja skuvllat leat giddejuvvon miehtá riika, de lea ruovttuoahpahus fáhkka ožžon ođđa saji. Sámediggi lea dan dihte ráhkadan bajilgova makkár sámegiel digitála oahpporesurssat gávdnojit mánáidgárddiide ja vuođđooahpahussii.</p>
<p>Kronihkka: Boazodoalus duppal heahtejahki , 20.3.2020 Kronihkka sámediggepresideantta Aili Keskitalo bokte</p>
<p>Dieđut koronavirusa birra sámegielaide , 16.3.2020 Dearvvašvuođadirektoráhtta, Álbmotdearvvašvuođainstituhtta ja Sámediggi leat jorgalahttime dehálaš dieđuid álbmogii korona birra sámegielaide.</p>
<p>Diehtu doarjjavuostáiváldiide , 14.3.2020 Sámediggi ipmirda bures ahte koronavirus čuohcá sámi ealáhusaide ja ásahusaide, ja muđui kultureallimii masa koronavirus váikkuha, ja dohkkeha danne ahte prošeavttat maŋiduvvojit.</p>
<p>Sámedikki doaibmabijut koronavirusa oktavuođas​​​​​​​ , 11.3.2020 Sámediggi geahččala dál máŋga doaibmabiju bokte eastadit koronanjoammuma (covid-19) bargiid gaskkas ja oassálastá nationála veahkkálasbarggus eastadan dihte njoammuma ja unnidan dihte deattu dearvvašvuođabálvalusaide.</p>
<p>Ofelastin Sámedikkis bissehuvvo , 06.3.2020 Mii šállošit go fertet dieđihit ahte buot vistečájeheamit Sámedikkis Kárášjogas bissehuvvojit doaisttážii.</p>
</body></document>
