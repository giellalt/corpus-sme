<document xml:lang="sme" id="no_id"><header><title>Sámedikki valáštallanstipeanda - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>168</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3734&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3734.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámedikki valáštallanstipeanda - Sámediggi Sametinget</p>
<p type="title">Sámedikki valáštallanstipeanda</p>
<p>Sámediggi almmuha dákko bokte valáštallanstipeandda sámi nuoraide. Ulbmil valáštallanstipeanddain lea movttidahttit nuorra valáštalliid áŋgiruššat valáštallat.</p>
<p>Guokte stipeandda juolluduvvojit, goabbáge 50 000,- ru. Stipeanda galgá mannat ovttaskas olbmuide. Soai geat oažžuba stipeandda galgaba leat gaskal 16 ja 25 jagi dan jagi go stipeanda juolluduvvo, ja ferteba maid leat mielláhtut soames valáštallansearvvis/- organisašuvnnas.</p>
<p><em type="italic">Ohcanáigemearri geassemánu 25.b.2010. </em></p>
<p><em type="italic">Doarjjaortnega </em><em type="italic">, </em><em type="italic">juolludaneavttut ja máksineavttut </em></p>
<p type="listitem">Doarjjaortnega mihttomearri:</p>
<p type="listitem">Movttidahttit nuorra valáštalliid áŋgiruššat valáštallat</p>
<p type="listitem">Doarjjaortnega olahusjoavku:</p>
<p type="listitem">Valáštallit gaskal 16 ja 25 jagi dan jagi go stipeanda juolluduvvo</p>
<p type="listitem">Juolludaneavttut ja máksineavttut:</p>
<p type="listitem">Ohcanáigemearri: Geassemánu 25.b.2010. Ohcamat mat leat sáddejuvvon dien beaivvi maŋŋil, eai meannuduvvo</p>
<p type="listitem">Valáštalli galgá leat mielláhttun soames valáštallanjoavkkus/ -organisašuvnnas</p>
<p type="listitem">Okta nieida ja okta bárdni oažžuba goabbáge stipeandda, jus goappašat sohkabealit leaba ohcan stipeandda</p>
<p type="listitem">Ohcamis galgá boahtit ovdan vuođustus ohcamii ja movt vejolaš stipeanda lea jurddašuvvon geavahuvvot</p>
<p type="listitem">Ohcamis fertejit maid leat dieđut nugo namma, boastačujuhus, vearrosuohkan, e- boastačujuhus, riegádannummár, báŋkokontonummár, valáštallansearvvi/-organisašuvnna namma</p>
<p type="listitem">Sámediggeráđđi hálddaša ortnega. Stipeanda máksojuvvo go Sámediggeráđi mearrádus sáddejuvvo olggos.</p>
<p><em type="italic">Meroštallannjuolggadusat: </em>Guokte stipeandda juolluduvvojit, goabbáge 50 000 ru. </p>
</body></document>