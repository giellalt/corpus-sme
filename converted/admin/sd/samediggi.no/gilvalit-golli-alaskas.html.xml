<document xml:lang="sme" id="no_id"><header><title/><genre code="admin"/><author><unknown/></author><wordcount>153</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="sme"/><language xml:lang="nob"/></multilingual><origFileName>http://www.samediggi.no/layout/set/print/Kultureallin/Falastallan/Gilvalit-golli-Alaskas</origFileName><parallel_text xml:lang="nob" location="gaar-for-gull-i-alaska.html"/><parallel_text xml:lang="sma" location="gullien-aavteste-tjuejkieh-alaskesne.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Gilvalit golli Alaskas / Falástallan / Kultureallin / Sámediggi - Sametinget</p>
<p type="title">Gilvalit golli Alaskas</p>
<p>16. Njukčamánnu 2014</p>
<p>Sotnabeaivvi njukčamánu 16. b. rahppojuvvojit Arctic Winter Games (AWG) Fairbanks:is, Alaskas. Sámediggepresideanta Aili Keskitalo lea mielde ávžumin ja movttiidahttimin sámi valáštalli- ja kulturnuoraid miehtá lágideami.</p>
<p><em type="bold">- Arctic Winter Games cealkemeahttun buorre lágideapmi mii ovddidan valáštallangilvvohallama, kulturdoaimmaheami ja sosiála lonohallama. Mun illudan sakka beassat leat mielde movttiidahttimin Team Sápmi fiinna nuoraid, cealká presideanta Aili Keskitalo. </em></p>
<p>Dán jagi gilvvohallamat, mat leat 24. gilvvohallamat historjjás, maidda Team Sápmi searvá, leat čuoigamat ja nieiddaid spábbačiekčamat siste (Five-A-Side). Dasa lassin oassálastá searvi máŋgga kulturlágideapmái.</p>
<p>Sotnabeaivve gilvališgohtet spábbačiekčannieiddat golli ja rahpančiekčan lea ruovttuoiddoha Alaska vuostá. Vuossárgga álget čuoigangilvvohallamat. Dalle galgá maid sámi kultursáttagiin lea vuosttaš loaiddastus.</p>
<p>Buohkanassii leat sámi joavkkus 24 čuoigi, ovcci spábbačiekči, guokte kulturdoaimmaheaddji ja 10 jođiheaddji.</p>
<p>Loga eanet Arctic Winter Games birra sin almmolaš ruovttusiiddus.</p>
<p><em type="bold">Dan botta go Aili Keskitalo čuovvu Arctic Winter Games, doaibmá ráđđelahttu Henrik Olsen presideantan. </em></p>
</body></document>
