<document xml:lang="sme" id="no_id"><header><title>Sámediggi doarju searvedoaimma stuorra áŋgiruššama Deanus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>212</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-en-stor-satsning-i-en-samdrift-i-tana.19146.aspx?sprak=12</origFileName><parallel_text xml:lang="nob" location="sametinget_stotter_en_stor_satsning_i_en_samdrift_i_tana.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi doarju searvedoaimma stuorra áŋgiruššama Deanus</p>
<p><em type="italic"> </em><em type="bold">Sámediggi lea juolludan 500 000 kruvnnu doarjjan Fávlemohkki DA searvedoibmii. Searvedoallu áigu ođastit oktasaš náveha mas lea mielkedoallu. Dáinna ođasmahttimin nannejuvvo sihke eanadoallu Deanus ja sihkkarastá vuovdima Tine meieriijai, dadjá sámediggeráđđi Hans Ole Eira (GB). </em></p>
<p> Sii guđet eaiggáduššet searvedoaimma leat Else-Margrethe ja Ulf Ballo, Trygve Ballo ja Torstein Emanuelsen ja Solveig Ballo. Doalus leat 65 šibiha, muhto sis leat jo plánat viiddidit 92 šibihii. Vuosttaš vuorus galgá searvedoaibma investeret mielkerobohttarusttega sin luovosšibitnávehii. – Mu mielas lea buorre go boanddat viiddidit doaluset ja válljejit investeret boahtteáiggi nammii. Dát čájeha ahte eanadoalus lea optimisma. Dát lea rievtti mielde bearašdoallu, ja mu mielas dákkár ovttasbarggu organiseren lea erenoamáš vuohki, go jurddašat lahtuid astoáiggi ja luomu ordnema, dadjá sámediggeráđđi Eira. Trygve Ballo, gii lea okta eaiggádiin dadjá ahte Sámedikki doarjagiin sáhttet árat álggahit searvedoaimma nuppi muttu mii lea náveha viiddideapmi. Fávlemohkki DA lea stuorra mielkebuvttadeaddji, 580 000 lihttera jahkái. Meieriija lea sorjavaš sihkkaris doaimmahemiin ja dan sáhttá dát doallu ovddidit. Dasa lassin áigu doallu buvttadit šibitbierggu mii sáddejuvvo Kárášjohkii njuovahahkii, ja doallu sáhttá maiddái vuovdit guigguid ja burruid eará boanddaide. – Dá leat dušše moadde ovdamearkka eanadoalu oalgeváikkuhusain Deanu servodagas, loahpaha duhtavaš sámediggeráđđi, Eira. <em type="italic">Jearahallama addá dahje vástida gažaldagaide sámediggeráđđi Hans Ole Eira (GB), tel +47 918 61 471, </em><em type="italic">hans.ole.eira@samediggi.no </em></p>
</body></document>
