<document xml:lang="sme" id="no_id"><header><title>Riektačállinrávvagat girjehámis</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>169</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Odasarkiiva/Riektacallinravvagat-girjehamis</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Riektačállinrávvagat girjehámis</p>
<p>Sámediggi lea almmuhan Riektačállinrávvagat-girjji davvisámegiela várás mii 2016:s lea interneahta bokte almmuhuvvon. Sámediggi buvttadii Čállinrávagirjji 2003:s, dát lea ođasmahtton.</p>
<p><em type="italic">– Sámediggi oinnii dárbbu almmuhit Riektačállinrávagirjjáža, go oaidnit ahte dása lea dárbu beaivválaš giellageavaheapmái ja čállimii, lohká Sámedikki báikenamma ja gielladikšun juhkosa fágajođiheaddji Lisa Monica Aslaksen. </em></p>
<p type="title">Dehálaš rávvagat</p>
<p>Riektačállinrávvagat-girjjážis leat dábáleamos čállinrávvagat mielde, earret eará nu go gaskamearkkaid geavaheapmi, mo rihkku, čuokkis, beallečuokkis, gažaldatmearka, čuorvvasmearka ja eará čállinmearkkat galget geavahuvvot.</p>
<p>Girjjážis gávdná maid vástádusaid dábáleamos gažaldagaide, earret eará vierissániid ja loatnasániid geavaheami birra, sátnejuohkima birra ja álgobustávaid birra. Girjjážii leat maid váldán mielde rávvagiid mo davvisámegiela oanádusat adnojit, ja oanáduslisttu.</p>
<p><em type="italic">Ovdamearka: </em><em type="italic">Apostrofa ’: </em>Apostrofas lea rihku hápmi, muhto dat lea linjá badjeravddas. Apostrofa ii leat seamma mearka go akseanta mii lea ovdamearkka dihte bustávas á. Apostrofaid hápmi rievddada iešguđet gielain: sámegielas čállit daid seamma ládje go ruoŧa-, dáro-ja suomagielas, ná: ’sátni’ (eŋgelasgielas dat čállojuvvojit ná: ‘word’). Apostrofaid gaskii sáhttá čállit ovdamearkka dihte sáni dahje cealkaga mearkkašumi. </p>
<p><em type="italic">Gos? </em></p>
<p>Riektačállinrávvagat-girjji oaččut jus válddát oktavuođa Sámedikki dustehusain dahje Sámedikki girjerádjosiin .</p>
</body></document>