<document xml:lang="sme" id="no_id"><header><title>Sámediggi ja Sámi dáiddárráđđi soahpan ođđa ovttasbargošiehtadusa  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>173</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-og-samisk-kunstnerrad-enige-om-ny-samarbeidsavtale.7819.aspx?sprak=12</origFileName><parallel_text xml:lang="nob" location="sametinget_og_samisk_kunstnerrad_enige_om_ny_samarbeidsavtale.html"/><parallel_text xml:lang="smj" location="samedigge_ja_sami_daiddarraddi_guorrasam_ada_aktisasjbarggosjiehtadusav.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi ja Sámi dáiddárráđđi soahpan ođđa ovttasbargošiehtadusa</p>
<p><em type="italic">Sámediggi ja Sámi dáiddárráđđi leat soahpan ođđa ovttasbargošiehtadusa áigodahkii 2020-2024. Dát lea joatkka dan formála ovttasbarggus beliid gaskka mii lea leamaš jagi 2006 rájes </em>. </p>
<p>Bealit leat soahpan ahte sis leat seammalágan beroštumit sámi dáiddakultuvrra ovddideamis boahtteáiggis, ja leat ovttasbargošiehtadusas soahpan áŋgiruššansurggiid ja oassemihttomeriid dáiddapolitihkas ja hálddahuslaš beliin, álgoriektediliin, dáiddafágalaš beliin, gelbbolašvuođa buorideami beliin ja gaskkustanbeliin.</p>
<p>Bealit leat soahpan jahkásaš šiehtadusaid joatkimis ja čađaheamis sámi dáiddáršiehtadusa hárrái, ja dat šihtton ovttasbargošiehtadus galgá láhčit diliid sámi girjjálašvuođa, luđiid, musihka, dánsuma, teáhtera, filmma, govvadáidaga ja dáiddaduoji háhkamii ja gaskkusteapmái.</p>
<p>– Mun lean movtta ja duhtavaš dan buori ovttasbarggu ektui maid Sámediggi ja Sámi dáiddárráđđi leat ásahan, ja vuorddán mielas viidáset ovttasbarggu ja ovttasdoaibmama, ja sámi dáiddárat bohtet Sámi dáiddárráđi ja dan čieža dáiddárorganisašuvnna bokte main lea čatnašupmi dáiddárráđđái, ollu váikkuhit dan dáidda- ja kulturpolitihkkii maid Sámediggi čađaha, dadjá sámediggeráđđi Henrik Olsen.</p>
<p>Ovttasbargošiehtadus meannuduvvo Sámedikki dievasčoahkkimis boahtte vahkus.</p>
<p><em type="italic">Jearahallama addá ja vástida gažaldagaide sámediggeráđđi Henrik Olsen </em><em type="italic">(NSR) </em><em type="italic">, 907 75 219, henrik.olsen@samediggi.no </em></p>
<p>Ovttasbargošiehtadus Sámedikki ja Sámi dáiddárráđi gaskka 2020-2024</p>
</body></document>
