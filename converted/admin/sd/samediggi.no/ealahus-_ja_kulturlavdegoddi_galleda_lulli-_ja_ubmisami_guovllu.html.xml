<document xml:lang="sme" id="no_id"><header><title>Ealáhus- ja kulturlávdegoddi galleda lulli- ja ubmisámi guovllu - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>216</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/ealahus-ja-kulturlavdegoddi-galleda-lulli-ja-ubmisami-guovllu.33162.aspx</origFileName><parallel_text xml:lang="nob" location="naerings-_og_kulturkomiteen_besoker_sor-_og_umesamisk_omrade.html"/><parallel_text xml:lang="sma" location="jielemedaarrehtimmie-_jih_kultuvredaehkie_guessine_aarjelsaemien_dajvese_jih_umesaemien_dajvese_vualka.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ealáhus- ja kulturlávdegoddi galleda lulli- ja ubmisámi guovllu</p>
<p><em type="italic">Sámedikki ealáhus- ja kulturlávdegoddi vuolgá lávdegoddemátkái lulli- ja ubmisámi guvlui borgemánu 13.-15. beivviid 2024. </em></p>
<p>Mátkki ulbmil lea oahpásmuvvat buorebut lulli- ja ubmisámi guvlui ja guovllu sámi kultur- ja giellaásahusaide/-organisašuvnnaide/-servviide, ja gullat ovdánahttinplánaid ja hástalusaid birra mat sis leat beaivválaš doaimmas. Lávdegoddi háliida maiddái eanet gulahallama lullisámi boazoeaiggádiiguin áigeguovdilis areálasisabahkkenáššiid birra boazoguohtunguovlluin.</p>
<p>Lávdegoddi galleda Snoase, Maajehjaevrie/Majavatn, Trovvegarse/Troforsa, Aarborte, Hïejmenaassjoe/Hemnesberget ja Muoffie. Snoases sii galledit Saemien Sijte. Doppe dollet sii maid álbmotčoahkkima eahkes borgemánu 13. beaivvi.</p>
<p>Lávdegoddi galgá maiddái galledit Sjeltie, Sijti Jarnge, Åarjelsaemien vierhtiesåafoe, Hemnes Umesamisk forum, Åarjelhsaemien teatere ja Aernie. Dasa lassin lea sis sierra čoahkkin Jillen-Njaarke orohagain.</p>
<p>Sámedikkis leat golbma fágalávdegotti mat ovddidit árvalusaid dievasčoahkkimii áššiin maid dievasčoahkkinjođihangoddi sádde lávdegottiide.</p>
<p>Ealáhus- ja kulturlávdegoddi bargá ealáhusdoaimmaiguin, nu go mátkeealáhusain, boazodoaluin, eanandoaluin, guolástusain ja bivdoeriiguin, lotnolasealáhusaiguin, oljjuin ja energiijain ja fievrridemiin ja infrastruktuvrrain. Kulturdoaimmat gullet maiddái lávdegotti bargosuorgái. Seammá guoská girkui, kulturmuittuide ja birasgáhttemii. Dasa lassin bargá lávdegoddi guovllupolitihkain, regiovdnaplánemiin ja ovttasbargošiehtadusaiguin fylkkagielddaiguin.</p>
<p type="title">Sámedikki ealáhus- ja kulturlávdegoddi:</p>
<p>Jođiheaddji: Mathis Nilsen Eira, NSR Nubbinjođiheaddji: Arthur Tørfoss, Ovddádusbellodat Henrik Olsen, NSR Ole Henrik Bjørkmo Lifjell, NSR Sara Katrine Aleksandersen, NSR Helén Storelv-Rabone, NSR Svein Leiros, Guovddášbellodat John Mathis Utsi, Ávjovári Johttisámi listu Ulf Tore Johansen, Nordkalottfolket Gry Hege Warth, Nordkalottfolket Ingvild Halvorsen, Nordkalottfolket Jørn Are Gaski, bellodatsorjjasmeahttun áirras John Kappfjell, Bargiidbellodat</p>
</body></document>
