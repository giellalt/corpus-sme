<document xml:lang="sme" id="no_id"><header><title>Doarjja pilohtaprošektii mii kárte, vurke ja gaskkusta dieđuid meahcceávkkástallama birra - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>169</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotter-pilotprosjekt-som-skal-kartlegge-lagre-og-formidle-bruk-av-meahcci.26789.aspx?sprak=12</origFileName><parallel_text xml:lang="nob" location="stotter_pilotprosjekt_som_skal_kartlegge_lagre_og_formidle_bruk_av_meahcci.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja pilohtaprošektii mii kárte, vurke ja gaskkusta dieđuid meahcceávkkástallama birra</p>
<p>   <em type="italic">Sámediggi lea juolludan 200 000 ruvnno doarjaga Guovdageainnu historjásearvái. </em></p>
<p>Silje Karine Muotka    Åse M. P. Pulk / Sametinget</p>
<p>Guovdageainnu historjásearvi háliida ráhkadit vuogádaga man bokte oainnusmahttet máhtu ja dieđu sámiid meahcceávkkástallama birra.</p>
<p>Prošeavttas áigot ovdánahttit metodologiija mainna dokumenterejit ja kártejit dieđuid sámiid meahcceávkkástallama birra. Dan bokte háliidit ráhkadit ja ásahit digitála vurkkodan- ja gaskkustanlávddi / áppa máhtu váste, vai sisdoalu sáhttá čájehit buori vuogi mielde, ja mii sáhttá fátmmastit historjjálaš ja kultuvrralaš sajiid/báikkiid Guovdageainnu suohkanis.</p>
<p>– Sáhttá leat olles Sápmái ávkin go dokumenterejit ja kártejit dieđuid sámiid meahcceávkkástallama birra, ja šaddá somá oaidnit dán pilohtaprošeavtta bohtosa, dadjá sámediggepresideanta Silje Karine Muotka (NSR).</p>
<p>Pilohtaprošektii gullá maid ehtalaš njuolggadusaid hábmen, vai olbmot sáhttet oadjebasat juogadit iežaset dieđuid ja máhtu.</p>
<p>Doarjja lea juolluduvvon regionála ovddideami doarjjaortnegis prošektii mas kártejit, vurkejit ja gaskkustit dieđuid meahcceávkkástallama birra.</p>
<p>Doarjja juolluduvvo regionála ovddidanprošeavttaid doarjjaortnegis, prošektii mas kártejit, vurkejit ja gaskkustit dieđuid</p>
<p>Dán prošeavtta ovttasbargooasálaččat leat Sámi allaskuvla, Sámi joatkkaskuvla ja boazodoalloskuvla, Guovdageainnu gilišillju ja Guovdageainnu Meahcceguovddáš.</p>
</body></document>
