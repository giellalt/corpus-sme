<document xml:lang="sme" id="no_id"><header><title>Sámi kulturviesut ja kulturgaskkustanásahusat - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>154</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/kunst-og-kulturutovelse/samiske-kulturhus-og-kulturformidlingsinstitusjoner/?sprak=12</origFileName><parallel_text xml:lang="nob" location="samiske_kulturhus_og_kulturformidlingsinstitusjoner.html"/><parallel_text xml:lang="sma" location="saemien_kultuvregaetieh_jih_kultuvrebievnemeinstitusjovnh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámi kulturviesut ja kulturgaskkustanásahusat</p>
<p><em type="italic">Sámediggi juolluda doarjaga sámi kulturviesuide ja kulturgaskkustanásahusaide, ja mihttun lea ahte sámi kulturviesut ja kulturgaskkustanásahusat leat bivnnuhis čoahkkananbáikkit ja arenat sámi dáidda- ja kulturgaskkustemiide. </em></p>
<p>Sámi kulturgaskkustanásahusat gaskkustit sámi dáidaga, kultuvrra ja kulturárbbi olu olbmuide, sihke mánáide ja nuoraide. Sii gaskkustit gehččiidheivehuvvon viiddis fálaldagaid dego konsearttaid, čájáhusaid ja semináraid, dávjá ovttas eará aktevrraiguin nugo museat, organisašuvnnat, giellaguovddážat ja suohkanat. Sámi kulturgaskkustanásahusat maiddái heivehit ja oainnusmahttet sámi kultuvrra ja sámi dáiddáriid ja kulturdolliid sihke báikkálaččat, regiovnnalaččat, našuvnnalaččat ja maiddái riikagaskasaččat.</p>
<p>Njuolgadoarjja lea mielddisbuktán stuora ja viiddis máŋggabealálaš kulturviesuid- ja ásahusaid miehtá riikka ja addán fálaldagaid sápmelaččaide sihke gávpogiin ja smávva báikegottiin.</p>
<p>2020:s ožžot čuovvovaš kulturviesut ja kulturgaskkustanásahusat njuolggodoarjaga Sámedikkis: Árran julevsáme guovdasj, Sámi guovddáš ođđaáiggi dáidaga hárrái, Davviálbmogiid guovddáš OS, Mearrasiida, Sijti Jarnge, Várdobáiki, Bihtánsámi viessu, Oslo Sámi viessu, Lásságámmi, Villmarkscampen Tollådalas, Saemien Sijte, Álttá Sámi Siida, Sjeltie – Sámi kulturpárka, Deanu ja Várjjaga museasiida, Mearrasámi šillju ja Sámi kulturguovddáš Rørosis, Aajege.</p>
</body></document>
