<document xml:lang="sme" id="no_id"><header><title>Bovde álbmotčoahkkimii Girkonjárggas  - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>172</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/bovde-albmotcoahkkimii-girkonjarggas.34312.aspx</origFileName><parallel_text xml:lang="nob" location="inviterer_til_folkemote_i_kirkenes.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bovde álbmotčoahkkimii Girkonjárggas</p>
<p><em type="italic">Sámediggeráđđi Mikkel Eskil Mikkelsen (NSR) galleda Girkonjárgga duorastaga golggotmánu 24. b. álbmotčoahkkima ja čoahkkima dihte Mátta-Várjjaga gielddain. – Mun sávan ahte oallugat bohtet digaštallat sámi giela ja kultuvrra gielddas, dadjá Mikkelsen. </em> </p>
<p>Sámediggeráđđi boahtá Girkonjárgii áŋgiruššanlisttuin Mátta-Várjjagis:</p>
<list><p type="listitem">Sámedikki dievasčoahkkin lea čakčat mearridan ođđa Saviomusea konseaptaválljema</p>
<p type="listitem">Äʹvv nuortalaš musea nannen 1 miljon ruvnnuin</p>
<p type="listitem">Heivehuvvon sámi hálddašanguovlu Mátta-Várjjaga gielladillái</p>
<p type="listitem">Ođđa ovttasbargošiehtadus gieldda ja Sámedikki gaskka</p>
<p type="listitem">Stipeanda sidjiide geat studerejit nuortalašgiela</p>
</list><p>Dasa lassin bargá sámediggeráđđi dan ovdii ahte sámegiela álgokurssat maid Sámi allaskuvla lágida Mátta-Várjjaga gielddas galget nannejuvvot.</p>
<p>Dál háliida Sámediggi beassat johtui sámi giellaguovddáža ásahemiin Mátta-Várjjagii ja áigumuš lea ahte dakkár bargu álggahuvvo jagis 2025.</p>
<p>– Sámediggeráđi mihttomearri lea ahte buohkat geat háliidit oahppat sámegiela, galget oažžut vejolašvuođa dan dahkat. Danne mii oaidnit dárbbu sámi giellaguovddážii Mátta-Várjjagis. Seammás áiggun bovdet Mátta-Várjjaga gieldda mielde sámegielaid hálddašanguvlui, dál go mii leat heivehan ortnega Mátta-Várjjaga gielladillái, dadjá Mikkelsen.</p>
<p>Sámediggi ja Mátta-Várjjaga gielda bovdejit álbmotčoahkkimii duorastaga golggotmánu 24. b. dii. 18.00-20.00 Girkonjárgga ráđđeviesus ovttasbargošiehtadusa birra gaskal Sámedikki ja Mátta-Várjjaga gieldda. Doppe sáhttet olbmot buktit cealkámušaid ovttasbargošiehtadussii.</p>
</body></document>
