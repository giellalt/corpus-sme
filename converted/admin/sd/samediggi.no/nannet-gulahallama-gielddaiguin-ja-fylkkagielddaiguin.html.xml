<document xml:lang="sme" id="no_id"><header><title/><genre code="admin"/><author><unknown/></author><wordcount>235</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="sme"/><language xml:lang="nob"/></multilingual><origFileName>http://www.samediggi.no/layout/set/print/Giella/Samegielaid-halddasanguovlu/Nannet-gulahallama-gielddaiguin-ja-fylkkagielddaiguin</origFileName><parallel_text xml:lang="nob" location="styrker-kommunikasjonen-med-kommunene-og-fylkeskommunene.html"/><parallel_text xml:lang="sma" location="govlesadtemem-naennoste-tjielti-jih-fylhkentjieltigujmie.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Nannet gulahallama gielddaiguin ja fylkkagielddaiguin / Sámegielaid hálddašanguovlu / Giella / Sámediggi - Sametinget</p>
<p type="title">Nannet gulahallama gielddaiguin ja fylkkagielddaiguin</p>
<p>13. Ođđajagimánnu 2014</p>
<p>Sámediggepresideanta Aili Keskitalo áigu galledit buot gielddaid ja fylkkagielddaid mat gullet sámegiela hálddašanguvlui. Ulbmilin lea ságastallat guovttegielalašvuođa barggu birra.</p>
<p>Sámediggi juolluda 48, 4 miljon ruvnnu guovttegielatvuođa doarjaga gielddaide ja fylkkagielddaide mat leat hálddašanguovllu siskkobealde.</p>
<p><em type="bold">-Sihke gielddat ja fylkkagielddat leat dehálaččat giela ovddideamis ja nannemis, go sis lea ovddasvástádus eaŋkilolbmuide fuolahit bálvalusaid ja maid addit sámegillii dáid bálvalusaid, lohká sámediggepresideanta Aili Keskitalo. </em></p>
<p>Sámediggi lea dahkan ovttasbargošiehtadusaid buot hálddašanguovllu gielddaiguin ja fylkkagielddaiguin guovttegielatvuođaruđaid geavaheami hárrái. Šiehtadusaid čuovvoleami oktavuođas áigu sámediggepresideanta Aili Keskitalo deaivvadit sátnejođiheddjiiguin ja gulahallat gielddaid guovttegielalašvuođa barggu birra.</p>
<p><em type="bold">Mátkeplána: </em></p>
<p>14.01.14. Dii. 13.00 – 15.00: Deanu gielda, ráđđeviesus</p>
<p>15.01.14. Dii. 09.00 – 11.00: Unjárgga gielda, Isak Saba Guovddážis</p>
<p>17.01.14. Dii. 09.00 – 11.00: Poršáŋgu gielda, ráđđeviesus</p>
<p>17.01.14. Dii. 13.30 – 15.30: Kárášjoga gielda, ráđđeviesus</p>
<p>07.02.14. Dii. 10.00 – 12.00: Guovdageainnu suohkan, ráđđeviesus</p>
<p>Váhkku 7 - 10.02.14 - 13.2.14 lea plánen čoahkkimiid : Romssa fylkkasuohkaniin, Gáivuona suohkaniin, Loabága suohkaniin, Nordlánda fylkasuohkanin ja Divtasvuona suohkaniin</p>
<p>Váhkku 18 – 29.4.14 – 30.4.14 lea plánen čoahkkimiid: Raavrevïhken tjïelte, Snåasen tjïelte ja Noerhte-Trööndelagen fylhkentjïelte</p>
<p>Finnmárkku fylkkagielddain maid pláne deaivvadit. Dat áigi ii leat vel šihttojuvvon.</p>
<p>Sámediggepresideanta Aili Keskitalo muitala ahte ovttasbargošiehtadusat gaskal Sámedikki ja gielddaid ja fylkkagielddaid guovttegielalašvuođadoarjaga geavaheamis galget árvvoštallojuvvot boahtte jagi.</p>
<p><em type="bold">Eanet dieđut: Sámediggepresideanta Aili Keskitalo, 971 29 305 dahje gulahallandirektevra Jan Roger Østby, 481 44 696 </em></p>
</body></document>
