<document xml:lang="sme" id="no_id"><header><title>Stipeanda alit ohppui - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>608</wordcount><conversion_status type="standard"/><availability><free/></availability><multilingual/><origFileName>https://sametinget.no/stipeanddat-ja-doarjagat/buot-stipeanddat/stipeanda-alit-ohppui/</origFileName><parallel_text xml:lang="nob" location="stipend_for_hoyere_utdanning.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Stipeanda alit ohppui</p>
<p><em type="italic">Ohcanáigemearit: </em></p>
<list><p type="listitem"><em type="italic">giđđalohkanbadji: guovvamánu 1. beaivvi dii. 15.00. </em></p>
<p type="listitem"><em type="italic">čakčalohkanbadji: golggotmánu 1. beaivvi dii. 15.00. </em></p>
</list><p>Ohcamat mat leat sáddejuvvon dáid dáhtoniidda maŋŋel eai meannuduvvo.</p>
<p>Fuomáš ahte fertet ohcat stipeandda guovtte geardde juohke oahppojagi, sihke čakča- ja giđđalohkanbajis.</p>
<p>Ohcanskovvi - Stipeanda alit ohppui</p>
<p type="title">Don sáhtát oažžut stipeandda jus leat studeanta ovtta dáin čuovvovaš oahpuin 2023 čávčča:</p>
<p>Vuoruheapmi 1:</p>
<list><p type="listitem">Sámi mánáidgárdeoahpaheaddjeoahppu.</p>
<p type="listitem">Dábálaš mánáidgárdeoahpaheaddjeoahppu mas lea sámi profiila.</p>
<p type="listitem">Sámi vuođđoskuvlaoahpaheaddjeoahppu 1-7 ja 5-10.</p>
<p type="listitem">Dábálaš vuođđoskuvlaoahpaheaddjeoahppu 1-7 mas sámegiella lea fágasuorggis mii addá gelbbolašvuođa oahpahit sámegiela vuosttašgiellan, unnimusat 30 oahppočuoggá.</p>
<p type="listitem">Dábálaš vuođđoskuvlaoahpaheaddjeoahppu 5-10 mas sámegiella lea fágasuorggis mii addá gelbbolašvuođa oahpahit sámegiela vuosttašgiellan, unnimusat 60 oahppočuoggá.</p>
<p type="listitem">Dábálaš vuođđoskuvlaoahpaheaddjeoahppu 1-7 ja 5-10 mas sámegiella lea fágasuorggis mii addá gelbbolašvuođa oahpahit sámegiela nubbingiellan, unnimusat 60 oahppočuoggá.</p>
</list><p>Vuoruheapmi 2:</p>
<list><p type="listitem">Dábálaš mánáidgárdeoahpaheaddjeoahppu studeanttaide geain lea oppalašárvosátni/eksámen sámegielas vuosttaš- dahje nubbingiellan joatkkaskuvlla oahpahusas dahje vástideaddji dásis.</p>
<p type="listitem">Lektoroahppu 8-13 studeanttaide geain lea oppalašárvosátni/eksámen sámegielas vuosttašgiellan joatkkaskuvlla oahpahusas dahje vástideaddji dásis.</p>
<p type="listitem">Fágaoahpaheaddji oahput studeanttaide geain lea oppalašárvosátni/eksámen sámegielas vuosttašgiellan joatkkaskuvlla oahpahusas dahje vástideaddji dásis.</p>
<p type="listitem">Geavatlaš-pedagogalaš oahput studeanttaide geain lea oppalašárvosátni/eksámen sámegielas vuosttašgiellan joatkkaskuvlla oahpahusas dahje vástideaddji dásis.</p>
</list><p type="title">Stipeandda sturrodat</p>
<p type="title">Meroštallannjuolggadusat I - vuoruheapmi 1</p>
<list><p type="listitem">Sámi mánáidgárdeoahpaheaddji oahppu</p>
<p type="listitem">Sámi vuođđoskuvlaoahpaheaddji oahppu 1-7 ja 5-10</p>
<p type="listitem">Dábálaš vuođđoskuvlaoahpaheaddji oahppu 1-7 sámegiella fágasuorggis mii addá gelbbolašvuođa oahpahit sámegiela vuosttašgiellan, unnimusat 30 oahppočuoggá</p>
<p type="listitem">Dábálaš vuođđoskuvlaoahpaheaddji oahppu 5-10 sámegiella fágasuorggis mii addá gelbbolašvuođa oahpahit sámegiela vuosttašgiellan, unnimusat 60 oahppočuoggá</p>
<p type="listitem">Dábálaš vuođđoskuvlaoahpaheaddji oahppu 1-7 ja 5-10 sámegiella fágasuorggis mii addá gelbbolašvuođa oahpahit sámegiela nubbingiellan, unnimusat 60 oahppočuoggá</p>
</list><p>Unnimusat 30 oahppočuoggá lohkanbaji nammii 25 000 ru</p>
<p>Gaskal 15 ja 29 oahppočuoggá lohkanbaji nammii 10 000 ru</p>
<p>Gaskal 10 ja 14 oahppočuoggá lohkanbaji nammii 5 000 ru</p>
<p type="title">Meroštallannjuolggadusat II - vuoruheapmi 2</p>
<list><p type="listitem">Dábálaš mánáidgárdeoahpaheaddjeoahppu</p>
<p type="listitem">Lektoroahppu 8-13</p>
<p type="listitem">Fágaoahpaheaddji oahppu</p>
<p type="listitem">Praktihkalaš- pedagogalaš oahppu</p>
</list><p>Unnimusat 30 oahppočuoggá lohkanbaji nammii 10 000 ru</p>
<p>Gaskal 15 ja 29 oahppočuoggá lohkanbaji nammii 5 000 ru</p>
<p>Gaskal 10 ja 14 oahppočuoggá lohkanbaji nammii 3 000 ru</p>
<p type="title">Meroštallannjuolggadus III  - vuoruheapmi 1</p>
<list><p type="listitem">Mánáidgárdeoahpaheaddjeoahppu – bargosadjevuđot mas lea sámi profiila – oasseáiggis</p>
</list><p>18 500 ru. lohkanbaji nammii studeanttaide geat čuvvot oahppoprogrešuvnna oahpus, 8 lohkanbaji 4 oahppojagis</p>
<p type="title" xml:lang="hbs">Ohcanskovvi</p>
<p>Ohcamiid sádde Sámedikki doarjjaportála bokte.</p>
<p type="title">Ohcanskovvi ohcciide geat eai leat Norggas álbmotregistaris</p>
<p>Ohccit geat leat oahppin Sámi allaskuvllas dahje váldet mátta- ja julevsámegiela vuođđoskuvlaoahpaheaddjioahpu Davvi universitehtas – muhto eai leat Norgga álbmotregistaris – fertejit ieža váldit oktavuođa Sámedikkiin ja jearrat sierra ohcanskovi. Vuolláičállojuvvon ohcanskovvi sáddejuvvo e-poastta bokte ovdal ohcanáigemeari – giđđalohkanbadjái lea guovvamánu 1. b. ja čakčalohkanbadjái lea golggotmánu 1. b.</p>
<p type="title">Ohcci galgá bidjat ohcama mielde čuovvovaš duođaštusa ovdal go juolluduvvo stipeanda:</p>
<list><p type="listitem">Universitehta dahje allaskuvla galgá oktasaš dokumeanttas duođaštit čuovvovačča mii guoská ohccojuvvon stipendii: <list><p type="listitem">Oahppu ja man galle oahppočuoggá</p>
<p type="listitem">Duođaštus das ahte sámegiella lea oassin fágasuorggis vuođđoskuvlaoahpaheaddjeoahpahus</p>
<p type="listitem">Duođaštus das ahte lea máksán lohkanbadjedivada</p>
<p type="listitem">Duođaštus ahte lea váldán eksámena ovdalašjuolluduvvon stipeanddaid ovddas</p>
</list></p>
<p type="listitem">Ohcci <em type="italic">bargosadjevuđot mánáidgárdeoahpaheaddjeohppui mas lea sámi profiila </em>, galgá duođaštit ahte lea unnimusat 25% virggis sámi mánáidgárddis dahje sámi ossodagas dábálaš mánáidgárddis, <em type="italic">dahje </em>ahte lea váldán eksámena dahje ožžon árvosáni sámegielas vuosttaš dahje nuppi gielas joatkkaskuvllas dahje vásttolaš dásis </p>
<p type="listitem">Ohcci <em type="italic">dábálaš mánáidgárdeoahpahussii </em>galgá dasa lassin duođaštit ahte lea váldán eksámena dahje obbalašárvosáni <em type="italic">sámegiela vuosttaš- dahje nuppigiellan </em>joatkkaskuvllas dahje vásttolaš dásis. </p>
<p type="listitem">Ohcci <em type="italic">lektorohppui, fágaoahpaheaddjeohppui ja praktihkalaš-pedagogalaš ohppui </em>galgá duođaštit ahte lea váldán eksámena dahje ožžon árvosáni <em type="italic">sámegielas vuosttašgielas </em>joatkkaskuvllas, dahje vásttolaš dásis. </p>
</list><p type="title" xml:lang="deu">Raporteren</p>
<p>Alit oahpu stipeandda njuolggadusain leat sierra mearrádusat mat gusket raporteremii, bearráigehččui, doarjaga ruovttoluotta máksimii ja sihkkumii. Doppe čuožžu earret eará:</p>
<list><p type="listitem">Galgá buktojuvvot duođaštus čađahuvvon eksámenis, giđđalohkanbajis maŋimuštá golggotmánu 1. b. 2023.</p>
<p type="listitem">Galgá buktojuvvot duođaštus čađahuvvon eksámenis, čakčalohkanbajis maŋimuštá guovvamánu 1. b. 2024.</p>
</list><p>Njuolggadusat Stipeanda alit ohppui 2023</p>
<p>Ohcanskovvi - Stipeanda alit ohppui</p>
</body></document>
