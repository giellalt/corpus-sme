<document xml:lang="sme" id="no_id"><header><title>Ođđa sámi oahppoplánat skuvlajahkái 2006/2007 - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>168</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1244&amp;sprak=Samisk&amp;Print=1</origFileName><parallel_text xml:lang="nob" location="samediggi-article-1244.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ođđa sámi oahppoplánat skuvlajahkái 2006/2007 - Sámediggi Sametinget</p>
<p type="title">Ođđa sámi oahppoplánat skuvlajahkái 2006/2007</p>
<p>Ođđa skuvlajagi váldojuvvojit atnui ođđa oahppaplánat. Ođđa oahppoplánat lea oassi Máhtto¬loktemis – sámegiella, mii lea ođđa ođastus ja boahtá O97S sadjái.</p>
<p>Ođastus váldojuvvo atnui dađistaga ja čakčat 2006 váldojuvvojit atnui oahppoplánat vuođđoskuvlla 1. – 9. luohkáide ja joatkkaceahkkái.</p>
<p>Máhttodepartemeanta mearridii geassemánu 29. b. 2006 ođđa oahppoplánaid Máhttoloktemii – Sámegiella, maid ráhkadeames lea Sámedikkis leamaš erenoamáš ovddasvástádus.</p>
<p>Čuovvovaš ođđa oahppoplánat leat mearriduvvon:</p>
<p>-Oahppoplánat dábálaš fágaide vuođđo- ja joatkkaskuvllas: Luonddufága ja dárogiella ohppiide geain sámegiella lea vuosttaš giella.</p>
<p>- Oahppoplánat vuođđoskuvlii: Risttalašvuođamáhttu-, osku- ja eallinoainnumáhttu, servodatfága, duodji ja biebmu ja dearvvašvuohta.</p>
<p>- Árat dán jagi mearridii Sámediggeráđđi ođđa oahppoplánaid sámegiela vuosttaš- ja nubbin giela oahpahussii.</p>
<p>-Máhttodepartemeanta lea Sámedikkiin ráđđádallama maŋŋá mearridan fága- ja diibmojuogu vuođđo- ja joatkkaskuvlii ohppiide geain lea oahpahus sámegielas.</p>
<p>Dasa lassin lea dál sámi oahppoplánaid gulaskuddanvuorru joatkkaskuvlla 2. ceahkkái Boazodoallu ja joatkkaceahkkái 2 Hábmen ja duodji. Gulaskuddanáigemearri dáidda lea biddjojuvvon čakčamánu 29. b. dán jagi.</p>
<p>Vel čieža sámi oahppoplána joatkkaskuvlla várás sáddejuvvojit gulaskuddamii čakčat.</p>
</body></document>