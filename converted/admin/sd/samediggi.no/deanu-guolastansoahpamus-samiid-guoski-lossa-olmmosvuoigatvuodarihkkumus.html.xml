<document xml:lang="sme" id="no_id"><header><title>Deanu guolástansoahpamuš - Sámiid guoski lossa olmmošvuoigatvuođarihkkumuš</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>137</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Odasarkiiva/Deanu-guolastansoahpamus-Samiid-guoski-lossa-olmmosvuoigatvuodarihkkumus</origFileName><parallel_text xml:lang="nob" location="the-tana-agreement-a-severe-violation-of-the-human-rights-of-the-saami.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Deanu guolástansoahpamuš - Sámiid guoski lossa olmmošvuoigatvuođarihkkumuš</p>
<p>- Odne lea morašlaš beaivi, Norgga Stuorradiggi lea dohkkehan evttohuvvon Deanu guolástansoahpamuša Sámedikki nana ja čielga vuostálastimis fuolakeahttá.</p>
<p>Soahpamušas ii leat báikkálaš- iige sámeservodagaid doarjja ja dat rihkku sámiid olmmošvuoigatvuođaid mearkkašahttiláhkai. Mii leat garrasit behtton ráđđehusaide ja álbmotlaš parlameanttaide ja maiddái dasa, ahte dain váillui dáhttu ja jáhkku gávdnat politihkalaš čovdosa áššái, nu ahte livčče gullan Sámedikkiid ja sámeservošiid, geaid ášši guoská.</p>
<p>Dan dihtii ášši boahtá čovdojuvvot Norgga ja Suoma duopmostuoluin, ja juridihkalaš perspektiivva dáfus mii leat sihkkarat, ahte sámiid olmmošvuoigatvuođat bohtet loahpas leat guovddážis. Dán sáhttá geahččat máŋggaláhkai ráđđehusaid eahpelihkostuvvamin, go dat eai lihkostuvvan gávdnat čovdosa politihkalaš vuogádagaid bokte.</p>
<p>Bivdit máilmmiviidosaččat doarjaga riikkaidgaskasaš organisašuvnnain ja min eamiálbmotvieljain ja -oappáin joatkin dihtii dáistaleami Deanu guolástansoahpamuša vuostálastima dihtii.</p>
<p>Lassidieđuid addiba</p>
<p>Tiina Sanila Aikio, ságajođiheaddji, Suoma Sámediggi</p>
<p>Vibeke Larsen, presideanta, Norgga Sámediggi</p>
</body></document>
