<document xml:lang="sme" id="no_id"><header><title>Rabas virgi: Áššemeannudeaddji - Ealáhusovddideapmi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>365</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Rabas-virggit/Rabas-virgi-Assemeannudeaddji-Ealahusovddideapmi</origFileName><parallel_text xml:lang="nob" location="ledig-stilling-saksbehandler-naeringsutvikling.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Rabas virgi: Áššemeannudeaddji - Ealáhusovddideapmi</p>
<p>Sámedikki ealáhus-, kultur- ja dearvvašvuođaossodagas lea rabas bistevaš virgi áššemeannudeaddjin ealáhusjuhkosis, álgin farggamusat.</p>
<p>Bargosadji lea muhtun Sámedikki kánturbáikkiin gos lea guoros sadji. Dál leat mis guoros sajit Kárášjogas, Guovdageainnus, Gáivuonas, Unjárggas, Skániin, Snoasas ja Divttasvuonas.</p>
<p type="title">Barggut</p>
<p>Virggi váldobargun lea váikkuhit ealáhusovddideami sámi guovlluin, maiddái Sámedikki guolástuspolitihka ovddideami ja čuovvoleami. Vuolggahit ja heivehit prošeavttaid, prográmmaid ja proseassaid čađaheami mat váikkuhit ealáhusovddideami. Virgái gullá maiddái áššemeannudit Sámedikki váikkuhangaskaomiid, ja čuovvulit ja ovddidit daid. Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Virgái gáibiduvvo oahppu allaskuvllas/universitehtas masterdásis, vuosttažettiin servodatfágas dahje fágasurggiin mat čatnasit ealáhusovddideapmái dahje guolásteapmái. Bachelordási ohccit geain lea guhkes ja áigeguovdilis bargovásáhus sáhttet maiddái árvvoštallojuvvot. Sámegielmáhttu deattuhuvvo mearrideaddjin ohcciid gaskkas geain muđui lea seammalágan gelbbolašvuohta. Muđui deattuhuvvo:</p>
<list><p type="listitem">Máhttu sámi servodatdiliid birra</p>
<p type="listitem">Vásihusat fitnodat- ja ealáhusovddidanbarggus</p>
<p type="listitem">Buorit gulahallan- ja ovttasbargodáiddut</p>
<p type="listitem">Buorre njálmmálaš ja čálalaš ovdanbuktindáidu</p>
<p type="listitem">Dáidu bargat iešheanalaččat ja ulbmillaččat</p>
<p type="listitem">Veahkkáivuohta</p>
<p type="listitem">Persovnnalaš dohkálašvuohta</p>
</list><p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1434 ráđđeaddi dahje 1364 seniorráđđeaddi, ovdalis vásáhusaid ja gelbbolašvuođa vuođul.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Máškidis bargoáigi ja buorit čálgoortnegat</p>
<p type="listitem">Buorre bargobiras mas don leat okta váikkuheddjiin</p>
</list><p>Sámedikki hálddahus galgá nu bures go vejolaš speadjalastit álbmoga girjáivuođa. Bargiidpolitihkalaš ulbmilin lea juksat dássedis čoahkkádusa agi ja sohkabeliid dáfus, ja rekrutteret olbmuid geain lea unnitlogu- ja álgoálbmotduogáš.</p>
<p>Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái. Ohccit geat eai hálddaš sámegiela go virgáduvvojit, sáhttet ovttasráđiid bargoaddiin geatnegahttojuvvot váldit oahpu sámegielas.</p>
<p>Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa. Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahčalanáigi.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrrain Magne SvinengTlf. +47 78 47 40 00 magne.svineng@samediggi.no</p>
<p type="listitem">Doaibmi fágajođiheddjiin John Osvald GrønmoTlf. +47 78 47 40 00 john.osvald.gronmo@samediggi.no</p>
</list><p type="title" xml:lang="kmr">Ohcan</p>
<p>Ohcan, oktan skuvla- ja bargoduođaštusaiguin galgá sáddejuvvot elektrovnnalaččat dán siiddus, liŋka bokte <span type="quote">"Oza bargui"</span>.</p>
<p>Maŋŋel ohcanáigemeari ráhkaduvvo almmolaš ohcciidlistu. Almmolašvuođalága § 25 vuođul sáhttet ohccidieđut almmuhuvvot vaikko ohcci lea bivdán ahte son ii galgga čállojuvvot ohcciidlistui.</p>
<p>Oza bargui</p>
<p type="title">Ohcanáigemearri</p>
<p>Juovlamánu 20. b. 2019</p>
</body></document>
