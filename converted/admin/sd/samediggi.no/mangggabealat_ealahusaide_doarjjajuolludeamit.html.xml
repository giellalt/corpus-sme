<document xml:lang="sme" id="no_id"><header><title>Máŋggabealat ealáhusaide doarjjajuolludeamit - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>295</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskuddsbevilgninger-innen-variert-naringsliv.8188.aspx?sprak=12</origFileName><parallel_text xml:lang="nob" location="tilskuddsbevilgninger_innen_variert_naeringsliv.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Máŋggabealat ealáhusaide doarjjajuolludeamit</p>
<p><em type="italic">Sámedikki 2020 </em><em type="italic">bušeahtas </em><em type="italic">lea </em><em type="italic">várrejuvvon </em><em type="italic">6 </em><em type="italic">millijovnna ruvnno </em><em type="italic">máŋggabealat ealáhusaide. 3,6 millijovnna das lea ohcanvuđot doarjja earret eará prošeavttaide mat mat váikkuhit </em><em type="italic">fitnodatovdáneapmái </em><em type="italic">. </em></p>
<p>Sámediggeráđđi lea juolludan 148 000 ruvnno Bård Andreassenii Nordre Hestnes Gård:ii i Báhccavuonas. Doarjja addo stuoridit gievkkana ja guossohanlanja mas leat boradansajit. Fitnodat lea árbevirolaš oapmedállu lotnolasat mátkeealáhusain.</p>
<p>- Mátkeealáhusvuđot fálaldagat vuođđoealáhusain leat bivnnuhat ja dehálaš fálaldagat báikkálaš olbmuide, ja mii jáhkkit ahte erenoamážit mánáide ja vuorraset olbmuide leat dákkár fálaldagat suohttasat, dadjá sámediggeráđđi Silje Karine Muotka (NSR). Mii sávvat ahte dát lea dakkár fálaldat maid ollugat geavahit go sii dál ođastit gievkkana ja guossohanlanja.</p>
<p>Sámediggeráđđi lea maiddái juolludan 42 000 ruvnno doarjaga aittoálggahuvvon Nord-norsk Trafikksystem AS:ii Ráissa suohkanis, oastit dieđihan- ja sihkkarastinrusttegiid johtolatčađaheami váste. Fitnodat lea positiivvalaš ealáhusovdáneapmi daid johtalusprošeavttaid ulbmiliid mielde mat leat Davvi-Norggas. Dát lea juolludeapmi mas lea stuora mearkkašupmi, ja lea miellagiddevaš prošeakta mii sáhttá šaddat dehálažžan ollugiidda boahtteáiggis. Mii dárbbahat buohkat buori dieđihanvuogádaga, mii vuhtiiváldá sihkkarvuođa ja johtolaga jođu boahtteáiggis, dadjá Muotka</p>
<p>Sámediggeráđđi lea maid juolludan 88 000 ruvnno doarjaga Luggeføre Bar AS:ii Ráissa suohkanis. Luggeføre Bar AS lea aittoceggejuvvon fitnodat mii lea guovddášgilis Hánssagiettis Ráissa suohkanis. Fitnodat lea váldán badjelasas dan báikkálaš pubba Minibar1, mii lea leamaš doaimmas oktanuppelot jagi. Ođđa fitnodat áigu ođastit ja viidásitovdánahttit olgobáikki. Sámediggeráđđi lea movttet go doarjagiid bokte sáhttá doarjut Ráissa suohkana ealáhusaid.</p>
<p>- Álggaheaddjit leat hábmen buori vuođu fitnodaga ásaheapmái. Ođasteapmi ja ovdánahttin lea bures plánejuvvon ja bohtet šaddat ođđa bargosajit suohkanii, loahpaha Muotka.</p>
<p>Doarjagat juolluduvvojit doarjjaortnegis Juohkelágan ealáhusat ja leat vuoruhemiid vuođul. Dán jagi vuoruhuvvojit doaimmat mat mearkkašahtti láhkái váikkuhit hutkáivuhtii ja fitnodatovddideami, ja doaimmat mat nannejit ealáhusaid main lea stuorrun potentiála ja alla barggahus dagahan dihte olmmošlogu lassáneami/sirddolašvuođa.</p>
<p><em type="italic">Jearahallama </em><em type="italic">addá </em><em type="italic">dahje vástida gažaldagaide sámediggeráđđi Silje Karine Muotka </em><em type="italic">(NSR), mob. +47 984 87 576, silje.karine.muotka@samediggi.no </em></p>
</body></document>
