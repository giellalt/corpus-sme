<document xml:lang="sme" id="no_id"><header><title>PRD: Doarju gielladikšunprošeavtta Álttás</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>134</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-Doarju-gielladiksunproseavtta-Alttas</origFileName><parallel_text xml:lang="nob" location="prm-stoetter-spraakroektprosjekt-i-alta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Doarju gielladikšunprošeavtta Álttás</p>
<p><em type="italic">Sámediggeráđđi addá 88.500 ruvnno doarjjan Mearrasámi árbedihtui Álttá suohkanis prošektii Gielladikšun sámi mánáide álgodásis, doaimmaiguin mat ovddidit sámi giellageavaheami ja dahket arenaid sámegiela geavaheapmái. </em></p>
<p>Prošeavtta mihttomearrin lea sámi mánáide fállat sámi arena skuvlaáiggi olggobealde, sámi doaimmaiguin main besses oahppat ja vásihit mearrasámi kultuvrra ja main sámegiella lea guovddážis ja implementerejuvvo doaimmaide. Doppe galget leat gielladoaimmat mat leat čadnojuvvon meahccái, duodjái, biebmoráhkadeapmái, ekskuršuvnnaide, ja maid sosiálalaš doaimmaide nugo heargevuodjimii, beanavuodjimii ja jiekŋahoteallas fitnamii.</p>
<p>Fálaldaga guovddážis galgá leat riddoguovllu ja siseatnama sámi kultuvra, ovttas sámi álgodási giellageavahemiin. Prošeavtta ulbmiljoavku leat mánát geain lea sámi duogáš ja leat álgodásis sámegielas, 5-15-jahkásaččat.</p>
<p><em type="italic">– Sámediggeráđi mielas lea deaŧalaš ahte maiddái mánát geat eai leat sámegielagat ožžot vejolašvuođa oahppat eambbo sámegiela, lohká sámediggepresideanta Aili Keskitalo. </em></p>
<p>Jus áiggut jearahallat, váldde oktavuođa Aili Keskitaloin, tlf. 971 29 305</p>
</body></document>
