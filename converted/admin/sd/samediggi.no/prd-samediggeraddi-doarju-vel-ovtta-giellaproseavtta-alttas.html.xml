<document xml:lang="sme" id="no_id"><header><title>PRD: Sámediggeráđđi doarju vel ovtta giellaprošeavtta Álttás</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>230</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-Samediggeraddi-doarju-vel-ovtta-giellaproseavtta-Alttas</origFileName><parallel_text xml:lang="nob" location="prm-sametingsraadet-stoetter-enda-et-spraakprosjekt-i-alta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRD: Sámediggeráđđi doarju vel ovtta giellaprošeavtta Álttás</p>
<p><em type="italic">Sámediggeráđđi lea juolludan 300.000 ru mánáidgárdái man namma lea Holmen gårds- og naturbarnehage Álttás. </em></p>
<p>Holmen gårds- og naturbarnehage lea priváhta mánáidgárdi Álttá suohkanis, mii háliida šaddat mánáidgárdin mii bargá mánáid implementeremiin ja ovddidemiin go deaivvadit sámi gielain ja kultuvrrain.</p>
<p>- Illudahttá go Sámediggi sáhttá fas addit doarjaga sámi mánáid giellaovdáneami nannemii. Deaŧalaš lea ahte mánáidgárdemánát ožžot sámi giellamovttiidahttima nu árrat go vejolaš, dadjá sámediggeráđđi Mikkel Eskil Mikkelsen (NSR).</p>
<p>Holmen gårds- og naturbarnehage oaččui 2017:s doarjaga prošektii <span type="quote" xml:lang="smj">“Giellaresursa”</span>. Ulbmilin lei doarjut sámi mánáid sámegielas beaivválaš doaimmain ja stohkosiin mánáidgárddis, ja oahpásmahttit buot mánáid mánáidgárddis sámi kultuvrii ja sámegillii. Prošeaktaruđaiguin lei mánáidgárddis vejolašvuohta virgádit sámegielat resurssa 50% virgái. Prošeakta lea lihkostuvvan. Mánáidgárddi vánhemiid máhcahusdieđuin dadjá earret eará okta vánhen ahte mánná geavaha eanet sámegiela ruovttus dain beivviin go sámegielat giellaresursa lea leamaš mánáidgárddis.</p>
<p>Sin ođđa prošeakta 2020:s <span type="quote" xml:lang="nob">«Videreførelse av samisk språkprosjekt»</span>, rievdadivččii kultuvrra mánáidgárddis nu ahte sámi kultuvra ja sámegiella kvalitehta dáfus livččii oassin mánáidgárddi árgabeaivvis. Mánáidgárdi áigu virgádit sámegielat resurssa 100% virgái, gii galgá bargat mánnájoavkkuin, árvvoštallat barggu relevánta teoriija mielde, duođaštit barggu ja bagadit bargiid.</p>
<p>- Dát lea buorre buohkaide, sihke mánáide, vánhemiidda ja mánáidgárddi bargiide go sámegiella oažžu dan stáhtusa maid dat ánssáša dárogielat mánáidgárdeárgabeaivvis dadjá Mikkelsen.</p>
<p>Sámediggeráđđi juolluda 300.000 ru prošektii doarjjaortnegis Doarjja prošeavttaide ja ovddidanbargui mánáidgárddiin. <em type="italic">Jearahallama addá dahje vástida gažaldagaide sámediggeráđđi Mikkel Eskil Mikkelsen, tel. +47 917 42 161. </em></p>
</body></document>