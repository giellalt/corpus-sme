<document xml:lang="sme" id="no_id"><header><title>Sámediggeráđđi nanne sámi kultureallima ja juolluda 6,8 miljon ru investerendoarjjan ásahusaide ja festiválaide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>182</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-styrker-samisk-kulturliv-og-gir-6-8-millioner-i-investeringsstotte-til-institusjoner-og-festivaler.17978.aspx?sprak=12</origFileName><parallel_text xml:lang="nob" location="sametingsradet_styrker_samisk_kulturliv_og_gir_6_8_millioner_i_investeringsstotte_til_institusjoner_og_festivaler.html"/><parallel_text xml:lang="sma" location="saemiedigkieraerie_saemien_kultuvrejieledem_naennoste_jih_6_8_millijovnh_kravnah_skaarvemedaarjojne_vadta_institusjovnide_jih_festivaalide.html"/><parallel_text xml:lang="smj" location="samedikkerade_nanni_same_kultuvriellemav_ja_juollot_6_8_millijavnna_kr_investierimdoarjjan_asadusajda_ja_festivalajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggeráđđi nanne sámi kultureallima ja juolluda 6,8 miljon ru investerendoarjjan ásahusaide ja festiválaide</p>
<p><em type="italic">Sámediggeráđđi lea sirdán 6,8 miljon ru sámi museaide, kulturviesuide, duodjeinstituhttii miehtá Sámi. </em></p>
<p>– Mun lea ilus go Sámediggeráđđi nanne kulturásahusaid miehtá Sámi. Mii diehtit ahte dain lea stuorra dárbu, ja háliidat addit daidda investerenvejolašvuođa dahje álggahit ođastemiid maid leat plánen dahje dain lea dárbu, dadjá Sámediggeráđđi Maja Kristine Jåma (NSR) geas lea ovddasvástádus kultuvrras.</p>
<p>Beaiveálgu -julggaštussii dávistettiin áigu Sámediggeráđđi leat mielde nanosmahttimin dáláš ásahusaid, ja áigu bargat dan ala ahte sámi festiválat ja deaivvadanbáikkit sihkkarastojuvvojit ja ovddiduvvojit. Dát lea ovtta gearddi juolludus investeremiidda mat addet buori vejolašvuođa ásahuslaš ovdáneapmái.</p>
<p>– Kulturásahusat leat dehálaččat min sámi báikegottiin. Investerenruđat veahkehit ásahusaid ahtanuššama vai dat sáhttet buorebut gozihit sin servodatdoaimma maid Sámediggi lea bidjan daidda, dadjá sámediggeráđđi Runar Myrnes Balto (NSR) geas lea ovddasvástádus bušeahtas.</p>
<p>Investeremiin oaivvilduvvojit fysalaš ja ávnnaslaš investeremat nugo opmodat, reaiddut ja sullasaččat muhto eai litna investeremat nugo márkanovddideapmi, gelbbolašvuođa doaibmabijut. Ruđat galget geavahuvvot vuosttaš jahkebealis 2022.</p>
<p>Tabeallas vuolábealde oaidnit guđe ásahusat ožžot investerendoarjaga. Juolludusat leat dahkkojuvvon jagi 2021 geavatkeahtes ruđaid eará láhkai geavaheami bokte. Ollislaš geahčastat almmuhuvvo fargga:</p>
</body></document>
