<document xml:lang="sme" id="no_id"><header><title>PRD: Čalmmustahtta ON:a Mánáidkonvenšuvnna Mánáiddáiddačájáhusain - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>166</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3029&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3029.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRD: Čalmmustahtta ON:a Mánáidkonvenšuvnna Mánáiddáiddačájáhusain - Sámediggi Sametinget</p>
<p type="title">PRD: Čalmmustahtta ON:a Mánáidkonvenšuvnna Mánáiddáiddačájáhusain</p>
<p>Mánnodaga miessemánu 25. beaivvi dii.13.00 rahpá Sámediggeráđi Jørn Are Gaski mánáiddáiddačájáhusa Sámedikki resepšuvnnas.</p>
<p>2009:s deavdá ON:a Mánáidkonvenšuvdna 20 jagi. Dán háliida Sámediggi čalmmustahttit mánáiddáiddačájáhusain, dáidda maid mánát iešguđet guovlluin Sámis leat ráhkadan.</p>
<p>Čájáhusas leat dáidagat maid mánát Unjárgga skuvllas, Stuoravuona skuvllas, Kárášjoga kulturskuvllas, Aarborte skuvllas ja Divttasvuona skuvllas, ja maid Naina Helen Jåma Wigdahl Snåases eret ja Anna- Kajsa Partapuoli Skániin eret leat ráhkadan.</p>
<p>Unjárgga skuvlla skuvlamánáid dáiddačájáhus <em type="italic">Beana </em>- <em type="italic">Hunden </em>čájehuvvui Várjjat Sámi Museas njukčamánu 11. beaivvi 2009 Finnmarksløpet váldobeaivvi oktavuođas Vuonnabađas. Oahppit ledje ráhkadan earret eará málagovaid, láse/ mosaihkka- dáidagiid ja muorra/ rišša- dáidagiid. Dál čájehuvvot oasit dán čájáhusas Sámedikkis. </p>
<p>Kárášjoga kulturskuvlla oahppit leat tevdnen, málen, ráhkadan unna- unna bohccožiid, govven ja ráhkadan digitáladáidaga. Čájáhusas lea oassi <em type="italic">Galleri Beaiveratta:s. </em>Oasi dáidagis leat Lujávrri mánát Ruoššas ráhkadan. Dán olahedje ovttasbarggu bokte Kárášjoga kulturskuvllain. Muhtin motiivvaid leat fuobmán <em type="italic">Finnmarksløpet </em>oktavuođas, ja Kruvnnaprinssabára galledeamis Kárášjogas guovvamánu 2009. </p>
<p>Oassi dáidagis lea mielde Ungdommens kulturmønstring 2009.</p>
</body></document>
