<document xml:lang="sme" id="no_id"><header><title>Sámediggi addá doarjaga guovtti nuorra guolásteaddjái Davvi-Romssas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>157</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-gir-tilskudd-til-to-unge-fiskere-i-nord-troms.16883.aspx?sprak=12</origFileName><parallel_text xml:lang="nob" location="sametinget_gir_tilskudd_til_to_unge_fiskere_i_nord-troms.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi addá doarjaga guovtti nuorra guolásteaddjái Davvi-Romssas</p>
<p><em type="italic">Guokte nuorra guolásteaddji Davvi-Romssas oažžuba doarjaga Sámedikkis, dát doarjagat galget veahkkin addit buori álggu dán guovtti nuorra guolásteaddjái iežaska guolástandoaimmain. </em></p>
<p>Sámediggeráđđi Silje Karine Muotka.     Sámediggi lea juolludan 300 000,- Røyelkampen AS:i. Fitnodat lea Ráissas ja dan eaiggáduššá Oskar Marvik, gii dál áigu oastit iežas vuosttaš bivdofatnasa. Sámediggi lea maiddái juolludan 331 000,- Norberg AS:i. Simen Nymo eaiggáduššá fitnodaga, ja dat lea Vándarvágis, Gálssás.</p>
<p>Dát doarjagat mielddisbuktet ođđarekrutterema guolástusealáhussii Davvi-Romssas.</p>
<p>Sámediggi lea ilus go sáhttá veahkkin nannet regiovnna báikkálaš bivdofatnasiid ja sávvá ahte doarjagat leat veahkkin addime dán guovtti nuorra guolásteaddjái buori álggu iežaska guolástandoaimmain.</p>
<p>– Lea hui dehálaš juolludit doarjagiid sidjiide geat háliidit bargagoahtit guolástusealáhusas sámi guovlluin. Ođđarekrutteremis leat buorit váikkuhusat báikkálaš servvodagaide Davvi-Romssas, nu ahte lea buorre go guokte nuorra olbmo áiguba áŋgiruššat guolástusealáhusas, dadjá sámediggeráđđi Silje Karine Muotka (NSR).</p>
<p><em type="italic">Jus leat gažaldagat dahje áiggut jearahallat, váldde oktavuođa sámediggeráđiin Silje Karine Muotkain (NSR), mob. +47 984 87 576, </em><em type="italic">silje.karine.muotka@samediggi.no </em></p>
</body></document>
