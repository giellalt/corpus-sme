<document xml:lang="sme" id="no_id"><header><title>Erenoamáš rumbočájáhus čájehuvvo Sámiid Vuorká-Dávviris - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>315</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/unik-samling-trommer-vises-pa-samiid-vuorka-davvirat.20223.aspx?sprak=12</origFileName><parallel_text xml:lang="nob" location="unik_samling_trommer_vises_pa_samiid_vuorka-davvirat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Erenoamáš rumbočájáhus čájehuvvo Sámiid Vuorká-Dávviris</p>
<p><em type="italic">Sámiid Vuorká-Dávvirat ávvuda 50-jagi ávvudeami čájáhusain RUOKTOT - Sámi rumbbuid máhcaheapmi, gos Poala-Ánde /Anders Poulsena máhcahuvvon rumbu lea guovddážis čájáhusas. – Máhcahemiin leat lávkeme rievttes guvlui, dadjá sámediggepresideanta Silje Karine Muotka (NSR). </em></p>
<p>Sullii 400 jagi boares rumbu mii gulai Poala-Ándii lea vuosttaš vuoiŋŋalaš kulturárbbi máhcaheapmi olgoriikkas Sápmái obba lohkái. Lassin su rumbui, čájehuvvojit njealje eará sámi rumbbuin golmmadimenšunjala modeallat ávvočájáhusas.</p>
<p>– Máhcaheapmi veahkeha min gaskkustit min árbevieruid ja gudnejahttit min máttuid. Dán rádjai mii leat šaddan šiehtadallat oažžun dihte biergasiid Silje Karine Muotka    Árvu/Sametinget     iežamet kulturárbbis, mat iešguđetlágan sivaid dihte leat dolvojuvvon museaide miehtá Norgga, Davviriikii dahje oassin museačoakkálmasaide olgoriikii. Dál vásihit ahte máhcaheapmi lea rievttamus dahkku. Dás mis lea buorre veahkki ON:a eamiálbmotjulggaštusas mii dadjá ahte eamiálbmogiin lea riekti min vuoiŋŋalaš biergasiidda, lohka sámediggepresideanta Silje Karine Muotka.</p>
<p>Sámiid Vuorká-Dávvirat/De Samiske Samlinger (SVD) ásahuvvui 1972:s vuosttaš sámi kulturinstitušuvdnan norgga beale Sámis. Sii leat rahčan badjel 40 jagi oažžun dihte Poala-Ándde rumbbu bistevažžan Sápmái. Maŋŋel go ovddeš sámediggepresideanta, Aili Keskitalo, válddi čálatlaččat oktavuođa njuolga Dánmárkku Majestehta Dronnet Margrethiin fuomášuhttit ášši sutnje, de mearridii dánska kulturministtar ahte rumbu galgá bissut Sámis.</p>
<p>Sámiid Vuorká-Dávvira museajođiheaddji, Jelena Porsanger, lohka ahte máhcaheamis lea stuora mearkkašupmi sámi kulturárbái.</p>
<p>– Min kulturárbbi máhcaheapmi ovddida sámi identitehta ja nanne Jelena Porsanger    Priváhta     iešluohttámuša, ja seammás veahkeha min luovvanit jorggu ja bávččagahtti kolonisttalašjurddašemiin, lohka Porsanger.</p>
<p>Ávvodoalut ja čájáhusa rahpan lea cuoŋománu 12.b. dii. 17.00 RiddoDuottarMuseas (RDM) - Sámiid Vuorká-Dávvirat Kárášjogas. SVD lea bovden sámi vuorrasiid lágidit gudneseremoniija rumbbu máhcaheapmái. Nu šaddá rumbu sámi vuogi mielde almmolaččat oassi museačoakkálmasas.</p>
<p>Čájálmasa rahpan sáddejuvvo njuolggosáttan Friluftsmuseai. Rahpandoalut musea siste lea bovdejuvvon gussiid váras. Dii. 19.00 rájes seamma beaivve lea ávvočájáhus rabas gussiide.</p>
<p><em type="italic">Oktavuođadieđut: </em></p>
<p><em type="italic">Sámediggepresideanta Silje Karine Muotka (NSR) +47 984 87 576, </em>silje.karine.muotka@samediggi.no , </p>
<p><em type="italic">Museajođiheaddji Sámiid vuorká-Dávviriin Jelena Porsanger, +47 406 12 117, </em><em type="italic">jelena@rdm.no </em></p>
<p><em type="italic">RiddoDuottarMusea direktevra Anne May Olli, +47 406 01 986, </em><em type="italic">amo@rdm.no </em></p>
<p><em type="italic">Preassaovddasvástideaddji Paula Rauhala, ávvodoaluid koordináhtor, +47 4069394, </em><em type="italic">paula@rdm.no </em></p>
</body></document>
