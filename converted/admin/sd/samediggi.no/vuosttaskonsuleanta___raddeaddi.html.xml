<document xml:lang="sme" id="no_id"><header><title>Vuosttaškonsuleanta / Ráđđeaddi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>494</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/forstekonsulent-radgiver.17955.aspx?sprak=12</origFileName><parallel_text xml:lang="nob" location="forstekonsulent___radgiver.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vuosttaškonsuleanta / Ráđđeaddi</p>
<p><em type="italic">Sámedikkis lea rabas bistevaš virgi Bušeahtta ja ovttastahttin juhkosis mas lea álgin farggamusat. Juhkosis lea vihtta bargi bistevaš virggiin. Bargobáiki lea okta Sámedikki kántorsajiin gos lea guoros kántorsadji. </em></p>
<p><em type="italic">Ohcanáigemearri: Ođđajagimánu 10. b. 2022. </em></p>
<p>Hálddahusossodaga váldobargun lea fállat dorvvolaš, buriid ja beaktilis ja boahtteáiggediđolaš servicebálvalusaid geavaheddjiidasamet, mat lea politihkalaš ja hálddahuslaš dásis. Dat mearkkaša ahte min bálvalusat galget duohta ja vásihuvvon ávkin, ja dasa lassin galget heivehuvvon geavaheddjiid dárbbuide. Bálvalusaid sisdoalus galgá service ja kvaliteahta mii vurdojuvvo geavaheddjiin. Mii galgat maiddái jođihit min bálvalusaid ovdánahttima ja beavttálmahttima.</p>
<p>Bušeahtta ja ovttastahttin juhkosis lea earet eará ovddasvástádus ráhkadit Sámedikki váldobušeahta, Sámedikki jahkedieđáhusa, statistihka ja analysa, ja juhkosis lea Sámedikki dieđihanbarggu ja doarjjahálddašeami váldoovddasvástádus ja dasa lassin Sámedikki controllerdoaibma.</p>
<p>Mii ohcat vuosttaskonsuleantta/ráđđeaddi geas lea gelbbolašvuohta ja berošta ovdánahttit Sámedikki analysa ja guorahallanbarggu ja dasa lassin Sámedikki dieđihanbarggu.</p>
<p type="title">Virggi barggut ja ovddasvástádussuorggit:</p>
<list><p type="listitem">Analysa ja guorahallamat čatnon juhkosa bargguide.</p>
<p type="listitem">Veahkkin bargat Sámedikki jahkedieđáhusain, bušeahtain ja dieđáhusbargguin.</p>
<p type="listitem">Sámedikki ON ceavzilvuođamihttu raporteren.</p>
<p type="listitem">Ráđđeaddin, ja earáid oahpahit organisašuvnnas.</p>
<p type="listitem">Virgái sáhttet maid biddjojuvvot eará Sámedikki doaimma barggut.</p>
</list><p type="title">Gelbbolašvuođa gáibádusat:</p>
<p>Gáibiduvvo oahppu, áinnas masterdásis, fágasurggiin dego stáhtadiehtagis, servodatgeografiijas, servodatekonomiijas, dahje eará servodatfágalaš surggiin. Relevánta bargohárjáneapmi sáhttá buhttet váilevaš oahpahusgáibádusa. Máhttu sámi servodaga dilis, ja vásáhus guorahallan guorahallanbagadusa mielde lea ovdamunnin. ON ceavzilvuođamihttu birra máhttu lea maid ovdamunnin, áinnas álgoálbmotperspektiivvas. Dat geat leat aiddo válbmen oahpu sáhttet ohcat.</p>
<p>Sámegiela máhtolašvuhtii biddjojuvvo stuorra deaddu ohcciid dáfus geain muđui lea seamma dásis gelbbolašvuohta. Bargoohccit geat eai hálddaš sámegiela, geatnegahttojuvvojit váldit eksámena mii vástida SÁÁL 1 ja 2, ovddemustá ovdal go jahki lea gollan virgáibidjama maŋŋil. Dát vástida jahkebealeovttadaga, maid bargoaddi máksá.</p>
<list><p type="listitem">Persovnnalaš iešvuođat</p>
<p type="listitem">Strukturerejuvvon</p>
<p type="listitem">Buorit ovttasbargoattáldagat</p>
<p type="listitem">Gálga bargat iešheanalaččat</p>
<p type="listitem">Berošta čađahit bargguid ja kvaliteahtas</p>
<p type="listitem">Buorit dárogiela čálalaš ja njálmmálaš dáiddut</p>
<p type="listitem">Analyhtalaš</p>
<p type="listitem">Hutkáivuohta ja dáidu gálgat čuolmmaid</p>
</list><p>Persovnnalaš iešvuođat deattuhuvvojit ollu ohcciid árvvoštallamis.</p>
<p type="title">Bálká- ja bargoeavttut</p>
<p>Virgi bálkáhuvvo virgekoda 1408 vuosttaškonsuleanta dahje 1434 ráđđeaddi mielde, ovdalaš vásáhusa ja gelbbolašvuođa vuođul.</p>
<list><p type="listitem">Bálkkás gessojuvvo 2 % máksu Stáhta penšunkássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkaide geat ásset Finnmárkkus ja Davvi-Romssas guoská oahppoloana sihkkunortnet Stáhta loatnakássas 10 % jahkái, gitta 25.000 ru rádjai, ja sierra vearrogeasus</p>
<p type="listitem">Dávgasis bargoáigi ja eará buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Juogusjođiheaddji Veslemøy Dahl, tlf 958 50 804 / 784 74 000.</p>
</list><p type="title" xml:lang="kmr">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem" xml:lang="eng">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p>Oza bargui</p>
<p type="title">Ohcanáigemearri</p>
<p>Ođđajagimánu 10. b. 2022</p>
</body></document>
