<document xml:lang="sme" id="no_id"><header><title>Presideanta sárdni Sámi Vuorká Dávviriid 50 jagi ávvudeamis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>356</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/presidentens-tale-pa-50-ars-jubileumet-for-de-samiske-samlinger.20351.aspx?sprak=12</origFileName><parallel_text xml:lang="nob" location="presidentens_tale_pa_50_ars_jubileumet_for_de_samiske_samlinger.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Presideanta sárdni Sámi Vuorká Dávviriid 50 jagi ávvudeamis</p>
<p>Ráhkis olbmot, ráhkis Aili ja ráhkis Aaja,</p>
<p>De viimmat! Viimmat leat ruovttus fas! Ádjánii guhka. Ja vuoi dan mátkki!</p>
<p>Lei illu beaivi go dánska kulturministeris viimmat bođii reive, ja go čielggai ahte Poala- Ándde - rumbu oaččui bistevaččat bisánit ruoktot Sápmái.</p>
<p>Muitalus Poala- Ándde ja su rumbbu birra lea bures duođaštuvvon. Guovddážis lea sámi historihkkár Åge Solbakk. Nu go mii dovdat ášši de válde Poala- Ándde giddagassii Unjárggas, Finnmárkkus 1691:s dan sivas go sus lei Silje Karine Muotka    Samediggi     rumbu. Son čilgii jearahallamis ja diggeáššis 1692:s rumbbu govvosiid, ja masa rumbu geavahuvvui. Poala- Ánde gálgá huškkohallan jámas háldogiddagasas ovdal go duopmu celkojuvvui. Rumbbu válde 1692:s ja dat sáddejuvvui Københámmanii, ja dan rájes lea leamaš gonagaslaš dáiddalatnjačoakkálmasas (kunstkammersamling) Københámmana Nationála museas.</p>
<p>Muhto dasto lea Poala- Ándde rumbu leamaš Kárášjogas badjel 40 jagi! Lea luoikkahuvvon Københámmana Nationála museas. Doppe lea ožžon divššu min čeahpes fágaolbmuin Sámiid Vuorká-Dávviriin ja RiddoDuottarMuseas. Juste din dihte sáhttit odne ávvudit dákkár stuora ja fiinna dáhpáhusa. Dan ovddas ánssášehpet rámi!</p>
<p>Sámiid Vuorká-Dávvirat ja RiddoDuottarMuseat leat min dehálaš sámi ásahusat mat leat Snoasas lullisámi guovllus gitta A’vv nuortalašsámi museai nuortan. Jelena Porsanger ja Anne Mai Olli, doai leahppi guokte čeahpes fágaolbmo, geat goziheahppi ahte mii dovdat iežamet kulturárbbi, ja ahte mis lea vejolašvuohta hálddašit dan boahttevaš buolvvaide.</p>
<p>2021:s lei vuot luoikkasšiehtadus Københámmana Nationála museain nohkame Poala- Ándde rumbui. Dalle mearrideimmet ahte lei áigi gáibidit bistevaš máhcaheami. Mii háliidit ovddasvástidit divrras kulturárbámet. Dás lei ON:a eamiálbmotjulggaštusas buorre veahkki mii dadjá ahte eamiálbmogiin lea riekti iežaset seremoniealla biergasiidda. Sápmelaččat ja eará eamiálbmogat fertejit ieža beassat mearridit kulturárbbiset badjel.</p>
<p>Go dalá Sámediggepresideanta Aili Keskitalo diibmá čakčat čálii reivve Dánmárkku Dronnegii dronnet Margrethe Poala- Ándde rumbbu birra, de lei proseassa man gohčodit <span type="quote" xml:lang="kal">«Utimuut»</span>,gos olu kulturhistorjjálaš biergasat máhcahuvvo Dánmárkkus Kalaallit Nunaatii, movttiidahttán su.</p>
<p>Lea maid illudahtii fuomášit ahte áiggit rivdet. Olu lea rievdan dan rájes go šattaimet ákkastallat juohke áidna smávva diŋggaža iežamet divrras kulturárbbis oažžut ruovttoluotta, mat iešguđetlágan sivaid dihte leat dolvojuvvon museaide Norggas, Davviriikkaide dahje oassin olgoriikka musea čoakkáldagaide.</p>
<p>Dál vásihit ahte máhcaheapmi lea rievttamus dahkku. Dat lea áigeguovdil. Dat leat illun midjiide ja dan lea veara ávvudit!</p>
<p>Ollu giitu!</p>
</body></document>
