<document xml:lang="sme" id="no_id"><header><title>Kronihka: "Mu mielas galgat gieđaid doaškut" - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>435</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/kronihka-mu-mielas-galgat-giedaid-doaskut.19912.aspx</origFileName><parallel_text xml:lang="nob" location="kronikk:_det_synes_jeg_vi_skal_applaudere_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kronihka: <span type="quote">"Mu mielas galgat gieđaid doaškut"</span></p>
<p>Sámediggeráđđi Maja Kristine Jåma (NSR) bokte.</p>
<p>Dronnet Sonja doalai čáppa sártni Dronning Sonja KunstStall rahpamis guovvamánu 11.b. 2019 čájehusačájáhusa <span type="quote" xml:lang="nob">"Historier"</span> oktavuođas, olu čáppa buktagiiguin 13 dovddus sámi dáiddáriin áigodagas 1970 gitta 2019 rádjái. Rahpama oktavuođas šattai jođánit čielggas ahte dáin buktagiin váilu iežaset ruoktu. Maja Kristine Jåma    Sámediggi/Åse M.P. Pulk</p>
<p>Máŋggas leat namuhan sámi dáiddamusea ásaheami duohtandahkama, ja min dáiddaberošteaddji dronnet celkkii: <span type="quote" xml:lang="nob">«La oss håpe at det er en historisk dag, slik som dere ønsker, at det går an å få et eget hus for samisk kunst. Det synes jeg vi skal applaudere»</span> (sámegillii jorgaluvvon: <span type="quote">"Sávvamis lea historjjálaš beaivi, nu go sávvabehtet, ahte oažžubehtet sierra dálu sámi dáidagii. Mu mielas galgat gieđaid doaškut"</span> ) (siterejuvvon NRK https://www.nrk.no/sapmi/dronning-sonja-slar-et-slag-for-snarlig-etablering-av-samisk-kunstmuseum-1.14421163).</p>
<p>Mun gieđaid doaškkun duinna. Sámi dáidda ja sámi dáiddárat leat oidnosis dál, ja cuvkejit rájiid, sihke dasa mii guoská ovdanbuktimii ja fátmmastanguvlui. Dáiddár Máret Ánne Sara lea máŋggaid jagiid bidjan dáidaga áššelistui, sihke Sámis ja riikkaidgaskasaččat, gos son sierralágan vugiin hástala sámi dáidaga dili. Nu dahká maid Gjert Rognli mii dál faske riikkaidgaskasaš bálkkašumiid duoppil dáppil su visuálalaš dáidagiin.</p>
<p>Giđa stuorimus dáhpáhus lea Veneziabiennalen, dáidaga olympialaš gilvu. Dán jagi lea olles davviriikkalaš paviljonga addon sámi dáidagii ja sámi dáiddáriidda. Máret Anne Sara, Paulina Feodoroff ja Anders Sunna galget dohko. Šaddá rámálaš dáhpáhus, ja mii illudit hirbmosit dasa.</p>
<p>Muhto, medáljain láve heajut bealli. Mis ii leat iežamet sadji gos čájehit sámi dáidaga gutnálaš vuogi mielde. Dál seailluhuvvo ostojuvvon dáidda badjelmearálaš dievva magasiinnas rádjovisttis mii ii muittut bearehaga ruovttu.</p>
<p>Bargu ásahit sámi dáiddamusea álggahuvvui máŋggaid logijagiid áigi. Kulturhistorjjálaš musea Kárášjogas Sámiid Vuorká Dávvirat/De samiske samlinger, lea odne oassi RiddoDuottarMuseas, álggi čohkket sámi dáidaga 1970-logu loahpas. Maŋŋil lea dássedit ostojuvvon dáidda Norsk kulturråd oastinortnega bokte ja maŋŋel dan Sámedikki bokte.</p>
<p>Muhto buot dat čáppa dáidda mii lea oston lea magasiinnaide čohkkejuvvon muhtin rádjui Kárášjogas. Doppe luoikkahuvvo gaskaboddasaččat čájáhusaide ja doaluide. Sámi álbmot ii beasa dađi bahábut, nu go earát Norggas, vásihit iežaset dáidaga earret go erenoamáš čájáhusain ja doaluin.</p>
<p>Dilálašvuohta rájus iige leat dohkálaš, ja sáhttá vel nu ge šaddat ahte buot čohkkejuvvon ja oston sámi dáidda manná duššái. Ii ge leat mihkke čiegusvuođaid ahte lea stuorit várra ahte dáidda billahuvvu go geasehuvvo.</p>
<p>Sámediggeráđđi lea Beaiveálgu- julggaštusas čállán ahte galgat bargat dan ala ahte sihkkarastit sámi dáiddamusea ásaheami Kárášjohkii.</p>
<p>Danne joatkit meannudeami dihto ja dehálaš huksenáššiin boahtte dievasčoahkkima geassemánus.</p>
<p>Dan botta go sirdit Muncha, ja illudit Nationálagalleriija rahpamii, gos maid min čeahpes sámi dáiddárat oasálastet, loktet mii fas dárbbu ja min mielas lea dál áigi sierra dálu dahkat sámi dáidagii. Mun hástalan kulturministara Anette Trettebergstuena farggamusat vuolláičállit sámi dáiddamusea duohtan dahkama.</p>
<p>Gieđaid doaškut sámi dáiddamuseai.</p>
</body></document>
