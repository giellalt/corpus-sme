<document xml:lang="sme" id="no_id"><header><title>Doarju Sámi Báikki Troandimis - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>232</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3783&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3783.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Doarju Sámi Báikki Troandimis - Sámediggi Sametinget</p>
<p type="title">Doarju Sámi Báikki Troandimis</p>
<p>Sámediggeráđđi lea juolludan 200 duhát ruvnno ásahit Sámi Báikki (Samisk Rom) Troandimis. Sámi Báiki lea prošeakta maid Troandin suohkan lea álggahan, ovttasbarggus gávpoga sámi servodagain. <em type="italic">-Sámediggeráđi mielas lea dehálaš ahte sámiin stuorit gávpogiin lea kultuvrralaš fálaldat ja mii leat ilus go sáhttit doarjut dán prošeavtta, lohká Ráđđelahttu Ellinor Marita Jåma. </em></p>
<p>Lea vuođđuduvvon bargojoavku mii galgá bargat 2017 rádjái, gos 100- jagi ávvudeapmi galgá dollojuvvot, dan rájis go sámiid vuosttaš davviriikkalaš kongreassa dollojuvvui Troandimis jagi 1917. Prošeavttain Sámi Báiki sávvet álggaheaddjit beassat bargat sámi čálgo- ja oahppofálaldagaiguin, sámi arenaiguin gávpogis ja sámi historjjáin mii lea čadnojuvvon gávpogii ja guvlui.</p>
<p><em type="italic">- Odne ii gávdno oktage fásta deaivvadanbáiki sápmelaččaide Troandimis, ja min mielas Sámediggeráđis lea Sámi Báiki buorre prošeakta. Lea dehálaš midjiide ahte maiddái sápmelaččain stuorit gávpogiin leat arenat gos sáhttet deaivvadit, ja mii sávvat ahte juolludeapmi áiggi mielde sáhttá leat searvvis ovddideame barggu ásahit fásta deaivvadanbáikki sápmelaččaide Troandimis, lohká Sámediggeráđđi Ellinor Marita Jåma. </em></p>
<p>Bargolávdegottis mii lea vuođđuduvvon, leat áirasat Lulli- Trøndelaga ja Hedemárkku sámi servviin, Åarjel Saemiej Gielh, Troandin suohkanis ja Lulli- Trøndelaga fylkkasuohkanis.</p>
<p><em type="italic">Eará áŋgiruššamat lullisámi guovllus </em></p>
<p>Sámediggeráđđi lea maid dohkkehan reviderejuvvon ovttasbargošiehtadusa fylkkasuohkaniiguin lullisámi guovllus, ja maid juolludan 50 duhát ruvnno Sijti Jarnge čađahit seminára oahpahusa ja dutkama birra sámi birrasiin Helgelánddas ja Västerbottenis.</p>
<p>*Ráđđelahttu Ellinor Marita Jåma</p>
<p>Telefovdna</p>
<p>Mobiila</p>
<p>E-poasta</p>
<p>+47 78 47 40 00</p>
<p>+47 916 13 460</p>
<p>ellinor.marita.jama</p>
</body></document>
