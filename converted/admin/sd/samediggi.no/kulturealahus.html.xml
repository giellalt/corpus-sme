<document xml:lang="sme" id="no_id"><header><title/><genre code="admin"/><author><unknown/></author><wordcount>236</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="sme"/><language xml:lang="nob"/></multilingual><origFileName>http://www.samediggi.no/layout/set/print/Ealahusat/Kulturealahus</origFileName><parallel_text xml:lang="nob" location="kulturnaering.html"/><parallel_text xml:lang="sma" location="kulturejieleme.html"/><parallel_text xml:lang="smj" location="kulturaeladus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Kulturealáhus / Ealáhusat / Sámediggi - Sametinget</p>
<p type="title">Kulturealáhus</p>
<p>Kulturealáhusat leat riikka gelddoleamos ealáhusat ja dat ealáhusat mat sturrot johtilepmosit. Sámi servodagas dain leat guhkes árbevierut, ja stuorra vejolašvuođat. Dál das barget dakkár olbmot miehtá riikka, geat háliidit oažžut áigáiboađu iežaset dáidda- ja kulturovdanbuktimis.</p>
<p>Dáhttu –áŋgiruššan sámi kulturealáhusain</p>
<p>Ovddasvástideaddji politihkkár</p>
<p xml:lang="nob">Rådsmedlem</p>
<p>NSR</p>
<p xml:lang="nob">Nordre</p>
<p>Áigeguovdil</p>
<p>Bovde fitnodatovddideapmái lullisámi guovllus</p>
<p>Sámediggi álggaha fitnodatovddideami kulturealáhusa várás lullisámi guovllus...</p>
<p>Loga eambbo</p>
<p>Sámedikki kulturealáhuskonferánsa</p>
<p>Sámediggi sávvá buohkaide geain lea beroštupmi sámi kulturealáhusain bures b...</p>
<p>Loga eambbo</p>
<p>Čájet buot áššiid</p>
<p><em type="bold">Kulturealáhusaid birra </em></p>
<p>Sámediggi definere ealáhusa dán láhkai: Priváhta fitnodagat mat buvttadit ja vuvdet kulturbuktagiid gálvo- dahje bálvalushámis. Dát definišuvdna fátmmasta buot smávva ovttaolbmofitnodagaid rájes gitta stuorát fitnodagaid rádjai. Kulturealáhusoassálastiid eallingeaidnun lea vuovdit iežaset buktagiid márkaniidda ja sii háliidit doaimmahit – dahje doaimmahit dál gánnáhahtti ealáhusa. Oassin dietnasis sáhttet maid leat almmolaš doarjagat dahje eará veahkki. Mátkeealáhus adnojuvvo leat sierra ealáhussan, mas sámi kulturelemeanta lea deaŧalaš oassi fitnodaga doaimmas.</p>
<p>Sámedikki kulturdieđáhusas leat čuovvovaš ulbmilat ja strategiijat biddjojuvvon sámi kulturealáhusaid várás:</p>
<p><em type="bold">Váldomihttomearri: </em></p>
<list><p type="listitem">Ceavzilis bargosajit sámi dáidda- ja kulturvuđot ealáhusas</p>
</list><p><em type="bold">Oassemihttomearit: </em></p>
<list><p type="listitem">Eambbo ruhtajorru ja gánnáheapmi kulturealáhusa doaimmaheddjide</p>
<p type="listitem">Eambbo bargosajit sámi dáidda- ja kulturvuđot ealáhusa olis</p>
<p type="listitem">Kulturealáhus mas jáhkehahttivuohta ja duohta kultuvra lea guovddážis</p>
<p type="listitem">Kulturealáhus huksejuvvon gelbbolašvuođa ala</p>
</list><p><em type="bold">Strategiijat: </em></p>
<list><p type="listitem">Ovddidit gánnáheami kulturealáhussuorggis</p>
<p type="listitem">Lasihit profešunaliserema sámi kulturealáhusas</p>
<p type="listitem">Lágidit gávnnadansajiid ja fierpmádagaid kulturealáhusdoaimmaheddjiide</p>
<p type="listitem">Vuolggahit eambbo dutkama sámi kulturealáhusa hárrái</p>
<p type="listitem">Ovttasbarggus ráđđehusain ja guovlulaš bealálaččaiguin bargat hukset kulturealáhusa oktan ođđa ealáhusgeaidnun sámiide</p>
</list><list/><p><span type="quote">Sámediggi lea 2013:s ráhkadeamen doaibmaplána sámi kulturealáhusaid várás.</span></p>
</body></document>
