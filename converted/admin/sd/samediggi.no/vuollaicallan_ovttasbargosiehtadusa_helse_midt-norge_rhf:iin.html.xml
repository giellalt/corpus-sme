<document xml:lang="sme" id="no_id"><header><title>Vuolláičállán ovttasbargošiehtadusa Helse Midt-Norge RHF:iin - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>212</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/vuollaicallan-ovttasbargosiehtadusa-helse-midt-norge-rhf-iin.26261.aspx</origFileName><parallel_text xml:lang="nob" location="underskrevet_samarbeidsavtale_med_helse_midt-norge_rhf.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vuolláičállán ovttasbargošiehtadusa Helse Midt-Norge RHF:iin</p>
<p><em type="italic">Sámediggepresideanta Silje Karine Muotka lea odne vuolláičállán ovttasbargošiehtadusa Helse Midt-Norge RHF:iin, stivrajođiheaddji Odd Inge Mjøen bokte. </em></p>
<p>– Sámediggi lea ilus go mii dál leat vuolláičállán ovttasbargošiehtadusa Helse Midt-Norge RHF:in, dadjá sámediggepresideanta Silje Karine Muotka (NSR).</p>
<p>Ovttasbargošiehtadus Helse Midt-Norge RHF:in galgá leat mielde nanneme barggu addit sámi álbmogii Gaska-Norggas ovttaárvosaš spesialistadearvvašvuođabálvalusaid fálaldaga. Ovttaárvosat spesialistadearvvašvuođabálvalusat eakstudit ahte bálvalusfálaldat lea heivehuvvon pasieantta gielalaš ja kultuvrralaš duogážii.</p>
<p>– Ovttasbargošiehtadus lea mielde buorebut láhčime dili nu ahte áimmahuššat sámi álbmoga vuoigatvuođa ovttaárvosaš dearvvašvuođabálvalusaide ja sihkkarastit ahte bálvalus lea heivehuvvon sámi buhcciid gielalaš ja kultuvrralaš duogážii, dadjá sámediggepresideanta.</p>
<p>Dearvvašvuođabálvalusat sámi pasieanttaide eai sáhte leat sorjavaččat ovttaskasindiviidaid máhtus ja ipmárdusas ja danne lea dearvvašvuođaásahusaid erenoamáš ovddasvástádus bálvalusaide. Helse Midt-Norges RHF:s lea stuora ovddasvástádus ovddidit spesialistadearvvašvuođabálvalusaid sámi pasieanttaide olles Gaska-Norggas.</p>
<p>– Ovttasbargošiehtadusain leat mii eanet dán ožžon formaliserejuvvot, ja dat lea buorre buohkaide. Jáhkán ahte ovttasbargošiehtadus lea buorren reaidun go galgá áimmahuššat dán ovddasvástádusa, dadjá sámediggepresideanta.</p>
<p>Šiehtadus galgá maid váikkuhit dasa ahte šiehtadusbealit ovdalgihtii muitalit nubbi nubbái proseassaid ja áššiid birra main lea mearkkašupmi maiguin leat bargame.</p>
<p>Odne lea maid čoahkkin Sámedikki ja Helse Midt-Norge RHF gaskkas, mas fáddá lea viidáset čuovvoleapmi ovttasbargošiehtadusas ja áigeguovdilis áššit.</p>
<p>Loga ovttasbargošiehtadusa Sámedikki ja Helse Midt-Norge RHF gaskkas (vuolláičállojuvvon ja scannejuvvon veršuvdna)</p>
<p>Ovttasbargošiehtadus Sámedikki ja Helse Midt-Norge RHF gaskkas</p>
</body></document>
