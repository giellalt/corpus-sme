<document xml:lang="sme" id="no_id"><header><title>PRD: – Dohkketmeahttun dilli áibmoambulánsabálvalusas</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>176</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-Dohkketmeahttun-dilli-aibmoambulansabalvalusas</origFileName><parallel_text xml:lang="nob" location="prm-uholdbar-situasjon-i-luftambulansetjenesten.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRD: – Dohkketmeahttun dilli áibmoambulánsabálvalusas</p>
<p><em type="italic">Sámediggeráđđi lea fuolas go lea váilevaš áibmoambulánsabálvalus davvin, ja bivdá dearvvašvuođaministara čorget heahtedili jođáneamos lági mielde. – Áibbas dohkketmeahttun go fáhkkamedisiinnalaš bálvalus davvin ii doaimma, dadjá sámediggepresideanta Aili Keskitalo. </em></p>
<p>Go deaŧalaš fáhkkaveahkki ii doaimma fálaldatmoivvi geažil, de dilli lea dohkketmeahttun, oaivvilda Keskitalo.</p>
<p>– Sámediggeráđđi oaivvilda ahte kvalitehta ja oadjebasvuohta fáhkkabálvalusas galgá leat fokusis, ja nugo otná čoavddus lea, de ii leat dohkálaš álbmogii davvin. Álbmot ferte diehtit ahte bálvalus lea fidnemis go lea dárbu, dadjá Keskitalo.</p>
<p>Sámediggeráđđi oaivvilda ahte nugo dilli lea dál, de ii leat álbmogis buorre sihkarvuohta proseassaid geažil. Davvin leat guhkes gaskkat mii mearkkaša dan ahte leat sorjavaččat áibmoambulánsabálvalusas, mii lea deaŧalaš oassi gearggusvuođas Davvi-Norggas.</p>
<p>– Čielggas lea ahte vuogádagas leat bonjuvuođat maid ferte njulget jođáneamos lági mielde. Dan ferte njulget dalán, seammás go fuolahit ahte oažžut guhkes áiggi ja einnostahtti čovdosiid sadjái. Sámediggeráđđi bivdá ahte gávdnoše čovdosat mat eai váikkut fálaldahkii, dadjá sámediggepresideanta Aili Keskitalo.</p>
<p><em type="italic">Jearahallama addá presideanta Aili Keskitalo , +47 971 </em><em type="italic">29 305 </em></p>
<p>Govaid Keskitalos gávnnat dáppe . Daid oažžu friddja geavahit go kreditere govvejeaddji.</p>
</body></document>