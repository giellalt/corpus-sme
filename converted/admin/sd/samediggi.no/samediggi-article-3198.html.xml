<document xml:lang="sme" id="no_id">
  <header>
    <title>Movttáskan ja vuorjašuvvan  - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>218</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3198&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-3198.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Movttáskan ja vuorjašuvvan - Sámediggi Sametinget</p>
    <p type="title">Movttáskan ja vuorjašuvvan</p>
    <p>Sámediggepresideanta Egil Olli lea movttáskan ja vuorjašuvvan maŋŋil čoahkkima ON generalčálliin Svalbardas.</p>
    <p>Sámediggepresideanta Egil Ollis lei ságastallan sihke ON generálačálliin Ban Ki- moonain, biras- ja ovddidanministariin Erik Solheimain, álgoálbmotaktivisttain ja ovddeš Inuit Circumpolar Council (ICC) jođiheddjiin Sheila Watt- Cloutieriin ja maid dálkkádatdutkiiguin ja eaktodáhtolaš organisašuvnnaid ovddasteddjiiguin Birasgáhttendepartemeantta dálkkádatseminára oktavuođas Svalbardas čakčamánu 2. b. 2009.</p>
    <p><em type="italic">Stuorimus hástalus </em>-Dálkkádatáitta lea duođalaš ja lea min áiggi stuorimus hástalus, ja lei balddihahtti gullat ahte jus eat bargga dálkkádatrievdamiid vuostá de mielddisbuktá dat katastrofalaš váikkuhusaid olmmoščerdii, lohká Sámediggepresideanta Egil Olli. </p>
    <p><em type="italic">Álgoálbmogat rašimusat </em>ON generálačálli Ban Ki-moon deattuhii ahte lea máilmmi ovddasvástideaddji jođiheddjiid bargu ráhkadit riikkaidgaskasaš šiehtadusaid mat láhčet dili nu ahte máilbmi sáhttá birget dáiguin dramáhtalaš dálkkádatrievdamiin maid mii dál vásihit. </p>
    <p>Generálačálli muitalii viidáset ahte erenoamážit álgoálbmogat ja smávva suolostáhtat leat rašimusat dálkkádatrievdamiidda.</p>
    <p>-Álgoálbmogiidda čuhcet dálkkádatrievdamat. Dát vuorjá, ja de lea buorre diehtit ahte ON lea fokus álgoálbmogiidda dálkkádatgažaldagain, lohká Olli.</p>
    <p><em type="italic">Oassálastet dálkkádatnjunuščoahkkimis </em>Sámediggepresideanta oaččui viidáset duođaštusaid stáhtaráđis Erik Solheimas Birasgáhttendepartemeanttas dasa ahte Sámediggi lea bovdejuvvon searvat čoahkkimiidda ja Norgga delegašuvnnas dálkkádatnjunuščoahkkimii Københámmanis juovlamánu 2009. </p>
    <p>Viidáset ledje Sámedikkis ságastallamat Sheila Watt-Cloutheriin buori ovttasbarggu birra mii lea inuihtaid ja sápmelaččaid gaskkas ja mii ferte viidásetfievrriduvvot dálkkádatšiehtadallamiin boahtteáiggis.</p>
    <p>-Hástalus lea dahkat čáppa sániid duohta bargun, dát ovddasvástádus lea mis buohkain, buorrin boahtteáiggi buolvvaide, lohká Olli loahpas.</p>
  </body>
</document>
