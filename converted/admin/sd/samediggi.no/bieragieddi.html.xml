<document xml:lang="sme" id="no_id"><header><title>Bieragieddi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>158</wordcount><conversion_status type="standard"/><availability><free/></availability><multilingual/><origFileName>https://sametinget.no/kulturminne-og-bygningsvern/kulturstier/snubba-kultursti/heggeli/?sprak=12</origFileName><parallel_text xml:lang="nob" location="heggeli.html"/><parallel_text xml:lang="sma" location="heggeli.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bieragieddi</p>
<p><em type="italic">Bieragieddi - Heggeli </em> </p>
<p>Bieragieddi sullii 1955.</p>
<p>Go Jeremias ja Susanna Knutsen ásaiduvvuiba Bieragieddái birrasii jagi 1900:s, de ceggiiga dohko dálu mii ain ceaggá.</p>
<p>Jeremias Knutsen (1881-1949), Mathisheimen, Skjomen, orrunsadji: Bieragieddi     Párra orui dálus njeljiin mánáin Johan, Andrea, Jenny ja Peder. Sii ledje maid huksen náveha, olgohivssega ja muorraviesu. Muorraviessu lea divoduvvon. Eanandoallu ja bivdu lei sin váldobirgenláhki.</p>
<p>Maŋŋel go Susanna jámii, de válddii su bárdni Peder Heggeli (1912-1990) oktan eamidiin Gunvor Sjøseth (1920-2000) badjelasas oapmedálu. Sudnos ledje golbma máná: Sonja, Aud ja Per Gunnar.</p>
<p type="title">Heikaluodda</p>
<p>Heikaluodda lei dehálaš oassi báikkálaš luoddafierpmádagas 1800-logus, ja das ledje olu suorggit. Moadde mehtera otná dálu lulábealde oidno dat bures. Heikaluodda álgá Leaŋgáviikkas (Lenvik). Dan sáhttá čuovvut viidáset nuorttas Øsii. Doppe joatká Petter Hansa-/Vassbotnveien Roabavuona guvlui, Vassbotn bokte Skoddebergvann buohta.</p>
<p type="title">Nergård</p>
<p>Mátkkis Bieragiettis Attergård-luoddaerrui mannat mii Nergård meaddel, mii ovdal lei oassi Moskkis, man vieljašguovttos Olaus (1868-1956) ja Anders Henriksen (1854-1936) eaiggádušaiga. Nergård sirrejuvvui 1916:s, ja Anders válddii badjelasas.</p>
<p>Bieragieddi sullii 1960.</p>
</body></document>
