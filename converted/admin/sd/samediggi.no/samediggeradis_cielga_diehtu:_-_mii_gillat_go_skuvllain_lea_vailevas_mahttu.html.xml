<document xml:lang="sme" id="no_id"><header><title>Sámediggeráđis čielga diehtu: – Mii gillát go skuvllain lea váilevaš máhttu - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>277</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-med-klar-beskjed-vi-lider-under-manglende-kunnskap-i-skolene.19640.aspx?sprak=12</origFileName><parallel_text xml:lang="nob" location="sametingsradet_med_klar_beskjed:_-_vi_lider_under_manglende_kunnskap_i_skolene.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggeráđis čielga diehtu: – Mii gillát go skuvllain lea váilevaš máhttu</p>
<p><em type="italic">Sámediggeráđđi lokte gažaldaga skuvllaid kvaliteahta birra Sámedikki njukčamánu dievasčoahkkimii. Dievasčoahkkinášši cuiggoda stuora struktuvrralaš hástalusaide kvalitehtavuogádagas earret eará nationála iskosiid ja ohppiidiskosiid oktavuođas mat eai čájet sámi ohppiid fágalaš ja sosiála ovdáneami. </em></p>
<p>– Mii diehtit unnán ohppiid lohkan- ja čállinovdáneami birra, eatge movt sii loktet skuvllas. Mun balan ahte 30 % heaitin sámegielfágain lea stuorit váttisvuođa mearka, dadjá sámediggeráđđi Mikkel Eskil Mikkelsen (NSR). Mikkel Eskil Mikkelsen    Árvu/Sametinget</p>
<p>Mikkelsen ballá ahte obbalaš nationála kvalitehtaovdánahttindoaimmat eai fátmmas sámi ohppiid skuvlafálaldaga doarvái bures. Go eat dieđe maidege sámi ohppiid lohkan- ja čállinovdáneami birra dahje sosiála loaktima, de lea duođaid vejolašvuohta ovdánahttit sámegieloahpu hedjonan.</p>
<p>Kvalitehtaárvvoštallanvuogádat mas earret eará leat nationála geahččaleamit, ohppiidiskkadeamit ja kártengeahččaleamit digaštallojuvvojit dávjá našuvnnalaččat. Sámegielat ohppiin lea eará vuolggasadji go ohppiin geat eai leat sámegielagat. Ovdáneami eavttut leat áibbas earáláganat.</p>
<p>Sámegielat oahponeavvuid nu go digitála oahpponeavvuid ja deaddiluvvon teavsttaid ii báljo fidne. Stuora oassi sámegiel oahpahusas lea gáiddusoahpaheapmi. Hástalusat leat váilevaš hospiterenortnegat, deaddiluvvon oahponeavvut, oahpaheaddjit váilot ja leat oahpaheaddjit geain ii leat oahppu, oaivvilda ráđđelahttu Mikkelsen.</p>
<p>Unnán sámi oahppit čađahit dál nationála iskosiid ja eksámeniid. Dát mielddisbuktá heajut kvantitatiiva máhttovuođu sámi ohppiid birra, ja personsuodjalus iige fuolahuvvo doarvái bures.</p>
<p>– Deháleamos bargu dás ovddasguvlui lea gávdnat buriid čovdosiid hástalusaide, nugo áigeguovdilis loguid ja dieđuid beassat atnit kvalitehtaovddideamis, lohka Mikkelsen.</p>
<p>Dál galgá oassebeliin sehkkejuvvon bargojoavku geahčadit kvalitehtabarggu boahttevaš jagiid. Mikkelsen lea čielggas das ahte sámi ohppiid sosiála ja fágalaš loaktin skuvllas galgá guovddážis barggus, ja lea evttohan sámi áirasiid bargojovkui.</p>
<p>– Mu mihttu lea nannet kvalitehtaovddideapmi boahttevaš jagiid. Lea dehálaš kártet viidodaga sámi ohppiid givssideamis, ja mihtidit sámegieloahpu kvalitehta, lohká Mikkelsen.</p>
<p><em type="italic">Jearahallama addá sámediggeráđđi Mikkel Eskil Mikkelsen (NSR), mikkel.eskil.mikkelsen@samediggi.no </em></p>
</body></document>
