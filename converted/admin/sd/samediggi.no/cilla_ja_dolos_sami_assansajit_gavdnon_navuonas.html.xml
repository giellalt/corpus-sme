<document xml:lang="sme" id="no_id"><header><title>Čilla ja dološ sámi ássansajit gávdnon Návuonas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>203</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/funn-av-skyteskjul-og-gamle-samiske-boplasser-i-kvanangen.10940.aspx?sprak=12</origFileName><parallel_text xml:lang="nob" location="funn_av_skyteskjul_og_gamle_samiske_boplasser_i_kvaenangen.html"/><parallel_text xml:lang="sma" location="gaavnoeh_tjiekemesijjijste_jih_baeries_saemien_arromesijjijste_kvaenangenisnie.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Čilla ja dološ sámi ássansajit gávdnon Návuonas</p>
<p><em type="italic">2019:s oaččui Bađaávžži ja Gearbbehiid ja </em><em type="italic">Návetvuomi </em><em type="italic">suodjemehciid stivra doarjaga Sámedikkis kulturmuittuid registreremii. Prošeavttas leat registrerejuvvon ollu sámi kulturmuittut, earret eará čilla goddebivddus ja boazodoalu ássansajit. </em></p>
<p>– Dát oainnusmahttá ahte Návuotna lea dološ sámi ássan- ja geavahanguovlu, dadjá sámediggeráđđi Hans Ole Eira (Guovddášbellodat).</p>
<p>Boarráseamos kulturmuittuid gaskkas leat registrerejuvvon guovlluin leat bivdo- ja meahcástančilat. Dat leat muvrejuvvon geđggiin. Muvra duohkái lávejit bivdit čiehkádit dávgebissuin vai sáhttet báhčit bohccuid go dat bohtet. Čilat leat biddjojuvvon strategalaččat dohko gokko bohccot johtalit.</p>
<p>Čilaid bálddas leat dávjá biergočiegát gos seailluhedje biergguid. Dat ledje dávjá vilttiin ja rokkiin davás guvlui gos lei čoasus ja muohta ii suddan nu johtilit, dahje alážiid alde. Návuona ja Návetvuomi váriin gávdnojedje ollu boazodoalu luottat. Dábáleamos kulturmuittut boazosámi geavahusa maŋis leat árranat ja lávvosajit, sihke goađit ja lávut. Lávut geavahuvvojedje dalle go bisánedje oanehis áigái, go fas goađit huksejuvvojedje báikkiide gos áigo leat muhtun áiggi.</p>
<p>– Dat go ođđa bihtáš sámi historjjás dál lea kártejuvvon illudahttá sakka, dadjá sámediggeráđđi.</p>
<p>Bađaávžži ja Gearbbehiid ja Návetvuomi suodjemehciid stivra eaiggáduššá prošeavtta. Davvi-Romssa musea lea maiddái leamaš mielde prošeavttas, dasa lassin Birasdirektoráhta, mii lea leamaš mielde ruhtadeamen.</p>
<p xml:lang="nob">Loga loahpparaportta: Kvænangsbotn og Navitdalen landskapsvernområder: Kulturminneregistreringer og kartlegging av historisk bruk av utmarka.</p>
</body></document>
