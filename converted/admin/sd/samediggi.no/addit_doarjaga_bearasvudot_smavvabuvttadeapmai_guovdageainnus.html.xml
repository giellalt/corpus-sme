<document xml:lang="sme" id="no_id"><header><title>Addit doarjaga bearašvuđot smávvabuvttadeapmái Guovdageainnus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>180</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-stotte-til-etablering-av-familiebasert-smaskalaproduksjon-i-kautokeino.8662.aspx?sprak=12</origFileName><parallel_text xml:lang="nob" location="gir_stotte_til_etablering_av_familiebasert_smaskalaproduksjon_i_kautokeino.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Addit doarjaga bearašvuđot smávvabuvttadeapmái Guovdageainnus</p>
<p><em type="italic">Sámediggeráđđi lea juolludan </em><em type="italic">390.000 </em><em type="italic">ruvnno doarjjan </em><em type="italic">Ellen Sire Triumf </em><em type="italic">ii Guovdageainnu suohkanis. </em></p>
<p>Ellen Sire Triumf lea ásaheamen smávitlágan buvttadeami man vuođđun lea sin ja bearraša boazodoallu. Triumf lea ovttas Sápmi Ealáhussiiddain analyseren ahte guđe buktagiiguin šattašii buoremus gánnáhahttivuohta ja mii seammás addá ávkki olles bohccogorudis. Buktagat maid fitnodat lea mearridan buvttadit leat suovasbiergu, hamburgerat ja sous vide bohccováhkát. Sámediggepresideanta Aili Keskitalo lea hui duhtavaš go Sámediggi doarjaga bokte sáhttá doarjut dán bearašvuđot smávitlágan fitnodaga Guovdageainnus.</p>
<p>- Dán ásaheami bokte áigot hukset bearašfitnodaga man ulbmilin lea šaddat suovasbierggu buoremus vuovdin, muhto maiddái áigu ávkkástallat olles bohccogorudiin ja ráhkadit eará buktagiid. Gávdnojit eará bohccobiergovuovdaleaddjit márkanis, muhto bohccobiergu lea bivnnuhis gálvu ja mun lean sihkar das ahte Ellen Sire Triumf gávdná iežas saji dán márkanis, dadjá sámediggepresideanta Aili Keskitalo. Doarjja addojuvvo doarjjaortnegis juohkelágan ealáhuseallin ja dávista vuoruhemiide. Dán jagi vuoruhuvvojit earret eará doaibmabijut mat buoridit báikkálaš biepmu ja eará biebmobuktagiid gávpejođu sámi guovlluin ja doaibmabijuid mat addet gánnáhahtti ásahemiid lotnolasealáhusdoaimmas.</p>
<p><em type="italic">Jus siđat eanet dieđuid dahje jearahallama, váldde oktavuođa sámediggepresideanttain Aili Keskitaloin (NSR), +47 971 29 305, e-poasta: aili.keskitalo@samediggi.no </em></p>
</body></document>
