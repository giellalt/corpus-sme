<document xml:lang="sme" id="no_id"><header><title>Juolludan doarjaga sámi mánáidgárddiide ja sámi ossodagaide dáčča mánáidgárddiin - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>255</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/bevilget-tilskudd-til-samiske-barnehager-og-samiske-avdelinger-i-norske-barnehager.7453.aspx?sprak=12</origFileName><parallel_text xml:lang="nob" location="bevilget_tilskudd_til_samiske_barnehager_og_samiske_avdelinger_i_norske_barnehager.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Juolludan doarjaga sámi mánáidgárddiide ja sámi ossodagaide dáčča mánáidgárddiin</p>
<p><em type="italic">Sámediggeráđđi lea guovvamánu rájes miessemánu rádjai dán jagi juolludan 7,4 miljovnna ruvnno doarjjan 23 sámi mánáidgárdái ja 9 sámi ossodahkii dáčča mánáidgárddiin. </em></p>
<p>Sámediggi addá doarjaga sámi mánáidgárddiide ja sámi ossodagaide dáčča mánáidgárddiin maid doaibma lea vuođđuduvvon sámi gillii ja kultuvrii. Dán doarjjaortnega mihttu leat doaimmat mat ovdánahttet ja mat leat vuođđuduvvon sámi árvvuide, gillii, kultuvrii ja árbevirolaš máhttui.</p>
<p>– NAČ 2016:18 Váibmogiella raporttas daddjojuvvo ahte sámi mánáidgárddit leat deaŧaleamos ovttaskas doaibmabijut sámegiela sihkkarastimis, suodjaleames ja ealáskahttimis. Mánáidgárddis biddjo vuođđu giela oahppamii, ja mánát leat boahtteáiggi giellageavaheaddjit. Danne lea hui dehálaš ahte dát mánáidgárddit leat mielde nanneme mánáid sámi giela, kultuvrra, árbevieruid ja identitehta, dadjá sámediggeráđđi Mikkel Eskil Mikkelsen (NSR).</p>
<p>634 máná ožžot davvisámi mánáidgárdefálaldaga, 31 máná ožžot julevsámi mánáidgárdefálaldaga ja 37 máná ožžot lullisámi mánáidgárdefálaldaga. Oktiibuot ožžot 702 sámi máná fálaldaga mii lea huksejuvvon sámi giela, kultuvrra ja árbevirolaš máhtu ala.</p>
<p>2019 rájes 2020 rádjái lea lassáneapmi lullisámi mánáin geat ožžot sámi mánáidgárdefálaldaga ja lassáneapmi sámi mánáid Romssas geat ožžon sámi mánáidgárdefálaldaga. Lohku julevsámi mánáin geat ožžot sámi mánáidgárdefálaldaga bissu oalle stabiilan.</p>
<p>– Midjiide lea dehálaš ahte mánát leat guovddážis, ja bargat dan ovdii ahte sis lea buoremus vejolaš fálaldat. Mii lea ain bargu mii galgá dahkkot ovdal oažžut buori, govda sámi mánáidgárdefálaldaga olles riikkas, dadjá Mikkelsen.</p>
<p>Mielddusin lea oppalašgeahčastat buot mánáidgárddiin mat leat ožžon doarjaga 2020:s.</p>
<p><em type="italic">Jus leat jearaldagat dahje áiggut jearahallat, de váldde oktavuođa sámediggeráđiin Mikkel Eskil Mikkelseniin (NSR), tlf. +47 917 42 161, mikkel.eskil.mikkelsen@samediggi.no . </em></p>
<p>Oppalašgeahčastat buot mánáidgárddiin mat leat ožžon doarjaga 2020:s</p>
</body></document>
