<document xml:lang="sme" id="no_id"><header><title>PRD: Sámediggeráđđi juolluda 250 000 ru Gáisá ealáhusguovddážii - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>173</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3171&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3171.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Sámediggeráđđi juolluda 250 000 ru Gáisá ealáhusguovddážii - Sámediggi Sametinget</p>
<p type="title">PRD: Sámediggeráđđi juolluda 250 000 ru Gáisá ealáhusguovddážii</p>
<p>Sámediggeráđđi lea juolludan doaibmadoarjaga Gáisá ealáhusguovddážii 2009 ovddas. Sámediggeráđđi hálddaša ruđaid mat leat oaivvilduvvon čuovvolit ovttasbargošiehtadusa mii Sámedikkis lea máŋgga fylkkasuohkaniin. Dáin ruđain lea Sámediggeráđđi juolludan doarjaga Gáisá ealáhusguovddážii.</p>
<p>Sámediggeráđđi čujuha ovttasbargošiehtadussii 2003 rájis Finnmárkku fylkkasuohkaniin gos čuožžu earret eará ahte oassálastit ovttasbarget ovdánahttit, čalmmustuhttit ja konkretiseret sámi ealáhuspolitihka. Regionálalaš ovdánahttinruđat leat ruđat maid Sámediggeráđđi hálddaša doaimmaide ja prošeavttaide main lea oktasaš ruhtadeapmi fylkkasuohkaniiguin. 2009:s lei Sámediggi várren 3,15 miljovnna dása.</p>
<p>Gáisá ealáhusguovddáš ásahuvvui 2007:s ja lea Deanu gielddas. Gáisá ealáhusguovddáš lea guovddáš masa leat čohkkejuvvon smávva máhttoárjjalaš doaimmat mat galget hukset profešunealla, fágalaš ja sosiála birrasa. Ealáhusguovddážiin lea beaktilis organisašuvdna ja čohkke gelbbolašvuođa. Organiseren lea mielde stivreme ovttasbargguid, juogada vásihusaid ja lea veahkkin gelbbolašvuođaloktemii. Gáisá ealáhusguovddáš galgá hástalit hutkás proseassaid ja leat operatevran čađahit ovdánahttinprošeavttaid. Ealáhusguovddážat Norggas leat ovttas dutkan- ja máhttopárkkaiguin dehálaš oassin váikkuhangaskaoapmeapparáhtas mii galgá čuovvolit ja bidjat johtui mearriduvvon ealáhus- ja regionálapolitihka.</p>
<p>Várrepresideanta Marianne Balto</p>
<p>Mobila</p>
<p>48 06 33 58</p>
</body></document>
