<document xml:lang="sme" id="no_id"><header><title/><genre code="admin"/><author><unknown/></author><wordcount>483</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Kultureallin/Daidda-ja-kulturbargu</origFileName><parallel_text xml:lang="nob" location="kunst-og-kulturutoevelse.html"/><parallel_text xml:lang="sma" location="kaaanste-jih-kultuvrebarkoe.html"/><parallel_text xml:lang="smj" location="dajdda-ja-kulturdaajmadibme.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Dáidda – ja kulturbargu / Kultureallin / Sámediggi - Sametinget</p>
<p>Oza doarjaga</p>
<p type="title">Dáidda – ja kulturbargu</p>
<p>Sámedikki ovddasvástádus sámi dáidaga ovddideamis lea fuolahit ahte dáiddáriin leat buorit ja einnostan vejolaš rámmaeavttut sin doibmii. Mii galgat sihke láhčit diliid nu ahte mis lea girjás sámi kultureallin ja seammás galgat mii láhčit ámmátlašvuođa ja kvalitehta. Mii galgat láhčit diliid árbevirolaš čájehanhámiide, seammás go mii galgat láhčit sámi ođđaáigásaš dáidaga. Sámit lea okta álbmot geain leat máŋga giela. Dát riggodat galgá čájehuvvot maiddái kultuvrra oktavuođas. Sámedikki deaŧaleamos gaskaoapmi dán barggus leat min ekonomalaš váikkuhangaskaoamit, muhto maiddái dat váikkuhanvejolašvuohta mii mis lea gulahallama, oktavuođa ja ovttasbarggu bokte eará almmolaš eiseválddiiguin.</p>
<p>Ovddasvástideaddji politihkkár</p>
<p xml:lang="nob">Rådsmedlem</p>
<p>NSR</p>
<p>Gáisi</p>
<p>Áigeguovdil</p>
<p>Doarju teáhterčájáhusa nállebiologiija birra</p>
<p xml:lang="nob">Sametingsrådet bevilger 70 tusen kroner i støtte til Åarjelsaemien Teatere o...</p>
<p>Loga eambbo</p>
<p>Ovttasbargošiehtadus sámi dáidaga birra vuolláičállojuvvo Oslos</p>
<p>Sámediggi ja Sámi dáiddárráđđi vuolláičállet ođđa ovttasbargošiehtadusa duor...</p>
<p>Loga eambbo</p>
<p>Čájet buot áššiid</p>
<p><em type="bold">Sámedikki bargun lea: </em></p>
<list><p type="listitem">Oažžut buoret ulbmil- ja boađusstivrema Sámedikki ohcanvuđot váikkuhangaskaomiide mat leat sámi kultuvrii ja dáidagii</p>
<p type="listitem">Gozihit sámi mánáid ja nuoraid ja gielalaš máŋggabealatvuođa Sámedikki kulturpolitihkas</p>
<p type="listitem">Ovddidit ovttasbargošiehtadusa Sámedikki ja Sámi dáiddárráđi gaskka (Dáiddáršiehtadus)</p>
<p type="listitem">Háhkat ovttasbargoarenaid sámi dáiddáriid ja eará dáiddáriid gaskka guovllu- ja riikadásis</p>
<p type="listitem">Politihkahábmen lávga gulahallamiin dáidda- ja kultureallimiin</p>
<p type="listitem">Oččodit arenaid, fierpmádagaid ja ovttasbargoprošeavttaid mat váikkuhit riikkaidgaskasaččat promoterema ja sámi dáidaga ja kultuvrra gaskkustemiin riikkaidgaskasaš márkanii.</p>
</list><p><em type="bold">Ekonomalaš váikkuhangaskaoamit </em></p>
<p>Sámedikki dáidda- ja kulturbarggu váikkuhangaskaomiid mihttomearrin lea sámi dáiddalaš ja kultuvrralaš muosáhemiid girjáivuohta mat oainnusmahttojuvvojit servodagas. Oassemihttomearri lea viiddis ja buorre kulturfálaldat sámi álbmoga várás.</p>
<p>Sámedikkis leat ohcanvuđot doarjagat kulturbargui, ruđaid sáhttá ohcat sámegielat girjjálašvuhtii, sámi musihkkii, sámegielat govvasárggusráidduide, sámi lágádusaide ja kulturdoaibmabijuide. Dáiddáršiehtadus lea ovttasbargošiehtadus mii lea dahkkojuvvon Sámedikki ja Sámi dáiddárráđi/ Samisk kunstnerråd (SDR) bokte.</p>
<p>Sámediggi addá ohcanvuđot doarjaga musihkkii, girjjálašvuhtii, govvasárggusráidduide, sámi lágádusaide ja kulturdoaibmabijuide. Dáin ortnegiin lea sierra ohcanskovvi, sierra njuolggadusat ja veaháš sierralágan ohcanáigemearit.</p>
<p>Ohcanvuđot doarjagat musihkkii, girjjálašvuhtii, govvasárggusráidduide lágádusaide ja kulturdoaibmabijuide galget váikkuhit:</p>
<list><p type="listitem">Ahte sáhttá háhkat, gaskkustit ja vásihit girjás sámi dáiddalaš ja kultuvrralaš čájehemiid</p>
<p type="listitem">Ahte eambbogat logašedje sámegielat girjjálašvuođa</p>
<p type="listitem">Ahte eambbogat guldalivčče sámi musihka</p>
<p type="listitem">Ahte leat lágádusat main lea gelbbolašvuohta sámi gielas ja servodatáššiin</p>
<p type="listitem">Ahte leat girjás sámi kultuvrralaš doaimmat</p>
</list><p><em type="bold">Dáiddáršiehtadus </em></p>
<p>Sámediggi ja Sámi Dáiddárráđđi (SDR) leaba 19.08.2004 lihtodan ovttasbargošiehtadusa (Dáiddáršiehtadus). Šiehtadusbealit leaba soahpamušas gávnnahan ahte<span type="quote">“lea dárbbašlaš ovdánahttit buori ja girjás sámi kultureallima ja ahte láhččojuvvo vejolašvuohta ávdnet ja gaskkustit sámi girjjálašvuođa, musihka, dánssa ja teáhtera, filmma ja govalaš dáidaga ja dáiddaduoji. Viidáset leat bealit gávnnahan ahte lea fuopmášahtti vejolašvuohta atnit kultuvrra vuođđun go ovdánahttit sámi servodaga. Dát fátmmasta buot nugomat máhttu árbevierus filbmii, mátkeealáhusaid, designa ja kulturbuvttadeami”</span>.</p>
<p>Dáiddársoahpamuša vuođul čađaheaba Sámediggi ja SDR jahkásaš šiehtadallamiid mas čuovvovaš jagi dáiddáršiehtadusa sisdoallu ja ekonomalaš rámma mearriduvvo.</p>
<p>Sámi dáiddáršiehtadusas leat ruđat: Dáiddafondii, sámi dáiddárstipendii, doaibmadoarjja dáiddárorganisašuvnnaide ja Sámi dáiddárráđđái, sámi ođđaáiggi dáidaga oastinortnegii ja dáiddaduodjái, fágakonsuleanttaide, čájáhusbuhtadussii ja sámi čáppagirjjálašvuođa oastinortnegii, musihkkii ja luđiide. Dáid ruđaid hálddašit Sámi dáiddárráđđi ja og RidduDuottarMuseat.</p>
<list/><p><span type="quote">Sámedikki ovddasvástádus sámi dáidaga ovddideamis lea fuolahit ahte dáiddáriin leat buorit ja einnostan vejolaš rámmaeavttut sin doibmii.</span></p>
</body></document>
