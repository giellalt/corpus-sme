<document xml:lang="sme" id="no_id"><header><title>Doarjja guolástanfatnasa vuosttašgearddeinvesteremii - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>160</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/stotte-til-forstegangsinvestering-i-fiskefartoy.25241.aspx?sprak=12</origFileName><parallel_text xml:lang="nob" location="stotte_til_forstegangsinvestering_i_fiskefartoy_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja guolástanfatnasa vuosttašgearddeinvesteremii</p>
<p><em type="bold">Sámediggi lea juolludan 200 000 ruvdnosaš doarjaga ovttaolbmofitnodahkii Raimondas Baksysii oastit guolástanfatnasa. Raimondas Baksys fitnodat lea Stakkvikas, Gálssa suohkanis.    </em></p>
<p>Sámediggepresideanta Silje Karine Muotka    Åse M. P. Pulk, Sámediggi</p>
<p>Stakkvik lea Gálssa suohkanis ja lea Sámedikki ealáhusovddidan doarjaga doaibmaguovllu siskkobealde, ja danne lei vejolaš addit doarjaga fitnodahkii. Ann Tove nammasaš fanas lea Baksysa vuosttaš guolástanfanas.</p>
<p>Baksys háliida bargagoahtit riddo- ja šárkaguolásteaddjin ja su mihttun lea doalvut guliid báikkálaš guollerusttegiidda mat leat doaibmaavádagas.</p>
<p>– Sámediggi lea movttat go beassá doarjut sin geat áigot bargagoahtit guolásteaddjin sámi guovlluin, ja sávvá ahte doarjja addá buori álggu ođđa guolásteaddjái, dadjá sámediggepresideanta Silje Karine Muotka (NSR).</p>
<p>Viidáseappot dadjá son ahte háliidit buorre rekruterema guolástanealáhussii, ja leat movttegat go eambbosat háliidit álgit guolásteaddjin.</p>
<p>– Go ráhkada iežas bargosaji, de lea maiddái mielde doalaheame ja ovddideame báikkálaš riddoservodaga, dadjá Muotka.</p>
<p>Doarjja juolluduvvo doarjjaortnegis Vuođđoealáhusaid doarjja, mariidna ealáhusat.</p>
<p><em type="italic">Jus leat jearaldagat dahje áiggut jearahallat, váldde oktavuođa sámediggepresideanttain Silje Karine Muotka, tlf: +47 984 87 576, </em><em type="italic">silje.karine.muotka@samediggi.no </em>   </p>
</body></document>
