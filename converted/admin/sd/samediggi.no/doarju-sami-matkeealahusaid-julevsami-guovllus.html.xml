<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>179</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Ealahusat/Kulturealahus/Doarju-sami-matkeealahusaid-julevsami-guovllus</origFileName>
    <parallel_text xml:lang="nob" location="stoetter-samisk-reiseliv-i-lulesamisk-omraade.html"/>
    <parallel_text xml:lang="sma" location="saemien-fealadassem-julevsaemien-dajvesne-daaarjohte.html"/>
    <parallel_text xml:lang="smj" location="doarjju-same-mannoiellemav-julevsame-guovlon.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Doarju sámi mátkeealáhusaid julevsámi guovllus / Kulturealáhus / Ealáhusat / Sámediggi - Sametinget</p>
    <p type="title">Doarju sámi mátkeealáhusaid julevsámi guovllus</p>
    <p>21. Golggotmánnu 2014</p>
    <p>Sámediggeráđđi juolluda 228 duhát ruvnno doarjjan prošektii sámi mátkeealáhusat julevsámi guovllus.</p>
    <p>Julevsámi guovllus leat uhccán sámi mátkeealáhusat. Prošeavtta ulbmil lea ásahit uhcimusat golbma fitnodaga ovdal 2016.</p>
    <p>Árran áigu rekrutteret sámi ealáhusálggaheddjiid áŋgiruššat sámi mátkeealáhusaiguin, ásahit deaivvadansajiid ja vuolggahit ovdáneami julevsámi guovllus.</p>
    <p>Sámediggeráđi guovttos Silje Karine Muotka ja Ann-Mari Thomassen dadjaba ahte prošeakta lea gelddolaš ja danne juolluda ráđđi 228 duhát ruvnno dán prošektii.</p>
    <p>
      <em type="bold">-Kulturealhusat leat riikka gelddoleamos ealáhusat ja dat ealáhusat mat sturrot johtilepmosit, ja mii vuordit ollu ođđa álggahemiid, dadjá sámediggeráđđiSilje Karine Muotka. </em>
    </p>
    <p>
      <em type="bold">-Sámediggi bargá dan badjelii ahte mis galgá leat nana ja buotbeallásaš ealáhuseallin. Dakkár kulturealáhusat mat leat vuođđuduvvon sámi kultuvrii, lundui ja birrasii, sáhttet šaddat deaŧalaš ealáhussan oluu sámi báikegottiide, dadjá sámediggeráđđi Ann-Mari Thomassen. </em>
    </p>
    <p>Sámediggi lea dál bargamin strategiijain mo eanedit barggolašvuođa sámi kulturealáhusain ja lea earret eará ásahan guokte fitnodatovddidanprográmma Finnmárkui ja Romsii.</p>
    <p>
      <em type="bold">Loga eanet dás: </em>
    </p>
    <p xml:lang="nob">http://www.sametinget.no/Naeringer/Kulturnaering/Satser-paa-kulturnaering-i-Troms</p>
    <p xml:lang="nob">http://www.sametinget.no/Naeringer/Kulturnaering/Dahttu-programmet-for-kulturnaering-i-gang</p>
    <p>
      <em type="bold">Eanet dieđuid addiba: </em>
    </p>
    <p>Sámediggeráđđi Silje Karine Muotka, 984 87 576</p>
    <p>Sámediggeráđđi Ann-Mari Thomassen, 900 57 123</p>
  </body>
</document>
