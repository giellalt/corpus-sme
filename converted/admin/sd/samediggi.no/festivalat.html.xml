<document xml:lang="sme" id="no_id"><header><title>Festiválat - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>187</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/kunst-og-kulturutovelse/festivaler/?sprak=12</origFileName><parallel_text xml:lang="nob" location="festivaler.html"/><parallel_text xml:lang="sma" location="festivaalh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Festiválat</p>
<p><em type="italic">Sámedikkis lea doarjjaortneat festiválaide. Mihttomearrin leat festiválat mat oainnusmahttet, gaskkustit ja ovddidit sámi dáidaga ja kultuvrra. </em></p>
<p>Sámi festiválat lea girjái ja čájehit hui govdadit ja gaskkustit dáidaga ja kultuvrra. Dat leat dasto deaŧalaš erenoamážit sámi musihka ja luđiid gaskkustan-, ođđaháhkan- ja profilerenarenat, muhto maiddái sámi dáidaga ja kultuvrra ektui muđui.</p>
<p>Festiválat mat ožžon doarjaga njuolga 2020:s leat: Riddu Riđđu, Sámi musihkkafestivála Guovdageainnus, Márkomeannu, Festivaler Kárášjohka, Raasten Rastah, Julevsáme vahkko/Lulesamisk uke, Sámi vahkku Romssas, Sámi musihkkafestivála Álttás, Beaskán Luossarock ja Tjaktjen Tjåanghkoe.</p>
<p>Festiválat buvttihit sámi deaivvadanbáikkiid sin iežaset guovlluide. Dat leat maiddái dakkár arenat mat bidjet fokusii servodatáššiid main lea mearkkašupmi sámi servodahkii. Festiválat eai leat dušše sámi musihka, dáidaga ja kultuvrra oainnusmahttinarenat, muhto maiddái arena sámi artisttaid ja dáiddáriid várás gos besset deaivvadit ja háhkat ođđa fiermádagaid, oažžut ođđa háhkama ja ovdánit. Leat šaddan ollu ođđa prošeavttat šaŋŋeriid gaskka ja artisttaid gaskka rastá máŋga riikarájá festiválaarenaid geažil. Sámi festiválat lea identitehta hábmejeaddjit ja váikkuhit stuorát beroštumi sámi kultuvrii, dáidagii ja musihkkii sihke sámi ja eará publikumma dáfus. Dát čájeha ahte Sámediggi festiváladoarjjaortnega bokte buori vuogi mielde váikkuha mihttomeari juksama sámi kultuvrra oainnusmahttima, gaskkusteami ja ovddideami ektui.</p>
</body></document>
