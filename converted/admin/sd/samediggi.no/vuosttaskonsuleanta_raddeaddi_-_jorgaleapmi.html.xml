<document xml:lang="sme" id="no_id"><header><title>Vuosttaškonsuleanta/Ráđđeaddi - jorgaleapmi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>584</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/forstekonsulent-radgiver-oversetting.25274.aspx?sprak=12</origFileName><parallel_text xml:lang="nob" location="forstekonsulent_radgiver_oversetting.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vuosttaškonsuleanta/Ráđđeaddi - jorgaleapmi</p>
<p><em type="italic">Sámedikki giellaossodagas lea rabas virgi davvisámegiel jorgaleaddjin, mas álgin lea farggamusat. Giellaossodagas lea sierra ossodatdirektevra ja das leat guokte juhkosa mas goappásge lea juogushoavda. Ossodagas leat oktiibuot 17 bargi, guđet barget báikenamaiguin ja gielain. </em></p>
<p><em type="italic">Ohcanáigemearri: 10.04.2023. </em></p>
<p>Sámediggi ohcá dál du, geas lea beroštupmi gillii ja giellaovdáneapmái, ja guhte barggat jorgalanbargguid main lea alla dássi.</p>
<p>Giellaossodat lea juhkkojuvvon guovtti juhkosii, juhkosiin lea ovddasvástádus meannudit sámi báikenammaáššiid, jorgalit dárogiela ja sámegiela gaskka, gielladikšumii, giellateknologiijii ja bargat riikkaidgaskasaš giellaáššiiguin.</p>
<p>Sámedikkis leat máŋga kánturbáikki, ja sáhtát ieš válljet guđe kánturbáikkis háliidat bargat, dainna eavttuin ahte kánturbáikkis leat guoros kantuvrrat.</p>
<p>Don gii virgáibiddjot fertet vuordit mátkedoaimmaid barggus.</p>
<p type="title">Barggut</p>
<p>Virggi bargosisdoallu lea jorgalit davvisámegiela ja dárogiela gaskka, alit dásis. Jorgalanbarggut sisttisdollet sihke oaneheabbo teavsttaid jorgalemiid, ja maiddái stuorát bargguid, mat gáibidit giellamáhtu ja -gelbbolašvuođa.</p>
<p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Mii ohcat dakkára geas lea bachelorgráda allaskuvlla dahje universitehta dásis davvisámegielas. Relevánta bargovásáhus sáhttá buhttet oasi oahppogáibádusas.</p>
<p>Mii ohcat dakkára geas lea guhkes vásáhus jorgalanbargguin. Don fertet máhttit sámegiela ja dárogiela čálalaččat ja njálmmálaččat, ja áinnas eará skandinávalaš giela.</p>
<p>Dákkár persovnnalaš iešvuođat deattuhuvvojit.</p>
<list><p type="listitem">Dáidu bargat iešheanalaččat ja ulbmillaččat</p>
<p type="listitem">Buorit gulahallan- ja ovttasbargodáiddut</p>
<p type="listitem">Buorre njálmmálaš ja čálalaš ovdanbuktindáidu</p>
<p type="listitem">Geabbil ja smáđáhkes</p>
</list><p>Gelbbolašvuođa árvvoštaladettiin deattuhuvvo oahpahus, bargoduogáš, persovnnalaš heiven ja bargomiella virgái.</p>
<p type="title">Mii fállat</p>
<p>Mis lea buorre bargobiras ja ovttasbargat guhtet guimmiideamet sihke iežamet ossodagas ja ossodagaid rastá. Mii rahčat leahkit geabbilat, innovatiiva ja digitálalaččat olahan dihte mihttuideamet. Sámediggi čuovvu stáhtalaš láhka- ja šiehtadusdoaimma.</p>
<p>Mii sáhttit earret eará fállat:</p>
<list><p type="listitem">Buriid loatna- ja ealáhatortnegiid Stáda penšuvdnakássas</p>
<p type="listitem">Buohkain geat ásset guovlluin mat ovdal gulle Finnmárkui ja Davvi-Romsii lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai , sii ožžot maiddái sierra vearrogessosa</p>
<p type="listitem">Máškidis bargoáigi ja eará buorit čálgoortnegat</p>
<p type="listitem">Vahkkosaččat sáhttá hárjehallat diimmu bargoáiggis</p>
<p type="listitem">Gelbbolašvuođaloktema sámegielas ja kulturipmárdusas</p>
</list><p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1408 Vuosttaškonsuleanta vai 1434 Ráđđeaddi, vuolgá ohcci bargohárjáneamis ja gelbbolašvuođas</p>
<list><p type="listitem">Bálkkás gessojuvvo 2 % Stáhta penšuvdnakássii.</p>
</list><p>Positiivva sierrameannudeapmi:</p>
<list><p type="listitem">Min mielas lea searvadahttin ja eatnatgeardáivuohta fápmu. Mii háliidit mielbargiid iešguđetlágan gelbbolašvuođain, fágaovttastagain, eallinvásáhusain ja perspektiivvain vai vel buoret nákcet čoavdit bargguid. Mii láhčit dili mielbargiide geat dárbbašit heiveheami. Guoskevaš láhčimat sáhttet ovdamearkka dihte leahkit teknihkalaš veahkeneavvut, viessogálvvuid heiveheapmi dahje bargovugiid earáhuhttin.</p>
<p type="listitem">Sámediggi ávžžuha gelbbolaš evttohasaid ohcat, vaikke makkár agis, sohkabealis, našuvnnas dahje etnalaš duogážis, doaimmashehttejuvvon dahje váilevaš CV.</p>
<p type="listitem">Sámediggi lea IA-doaimmahat Čáhkkilis bargodili , dg . Inkluderende Arbeidsliv (IA) , ja deattuha bargodiliid láhčima juohke bargái.</p>
</list><p>Virgádeapmi dahkko gustovaš lágaid, njuolggadusaid ja šiehtadusaid olis.</p>
<p>Virggis lea 6 mánu geahččalanáigi.</p>
<p type="title" xml:lang="kmr">Ohcan</p>
<p>Orru go virgi miellagiddevaš ja háliidatgo ohcat dása?</p>
<p>Ohcan sáddejuvvo elektrovnnalaččat dán liŋkka bokte: Oza bargui , ja ohcamuša mielde galget biddjot:</p>
<list><p type="listitem" xml:lang="eng">Ohcanreive</p>
<p type="listitem">CV – oahppu ja bargovásihusat fertejit devdojuvvot elektrovnnalaš skovvái</p>
<p type="listitem">Oahppo- ja bargoduođaštusat galget biddjot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjo ohcciidlistii.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrain Risten Turi Aleksandersen +47 78 47 40 00 - risten.turi.aleksandersen@samediggi.no</p>
<p type="listitem">Fágajođiheddjin (konst.) Mikkel Rasmus Logje +47 78 47 40 00 - mikkel.rasmus.logje@samediggi.no</p>
</list><p type="title">Ovttas nannet Sámi</p>
<p><span type="quote">"Ovttas nannet Sámi"</span> lea Sámedikki bargguid višuvdna bargiide. Sámedikki deháleamos bargu lea ahte Sámedikki politihka ja hálddašeami bokte seailluhit sámi giela, kultuvrra ja servodateallima. Sámedikki árvvut:</p>
<list><p type="listitem">sámi vuoigŋa</p>
<p type="listitem">rabasvuohta</p>
<p type="listitem">ovttaráđálaččat</p>
<p type="listitem">searvvadeaddji</p>
<p type="listitem">luohtehahtti ja oskkáldas</p>
</list><p>Sámediggi bargá čuovvovaš mihtuiguin olahan dihte min višuvnna:</p>
<list><p type="listitem">Mis leat gelbbolaš ja áŋgiris mielbargit</p>
<p type="listitem">Min váldogiella lea sámegiella</p>
<p type="listitem">Min vuoruheamit ja dagut leat birgejumi vuođul</p>
<p type="listitem">Mii leat sámi servodatovddideami njunnošis</p>
<p type="listitem">Mii leat bivnnuhis bargosadji</p>
</list><p type="title">Ohcanáigemearri</p>
<p>Cuoŋománu 10. beaivvi 2023</p>
</body></document>
