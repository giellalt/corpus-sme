<document xml:lang="sme" id="no_id"><header><title>Deanučázádaga luossabivdoárbevierut - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>259</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/laksefisketradisjoner-i-tanavassdraget.8668.aspx?sprak=12</origFileName><parallel_text xml:lang="nob" location="laksefisketradisjoner_i_tanavassdraget.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Deanučázádaga luossabivdoárbevierut</p>
<p><em type="italic">Deanu Instituhtta oažžu 300 000 ru doarjaga Sámediggeráđis čohkket, reidet ja almmuhit kulturhistorjjálaš ávdnasiid luossaárbevieruid birra Deanučázádagas. </em></p>
<p>Hans Ole Eira    Kenneth Hætta    Viehka ođđa gieskat ásahuvvon Deanu Instituhtta (DI) lea árbediehtoresursaguovddáš luosa, luossabivddu ja johkasámi kultuvrra birra. Dát siskkilda báikkálaš eallinvuogi ja eará árbevirolaš ealáhusaid mat čatnasit luossabivdui. Dál leat dat ožžon doarjaga prošektii man ulbmilin lea bisuhit árbedieđuid johkasámi kultuvrras.</p>
<p>– Sámedikki árvvoštallama mielde lea doaibmabijus stuorra servodatlaš árvu, ja das lea historjjálaš mearkkašupmi sámi luossabivdoárbevieruid duođašteapmái. Dát árbevierru sáhttá šaddat áitojuvvon máhttun ja árbevierrun, go váldá vuhtii politihkalaš ráddjejumiid luossabivddus Deanučázádagas maŋimuš jagiin, dadjá sámediggeráđđi Hans Ole Eira (GB).</p>
<p>Luossadutki Eero Niemelä lea čohkken ollu dieđuid árbevirolaš ávdnasiin johkabivddu birra 1990-logus, dál Romssa ja Finnmárkku fylkkamanni oktavuođas. 1990-logus jođihii son stuorra čohkkenbarggu luossabivdoárbevieruid birra čázádagas. Dat ledje reaidduid geavaheapmi, bivdovuogit, bivdosajit, ja máidnasat ja muitalusat johkasámi áddejumis luosa eallima birra mearas ja jogain.</p>
<p>Ollu olbmot goappašiid bealde ráji jearahallojuvvojedje, man boađusin lei stuorra diehtočoahkkádus mainna dán rádjai ii leat dahkkojuvvon mihkkege. DI:s lea mihttomearrin čállit jearahallamiid, kvalitehta dáfus dárkkistit teavsttaid ja buktit daid olbmuid olámuddui.</p>
<p>Deanučázádat lea Norgga stuorámus oktilaš oktasaš sámi giella- ja kulturguovlu viidodaga ja ássama dáfus. Čázádahkii gullá maiddái rádjaguovlu čázádaga Suoma bealde. Sihke sámi gillii ja kultuvrii leat árbevierut luosa ja luossabivddu birra guovllus guoddi elemeanttat.</p>
<p>– Árbedieđut sámi luossabivddu birra Deanučázádagas sáhttet maiddái leat deaŧalaš bealit go jurddašat vejolaš riektegiččuid dán bivddu oktavuođas. Dát dieđut leat deaŧalaččat maiddái boahttevaš sohkabuolvvaide, dadjá Eira.</p>
<p><em type="italic">Eanet dieđuid dahje jearahallama addá sámediggeráđđi Hans Ole Eira (Guovddášbellodat), tel. +47 918 61 471 dahje e-poasta: hans.ole.eira@samediggi.no </em></p>
</body></document>
