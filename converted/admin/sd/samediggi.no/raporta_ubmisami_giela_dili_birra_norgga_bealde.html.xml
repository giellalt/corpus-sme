<document xml:lang="sme" id="no_id"><header><title>Raporta ubmisámi giela dili birra norgga bealde - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>201</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/rapport-om-umesamisk-sprak-pa-norsk-side.14476.aspx?sprak=12</origFileName><parallel_text xml:lang="nob" location="rapport_om_umesamisk_sprak_pa_norsk_side.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Raporta ubmisámi giela dili birra norgga bealde</p>
<p><em type="italic">Professor Jon Todal lea Sámedikki ovddas čađahan čielggadeami ubmisámegiela birra norgga bealde, dálá dili birra ja boahtteáiggi doaimmaid birra. </em></p>
<p>Čielggadeapmi válddahallá iešguđet beliid ubmisámi gielladilis odne. Dáinna vuođuin ovdanbuktojuvvojit čielggadeamis muhtin árvalusat doaimmaide mat sáhttet nannet ubmisámegiela, erenoamážit dainna jurdagiin ahte loktet giellahubmiid logu.</p>
<p>Giellapolitihkalaš doaimmat ubmisámegillii ovddastit juoidá prinsihpalaččat ođđasa Sámedikki bealis, go dás lea sáhka gielas mas eai leat šat hubmit geat leat riegádan ja bajásšaddan dáinna gielain norgga bealde ráji. Čielggadeapmi digaštallá danne vuđolaš gažaldagaid giela ja dialeavtta birra, sierra sámi guovlluid birra ja sámi <span type="quote">«oasseidentitehtaid»</span>, erenoamážit čalmmustahttin dihte mii berre mearriduvvot politihkalaš dásis.</p>
<p xml:lang="nno">Loga raportta (dárogillii): Umesamisk språk på norsk side</p>
<p>Cuoŋománu 20. beaivvi dii 17.00-19.00 lei rabas webinára ubmisámegiela dili birra Norgga beale Sámis, mas professor Jon Todal ovdanbuvtt čielggadeami bohtosiid. Webinára ii leat báddejuvvon.</p>
<p>Sámedikki dievasčoahkkin dohkkehii juovlamánus 2018 <em type="italic">Giellalokten - Sámedikki strategiijat sámegielaid várás </em>. Sámediggi mearridii dalle ahte ubmisámegiella galggai váldot mielde giellanannenbargui, ja dahkkui mearrádus ráhkadit sierra čielggadeapmi ubmisámegiela dili, resurssaid, strategiijaid ja doaimmaid birra. Dát ii leat dahkkon ovdal. </p>
<p>Sámediggi dárkkuhii mearrádusas ahte ubmisámegiela dili čielggadeapmi norgga beal ráji galggai čadnojuvvot oktii ubmisámegiela diliin ruoŧa bealde ráji, nu ahte strategiijat ja doaimmat sáhttet oktiiheivehuvvot.</p>
</body></document>
