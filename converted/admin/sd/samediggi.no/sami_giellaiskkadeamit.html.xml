<document xml:lang="sme" id="no_id"><header><title>Sámi giellaiskkadeamit - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>318</wordcount><conversion_status type="standard"/><availability><free/></availability><multilingual/><origFileName>https://sametinget.no/giella/avkalasj-ressursa/samiske-sprakundersokelser/?sprak=12</origFileName><parallel_text xml:lang="nob" location="samiske_sprakundersokelser.html"/><parallel_text xml:lang="sma" location="saemien_gielegoerehtimmieh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi giellaiskkadeamit</p>
<p type="title">Raporta - Iskkadeapmi sámegiela geavaheami birra, 2000</p>
<p>Dán raporttas bohtet ovdan iskkadanbohtosat sámegiela geavaheami birra. Lea guorahallojuvvon mo sámi guovlluid ovttaskas olbmot, almmolaš ásahusat, sámi organisašuvvnat ja sámi fitnodagat geavahit sámegiela. Raporttas čájehit maiddái statistihka sámegiel oahpahusa birra.</p>
<p>Telefonjearahallamat ja jearahallanskovit leat leamaš váldoiskkadanvuogit. Iskkademiid čađaheimmet guovvamánus geassemánnui, jagi 2000.</p>
<p>Sámi giellaráđis lea leamaš iskkadeami váldoovddasvástádus. SEG (Sámi Ealáhus- ja Guorahallanguovddáš) lea doaimmahan iskkadeami. Mielde leat maiddái leamaš earret eará OPINION ja Sámi allaskuvla.</p>
<p>Iskkadeapmi sámegiela geavaheami birra - jahki 2000</p>
<p>Kommentárat raportii Iskkadeapmi sámegiela geavaheami birra - Dr.phil. Tove Skutnebb Kangas</p>
<p type="title">Sámegielaid geavaheapmi, iskkadeapmi 2004</p>
<p>Iskkadeami ulbmil lea iskat dihto sámi ásahusaid giellageavaheami Norggas, ja dat maid fátmmasta skuvllaid ja mánáidgárddiid dakko bokte ahte čielggaduvvo beroštupmi sámegiela oahppamii. Iskkadeapmi guorahallá davvisámegiela dili dihto ásahusain, ja deattuha earenoamážit oarjiel- ja julevsámegiela dili.</p>
<p>Váldooasit leat dát: 1. Sámi ásahusaid ovddasvástádus sámegiela ektui 2. Mánáidgárddit, mat ožžot sierra doarjaga sámi mánáidgárddiide 3. Skuvllat, main lea sámegiela/sámegielat oahpahus</p>
<p>Sámegielaid geavaheapmi - giellaiskkadeapmi 2004</p>
<p type="title">Sámegielaid atnu, iskkadeapmi 2008</p>
<p>Ulbmil iskkademiin lea iskat válljejuvvon ásahusaid sámegiela anu Norggas, ja maid iskat beroštumi válljet sámegiela skuvllain ja mánáidgárddiin. Go lea čađahuvvon sullásaš iskkadeapmi 2004:is, lea maid vejolaš oaidnit leat go sámegiel fálaldagat ja daid heiveheapmi álbmogii rievdan.</p>
<p>Váldočuoggát leat čuvvovaččat: 1. Iskat guoskevaš ásahusaid sámegiela ektui 2. Mánáidgárddit, mat ožžot sámi mánáidgárddiid doarjaga 3. Skuvllat main lea oahpahus sámegillii ja sámegielas</p>
<p>Sámegielaid atnu - giellaiskkadeapmi 2008</p>
<p type="title">Sámi giellaiskkadeapmi 2012</p>
<p>Raporta kárte makkár dilis sámegiella lea. Kártemis leat iskkadan vissis meari olbmuid indiviidadásis ja čađahan kasusiskkademiid 12 suohkanis.</p>
<p>Suohkaniskkademiid ulbmil leamaš oažžut ipmárdusa das makkár eavttut leat sámegillii čadnon iešguđet guovllus riikkas, ja man muddui suohkanat láhčet dili nu ahte sápmelaččat galget oažžut oahpu sámegielas, ja vejolaččat maid sámegillii, maid sis leat riekti oažžut, beroškeahttá das gos sii orrot.</p>
<p>Sámi giellaiskkadeapmi 2012, mii dál ovdanbiddjojuvvo raportahámis, lea čađahuvvon ovttasbarggus mas leamaš mielde Norut Álttá ja Nordlandsforskning dutkit. Barggaheaddji lea Sámediggi.</p>
<p>Sámi giellaiskkadeapmi 2012</p>
</body></document>
