<document xml:lang="sme" id="no_id"><header><title>Eai šatta lávdegoddečoahkkimat miessemánus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>64</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/avlyser-komitemotene-i-mai.3430.aspx?sprak=12</origFileName><parallel_text xml:lang="nob" location="avlyser_komitemotene_i_mai.html"/><parallel_text xml:lang="sma" location="moenehtsetjaanghkojde_heajhta_suehpeden.html"/><parallel_text xml:lang="smj" location="e_sjatta_juogostjahkanime_moarmesmanon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Eai šatta lávdegoddečoahkkimat miessemánus</p>
<p><em type="italic">Sámediggi ii lágit lávdegoddečoahkkimiid miessemánus. </em></p>
<p>Dat lea mearriduvvon Kárášjoga gielddadoaktára neavvagiid vuođul ja Norgga beal Álbmotdearvvašvuođainstituhta njuolggadusaid vuođul.</p>
<p>Sámedikki dievasčoahkkima jođihangoddi váldá loahpalaš mearrádusa dakka maŋŋil beassážiid goas ja makkár hámis geassemánu dievasčoahkkin lágiduvvo.</p>
<p>– Mis leat moadde vejolašvuođa maid árvvoštallat, dadjá čoahkkinjođiheaddji Tom Sottinen.</p>
<p>Sámediggái lea dehálaš doahttalit ja čuovvut daid neavvagiid ja mearrádusaid maid Álbmotdearvvašvuođainstituhtta ja ráđđehus mearridit.</p>
</body></document>
