<document xml:lang="sme" id="no_id"><header><title>Vuosttaškonsuleantta kulturjuhkosis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>627</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/forstekonsulent-kulturseksjonen.22602.aspx?sprak=12</origFileName><parallel_text xml:lang="nob" location="forstekonsulent_kulturseksjonen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vuosttaškonsuleantta kulturjuhkosis</p>
<p><em type="italic">Sámedikkis lea vuosttaškonsuleantta virgi rabas kultuvrra juhkosis. Juogus gullá ealáhus- , kultuvra ja dearvvašvuođaossodahkii, dan jođiha ossodatdirektevra ja das leat golbma juogusjođiheaddji. Juhkosis leat 10 bargi. </em></p>
<p><em type="italic">Ohcanáigemearri: 13.11.2022. </em></p>
<p>Virggi bargosisdoallu lea earret eará áššiid meannudit, váikkuhangaskaoapmeortnegiid hálddašit ja kulturásahusaid čuovvoleapmi.</p>
<p>Virgi lea dál juo rabas, ja sávvat álgima farggamusat.</p>
<p>Sámedikkis leat máŋga kánturbáikki maid gaskkas sáhtát válljet, ja bargobáikin sáhtát válljet doppe gos lea rabas kántorsadji.</p>
<p>Don gii virgáibiddjot fertet ráhkkanit dasa ahte lea mátkkošteapmi barggu oktavuođas.</p>
<p type="title">Barggut</p>
<p>Virggi deháleamos barggut leat:</p>
<list><p type="listitem">Áššemeannudeapmi ja váikkuhangaskaoapmeortnegiid hálddašeapmi čadnon kultuvrii Sámedikkis.</p>
<p type="listitem">Kulturásahusaid ja -organisašuvnnaid čuovvoleapmi maid Sámediggi ruhtada.</p>
<p type="listitem">Dasto politihkkaovddideapmi ja - čuovvoleapmi guovddáš fágasurggiin čadnon Sámedikki bargui kultursuorggis.</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Virgái háliidivččiimet olbmo geas lea siskkáldas ealljárvuohta ja jođihanfápmu bargat kultuvrrain ja almmolaš hálddašemiin. Lea buorre jus dus leat vásáhusat kulturásahusaid barggus, kulturásahusaid čuovvulemiin, ja/dahje almmolaš hálddašemiin kultuvrras. Erenoamáš buorre ja relevánta hárjáneapmi sáhttá buhttet veahá formálalaš oahpu gáibádusa.</p>
<p>Mii ohcat du geas lea oahppu allaskuvllas dahje universitehtas, ovddemustá bachelordásis mii lea čadnon kultursuorgái dahje eará vástideaddji fágasuorgái. Guhkes bargohárjáneapmi sáhttá buhttet vejolaš váilevaš formála oahpu.</p>
<p>Máhtolašvuohta sámi kulturásahusaid ja sámi servodatdiliid birra deattuhuvvo, ja hárjáneapmi almmolaš hálddašeamis.</p>
<p>Dákkár persovnnalaš iešvuođat deattuhuvvojit</p>
<list><p type="listitem">Dáidu bargat iešheanalaččat ja ulbmillaččat</p>
<p type="listitem">Buorit gulahallan- ja ovttasbargodáiddut</p>
<p type="listitem">Buorre njálmmálaš ja čálalaš ovdanbuktindáidu</p>
<p type="listitem">Geabbil ja smáđáhkes</p>
</list><p>Sámegielmáhttu lea mearrideaddji mávssolaš ohcciide geain muđui lea ovttalágan gelbbolašvuohta. Kandidáhtat geat eai hálddaš sámegiela, leat geatnegahtton čađahit SÁÁL 1 ja 2 eksámena guovtti jagi sisa maŋŋel virgádeami. Dát vástida jahkebealovttadahkii, maid bargoaddi máksá.</p>
<p>Gelbbolašvuođa árvvoštaladettiin deattuhuvvo oahpahus, bargoduogáš, persovnnalaš heiven ja bargomiella virgái.</p>
<p type="title">Mii fállat</p>
<p>Mis lea buorre bargobiras ja ovttasbargat guhtet guimmiideamet sihke iežamet ossodagas ja ossodagaid rastá. Mii rahčat leahkit geabbilat, innovatiiva ja digitálalaččat olahan dihte mihttuideamet. Sámediggi čuovvu stáhtalaš láhka- ja šiehtadusdoaimma.</p>
<p>Mii sáhttit earret eará fállat:</p>
<list><p type="listitem">Buriid loatna- ja ealáhatortnegiid Stáda penšuvdnakássas</p>
<p type="listitem">Buohkain geat ásset guovlluin mat ovdal gulle Finnmárkui ja Davvi-Romsii lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai , sii ožžot maiddái sierra vearrogessosa</p>
<p type="listitem">Máškidis bargoáigi ja eará buorit čálgoortnegat</p>
<p type="listitem">Vahkkosaččat sáhttá hárjehallat diimmu bargoáiggis</p>
<p type="listitem">Gelbbolašvuođaloktema sámegielas ja kulturipmárdusas</p>
</list><p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas1408 vuosttaškonsuleantta, vuolgá ohcci bargohárjáneamis ja gelbbolašvuođas</p>
<list><p type="listitem">Bálkkás gessojuvvo 2 % Stáhta penšuvdnakássii.</p>
</list><p>Positiivva sierrameannudeapmi:</p>
<list><p type="listitem">Min mielas lea searvadahttin ja eatnatgeardáivuohta fápmu. Mii háliidit mielbargiid iešguđetlágan gelbbolašvuođain, fágaovttastagain, eallinvásáhusain ja perspektiivvain vai vel buoret nákcet čoavdit bargguid. Mii láhčit dili mielbargiide geat dárbbašit heiveheami. Guoskevaš láhčimat sáhttet ovdamearkka dihte leahkit teknihkalaš veahkeneavvut, viessogálvvuid heiveheapmi dahje bargovugiid earáhuhttin.</p>
<p type="listitem">Sámediggi ávžžuha gelbbolaš evttohasaid ohcat, vaikke makkár agis, sohkabealis, našuvnnas dahje etnalaš duogážis, doaimmashehttejuvvon dahje váilevaš CV.</p>
<p type="listitem">Sámediggi lea IA-doaimmahat Čáhkkilis bargodilli, dg . Inkluderende Arbeidsliv (IA), ja deattuha bargodiliid láhčima juohke bargái.</p>
</list><p>Virgádeapmi dahkko gustovaš lágaid, njuolggadusaid ja šiehtadusaid olis.</p>
<p>Virggis lea 6 mánu geahččalanáigi.</p>
<p type="title">Ohcan</p>
<p>Orru go virgi miellagiddevaš ja háliidatgo ohccát dasa?</p>
<p>Ohcan sáddejuvvo elektruvnnalaččat dán liŋka bokte: Oza bargui , ja ohcamuša mielde galget biddjojuvvot:</p>
<list><p type="listitem">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrain Magne Svineng Tel. +47 78 47 40 00 e-poasta magne.svineng@samediggi.no</p>
<p type="listitem">Fágajođiheddjiin Johan Matteus Triumf Tel. +47 78 47 40 00 e-poasta johan.matteus.triumf@samediggi.no</p>
</list><p type="title">Ovttas nannet Sámi</p>
<p><span type="quote">"Ovttas nannet Sámi"</span> lea Sámedikki bargguid višuvdna bargiide. Sámedikki deháleamos bargu lea ahte Sámedikki politihka ja hálddašeami bokte seailluhit sámi giela, kultuvrra ja servodateallima.</p>
<p>Sámedikki árvvut:</p>
<list><p type="listitem">sámi vuohki</p>
<p type="listitem">rabasvuohta</p>
<p type="listitem">ovttaráđálašvuohta</p>
<p type="listitem">verddevuohta</p>
<p type="listitem">oskkáldasvuohta</p>
</list><p>Sámediggi bargá čuovvovaš mihtuiguin olahan dihte min višuvnna:</p>
<list><p type="listitem">Mis leat gelbbolaš ja áŋgiris mielbargit</p>
<p type="listitem">Min váldogiella lea sámegiella</p>
<p type="listitem">Min vuoruheamit ja dagut leat birgejumi vuođul</p>
<p type="listitem">Mii leat sámi servodatovddideami njunnošis</p>
<p type="listitem">Mii leat bivnnuhis bargosadji</p>
</list><p type="title">Ohcanáigemearri</p>
<p>Skábmamánu 13. beaivvi 2022</p>
</body></document>
