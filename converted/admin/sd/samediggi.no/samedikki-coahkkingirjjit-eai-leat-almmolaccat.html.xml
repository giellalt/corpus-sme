<document xml:lang="sme" id="no_id"><header><title/><genre code="admin"/><author><unknown/></author><wordcount>344</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Valga-ja-jienastuslohku/Kampanjeside/Bellodagat-Valgabargit/Samedikki-coahkkingirjjit-eai-leat-almmolaccat</origFileName><parallel_text xml:lang="nob" location="moeteboekene-til-sametinget-er-unntatt-offentlighet.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámedikki čoahkkingirjjit eai leat almmolaččat / Bellodagat/Válgábargit / Kampanjeside / Válga ja jienastuslohku / Sámediggi - Sametinget</p>
<p type="title">Sámedikki čoahkkingirjjit eai leat almmolaččat</p>
<p>09. Čakčamánnu 2013</p>
<p>Máŋga gieldda jerret mo sii galget sihkkarastit čiegus válgga go vuostáiváldet uhccán jienastagaid.</p>
<p>Sámedikki čoahkkingirjjit eai leat almmolaččat.</p>
<p>Láhkavuođđu dasa ahte sáhttit čiehkat almmolašvuođas, boahtá ovdan Sámediggeválgga láhkaásahusa 15. Kapihttala 81. Paragráfas, geahča almmolašvuođalága § 27.</p>
<p>§ 81. Beassan Sámedikki jienastuslohkui ja ávdnasiidda muđuid – almmolašvuohta</p>
<p>(1) Jus eará ii čuovo lágas dahje láhkaásahusa mearrádusain, de sáhttá beassan Sámedikki jienastuslogu gáhppálagaide dahje daid nubbehusčállosiidda – dás maiddái dasa mii lea geavahuvvon russemii – addit dušše</p>
<p>a) almmolaš virgeolbmo atnui, go adnojuvvo dárbbašlažžan bálvalusa dihtii dahje</p>
<p>b) eráide Sámedikki mieđáhusa mielde.</p>
<p>(2) Beassan jienastuslohkui ja válgaávdnasiidda muđuid sáhttá addit dušše dutkiide dieđalašvuođa várás Sámedikki mieđáhusa mielde.</p>
<p>Sámediggeválgga njuolggadusat dadjet ahte buot ávdnasat válgga oktavuođas leat čihkosis almmolašvuhtii. Dasa leat guokte siva; go válgga vuođđun lea Sámedikki jienastuslohku mii iešalddis adnojuvvo leat hearkkes registtarin, ja go muhtun gielddain/suohkaniin leat uhccán jienastagat mat galget lohkkojuvvot go leat uhccán olbmot gielddas/suohkanis geain lea jienastanvuoigatvuohta.</p>
<p>Áššin lea dat ahte buot gielddat/suohkanat main leat badjel 30 olbmo 2011 jienastuslogus, galget lohkat ieža. Muhtun dáin gielddain/suohkaniin sáhttet boahtit uhccán jienastagat, nu ahte čiegusválgaprinsihppa hástaluvvo go válgastivra galgá čađahit gaskaboddasaš lohkama. Seamma hástalus čuožžila lohkanválgastivrii mii galgá čađahit gaskaboddasaš lohkama daid gielddaid/suohkaniid ovddas, main leat uhcit go 30 olbmo jienastuslogus ja girjet dan.</p>
<p>Beavdegirjjit gullet <span type="quote">“válgaávdnasiidda muđui”</span> eai ge dat leat almmolaččat. Jus oktage háliida daid geahččat, de ferte ohcat lobi Sámedikkis geahččat daid beavdegirjjiid.</p>
<p>Vaikke vel gielda/suohkan lea vuostáiváldán uhcit go 20 jienastaga (mii lea bagadeaddji rádji dasa ahte galle jienastaga berre oažžut ovdalgo sáhttá lohkat), de galget gielddat/suohkanat lohkat ovddalgihtiijienastagaid ja válgadiggejienastagaid sierra ja dieđihit SSB:ii. Dat lea vejolaš go boađus SSB ii dieđit bohtosa gieldda-/suohkandásis, dušše válgabiiredásis. Sámediggi addá dáidda gielddaide/suohkaniidda sierralobi lohkat ja čujuha Sámediggeválgga láhkaásahusa 82. paragráfii, mas jávohisvuođageasku boahtá ovdan.</p>
<p>§ 82. Jávohisvuođageatnegasvuohta</p>
<p>(1) Hálddašanlága jávohisvuođageatnegasvuođa mearrádusat gustojit seamma láhkai sámediggeválggas.</p>
<p>(2) Son, guhte veahkeha jienasteaddji jienastettiin ja beassá diehtit, guđe láhkai jienasteaddji lea jienastan, lea geatnegas orrut jienajávohaga dan birra.</p>
</body></document>