<document xml:lang="sme" id="no_id"><header><title>Oktasaš lávdegoddi hálddašit ja ovdánahttit sámi nationála symbolaid - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>172</wordcount><conversion_status type="standard"/><availability><free/></availability><multilingual/><origFileName>https://sametinget.no/politihke/politihkeles-oornedimmie-jih-stuvreme/saemien-parlamentarihkeles-raerie-spr/ektie-argaane-saemien-nasjonaale-symbovlh-reerie-jih-evtede/?sprak=12</origFileName><parallel_text xml:lang="nob" location="felles_organ_for_forvaltning_og_utvikling_av_samiske_nasjonalsymboler.html"/><parallel_text xml:lang="sma" location="ektie_argaane_saemien_nasjonaale_symbovlh_reerie_jih_evtede_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oktasaš lávdegoddi hálddašit ja ovdánahttit sámi nationála symbolaid</p>
<p><em type="italic">Sámi parlamentáralaš ráđđi ja Sámiráđđi leat ásahan oktasaš lávdegotti man doaibma lea hálddašit ja ovdánahttit sámi nationála symbolaid. </em></p>
<p>Sámiráđđi ja Sámi parlamentáralaš ráđđi (SPR), riikkaid Sámedikkiid bokte, nammadeaba golbma lahtu goabbáinai lávdegoddái, ja maiddái persovnnalaš várrelahtuid sidjiide.</p>
<p>Oktasaš lávdegotti mandáhtta lea árvalit njuolggadusaid sámi nationála symbolaid hálddašeapmái, ja árvvoštallat guđe sámi nationála symbolaid dát njuolggadusat galget guoskat. Sámeleavgga ja sámi soga lávlaga lea juo 13. sámekonferánsa Åres dohkkehan 1986:s. Lávdegotti čálli lea Sámi parlamentáralaš ráđi čálli.</p>
<p>Symbolalávdegoddi vállje ieš sátnejođiheaddji ja várresátnejođiheaddji. Sátnejođiheaddjin válljejuvvo dat lahttu mii lea válljejuvvon dan sámedikki bealis mas lea SPR jođihandoaibma. Várresátnejođiheaddjin válljejuvvo dat lahttu mii lea válljejuvvon dan sámedikkis bealis mii galgá váldit badjelasas SPR jođihandoaimma nuppes. Čoahkkimat dollojit dárbbu mielde.</p>
<p>Ruoŧa beal Sámediggi jođiha dál lávdegotti.</p>
<p type="title">Lávdegotti lahtut:</p>
<p>Jođheaddji: <em type="italic">Lars Jonas Johansson </em>, Ruoŧa beal Sámediggi <em type="italic">Pirita Näkkäläjärvi, </em>Suoma beal Sámediggi <em type="italic">Ann Karin Kvernmo </em>, Norgga beal Sámediggi <em type="italic">Ol Johan Gaup </em>, Sámiráđđi -Samerådet <em type="italic">Anna Igontova </em>, Sámiráđđi – Samerådet <em type="italic">Lars Anders Baer </em>, Sámiráđđi - Samerådet </p>
</body></document>
