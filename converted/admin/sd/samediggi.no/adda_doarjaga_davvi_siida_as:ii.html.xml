<document xml:lang="sme" id="no_id"><header><title>Addá doarjaga Davvi Siida AS:ii - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>174</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/adda-doarjaga-davvi-siida-as-ii.26867.aspx</origFileName><parallel_text xml:lang="nob" location="gir_tilskudd_til_davvi_siida_as.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Addá doarjaga Davvi Siida AS:ii</p>
<p><em type="italic">Sámediggeráđđi lea addán 127 500 ruvnno doarjjan Davvi Siida AS:ii Deanus. Fitnodat áigu nannet iežas mearkagálvovuoruheami duojis, mii galgá dahkat sámi duoji dovddusin olggobealde márkaniin. </em></p>
<p>Davvi Siida lea sámi turistadoaimmahat mii lágida luonddu- ja kulturvásáhusaid mat leat vuođđuduvvon sámi kultuvrii. Mearkagálvovuoruheami mihttu lea nannet gánnáhahttivuođa ja dahkat duoji oassin Davvi Siidda guoddevaš doaimmas.</p>
<p>Mearkagálvovuoruheapmi galgá leat mielde doarjume dieđuid gaskkusteami sámi kultuvrra, eallinvuogi ja eallinvuođu birra, nu go juo dál gaskkustit gussiide. Davvi Siida AS:s leat olu guossit iešguđet našuvnnain, ja lea álo vuovdán duoji ja iežas designa, muhto dássážii eai leat doarvái bargan dáinna osiin doaimmas.</p>
<p>Sámediggeráđđi Berit Marie P. E. Eira (JSL) lea ilus go sámediggeráđđi sáhttá doarjut dán prošeavtta.</p>
<p>– Duodji lea unna, muhto dehálaš árbevirolaš sámi ealáhus, ja lean hui ilus go duodjefitnodagat vuoruhit viiddidit márkana, dadjá Eira.</p>
<p>127 500 ruvdnosaš doarjja addo doarjjaortnegis Duodji: Márkanheiveheapmi/Márkanfievrredeapmi. Doarjjaortnega mihttu lea ahte duodjefitnodagaid ámmátlašvuohta ja dienas buoriduvvo, ja sáhttá oažžut doarjaga rekrutteren ja vuovdima ovddideaddji doaibmabijuide. Doarjjaortnegis lea rabas ohcanáigemearri gitta skábmamánu 1. beaivvi rádjai dán jagi.</p>
</body></document>
