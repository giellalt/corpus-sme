<document xml:lang="sme" id="no_id"><header><title>Ođđa stivralahtuid nammadan Beaivváš Sámi Našunálateáhterii  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>211</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/oppnevnt-nye-styremedlemmer-til-beaivvas-sami-nasunalateahter.6804.aspx?sprak=12</origFileName><parallel_text xml:lang="nob" location="oppnevnt_nye_styremedlemmer_til_beaivvas_sami_nasunalateahter.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ođđa stivralahtuid nammadan Beaivváš Sámi Našunálateáhterii</p>
<p><em type="italic">Sámediggeráđđi lea nammadan stivralahtuid ja várrelahtuid Beaivváš Sámi Našunálateáhter AS stivrii áigodahkii 2020-2024. Maria Utsi lea válljejuvvon ođđa stivrajođiheaddjin. </em></p>
<p>Sámediggeráđđi nammada stivrajođiheaddji teáhterii, ja lea nammadan Maria Utsi stivrajođiheaddjin.</p>
<p>– Illudahttá sakka go Maria Utsi lea váldán luohttámušdoaimma stuorámus sámi kulturásahusa stivrajođiheaddjin, dadjá sámediggeráđđi Henrik Olsen (NSR).</p>
<p>Maria Utsi    Knut Åserud    Sámediggeráđđi vuordá oažžut Utsi ja eará stivralahtuid mielde prosessii ođđa teáhtervistti realiserema guvlui, mii oktii lokaliserejuvvo Sámi joatkka- ja boazodoalloskuvllain, ja viidáseappot nationála sámi teáhtera ovddideamis.</p>
<p>– Bargu ođđa teáhtervistti ja dilli dáláš lokálaid ektui lea leamaš muhtumin gáibideaddji. Maŋimuš áiggis leat teáhteris leamaš hástalusat koronadili geažil. Muhto teáhteris lea maiddái leamaš áigodat goas lea vuoitán bálkkašumiid ja lea ožžon dohkkejumi iežas dáiddalaš doaimmas, ja prošeakta ođđa teáhtervisttiin oaččui gieskat stáhtabušeahta evttohusas 6 miljon ru prošekterema álggaheapmái, dadjá Olsen.</p>
<p>Sámediggeráđđi háliida seammás giitit Lene Hansena barggu ovddas maid lea dahkan stivrajođiheaddjin gávcci jagi.</p>
<p>Váldočoahkkin válggaiguin dollojuvvui geassemánu 15. b.</p>
<p><em type="italic">Sámediggi lea nammadan: </em></p>
<p>Stivrajođiheaddjin: Maria Utsi (ođđa), várrelahttu: Máret Anne Sara (válljejuvvui fas) Stivralahttun: Gisle Stenersen (ođđa), várrelahttu: Ole Henrik Bjørkmo Lifjell (ođđa) Stivralahttun: Inger Elin Utsi (válljejuvvui fas), várrelahttu: Ada Einmo Jurgensen Stivralahttun: Asta Balto (válljejuvvui fas), várrelahttu: Ken Are Bongo</p>
<p><em type="italic">Jearaldaga addá ja gažaldagaide vástida sámediggeráđđi Henrik Olsen (NSR), 907 75 219, henrik.olsen@samediggi.no </em></p>
</body></document>
