<document xml:lang="sme" id="no_id"><header><title/><genre code="admin"/><author><unknown/></author><wordcount>227</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="sme"/><language xml:lang="nob"/></multilingual><origFileName>http://www.samediggi.no/layout/set/print/Girjeradju/Bibliotehka-birra</origFileName><parallel_text xml:lang="nob" location="om-biblioteket.html"/><parallel_text xml:lang="sma" location="gaerjagaaetien-bijre.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Bibliotehka birra / Girjerádju / Sámediggi - Sametinget</p>
<p type="title">Bibliotehka birra</p>
<p>Sámedikki girjerádju lea Norgga stuorámus girječoakkáldat ja eará ávdnasat sámegillii ja sámiid diliid birra máŋgga gillii. Bibliotehka lea rabas buohkaide.</p>
<p>Historjá</p>
<p>Sámi sierrabibliotehka ásaheapmi álggahuvvui 1950-jagiin. 1962:s oaččui Kárášjoga álbmotbibliotehka erenoamáš ovddasvástádusa ráhkadit sámičoahkkádusa ja fállat sámi bibliotehkafálaldaga olles sámi álbmogii ja earáide. Čoahkkádus lei álggos Kárášjoga álbmotbibliotehka ossodahkan. 1983 rájes lea ossodat leamaš sierra stáhtaruhtaduvvon bibliotehka - Sámi sierrabibliotehka. Dat sirdojuvvui Sámedikki vuollásažžan jagis 2000 ja oaččui ođđa nama Sámedikki girjerádju. Girjerájus lea dál guovddáš sadji sámediggevisttis Kárášjogas.</p>
<p>Sámedikki girjerádju galgá nannet ja ovddidit bibliotehkafálaldaga sámi álbmoga várás. Dat galgá doaibmat sámi girjjálašvuođa ja sámi bibliotehkabálvalusa gelbbolašvuođaguovddážin, ja leat Sámedikki politihkkariid ja bargiid hálddašangirjerádjun.</p>
<p>Sámedikki girjerájus galgá leat dievasleamos čoahkkádus sámi girjjálašvuođas ja eará ávdnasiin sámegilli ja sámi diliid birra guđe gillii ihkinassii. Čoahkkádus galgá leat oahpis eará bibliotehkaide ja ovttaskas luoikkaheddjiide ja leat daid olámuttus. Girjerádju láve oastit máŋgga gáhppálaga girjjiin vai eará bibliotehkat sáhttet luoikkahit girječoahkkádusa geavaheddjiidasaset luoikama várás.</p>
<p>Girjerádju láve oažžut Nationála bibliotehkas girjjiid ja dokumeanttaid mat leat almmuhuvvon Norggas main olles teaksta dahje oasit das leat sámegillii, bággoaddima lága mielde gč. “ <em type="italic">Lov om </em></p>
<p><em type="italic">Pliktavlevering </em>”. Bákkus addojuvvon girjjit galget rájaduvvot agibeaivve. </p>
<p>Bargit</p>
<p xml:lang="nob">Liv Inger Lindi</p>
<p><em type="italic">Fágajođiheaddji </em></p>
<p xml:lang="nob">Inger Johanne Rosland</p>
<p><em type="italic">Sierrabibliotehkára </em></p>
<p xml:lang="nob">Kåre Balto</p>
<p xml:lang="eng"><em type="italic">Konsuleanta </em></p>
<p xml:lang="nob">Jo Espen Thomassen</p>
<p><em type="italic">Čálli </em></p>
<p>Oktavuohta</p>
<p xml:lang="nob">Sámedikki girjerádju/Sametingets bibliotek</p>
<p>Ávjovárgeaidnu 50</p>
<p>9730 Kárášjohka</p>
<p>sambib@samediggi.no</p>
<p xml:lang="eng">Tlf. 78 47 40 00</p>
</body></document>
