<document xml:lang="sme" id="no_id"><header><title>PRD: «Faamoe» almmuhuvvo – áidnalunddot vejolašvuohta sámi fitnodagaide</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>261</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-Faamoe-almmuhuvvo-aidnalunddot-vejolasvuohta-sami-fitnodagaide</origFileName><parallel_text xml:lang="nob" location="prm-faamoe-lanseres-unik-sjanse-for-samiske-bedrifter.html"/><parallel_text xml:lang="sma" location="prm-faamoe-baejhkoehtamme-sjaedta-sjiere-nuepie-saemien-sieltide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRD: <span type="quote" xml:lang="sma">«Faamoe»</span> almmuhuvvo – áidnalunddot vejolašvuohta sámi fitnodagaide</p>
<p>Sámediggi álggaha ođđa fitnodatovddidanprográmma <span type="quote" xml:lang="sma">«Faamoe»</span> hutkás ealáhusaid várás Sámis. Mihttomearrin lea buoridit dietnasa mearkagálvvu ja vuovdima fokuseremiin. Prográmma loahpahuvvo searvamiin Oslo Design Fair 2020 lágideapmái.</p>
<p><span type="quote" xml:lang="sma">«Faamoe»</span> mearkkaša fápmu ja váldi máttasámegillii ja lea prográmma sámi hutkás fitnodagaid várás geat háliidit buoridit gánnáhahttivuođa ja ahtanuššama. Vuosttaš prográmmas lea fokus fitnodagaide mat buvttadit dávviriid ja stohpočiŋaid.</p>
<p>- Sámedikki mihttomearri hutkás ealáhusain lea ahte eanet aktevrrat mat dahket gievrras ja gánnáhahtti fitnodagaid birgejit buorebut. Danne almmuhit mii prográmma mii heive dasa, dadjá sámediggepresideanta Aili Keskitalo.</p>
<p type="title">Individuála čuovvuleapmi</p>
<p><span type="quote" xml:lang="sma">«Faamoe»</span> oktavuođas áigu rehketdoallodoaimmahat analyseret daid fitnodagaid rehketdoalu mat váldojuvvojit mielde prográmmii ja buktet buoridanevttohusa gánnáhahttivuhtii. Dát lea áidnolunddot vejolašvuohta sámi fitnodagaide.</p>
<p>- Buot fitnodagain leat sierra dovdomearkkat eaige leat ovttaláganat. Danne orru min mielas dárbu individuála dásis čuovvulit iešguđege fitnodagaid, dadjá sámediggepresideanta.</p>
<p><span type="quote" xml:lang="sma">«Faamoe»</span> oktavuođas ožžot fitnodagat bagadusa mearkagálvohuksemis movt vuovdit ja viiddidit profešonealla fierpmádaga. Ohcanáigemearri sámi fitnodagaide ohcat searvat <span type="quote" xml:lang="sma">«Faamoe»</span> prográmmii lea geassemánu 11. b. 2019 ja ohcanskovvi gávdno min neahttasiidduin ja Sámedikki Facebook-siiddus.</p>
<p type="title">Gánnáhahttivuohta fokusis</p>
<p>Jos fitnodat galggaš šaddat gánnáhahttin, de berre ovttaolbmofitnodaga dienas leat badjel miljon ru. Váldofokus <span type="quote" xml:lang="sma">«Faamoe»</span> oktavuođas lea danne dietnasa buorideapmi. Dan geažil loahpahuvvo čoagganeapmi Oslo Design Fair meassuin borgemánus 2020, gos sámi fitnodagat duođai ožžot vejolašvuođa oahpásmuvvat ja dahkat šiehtadusaid vuvdiiguin mat vuvdet viidáseappot.</p>
<p>- Vihtta válljejuvvon fitnodaga šaddet ovdanástin eará sámi fitnodagaide, mat galget dihkkádit geainnu meinnestuvvi ealáhushutkin. Mii dárbbašat sámi fitnodagaid mat sáhttet doaibmat ráđđeaddin eará sámi gávppašeddjiide go sii dovdet sámi kultuvrra ja hástalusaid gávppálaš doaimma oktavuođas, dadjá sámediggepresideanta Aili Keskitalo.</p>
<p><em type="italic">Jearahallama addá sámediggepresideanta Aili Keskitalo , tel: 97129305 </em></p>
</body></document>