<document xml:lang="sme" id="no_id">
  <header>
    <title>PRD: Doarjja prošektii mas leat mielde nuorra  duojárat</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2018</year>
    <wordcount>211</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.samediggi.no/Odasarkiiva/PRD-Doarjja-prosektii-mas-leat-mielde-nuorra-duojarat</origFileName>
    <parallel_text xml:lang="nob" location="prm-stoette-til-prosjekt-med-unge-duodjiutoevere.html"/>
    <parallel_text xml:lang="sma" location="prm-prosjektem-noere-vytnesjaejjajgujmie-daaaarje.html"/>
    <parallel_text xml:lang="smj" location="prd-doarjju-prosjevtav-nuorra-duodjarijda.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">PRD: Doarjja prošektii mas leat mielde nuorra  duojárat</p>
    <p>Sámediggeráđđi lea juolludan 100 000 ruvnno doarjjan Duodji Dreamers prošektii Riddu Riđđu oktavuođas.</p>
    <p>Duodji Dreamers lea dáiddačájáhus gos 10 duojára gaskal 20 ja 35 jagi reflekterejit duoji otnáš ođđaáigásaš servodagas ja duohtavuođas. Čájáhusas lea fokus ceavzilisvuođas. 10 duojára leat válljen guhtege dahkosa Sámi Dáiddamagasiinna čoahkkádusas inspirašuvdnan ođđa dahkosii maid ieža leat dahkan. Sihke dagus mii lea sin inspirašuvdna ja ođđa dagus leat oassin čájáhusas.</p>
    <p>– Sámediggeráđđi oaidná ahte prošeakta sáhttá rahpat uvssaid duoji oainnusmahttimii, go festivála lea stuoris ja go doppe fitnet ollu guossit, de sáhttá prošeavttas leat positiiva váikkuhus duodjeealáhussii rekrutteremii, dadjá sámediggeráđđi Silje Karine Muotka.</p>
    <p>Duodji Dreamers lea ovttasbargu Riddu Riđđu, Davvi álbmogiid guovddáža ja Sámi Dáiddamagasiinna gaskka, ja čájáhus rahppojuvvo Riddu Riđđu festiválas suoidnemánu 11. b. Duojárat servet maiddái paneladigaštallamii lávvardaga suoidnemánu 14. b. gos muitalit maid ceavzilvuohta mearkkaša sidjiide go barget dujiin, ja movt duoji sáhttá ovddidit ja geas lea vuoigatvuohta ovddidit duoji.</p>
    <p>Maiddái Romssa fylkkasuohkana árvvoštallama mielde lea prošeakta hui buorre ja dávista ovttasbargošiehtadusa mii dain lea Sámedikkiin, mihttomeriide movt movttiidahttit ja rekrutteret nuorra sámi duojáriid, ja lea danne juolludan 30 000 ruvnno prošektii.</p>
    <p>– Mii doaivut maiddái ahte Finnmárkku fylkkagielda attášii doarjaga prošektii, dadjá Muotka.</p>
    <p>
      <em type="italic">Gažaldagaide vástida ja jearahallama addá sámediggeráđđi Silje Karine Muotka , tel. 98487576. </em>
    </p>
  </body>
</document>
