<document xml:lang="sme" id="no_id"><header><title>Ođđa ohcanáigemearri girjjálašvuođaohcamiidda</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>114</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Odasarkiiva/Odda-ohcanaigemearri-girjjalasvuodaohcamiidda</origFileName><parallel_text xml:lang="nob" location="ny-soeknadsfrist-for-litteratursoeknader.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Ođđa ohcanáigemearri girjjálašvuođaohcamiidda</p>
<p>Ođđa ohcanáigemearri ja gáibádus buvttadit e-girjji leat ođđasat dán jagá girjjálašvuođaohcamiin. Eará ođas maid lea ahte redaktevra sáhttá buktit cealkámuša iežas giehtačállosiidda.</p>
<p>Ovddit čavčča gulaskuddančoahkkimat čalmmustahtte hástalusa girjealmmuhemiid oktavuođas, go máŋggas sávve árabut ohcanáigemeari girjjálašvuođaohcamiidda. Dan lea Sámediggi váldán vuhtii, ja danne leat sirdán ohcanáigemeari girjjálašvuođaohcamiidda njukčamánu 1. beaivái.</p>
<p>Gulaskuddan maiddái čalmmustahtii dan ahte e-girjjit sámegillii illá gávdnojit, danne lea Sámediggi mearridan geatnegahttit girjealmmuheddjiid maiddái buvttadit e-girjjiid seammás go dahket dábálaš girjji.</p>
<p>Lei maid sávaldat girjjálašvuođafidnus beassat eret geatnegahtton konsuleantacealkámušas giehtačállosiin, ja dan lea maid Sámediggi mearridan rievdadit, nu ahte 2017 rájes sáhttet redaktevrrat ieža čállit cealkámuša evttohuvvon girjeprošeavttaide.</p>
<p>Dás gávnnat njuolggadusaid ja digitála ohcanskovi maid fertet deavdit go ozat doarjaga.</p>
</body></document>