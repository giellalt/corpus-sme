<document xml:lang="sme" id="no_id"><header><title>Carsten Smith oažžu 2010  Riektesihkarvuođabálkkašumi  - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>164</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3583&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3583.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Carsten Smith oažžu 2010 Riektesihkarvuođabálkkašumi - Sámediggi Sametinget</p>
<p type="title">Carsten Smith oažžu 2010  Riektesihkarvuođabálkkašumi</p>
<p><em type="italic">Sámediggi sávvá lihku Carsten Smith </em><em type="italic">:ii gii oažžu dán jagi Riektesihkarvuođabálkkašumi. </em></p>
<p>Lagabuidda 50 jagi lea Carsten Smith barggus bokte leamaš mielde nannemin ovttaskas olbmuid riektesihkarvuođa Norgga servodagas ja son lea maid guovddážis barggus sámiid vuoigatvuođaiguin.</p>
<p>Smith jođihii earret eará Sámi vuoigatvuođalávdegotti barggu, man vuođul ásahuvvui Sámediggi ja ođđa njuolggadus Vuođđolága §:ii 110 sámi kultuvrra suodjaleamis. Son lea maiddái jođihan Riddoguolástuslávdegotti barggu.</p>
<p>- Carsten Smith lea dahkan, ja ain dahká hui deaŧalaš barggu sihke sámiid vuoigatvuođaid ja riektesihkarvuođa ovddidemiin Norggas. Sávan sutnje hui ollu lihku bálkkašumiin. Mun lean ilus Carsten Smith bealis ja mu mielas son ánssáša riektesihkarvuođabálkkašumi, cealká Sámedikki presideanta Egil Olli.</p>
<p>Jurya vuođustusas boahtá ovdan ahte Carsten Smith lea, riektedieđaolmmožin, alimus riekteduopmárin ja servodatberošteaddjin, nannosit váikkuhan Norgga riekteovddideapmái ja servodatságastallamiidda lagabuidda 50 jagi. Vuođđun Riektesihkarvuođabálkkašumi 2010 juohkimii deattuha Jurya erenoamážit su barggu olmmošvuoigatvuođaiguin Norggas.</p>
<p>*Sámediggepresideanta Egil Olli</p>
<p>Telefovdna</p>
<p>Mobiila</p>
<p>E-poasta</p>
<p>+47 78 47 40 00</p>
<p>+47 900 26 880</p>
<p>egil.olli@samediggi.no</p>
</body></document>
