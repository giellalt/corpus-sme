<document xml:lang="sme" id="no_id"><header><title>Sámegielaid doaibmaplána – dilli áigodagas 2011–2013</title><genre code="admin"/><author><unknown/></author><year>2009</year><wordcount>9274</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.samediggi.no/layout/set/print/content/download/4039/36594/file/Handlingsplan%202013_NS.pdf</origFileName><parallel_text xml:lang="nob" location="handlingsplan_samiskesprak_2013_no.pdf"/><parallel_text xml:lang="sma" location="handlingsplan_2013_sorsam.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Doaibmaplána</p>
<p>Sámegielaid doaibmaplána</p>
<p><em type="bold">Sisdoallu </em></p>
<p><em type="italic">Álgosánit ........................................................................................................................................... 3 Sámegielaid doaibmaplána ................................................................................................................ 3 Sámegielaid otnáš dilli ...................................................................................................................... 3 Sámegielaid doaibmaplána – dilli áigodagas 2011–2013 ................................................................. 6 Oahppat – nannet  oahpahusa davvi-, julev- ja oarjelsámegielas ja -gillii buot dásiin. ................ 6 Doaibmabidju 1  Diehtojuohkin mánáidgárdefálaldagaid ásaheami birra sámi mánáid várás . 6 Doaibmabidju 2  Máhttobuorideapmi mii deattuha giela .......................................................... 6 Doaibmabidju 3 Giellamovttiidahttinseminárat ........................................................................ 7 Doaibmabidju 4  Pedagogalaš ávdnasiid ráhkadeapmi ............................................................. 7 Doaibmabidju 5  Sámi lohkanguovddáš .................................................................................... 8 Doaibmabidju 6  Kártet mo oahppit árvvoštallet sámegiela oahpahusa ................................... 8 Doaibmabidju 7  Oahppoplánaid láidestusat ............................................................................. 8 Doaibmabidju 8  Diehtojuohkin nuoraid joatkevaš oahppo- ja bargovejolašvuođaid birra ...... 8 Doaibmabidju 9  Ráhkadit statistihka joatkkaskuvlla sámegieloahpahusa birra ...................... 8 Doaibmabidju 10 Jorgalit ja heivehit sámegillii lohkama kárteniskosa .................................... 9 Doaibmabidju 11 Bearráigeahčču das mo gielddat ja fylkkagielddat fuolahit oahppiid  vuoigatvuođa oažžut oahpahusa sámegielas ............................................................................. 9 Doaibmabidju 12  Fága- ja diibmojuogu heivehallan ............................................................... 9 Doaibmabidju 13  Gáiddosoahpahusa fierpmádat .................................................................. 10 Doaibmabidju 14  Ovttasbargu Ruoŧain sámegiela oahpahusas ............................................. 10 Doaibmabidju 15  Prošeakta Rádjarasttideaddji ovttasbargu sámegiela oahpahusas ............. 10 Doaibmabidju 16  Sámegielalaš oahpponeavvut – daid buvttadeapmi, fuolaheapmi geavaheaddjiide ja jorgaleapmi ............................................................................................... 10 Doaibmabidju 17  Sámegiela oahpahusa vuoigatvuođa ja geatnegasvuođa diehtojuohkindoaibmabijut ...................................................................................................... 11 Doaibmabidju 18  Rávesolbmuid viđa-jahkásaš oahpahusprográmma sámegielas ................ 11 Doaibmabidju 19  Sámi rávesolbmuid vástesaš giellaoahpahusprošeakta .............................. 11 Doaibmabidju 20  Oarjelsámegiela oahpahus rávesolbmuid várás ......................................... 11 Doaib</em></p>
<p><em type="italic">Doaibmabidju 38  Sámelága giellanjuolggadusaid geahčadeapmi ......................................... 16 Doaibmabidju 39  Dulkonoahpaheapmi ja dulkkaid dohkkeheapmi ...................................... 16 Doaibmabidju 40  Joatkkaoahpahusa árvvoštallan ................................................................. 16 Doaibmabidju 41  Bearráigeahččanortnega láhkaásahusvuođđu ............................................ 17 Doaibmabidju 42  Dulkonbálvalusat dearvvašvuođafitnodagain ............................................ 17 Doaibmabidju 43 Bearráigeahčču ........................................................................................... 17 Doaibmabidju 44  Ovttadássásaš bálvalusat julevsámi ja oarjelsámi guovlluin ..................... 17 Doaibmabidju 45  Dajaldatgirji dearvvašvuođa- ja fuollabálvalusa várás .............................. 18 Doaibmabidju 46  NAVa diehtojuohkin sámegillii ................................................................. 18 Doaibmabidju 47  Geavaheaddjiid jearahallamat ................................................................... 18 Doaibmabidju 48  Doarjja biibbaljorgaleapmái ...................................................................... 18 Doaibmabidju 49  Sámi searvegotti geahččaleapmi oarjelsámi giellaguovllus (2009–2012)  19 Doaibmabidju 50  Teavsttaid jorgaleapmi/heiveheapmi ipmilbálvalussii .............................. 19 Doaibmabidju 51  Vearroetáhta – viiddiduvvon fálaldat sámegillii ....................................... 19 Doaibmabidju 52  Sámegielalaš giddagasbargiid  háhkan ...................................................... 20 Doaibmabidju 53 Kriminálafuollaguovddáš mas lea máhttu sámegielas ja sámi kultuvrras .. 20 Doaibmabidju 54  Sámegiella konfliktaráđiin......................................................................... 20 Doaibmabidju 55  Eambbo sámegiellamáhttu ja sámi kulturmáhttu politiijii......................... 20 Doaibmabidju 56  Sámegiela nannen politiijas ....................................................................... 21 Doaibmabidju 57  Heivehit sámegielaid elektrovnnalaš prográmmaide ................................ 21 Doaibmabidju 58  Dakkár olbmuid háhkan Politiijaallaskuvlii guđiin lea sámi duogáš ........ 21 Doaibmabidju 59  Eanet ráđđehusdokumeanttat sámegillii .................................................... 21 Doaibmabidju 60  Hálddahustearpmat .................................................................................... 21 Doaibmabidju 61  Sámi láhkatearpmat nammasaš prošeakta ................................................. 21 Doaibmabidju 62  Sámegillii jorgaluvvon lágaid dohkkehanortnet ........................................ 21 Doaibmabidju 63  Gáibádusat stáhtalaš etáhtaide geavahit oktasaš čállinmearkkaid ............. 22 Doaibmabidju 64  Sámegiela riektačállinreaidu – bissovaš doaibma- ja ovddidan- organisašuvdna Divvuma várás ............................................................................................... 22 Doaibmabidju 65  Sámegiela sátnegirjjiid kárten ja buorideapmi .......................................... 22 Oaidnit – oidnosii buktit sámegiela albmohahkii ........................................................................ 23 Doaibmabidju 66  Sámegielat geaidnogalbema kárten ........................................................... 23 Doaibmabidju 67 Mánáid ja nuoraid sámegielalaš deaivvadanbáikkit ................................... 23 Doaibmabidju 68  Sámegielaid nannen sosiála mediaiguin .................................................... 24 Doaibmabidju 69  Diehtojuohkin nuoraide sámegillii ............................................................ 24 Doaibmabidju 70  Sámegielat aviissat – eambbo julevsámegillii ja oarjelsámegillii ............. 24 Doaibmabidju 71  Oarjelsámi mediaguovddáš ....................................................................... 24 Doaibmabidju 72  Sámi girjjálašv</em></p>
<p><em type="bold">Álgosánit </em></p>
<p><em type="bold">Sámegielaid doaibmaplána </em></p>
<p>Ráđđehusa sámegielaid 5-jahkásaš doaibmaplána almmuhuvvui jagi 2009. Doaibmaplána ulbmil lea buoridit vuođu bargui mii galggašii nanusmahttit sámegielaid ovddidanrahčamušaid</p>
<p type="listitem">– namalassii davvisámegiela, julevsámegiela ja</p>
<p>oarjelsámegiela sierranas servodatsurggiin. Rahčamušat galget erenoamážit leat ávkin oahpahussii ja oahpuide, almmolaš bálvalus- ja fuollafálaldagaide, ja sámegielaid geavaheapmái ja oidnosii buktimii almmolaš oktavuođain.</p>
<p>Doaibmaplána lea golmma oasis:</p>
<p type="listitem"> Oahppat – nanusmahttit oahpahusa</p>
<p>sámegielas ja sámegillii sihke davvisámegiela, julevsámegiela ja oarjelsámegiela dáfus buot dásiin</p>
<p type="listitem"> Geavahit – buoridit almmolaš eiseválddiid</p>
<p>fálaldagaid sámegillii buot servodatsurggiid geavaheaddjiide</p>
<p type="listitem"> Oaidnit – almmolaččat oidnosii buktit</p>
<p>sámegielaid</p>
<p>Doaibmaplánas lea maid sierra kapihttal dárbbuid birra dutkat ja buoridit máhtuid.</p>
<p>Vuosttamuš raporta doaibmaplána doaibmabijuid čađaheami ja ođasmahttima birra biddjojuvvot almmolaččat ovdan jagi 2011 – <em type="italic">Sámegielaid </em></p>
<p><em type="italic">doaibmaplána  – gielladilli jagi 2010 ja joatkevaš barggut jagi 2011.  </em></p>
<p>Ráđđehus ja Sámediggi bidjet dás ovdan nuppi raportta <em type="italic">Sámegielaid doaibmaplána doaibma</em></p>
<p><em type="italic">bijuid čađaheami birra</em>. Dás doaibmabijuid </p>
<p>nummarastin čuovvu jagi 2011 raportta doaibmabijuid nummarastima – <em type="italic">Sámegielaid </em></p>
<p><em type="italic">doaibmaplána  – gielladilli jagi 2010 ja joatkevaš barggut jagi 2011</em>. Ulbmilat, hástalusat </p>
<p>ja strategiijat maid jagi 2011 raporta gieđahallá, bissot dadjat jo rievdatkeahttá eaige geardduhuvvo dás ollásit.</p>
<p>Doaibmaplána doaibmanáigodat nohká giđđat jagi 2014. Go plána doaibmanáigodat nohká, de ráđđehus ovttasráđiid Sámedikkiin áigu ráhkadit  loahpparaportta Sámegielaid doaibmaplána čađaheami birra. Loahpparaporta sáhttá maid skovvet sámegielaid joatkevaš bargguid áŋgiruššansurggiid.</p>
<p><em type="bold">Sámegielaid otnáš dilli </em></p>
<p>Sámegielat leat sámi kultuvrra vuođđoosiin okta oassi. Gielaiguin ilbmá olbmuid identitehta, máhttu ja kultuvrralaš ja sosiála gullevašvuohta.</p>
<p>Stáhta dáruiduhttin- ja ovttaláhkádanpolitihka geažil, mii bisttii 1960-logu lohppii, ollu sámit eai leat beassan oahppat sámegiela ruovttugiellan. Iige ollu rávis sámiin leat leamaš vejolašvuohta oahppat sámegiela skuvllain.</p>
<p>Dan rájis go oahpahusláhka bođii fápmui jagi 1998, de lea buot sámi oahppiin guđet leat Norgga vuođđoskuvllas, vuoigatvuohta beassat oahppat sámegiela skuvllas. Dasto bođii mánáidgárdeláhka jagi 2005, mii attii sámi guovlluid gielddaide ovddasvástádussan dan, ahte sámi mánáid vástesaš mánáidgárdefálaldagat galget leat vuođđuduvvon sámegillii ja sámi kultuvrii. Gielddain muđuid galget dilálašvuođat láhččojuvvot nu, ahte sámi mánát sáhttet seailluhit ja ovddidit iežaset giela ja kultuvrra.</p>
<p>Ollu sámi mánát gullet sámegiela easkka dallego álget mánáidgárdái ja skuvlii, main ožžot sámegiela oahpahusa. Vai eanebut ožžot sámegielalaš máhtu, de lea mearrideaddji dehálaš ahte mánáidgárddis, skuvllas ja alit oahpahusásahusain leat buorit oahpahallan- ja oahpahusvejolašvuođat. Olbmuid dakkár deaivvadansajit main sáhttet geavahit sámegiela, omd. giellaleairrat ja giellaovddidandeaivvadeamit, váikkuhit dasa ahte sámi oahppit hárjánit geavahit gielaset iežaset ovttaahkásaččaiguin. Rávis sámiid oahpahus lea dehálaš sidjiide guđet háliidit oahppat geavahit sámegiela mánáideasetguin ja servodagas muđuid. Dasto leat sámegielaid buorit ja ovddalgihtii čielga oahpahallanvejolašvuođat mearrideaddji dehálaččat s</p>
<p>Buot sámegielat leat luohkáduvvon áitojuvvon dahje jávkan giellan UNESCO rukses listtu dahje áitojuvvon gielaid listtu mielde. Davvisámegiella lea luohkáduvvon leat áitojuvvon giella, ja julevsámegiella ja oarjelsámegiella bahás áitojuvvon giellan. Nuortalaš giella dahje goltágiella ja bihtánsámegiella leat luohkáduvvon giellan mat leat duššan Norggas. Áitojuvvon giellan luohkáduvvo dakkár giella mas dan geavaheaddji mánáid lohku njiedjá, bahás áitojuvvon giellan fas luohkáduvvo dakkár giella maid duššefal rávesolbmot máhttet.</p>
<p>Ráđđehussii lea dehálaš ahte duot golbma sámegiela, namalassii davvisámegiella, julevsámegiella ja oarjelsámegiella, seailluhuvvojit ja ovddiduvvojit ealli giellan Norggas. Dasto lea vel dehálaš sihkkarastit máhtu nuortalaš giela dahje goltágiela ja bihtánsámegiela birra.</p>
<p>Vai sámegielat Norggas seilot ja ovdánit, de ferte daidda huksejuvvot nana vuođđu. Gielaid ferte leat vejolaš geavahit servodaga buot surggiin. Dat ásahusat main geavahit sámegielaid, fertejit nanusmahttojuvvot. Sámegielaid sátneváriid lea mearrideaddji dehálaš ráhkadit nu ollu servodatsurggiid várás go vejolaš. Sámegielat fertejit maiddái leat oidnosis servodagas.</p>
<p>Davvisámegiella lea odne nannosat dilis go julevsámegiella ja oarjelsámegiella. Dasa lea dat váldosivva, ahte erenoamážit Guovdageainnu suohkanis ja Kárášjoga gielddas, ja vel Finnmárkku earáge gielddain, davvisámegiella lea leamaš oktilaš anus gulahallangiellan ollu buolvvaid. Dáin gielddain sámegiella lea leamaš eanaš ássiid beaivválaš giella, ja báikkálaš servodagas giella gullo ollu oktavuođain.</p>
<p>Eará dehálaš sivva manne davvisámegiella lea buoret dilis lea dat, go davvisámegiela guovlluide leat huksejuvvon ásahusat main giella geavahuvvo. Dát ásahusat leat leamaš dehálaččat davvisámegiela ovddideapmái ja geavaheapmái. Ásahusaid huksen lea maid buktán davvisámegillii stuorát árvvu servodagas oppalohkái.</p>
<p>NRK Sápmi ja Ávvir-aviisa leat dehálaččat giela ovddideapmái. Sámi allaskuvla ja Árktalaš universitehta (ovddeš Romssa universitehta), fállet alit oahpu davvisámegielas gitta másterdási rádjai. Goappašat ásahusat doaimmahit maiddái dutkamiid, ee. sámegielaid birra.</p>
<p>Dattetge leat ollu hástalusat min ovddas go mis lea áigumuššan seailluhit davvisámegiela geavahusgiellan ja gulahallangiellan boahtteáigáige. Dan botta go giellaovddideapmi  sámegiela giellanjuolggadusaid hálddašanguovlluin lea lihkostuvvan, de ii leat dattetge nu dáhpáhuvvan hálddašanguovllu olggobealde. Maiddái sámegiela hálddašanguovllus Finnmárkkus davvisámegiela geavaheapmi beaivválaš giellan manná maŋos.</p>
<p>Sámi giellaiskkadeapmi maid Nordlándadutkan jagi 2012 čađahii, čájeha ahte boarrasat ahkásaččain leat ollu eanebut guđet áddejit ja hállet davvisámegiela go nuorat ahkásaš olbmuin. Dasto vuhtto ahte nuorat buolvvain leat eanebut guđet máhttet lohkat ja čállit davvisámegiela.  Dás boahtá ovdan ahte dan botta go hárvvit olbmot geavahit giela njálmmálaš giellan, de leat eanebut guđet máhttet dan čálalaččat.</p>
<p>Iskkadeapmi čájeha dange ahte njealjádas sis guđet hállet davvisámegiela bures, unnán mearridit geavahit sámegiela go háleštit  iežaset ságastallanustibiiguin, beroškeahttá das ahte sii máhttet sámegiela. Muhtun sivat mat bohtet sis ovdan, leat ahte sis váilot sánit sámegillii, ahte sii eahpidit ahte ieža eai máhte doarvái bures sámegiela, dahje ahte sii váldet vuhtii sin guđet eai máhte sámegiela.</p>
<p><span type="quote">"Sámi logut muitalit 4"</span> nammasaš girjjis, mii lea almmuhuvvon jagi 2011, čujuhuvvo dasa ahte daid oahppiid lohku guđet lohket davvisámegiela 2. giellan lea njiedjan hirbmadit jagi 2006 rájis. Jagi 2012 iskkadeamis boahtá maid ovdan ahte vuođđoskuvlla oahppiin goalmmádas sis geain lea vuoigatvuohta sámegiela oahpahussii, eai oaččo dakkár oahpahusa. Deháleamos sivain okta lea ahte eai le</p>
<p>Julevsámegiela ja oarjelsámegiela dilli lea ain bahát go davvisámegiela dilli. Sihke oarjelsámegiella ja julevsámegiella leat unnitlohkogielat – maiddái sámi oktavuođain. Julevsámegiella ja oarjelsámegiella leat danne erenoamáš bahás áitojuvvon gielat. Sihke oarjelsámegiela ja julevsámegiela geavaheaddji álbmogat leat unnit, ja sin lohku ii leat stuoris.</p>
<p>Julevsámit ásset čoahkkáseappot unnibuš guovllus go eará sámit. Julevsámi guovddáš Árran lea leamaš dehálaš julevsámegiela ealás-kahttimis, ee. mánáidgárddiin mii gullá guovd-dážii. Dasto lea skuvla leamaš dehálaš julev-sámegiela oahpahusainis. Odne lea Nordlándda universitehtas vejolaš lohkat julevsámegiela joppa bachelor-dásisge.</p>
<p>Oarjelsámit ásset hui bieđgguid viiddis guovllus. Danne leat giela ealáskahttimii erenoamáš stuorra hástalusat sin viiddis ássanguovllus. Vai lea vejolaš sihkkarastit buori sámegiel oahpahusa oarjelsámiid ássanguovllus, de lea guhkes gaskkaid geažil leamaš dárbu ásahit máŋga guovddáža. Odne leat Snoasa, Árbordi, Røyrviika, Plášše ja Engerdála dehálaš guovddážat oarjelsámegillii.</p>
<p>Snoasa ja Árborddi oarjelsámegiel skuvllat leat leamaš dehálaččat oarjelsámegiela ealáskahttimis. Nu lea maiddái dat giellalávgomálle leamaš maid Sváhkena skuvla čađahii Engerdálas. Ealáskahttinbargui mii čađahuvvo Plášše guovllus, lea Brekkena skuvlla ja Aajege oarjelsámegiela guovddáža ovttasbargu dehálaš. Máŋgga oarjelsámi oahppi lea dattetge sámegiela oahpahus iežaset skuvllain gáiddosoahpahussan.  Giellačoagganeamit mat leat gáiddosoahpahusa oktavuođas, ja oarjelsámi giellaleairrat mat lágiduvvojit ovttasráđiid Ruoŧa oahpahuseiseválddiiguin, leat hui dehálaččat dannego dat addet oahppiide vejolašvuođa buoridit iežaset giela gulahallangiellan. Dál lea maid ásahuvvon oarjelsámi giellaguovddáš sihke Snoasai ja Røyrviikii.</p>
<p>Dat, go Divttasvuona suohkan julevsámi giellaguovllus ja Snoasa ja Røyrviikka suohkanat oarjelsámi giellaguovllus besse sámegiela hálddašanguovllu lahttun, lea dehálaš dáid gielaid ealáskahttimii. Dáid suohkaniid searvan hálddašanguvlui lea váikkuhan nu, ahte dáid gielaid doaimmat leat lassánan doppe. Suohkaniid bargit leat ožžon fálaldaga searvat sámegiela kurssaide. Suohkaniid searvan hálddašanguvlui lea maid oidnosii buktán sámegielaid, ee. sámegiel galbbaiguin.</p>
<p>Ásahusaid huksen dáidda guovlluide lea hui mávssolaš vuođđu go áigumuš lea buoridit gielaid dili ja ráhkadit dárbbašlaš terminologiijaid. Mediatge leat dehálaččat, go sáhttet movttiidahttit olbmuid oahpahallat giela ja viiddidit iežaset sátnevári. Go giella lea almmolaččat oidnosis, ee. sierranas galbbain, de dat duođašta giela árvvu ja anolašvuođa.</p>
<p>Maŋimuš jagiid ovdáneapmi julevsámi ja oarjelsámi guovlluin čájehit ahte lea vejolaš jorgalahttit gielaid maŋásmannama ulbmillaš rahčamušaiguin. Sámi giellaiskkadeapmi mii čađahuvvui jagi 2012, čájeha ahte nuorra olbmot sihke oarjelsámi ja julevsámi guovllus hálddašit gielaset buorebut go vánhenbuolva. Dán buori ovdáneami vuođus lea dárbu rahčat ain ovddas guvlui. Ovdáneapmi čájeha ahte mii – guhkesáigásaš ja plánejuvvon rahčamušaiguin – sáhttit hukset nana giellavuođu dáinge guovlluin.</p>
<p>Ref.: Nordlandsforskning  NF-rapport nr.7/2012</p>
<p><em type="bold">Sámegielaid doaibmaplána – dilli áigodagas 2011–2013 </em></p>
<p><em type="bold">Oahppat – nannet  oahpahusa davvi-, julev- ja oarjelsámegielas ja -gillii buot dásiin. </em></p>
<p><em type="bold">Doaibmabidju 1  Diehtojuohkin mánáidgárdefálaldagaid ásaheami birra sámi mánáid várás </em></p>
<p><em type="italic">Ovddasvástideaddji: Máhttodepartemeanta/fylkkamánnit ja Sámediggi </em></p>
<p>Sámedikki diehtojuohkinmáhcastat mánáidgárdefálaldagaid birra lea juhkkojuvvon gielddaide ja mánáidgárddiide. Lassin dat lea biddjojuvvon Sámedikki ja Oahpahusdirektoráhta ruoktosiidduide</p>
<p><em type="bold">Doaibmabidju 2  Máhttobuorideapmi mii deattuha giela </em></p>
<p><em type="italic">Ovddasvástideaddjit:  a) Máhttodepartemeanta/Sámediggi  b) Máhttodepartemeanta. Loahpahuvvo jagi 2012 loahpas.  c) Oahpahusdirektoráhta/fylkkamánnit /Sámediggi d) Oahpahusdirektoráhta/Sámediggi  e) Sámediggi</em> </p>
<p>Sámediggi addán doarjaga guvllolaš ja báikkálaš doaibmabijuide mat galget movttiidahttit olbmuid ovddidit sámegiela.</p>
<p>a) Máhttodepartemeanta álggahii jagi 2012 rekruhttenáŋgiruššama man namman bidje <em type="italic">Verdens fineste stilling ledig</em>. Áŋgiruššama ulbmil lea rekruhttet olbmuid váldit mánáid-gárdeoahpaheaddjioahpu, ja dat ulbmil joatká jagi 2013. Sámediggi ja Sámi allaskuvla leat bovdejuvvon searvat, ja dat leat leamaš mielde sierranas oahpahusmeassuin.   </p>
<p>b) Máhttodepartemeantta áigodaga 2007– 2010 máhttostrategiijas dáhpáhuvai ee. ahte Romssa fylkkamánni namas juolluduvvui doarjja Loabága suohkanii giellaovddidanprošektii. Lassin leat Norgga 5 davimus fylkkamánni ja</p>
<p>c) Nordlándda fylkkamánni lea jagi 2009 rájis leamaš julevsámegiela ja oarjelsámegiela ovddideami doaimmahas. Fylkkamánni álggahii čakčat jagi 2009 kursaráiddu sin várás guđet barge sámi mánáidgárddiin ja mánáidgárddiin main leat sámi mánát. Kursaráiddu váldoulbmil lei oarjelsámegiella, ja dat doaimmahuvvui ovttasráđiid DavviTrøndelága fylkkamánniin ja DavviTrøndelága allaskuvllain. Stuorátge konferánssat leat lágiduvvon. Nuppi kursaráiddus šattai Lulli-Trøndelága fylkkamánnige ovttasdoaibmin. Jagi 2009 rájis leat čađahuvvon njeallje kursaráiddu ja oktanuppelot čoahkka-neami. Nordlándda fylkkamánni oažžu maid jahkái 2013 ruđaid Ođasmahttin-, hálddahus- ja girkodepartemeanttas dán kursafálaldahkii.</p>
<p>Finnmárkku, Romssa, Nordlándda, Davvi-Trøndelága ja Lulli-Trøndelága fylkkamánnit leat ožžon Oahpahusdirektoráhtas sierra doaib-man čuovvolit doaibmabijuid mat leat Sámegielaid doaibmaplánas.</p>
<p>d) Máhcastat <em type="italic">Barnehagetilbud for samiske </em></p>
<p><em type="italic">barn </em>lea jorgaluvvon buot golmma </p>
<p>sámegillii. Máhcastat lea ráhkaduvvon vánhemiid várás ja lea biddjo-juvvon Oahpahusdirektoráhta ja Sámedikki neahttasiidduide.</p>
<p>e) Sámediggi pláne doallat neahttafierpmádatčoahkkima mánáidgárdebargiide geat barget oarjelsámi guovlluin. Lassin galgá mánáidgárdebargiide čađahuvvot neahtta-fierpmádatčoahkkin mii čalmmustahttá giela ja giellalávgomálliid.</p>
<p><em type="bold">Doaibmabidju 3 Giellamovttiidahttinseminárat </em></p>
<p><em type="italic">Ovddasvástideaddjit: Máhttodepartemeanta ja Sámediggi </em></p>
<p>Sámediggi áigu lágidit giellamovtiidahttinseminára ovttasráđiid Finnmárkku ja Romssa fylkkamánniiguin ja Sámi lohkanguovddážiin.</p>
<p><em type="bold">Doaibmabidju 4  Pedagogalaš ávdnasiid ráhkadeapmi </em></p>
<p><em type="italic">Ovddasvástideaddjit: Oahpahusdirektoráhta ja fylkkamánnit </em></p>
<p>a) Fáddágihpa mii gieđahallá giellabirrasiid ja giellageavaheaddjiid movttiidahttima jorgaluvvui davvisámegillii jagi 2011 ja oarjelsámegillii jagi 2012. Ulbmil lei maid jorgalahttit gihppaga julevsámegillii 2012, muhto ii leat lihkostuvvan gávdnat jorgaleaddji. Oahpahusdirektoráhta galgá čuovvolit doaibmabiju jagi 2013. Fáddágihppagat davvi- ja oarjelsámegillii leat juogaduvvon guovdilis mánáidgárddiide ja suohkaniidda ja leat gávdnamis Oahpahusdirektoráhta ja Sámedikki neahttasiidduin.</p>
<p>b) Mánáidgárddiid sámi sisdoalu birra ráhkaduvvui láidestusgihpa. Sámediggi ja Máhttodepartemeanta čađahedje doaibmabiju ovttasráđiid. Oahpahusdirektoráhta árvvoštallá leago dárbu ođđasis prentehit ja/dahje ođasmahttit láidestusgihppaga, ovttasráđiid Sámedikkiin.</p>
<p>c) Mánáidgárddiid vástesaš ođđa ulbmilmearrádus dagahii dan, ahte mánáidgárddiid sisdoalu ja doaimmaid rápmaplána lei dárbu ođasmahttit veaháš. Ođasmahttojuvvon rápmaplána<em type="italic">Boaht</em></p>
<p><em type="italic">teáiggi mánáidgárdi</em> ráđđehus árvala </p>
<p>nammadit rápmaplánajoavkku mii galgá buktit ođasmahttojuvvon mánáidgárddiid sisdoalu ja doaimmaid rápmaplánii árvalusaid. Sámediggi ja Máhttodepartemeanta leat ovdal soahpan ahte rápmaplána jorgaleapmi oarjel- ja julevsámegillii maŋiduvvo dasságo rápmaplána ođasmahttojuvvo.</p>
<p>d) Láidestangihpa mánáid sirdima birra mánáidgárddis skuvlii (Fra eldst til yngst) lea jorgaluvvon davvi- ja oarjelsámegillii. Ulbmil lei maid jorgalahttit láidestangihppaga julev-sámegillii jagi 2012, muhto ii leat leamaš vejolaš gávdnat jorgaleaddji. Oahpahusdirektoráhta áigu čuovvolit doaibmabiju jagi 2013. Davvi- ja oarjelsámegiela fáddágihppagat leat juogaduvvon guovdilis mánáidgárddiide ja suohkaniidda ja leat gávdnamis Oahpahusdirektoráhta ja Sámedikki neahttasiidduin.</p>
<p>e) Fylkkamánnit, Sámediggi ja Oahpahusdirektoráhta juogadit dieđuid ja vásáhusaid buriid giellaovddidemiiguin konferánssain, čoagganemiin ja neahttasiidduin.</p>
<p>f) Sámediggi lea jagi 2012 juolludan sullii 1,8 milj. ruvdnosaš doarjaga oahpponeavvoovddideapmái. Ruđat leat mannan 11 prošektii mat leat mánáidgárddiin. Prošeavttain máŋga galget ovddidit neavvuid maid gohčodit <span type="quote">“sámástanpáhkat”</span>. Jagi 2013 Sámedikkis lea sierra doarjjaortnet mas lea vejolaš ohcat doarjaga mánáidgárddiid vástesaš sámi duhkorasaid ja pedagogalaš ávdnasiid ovddideapmái. Mánáidgárddiid vástesaš oahpponeavvoráhkadeapmái jotkojuvvojit doarjagat jagi 2013 bušeahtas.</p>
<p><em type="bold">Doaibmabidju 5  Sámi lohkanguovddáš </em></p>
<p><em type="italic">Ovddasvástideaddji: Máhttodepartemeanta  </em></p>
<p>Sámi allaskuvla ásahii miessemánus 2007 Sámi lohkanguovddáža. Guovddáža bargu lea ovddidit vuođđogelbbolašvuođa lohkamis, čállimis ja njálmmálaš ovdanbuktimis sámegillii, ja dan ulbmil lea searvat ja váikkuhit dutkamii.</p>
<p>Guovddáš lea Sámi allaskuvllas Guovdageainnus. Jagi 2013 giđa rájis guovddáš lea ásahan ossodaga mas galgá leat ovddasvástádus oarjelsámegielas Engerdála suohkanis.</p>
<p>Máhttodepartemeanta lea bidjan Sámi lohkanguovddáža ruhtadeami bissovaš juolludussan Sámi allaskuvlla dábálaš bušeahttarápmii. Ođasmahttin-, hálddahus- ja girkodepartemeanta juolluda ruđaid guovddážii poasttas 50 Sámi allaskuvla.</p>
<p><em type="bold">Doaibmabidju 6  Kártet mo oahppit árvvoštallet sámegiela oahpahusa </em></p>
<p><em type="italic">Ovddasvástideaddji: Oahpahusdirektoráhta </em></p>
<p>Nordlándadutkan lea Oahpahusdirektoráhtas ožžon doaibmamuša mielde kárten man muddui oahppiid vuoigatvuođat oažžut sámegiela oahpahusa ollašuvvet – <em type="italic">Vuoigatvuohta oažžut </em></p>
<p><em type="italic">oahpahusa sámegielas  – niehkogovva vai duohtavuohta</em>. Kárten čalmmustahttá maid </p>
<p>makkárin oahppit ieža árvvoštallet oahpahusa. Kártema ulbmil lea oažžut buoret duogášdieđuid oahpahusa birra. Raporta čájeha ahte oahppit eanaš atnet sámegiela oahpahusa beroštahttin ja dehálažžan. Raporta maid čujuha váttisvuođaide ollašuhttit oahppiid vuoigatvuođaid oažžut dakkár sámegiela oahpahusa masa sis lea vuoigatvuohta. Raportta dehálaš čuovvoleapmi lea ráhkadit strategalaš plána das mo sámegiela gáiddosoahpahus galggašii lágiduvvot. Go gáiddosoahpahus buoriduvvo, de dat dagaha dan ahte dán golmma sámegiela oahpahusfálaldagat šaddet eambbo ovttaláganat.</p>
<p><em type="bold">Doaibmabidju 7  Oahppoplánaid láidestusat </em></p>
<p><em type="italic">Ovddasvástideaddji: Oahpahusdirektoráhta ovttasráđiid Sámedikkiin </em></p>
<p>Oahpahusdirektoráhta lea ráhkadahttán láidestusgihppagiid daidda oahppoplánaide mat leat rievdatkeahtes fágaid várás mat gullet Máhttoloktemii (LK06) ja Máhttoloktemii – Sámegiella (LKOG-S). Láidestusgihppagat mat gieđahallet sámegiela vuosttasgiellan ja sámegiela nubbigiellan leat buot golmma sáme</p>
<p><em type="bold">Doaibmabidju 8  Diehtojuohkin nuoraid joatkevaš oahppo- ja bargovejolašvuođaid birra  </em></p>
<p><em type="italic">Ovddasvástideaddji: Sámediggi </em></p>
<p>Sámediggi lea iežas neahttasiidui bidjan Stáhta loatnakássa addin dieđuid dan birra, ahte sii geat čađahit 60 oahppočuoggá sámegielas iežaset oahpaheaddjioahpu oassin, ožžot vuoliduvvot iežaset oahppoloana gitta 50 000 ruvnnu rádjai, gč. doaibmabiju 25. ÁŠŠI 7 – Sámi oahpaheaddjioahppoguovlu lea ásahan sierra neahttasii<em type="italic">ddu, www.samiskutdanning.no, mas olm</em>moš beassá liŋkkaiguin allaskuvllaide, Universitehtii ja Sámediggái. <em type="italic"> </em></p>
<p><em type="bold">Doaibmabidju 9  Ráhkadit statistihka joatkkaskuvlla sámegieloahpahusa birra </em></p>
<p><em type="italic">Ovddasvástideaddji: Oahpahusdirektoráhta </em></p>
<p>Sámediggi ja Oahpahusdirektoráhta leat ságastallan das, mo livččii vejolaš ráhkadit ja čájehit nu bures go fal vejolaš man olus oahppiin ožžot oahpahusa sámegielas iežaset joatkkaoahpahusas, vuhtiiválddedettiin sin persovdnasuodjalusa. Oahpahusdirektoráhta áigu almmuhit sierra tabeallaid oktan statistihkalaš dieđuiguin daid joatkkaoahpahusa oahppiid birra geat ožžot oahpahusa sámegielas.</p>
<p>Oahppiidloguid lea vejolaš juohkit omd. sámegielaid, fylkkaid, skuvllaid, sohkabeliid ja dásiid mielde. Dannego sámegiela oahppiid logut leat unnit, de lea geavadis váttis eambbo juohkit sin loguid skuvllaid ja muhtumin fylkkaid mielde.</p>
<p>Oahpahusdirektoráhta addá jahkásaččat statistihka vuođđooahpahusa birra, mas joatkkaoahpahusge lea mielde, <em type="italic">Sámi logut muitalit </em>nammasaš girjái. Oahpahusdirektoráhta áigu iežas neahttasiidduin almmuhit jahkásaš statistihka mii čájeha sámi joatkkaoahpahusa. </p>
<p><em type="bold">Doaibmabidju 10 Jorgalit ja heivehit sámegillii lohkama kárteniskosa </em></p>
<p><em type="italic">Ovddasvástideaddji: Oahpahusdirektoráhta </em></p>
<p>Vuosttas, nuppi ja goalmmát dásiid lohkama kárteniskosiid leat Sámi lohkanguovddážis, mii lea Sámi allaskuvllas, jorgalan ja heivehan. Dáid kárteniskosiid fertejit čađahit buot dat oahppit geain lea sámegiella vuosttasgiellan. Jk I vástesaš kárteniskkus lea jorgaluvvon  buot golmma sámegillii. Dan iskosa fertejit buot Jk I oahppit čađahit.</p>
<p><em type="bold">Doaibmabidju 11 Bearráigeahčču das mo gielddat ja fylkkagielddat fuolahit oahppiid  vuoigatvuođa oažžut oahpahusa sámegielas </em></p>
<p><em type="italic">Ovddasvástideaddji: Oahpahusdirektoráhta </em></p>
<p>Máhttodepartemeanta lea jagi 2009 rájis dáhtton Oahpahusdirektoráhta geahččat bearrái mo gielddat ja fylkkagielddat čuovvolit daid vuoigatvuođaid mat sámi oahppiin leat oahpahuslága vuođul. Nordlándda, Romssa ja Finnmárkku fylkkamánnit gehčče bearrái mo sámi oahppiid vuoigatvuođat ollašuhttojuvvojedje jagi 2011. Ámmátgohččosis jahkái 2011 biddjojuvvui dat gáibádus, ahte unnimusat</p>
<p>ovcci bearráigeahču galge guovllus čađahuvvot sámi oahppiid vuoigatvuođaid hárrái.</p>
<p>Oahpahusdirektoráhta gohčohalai joatkit bearráigeahču jagi 2012. Dalle dat lei Oslo ja Akershusa fylkkamánni gii jotkkii bearráigeahču sámi oahppiid vuoigatvuođaid dáfus. Fylkkamánniide biddjojuvvui áigemearri raportet bearráigeahču bohtosiid Oahpahusdirektoráhtii ovdal guovvamánu 28. b. 2013. Dan ovdal čađahuvvon bearráigeahčut čájehedje ahte váilivuođat eanaš vulge das go váillui dohkálaš vuogádat suohkaniin mii livččii sáhttit ollašuhttit geatnegasvuođaid ja addit sámi oahppiide oahpahusa sámegielas dahje sámegillii. Dange birra lea dieđihuvvon, ahte dannego oahpponeavvut váilot, de dat váttásmahttá oahpahusa sámegielas dahje sámegillii. Bohtosat lassin čájehit, ahte leat dakkár dáhpáhusatge main oahppit geain lea vuoigatvuohta oažžut oahpahusa sámegielas ja sámegillii, eai oaččo rivttes diibmologu buot fágain Máhttoloktema fága- ja diibmologu vuođul. Sámegiela oahpahusa dii</p>
<p>Jahkái 2013 dán fáttá sierra bearráigehččanbargu ii leat jotkojuvvon vuoruhuvvon áŋgiruššansuorgin. Muhtun ámmáhat leat dattetge mearridan čađahit bearráigeahču sámi oahppiid vuoigatvuođaid hárrái maiddái jagi 2013.</p>
<p><em type="bold">Doaibmabidju 12  Fága- ja diibmojuogu heivehallan </em></p>
<p><em type="italic">Ovddasvástideaddjit: Máhttodepartemeanta, Sámediggi, Oahpahusdirektoráhta </em></p>
<p>Bargojoavku mas ledje Sámedikki, Oahpahusdirektoráhta ja Máhttodepartemeantta ovddasteaddjit, lea geahčadan daid oahppiid fága- ja diibmojuogu guđiin lea oahpahus sámegillii ja sámegielas ja lea das geigen raportta. Oahpahusdirektoráhta lea čađahan gulaskuddama guovtti oasis fága- ja diibmojuogu ođđa málliid birra ja lea sádden iežas rávvagiid Máhttodepartementii. Sámediggeráđđi meannudii ášši guovvamánus 2013. Jagi 2013 giđa Máhttodepartemeanta lea čađahan ráđđádallamiid Sámedikkiin mearridan dihtii ođđa fága- ja diibmojuogu skuvlajagi 2013/2014 rájis.</p>
<p><em type="bold">Doaibmabidju 13  Gáiddosoahpahusa fierpmádat </em></p>
<p><em type="italic">Ovddasvástideaddjit: Oahpahusdirektoráhta/fylkkamánnit/allaskuvllat </em></p>
<p>Finnmárkku fylkkamánni lágida juohke jagi fierpmádatčoagganemiid oahpaheaddjiid várás guđet addet gáiddosoahpahusa iežaset fylkkas. Fylkkamánni bargá ovttas allaskuvllaiguin ja guovdilis ovttasbargoguimmiiguin dán fágasuorggis. Oahpaheaddjijoavkkus leat Romssa ja Finnmárkku fylkkaid vuođđoskuvllaid ja joatkkaskuvllaid oahpaheaddjit.</p>
<p><em type="bold">Doaibmabidju 14  Ovttasbargu Ruoŧain sámegiela oahpahusas </em></p>
<p><em type="italic">Ovddasvástideaddji: Máhttodepartemeanta </em></p>
<p>Raporta man namma lea dárogillii "Forslag til tiltak for å øke samarbeidet mellom Norge og Sverige for å styrke samiskopplæringen – med særlig vekt på sør- og lulesamisk” geigejuvvui Ruoŧa Oahpahusministeriai ja Oahpahusdepartementii ođđajagemánus 2012 ođđajagemánus. Raporttas boahtá ovdan ahte riikkat atnet dehálažžan joatkit ovttasbarggu, ja ahte davvisámegiellage berre váldojuvvot mielde lassin oarjelsámegillii ja julevsámegillii. Sierranas davviriikkalaš kanálain joatkašuvvá bargu man áigumuš lea oččodit Suoma searvat ovttasbargui. Raporta gávnnaha ahte jahkásaš/jahkebeallásaš čoahkkimat berrejit lágiduvvot, main riikkain lea vejolaš lonohallat dieđuid barggu birra. Čoahkkimis mii lei Stockholmmas geassemánus 2013, ledje Suomage ovddasteaddjit. Buot golbma riikka leat dovddahan beroštumi joatkit ovttasbarggu.</p>
<p><em type="bold">Doaibmabidju 15  Prošeakta Rádjarasttideaddji ovttasbargu sámegiela oahpahusas </em></p>
<p><em type="italic">Ovddasvástideaddji: Deanu gielda </em></p>
<p>Ohcejoga skuvla Suoma bealde ja Sirpmá skuvla Norgga bealde barget ovttasráđiid sámegiela ja sámi kulturmáhtu oahpahusa hárrái. Skuvllain muhtun oasit oahpahusas leat oktasaččat. Rájá goappašiid bealde geavahuvvojit seamma oahpponeavvut. Prošektii gullá maid oahpaheaddjiid rávvet. Ohcejoga ja Deanu gielddat barget ovttasráđiid maiddái mánáidgárddiid sámegiela oahpahusa oktavuođas. Prošeakta lágida ee. kurssaid dán guovtte gieldda mánáidgárde- ja skuvlabargiid várás, ja prošeavttas ráhkadit sámegiela ja luonddufágaid oahpponeavvuid.</p>
<p>Prošeavtta ruhtadit Lapplands förbund, Nordkalottrådet, INTERREG IVA, Davvin Sapmi, Ohcejoga gielda, Norgga sámediggi, Ođasmahttin-, hálddahus- ja girkodepartemeanta, Deanu gielda ja Deanu sámi giellaguovddáš. Prošeakta árvvoštallojuvvui jagi 2011 ja loahpahuvvo golggotmánus 2013. Árvvoštallan čájeha ahte skuvla- ja mánáidgárdeovttasbargu lea dehálaš sihke vánhemiidda, oahpaheaddjiide ja oahppiide. Ovttasbargu lea ávkin mánáid ja nuoraid sámegiela geavaheapmái, ja nanne sin giellamáhtu. Árvvoštallamis rávvejuvvo ahte skuvla- ja mánáidgárdeovttasbargu nannejuvvo.</p>
<p><em type="bold">Doaibmabidju 16  Sámegielalaš oahpponeavvut – daid buvttadeapmi, fuolaheapmi geavaheaddjiide ja jorgaleapmi </em></p>
<p><em type="italic">Ovddasvástideaddji: Sámediggi </em></p>
<p>Ahte sámi oahppiin leat buorit sámegiela oahppanfálaldagat lea eaktu sin buori giellaovdáneapmái. Stuorra dárbu lea sámegiela oahpahusresurssaide, ja maŋimuš áiggiid lea maid dárbu čuožžilan digitála oahpahusresurssaide. Sámi mánát ja nuorat leat ollu bázahallan dáža mánáid ektui go sáhka lea digitála oahpahusresurssain sin iežaset gillii ja earáge oahpahusresurssain iežaset gillii – ja dan váillis leat heajos čuovvumušat sidjiide. Máhttodepartemeanta juolluda jahkásaččat ruhtadoarjagiid Sámediggái mat galget geavahuvvot oahpahusresurssaid ovddideapmái.</p>
<p>Sámedikkis lea ovddasvástádus sámegielalaš oahpahusresurssaid ovddideamis ja jahkásaš vuoruheamit bohtet oidnosii Sámedikki bušeahtas.</p>
<p><em type="bold">Doaibmabidju 17  Sámegiela oahpahusa vuoigatvuođa ja geatnegasvuođa diehtojuohkindoaibmabijut </em></p>
<p><em type="italic">Ovddasvástideaddjit: Oahpahusdirektoráhta/fylkkamánnit/Sámediggi </em></p>
<p>Diehtojuohkin sámegiela oahpahusa birra leat gávdnamis máŋgga sierra sajis dás: udir.no. Jagi 2013 álgooasis galget dieđut sámegiela oahpahusa birra čohkkejuvvot dán neahttasiidui. Nu šaddá álkit skuvlii ja skuvllaeaiggádiidda gávdnat soahppevaš dieđuid sámegiela oahpahusa birra.</p>
<p>Sámedikkis leat dieđut iežas neahttasiiddus sámi mánáid vuoigatvuođaid birra oažžut oahpahusa sámegielas ja sámegillii. Sámediggi juohká maid dađistaga daid vuoigatvuođaid birra dieđuid ja das mo vánhemat ja earát geat ohcalit dakkár dieđuid galget dahkat vai ollašuhttojuvvojit vuoigatvuođat. Iežas barggus gielddaplánaiguin Sámediggi čujuha gielddaide ahte sis lea geatnegasvuohta dieđihit sámemánáid vuoigatvuođaid birra mánáidgárddiin ja skuvllain. Sámediggi ávžžuha gielddaid váldit mielde dieđuid sámemánáid vuoigatvuođaid birra sin dábálaš diehtojuohkinbarggus gielddalaš mánáidgárde- ja skuvllafálaldagaid birra.</p>
<p><em type="bold">Doaibmabidju 18  Rávesolbmuid viđa-jahkásaš oahpahusprográmma sámegielas  </em></p>
<p><em type="italic">Ovddasvástideaddji: Sámediggi </em></p>
<p>Sámegiela viđajahkásaš alit oahpahusa kvalifiseren- ja rekruhttenprográmma lea dál maŋimuš jagi. Sámediggi lea iežas jagi 2013 bušeahtas várren 800 000 ruvnnu prográmmii. Sámegiela alit oahpahusa kvalifiseren- ja rekruhttenprográmma lea ovttasráđiid sámi giella- ja kulturguovddážiiguin lihkostuvvan hui bures njuovžilis sámegiela oahpahusfálaldagaiguin. Jagi 2012 raporta čájehii ahte eanet go čuohte</p>
<p>olbmo leat álgán sámegiela oahpahussii, ja olus sis leat joatkán omd. davvisámegiela oahpu váldima lohkanbadjeoahpuin.</p>
<p><em type="bold">Doaibmabidju 19  Sámi rávesolbmuid vástesaš giellaoahpahusprošeakta </em></p>
<p><em type="italic">Ovddasvástideaddji: Nordlándda fylkkamánni </em></p>
<p>Loabága suohkan lea ovttas Nordlándda universitehtain geahčadan Ulpan-nammasaš oahpahanvuogi ja árvvoštallan dan ávkki sámegiela oahpahussii. Oahpahanvuogi leat árvvoštallan bohtosiid vuođul, fágaláš gáibádusaid vuođul mat leat sámegiela oahpaheaddjiide guđet háliidit geavahit oahpahanvuogi, ja vejolašvuođa vuođul heivehit dan sámi dilálašvuođaide. Dát oahpahanvuohki sáhttá leat hui ávkkálaš erenoamážit julevsámegiela ja oarjelsámegiela giellageavaheaddjiid lassáneapmái. Nordlándda universitehta lea fágalaččat árvvoštallan dan vuogi ja gávnnahan ahte dat sáhttá leat viehka beaktil sámegiela oahpahusa ovddideapmái. Loabága suohkan váldá atnui dán vuogi mánáidgárddiin, ja Nordlándda fylkkamánni áigu fállat oarjelsámi ja julevsámi oahpaheaddjiide kurssa oahpahanvuogi geavaheamis vai sámegiela oahpahusa bohtosat buorránit vel eambbo.</p>
<p><em type="bold">Doaibmabidju 20  Oarjelsámegiela oahpahus rávesolbmuid várás </em></p>
<p><em type="italic">Ovddasvástideaddji: Nordlándda fylkkamánni </em></p>
<p>Dát doaibmabidju lea leamaš doaibmabiju 19 oassi, dalle álggus go aivve rávesolbmuid sámegiela oahpahus deattastuvvui.  Áiggi mielde leat oaidnán bohtosiin maid Walesis ja Skottlánddas ahte Ulpan-vuohki sáhttá leat seamma beaktil nuoratge ulbmiljoavkkuide. Sidjiide geaidda dál fállojuvvo máhttobuorideapmi, šaddá dalle vejolaš geavahit máhtuset sámegiela kurssain mat leat sihke rávesolbmuid ja nuoraid várás.</p>
<p><em type="bold">Doaibmabidju 21  Rávesolbmuid alfabehttenprošeakta Romssa fylkkas </em></p>
<p><em type="italic">Ovddasvástideaddji: Romssa fylkkasuohkan </em></p>
<p>Prošeakta oaččui ruđaid Ođasmahttin-, hálddahus- ja girkodepartemeanttas jagi 2009 ja 2010. Dannego prošeakta ii ožžon ruhtadeami eará gálduin, de dat ii leat čađahuvvon. Juolluduvvon ruđat leat gessojuvvon ruovttoluotta.</p>
<p><em type="bold">Doaibmabidju 22  Sámi oahpaheaddjioahpahus </em></p>
<p><em type="italic">Ovddasvástideaddji: Máhttodepartemeanta </em></p>
<p>Sámi allaskuvla fállá sámi vuođđoskuvlaoahpaheaddjioahpu 1–7 dásiide ja 5–10 dásiide sierra riikkalaš rápmaplána vuođul. Máhttodepartemeanta lea mearridan rápmaplána ja addá bajimuš riikkalaš mearrádusaid oahpuid guhkkodagaid ja váldoosiid hárrái. Odne duššefal Sámi allaskuvla fállá dakkár oahpahusa. Sámi mánáidgárdeoahpaheaddjiohppui lea maid ráhkaduvvon sierra rápmaplána. Dat lea gieđahallojuvvomin ja galgá mearriduvvot nu farga go vejolaš.</p>
<p>Nordlándda universitehta fállá joppa julevsámegiela bachelor-gráda oahpuge. Julevsámegiela oahppu lea jurddašuvvon ee. oahpaheaddjioahppiide.</p>
<p>Davvi-Trøndelága fállá oarjelsámegiela oahpu 1., 2. ja 3. dásiin. Oahput leat ee. sin várás geat háliidit oahpahanmáhtu oarjelsámegielas.</p>
<p>Máhttodepartemeanta ásahii geassemánus 2010 sierra oahpaheaddjioahpahusregiuvnna sámi oahpaheaddjioahpahusa várás. Regiuvdnii gullet Sámi allaskuvla, Finnmárkku allaskuvla, Romssa universitehta, Nordlándda universitehta ja Davvi-Trøndelága allaskuvla. Regiuvdna bargá sierranas áššiiguin mat gusket sámi oahpaheaddjioahpahussii.</p>
<p><em type="bold">Doaibmabidju 23  Doaibmabidju mii galgá háhkat oahppiid sámi oahpaheaddjioahpahussii ja oahpaheaddjioahpahussii mas lea sámegiella fágan  </em></p>
<p><em type="italic">Ovddasvástideaddji: Máhttodepartemeanta </em></p>
<p>Máhttodepartemeanta lea jagi 2011 rájis ráhkadan jahkásaš doaibmaplánaid das mo háhkat oahppiid sámi oahppaheaddjiohppui. Doaibmaplánat leat mearriduvvon riikkalaš oahppiidháhkanstrategiijas mii lea sámi alit oahpahusa várás. Strategiija doaibmá áigodaga 2011–2014. Sámi oahpaheaddjioahpahusregiuvdna, man geažis Davvi-Trøndelága allaskuvla lea, jođiha rekruhttenstrategiija čađaheami. Dieđihuvvo ahte strategiijas lea buorre váikkuhus. Máhttodepartemeanta čuovvu barggu dárkilit.</p>
<p><em type="bold">Doaibmabidju 24  Kártet sámegielalaš oahpaheaddjiid dárbbu </em></p>
<p><em type="italic">Ovddasvástideaddji: Máhttodepartemeanta</em> </p>
<p>Doaibmamušreivves jagi 2009 Oahpahusdirektoráhta oaččui bargun kártet rekruhttenvuođu ja man stuoris dárbu lea oažžut sámegielalaš oahpaheaddjiid, ee. maid guhtege dán golmma sámegielas dárbbaša. Oahpahusdirektoráhta lea dieđihan ahte dakkár kártenbargu ádjána menddo guhká ja lea menddo divrras. Raporttas man namma lea <em type="italic">Kunnskapsløftet 2006. Samisk —Mot </em></p>
<p><em type="italic">en</em> <em type="italic">likeverdig skole? </em>lea oahpaheaddjimáhtu </p>
<p>kárten leamaš stuorra bargu. Jahkedieđáhusastis 2012 direktoráhta dadjá ahte nu ollu mearkkat čájehit ahte váilot oahpaheaddjit geain lea sámegiela máhttu, ja danne direktoráhta oaivvilda ahte ii leat šat dárbu eambbo kártet. Máhttodepartemeanta doarju direktoráhta árvvoštallama.</p>
<p><em type="bold">Doaibmabidju 25  Oahppoloatnaosiid sihkkun </em></p>
<p><em type="italic">Ovddasvástideaddji: Máhttodepartemeanta </em></p>
<p>Jagi 2010 álggahuvvui ortnet mas daid studeanttaid oahppoloatna sihkkojuvvo gitta  50 000 ruvnnu sturrodahkii, geat čađahit 60 oahppočuoggá dahje eanet sámegielas, čuovvovaš oahpuid oassin:</p>
<p type="listitem"> Sámi dábálašoahoaheaddjioahppu (Sámi</p>
<p><em type="bold">Doaibmabidju 27 Julevsámi mánáidgárdedoaibmabijut </em></p>
<p><em type="italic">Ovddasvástideaddji: Nordlándda fylkkamánni </em></p>
<p>allaskuvla)</p>
<p type="listitem"> Sámi ovdaskuvlaoahpaheaddjioahppu</p>
<p>(Sámi allaskuvla)</p>
<p type="listitem"> 60 oahppočuoggá sámegielas (buot</p>
<p>sámegielain) go dat lea oassi dábálašoahpaheaddjioahpus</p>
<p>Ortnet guoská daidda ge lonejeaddjiide geat váldet čuovvovaš oahpuid:</p>
<p type="listitem"> 60 oahppočuoggá sámegielas (buot</p>
<p>sámegielain) jus don ovdal leat čađahan geavatlaš pedagogalaš oahpu (PPU)</p>
<p type="listitem"> Geavatlaš pedagolaš oahpu jus</p>
<p>lonejeaddji ovdal lea čađahan 60 oahppočuoggá sámegielas (buot sámegielain)</p>
<p type="listitem"> 60 oahppočuoggá sámegielas (buot</p>
<p>sámegielain) jus lonejeaddji ovdal lea čađahan ovdaskuvlaoahpaheaddjioahpu</p>
<p type="listitem"> Ovdaskuvlaoahpaheaddjioahpu jus</p>
<p>jonejeaddji ovdal lea čađahan 60 oahppočuoggá sámegielas (buot sámegielain)</p>
<p>Láhkaásahus oahppoloanaid ruovttoluottamáksima birra lea biddjojuvvon Loatnakássa neahttasiidduide:</p>
<p><em type="italic">www.lanekassen.no.</em> </p>
<p><em type="bold">Doaibmabidju 26  Oarjelsámi mánáidgárdedoaibmabijut </em></p>
<p><em type="italic">Ovddasvástideaddji: Nordlándda fylkkamánni </em></p>
<p>Doaibmabiju ulbmil lea julev- ja oarjelsámi guovlluin nannet mánáidgárdebargiid gielalaš ja kultuvrralaš máhtu. Doaibmabidju lea doaibman jagi 2009 rájis, ja das leat leamaš golbma jahkásaš deaivvadeami sihke julevsámi ja oarjelsámi guovllus. Sihke Sámediggi, Nordlándda fylkkamánni, Nordlándda universitehta, Davvi-Trøndelága allaskuvla ja sámi fágaolbmot leat veahkkálagaid searvan prošektii. Sihke oarjelsámi guovllus ja julevsámi guovllus leat bures dorjon prošeavtta.</p>
<p>Geahča raportema doaibmabiju 26 vuolde dás bajábealde.</p>
<p><em type="bold">Doaibmabidju 28  Sámegiela doaibmabijut mánáidgárddis </em></p>
<p><em type="italic">Ovddasvástideaddji: Nordlándda fylkkamánni </em></p>
<p>Nordlánddas lea dušše okta julevsámi mánáidgárdi, ja vel mánáidgárdi mas lea julevsámi ossodat. Dasto váilot vel fylkkas ollu dakkár mánáidgárdebargit guđet hálddašit julevsámegiela. Árrana ja Jentoftsletta mánáidgárddit leat bargat ovttas julevsámegiela oahpponeavvuid ráhkademiin ja jorgalan lávlagiid julevsámegillii. Mánáidgárddit ja muhtun bargit leat galledan guhtet guimmiideaset ja doaladan oktavuođaid. Sii leat ovttasráđiid jorgalan, buvttadan ja geavahan ávdnasiid mat lea leamaš stuorra ávkin daidda bargiide geat eai hálddaš julevsámegiela. Bargit leat maid searvan ovttasbargui čoagganemiin mat leat lágiduvvon doaibmabiju 26 ja doaibmabiju 27 oktavuođas, mat leat čilgejuvvon dás bajábealde.</p>
<p><em type="bold">Doaibmabidju 29  Oarjelsámi giellaleaira </em></p>
<p><em type="italic">Ovddasvástideaddji: Nordlándda fylkkamánni </em></p>
<p>Nordlándda fylkkamánni lea ovttasráđiid Sámeskuvlastivrrain Ruoŧas lágidan guokte oarjelsámi giellaleairra jahkásaččat, oktiibuot gávcci giellaleairra. Giellaleairraide leat olus searvan, ja vásáhus lea leamaš ahte giellaleairrat bures váikkuhit dasa ahte oahppiin ovdána sámegiella geavahan- ja gulahallangiellan. Ođasmahttin-, hálddahus- ja girkodepartemeanta ja Interreg leat ruhtadan prošeavtta. Interrega ruhtadeapmi loahpahuvvui jagi 2011. Ođasmahttin-, hálddahus- ja girkodepartemeanta lea dovddahan ahte háliida joatkit giellaleairraid lágideami.  Nordlándda fylkkamánnis lea oktavuohta Ruoŧa oa</p>
<p><em type="bold">Doaibmabidju 30  Julevsámi giellaleaira </em></p>
<p><em type="italic">Ovddasvástideaddji: Nordlándda fylkkamánni </em></p>
<p>Julevsámegiela giellaleaira lágiduvvui Johkamohkkái jagi 2012. Giellaleaira lei Ájluovtta skuvlla ja Jiellevári ja Johkamohki sámeskuvllaid oktasaš lágideapmi. Norgga bealde bohte giellaleirii sullii logi oahppi. Norgga bealde galgá lágiduvvot julevsámegiela giellaleaira jagi 2013. Doaibmabidju galgá viiddiduvvot vai dat guoská eanet julevsámegiela oahppiide Norgga bealde. Doaibmabidju lea dehálaš go dat nanne julevsámi giellaovttasbarggu riikkarájá rastá. Earáge ovttasbarganvuogit árvvoštallojuvvojit Norgga ja Ruoŧa julevsámiid gaskka.</p>
<p><em type="bold">Doaibmabidju 31  Karriearabagadallan sámi oahppiide ja kandidáhtaide </em></p>
<p><em type="italic">Ovddasvástideaddji: Nordlándda fylkkamánni </em></p>
<p>Nordlándda universitehta lea bidjan ollu searaid háhkat studeanttaid julevsámegiela bachelorohppui. Vejolaš studeanttaid várás dollojuvvui movttiidahttindoaibmabidju guovvamánus ja geassemánus 2012. Dasto čađahuvvui vel aviisakampánnja seamma ulbmiliin. Dakkár doaibmabijutge leat biddjojuvvon johtui mat galget háhkat studeanttaid Ruoŧa bealdege dán ohppui. Buohkanassii 21 oahppi leat álgán bachelor-ohppui, ja sis leat máŋggas Ruoŧas eret. Doaibmabidju lea nannen julevsámegiela árvvu, ja mediat leat rámidan dan julevsámegiela doaibmabiju.</p>
<p>Bargu jotkojuvvo mii galgá háhkat eanet julevsámi oahppiid alit ohppui. Nordlándda universitehta lea maid virgádan julevsámi kandidáhta gii njuoga geahččala háhkat oahppiid julevsámegiela oahpuide.</p>
<p><em type="bold">Doaibmabidju 32  Kursa gáiddosoahpahuspedagogihkas </em></p>
<p><em type="italic">Ovddasvástideaddji: Nordlándda fylkkamánni </em></p>
<p>Ollu oarjelsámegiela oahpaheaddjiin ii leat mihkkege formála oahpaheaddjioahpuid, ja unnán oahpaheaddjiin lea formála máhttu gáiddosoahpahusa didaktihkas. Danne lea Nordlándda fylkkamánni oaidnán dárbbu fállat gáiddosoahpahusa didaktihka kurssaid vuođđoskuvlla ja joatkkaskuvlla sámegiela oahpaheaddjiide. Norsk nettskole lea čađahan kurssaid. Guokte čoagganeami leat leamaš ja seminára maidda serve sullii 20 oarjelsámegiela oahpaheaddji. Oahpaheaddjit leat dieđihan ruovttoluotta ahte doaibmabidju lea nannen oahpaheaddjiid vejolašvuođa addit buori oahpahusa gáiddosoahpahusa bokte.</p>
<p><em type="bold">Doaibmabidju 33  Ovddidanprošeakta Davvi-Trøndelága fylkkasuohkanis </em></p>
<p><em type="italic">Ovddasvástideaddji: Davvi-Trøndelága fylkkasuohkan </em></p>
<p>Davvi-Trøndelága fylkkasuohkan lea ráhkadan guvllolaš doaibmaplána oarjelsámi giela ja kultuvrra várás áigodahkii 2013 – 2017.  Plána váldoulbmil lea earret eará fuolahit ja nannet Davvi-Trøndelága fylkkasuohkana guvllolaš ovddasvástádusa ovdánahtidettiinis málliid dasa mo oktiiheivehallat sámegiela oahpahusa 13-jagi skuvlavázzimis ja alit oahpahusas. Plánas leat oassi 1 mas leat doaibmabijut iežas doaimmas ja oassi 2 mas leat regiuvnnalaš oktiiheivehallandoaibmabijut sámegiela oahpahusas oppa 13-jagi skuvlavázzimii. <em type="italic"> </em></p>
<p><em type="bold">Doaibmabidju 34  Rávven joatkkaskuvllain oarjelsámi guovlluin </em></p>
<p><em type="italic">Ovddasvástideaddjit: Sámediggi ja guovdilis fylkkasuohkanat </em></p>
<p>Davvi-Trøndelága fylkkasuohkan lea iežas oarjelsámi giela ja kultuvrra guvllolaš doaibmaplánas áigodahkii 2013 – 2017 cealkán ahte dat guvllolaš doaibmin áigu doaimmaid álggahit ja ovttas bargat eará ovddasvástideaddji doaibmiiguin. Doaibmaplána okta doaibmabidju lea álggahit guvllolaš rávvenbálvalusa oarjelsámi oahpahusa várás. Rávvenbálvalusas galget ee. leat barggut oahpahusproseassa sirdinmuttuiguin ja bissánemiiguin, barggut ovddidit ja struktuvret ovttasbarggu oarjelsámi giellaguovddážiiguin, ja barggut háhkat oahppiid alit ohppui.</p>
<p>Álggahuvvon lea Davvi- ja Lulli-Trøndelága fylkkasuohkaniid gaskasaš ovttasbargu man ulbmil lea oaččohit áigái guvllolaš rávvenbálvalusa oarjelsámi oahpahusa várás.</p>
<p><em type="bold">Doaibmabidju 35  Sámegiela ealáskahttin márkosámi guovlluin Lulli-Romssas ja DavviNordlánddas </em></p>
<p><em type="italic">Ovddasvástideaddjit: Ođasmahttin-, hálddahus- ja girkodepartemeanta ja Nordlándda fylkkamánni </em></p>
<p>Várdobáiki – sámi guovddáš lea ožžon ovddasvástádussanis álggahit pilohtaprošeavtta mii galgá ealáskahttit sámegiela márkosámi guovlluin. Várdobáikkis lea dál áigumuššan ja bargun geahččalit oažžut áigái ovttasbarggu giellanávccaiguin Ruoŧa bealde. Sii háliidit čatnat oktavuođaid sámegielagiiguin geaid lea vejolaš geavahit giellanákcan giellalávgguin, leairaskuvllain, sámi mánáidgárddiid doaibmabijuin ja eará gielalaččat dehálaš lágidemiin. Suokkardallan lea jo čađahuvvon Ruoŧa bealde, ja leat maiddái lágiduvvon čoagganeamit huksen dihtii fierpmádaga riikkarájá rastá.</p>
<p><em type="bold">Doaibmabidju 36  Nuortalaš giela ja kultuvrra ealáskahttin </em></p>
<p><em type="italic">Ovddasvástideaddji: Ođasmahttin-, hálddahus- ja girkodepartemeanta </em></p>
<p><em type="italic">Skoltesamisk kultur over grenser</em> lea golmma </p>
<p>riikka ovttasbarganprošeakta, namalassii Suoma, Norgga ja Ruošša. Prošeaktaáigodat álggii cuoŋománu 1. b. 2010, ja prošeaktaraporta biddjojuvvui ovdan juovlamánu 20. b. 2012. Prošeavtta váldoovttasbargi lei Sámi oahpahusguovddáš Anáris Suomas. Norgga ovttasbargi lei Nuortasámi musea Njeavdámis, mas lei ovddasvástádus prošeavtta Ruošša oasis. INTERREG IV A Davvisámi prográmma, mii lea oassi Eurohpá guovloovddidanfoanddas, ruhtadii oppa prošeavtta. Dasto leat Barents-čálligoddi ja Ođasmahttin-, hálddahus- ja girkodepartemeanta</p>
<p>addán ruhtadoarjaga Nuortasámi musea prošeaktakontuvrii.</p>
<p>Prošeavtta váldoulbmil lei leat mielde nannemin ja ovddideamen nuortalaš kultuvrra, giela ja identitehta Suomas, Norggas ja Ruoššas rádjarasttideaddji perspektiivvain. Prošeavtta dehálaš ulbmil lei nannet ovttasbarggu sierranas doaibmiiguin máŋgga dásis dáin riikkain, ja vel hukset rádjarasttideaddji fierpmádaga ja vejolašvuođaid sirdit kultuvrralaš árbevieruid buolvvaid gaskka.</p>
<p>Norggas ja Ruoššas serve badjel 350 olbmo prošeavtta doaimmaide mat ledje nuortalaš servodaga várás. Rabas lágidemiin juhke dieđuid nuortalaččaid ja sin kulturárbbi birra, ja prošeavtta birra juogaduvvojedje dieđut guvllolaččat, riikkalaččat ja riikkaidgaskasaččat.</p>
<p>Nuortalaš giela nannen ja ealáskahttin ledje prošeavtta guovdilis áššit. Ulbmil lei álggahit nuortalaš giela álgooahpahusa ja buoridit olbmuid dieđuid ja beroštumi gielas Norggas ja Ruoššas. Vuosttamuš nuortalaš giellakurssas mii goassege lea lágiduvvon Norgga bealde, ledje čieža oasseváldi.</p>
<p>Nuortalaš giela oahpponeavvuid lea dál vejolaš fidnet dárogillii ja ruoššagillii ja vel digitála hámis. Digitála oahpponeavvut ja jietnaneavvut leat buohkaid várás ráhkaduvvon, nu ahte daid lea vejolaš geavahit buot golmma riikkas. Nuortasámi musea pláne joatkit giellaovttasbarggu giellakurssaiguin Norggas ja Ruoššas jagi 2013 ovttasráđiid Sámi máhttoguovddážiin Lujávrris.</p>
<p><em type="bold">Doaibmabidju 37  Bihtánsámi giela ja kultuvrra ealáskahttin </em></p>
<p><em type="italic">Ovddasvástideaddji: Ođasmahttin-, hálddahus- ja girkodepartemeanta </em></p>
<p>Árran – julesámi guovddáš čađahii giđđat jagi 2010 ovdaprošeavtta bihtánsámi guovllu báikenamaid birra. Váldoprošeakta álggahuvvui ođđajagemánus 2011.</p>
<p>Prošeavtta ulbmil lea:</p>
<p>Geavahit báikenamaid lahkananvuohkin:</p>
<p type="listitem"> Oidnosii buktin dihtii sámi kultuvrra,</p>
<p type="listitem"> Dutkiid, museabargiid ja báikkálaš histo</p>
<p>rihkáriid geat beroštit bihtánsámi guovllu giella- ja kulturhistorjjás</p>
<p>giela ja historjjá, ja gilvin dihtii dieđuid daid birra</p>
<p type="listitem"> Váikkuhan dihtii olbmuid beroštit sámi</p>
<p>kultuvrras, gielas ja historjjás</p>
<p type="listitem"> Láhčin dihtii dilálašvuođaid nu ahte</p>
<p>sámi gullevašvuohta ja identitehta nanusmuvvet</p>
<p>Olahit čuovvovaš ulbmiljoavkkuid sierranas diehtojuohkindoaibmabijuiguin:</p>
<p type="listitem"> Sámi birrasiid sihke bihtánsámi guovllus</p>
<p>Báikenammaprošeavtta vuosttas váldooassi, báikenamaid duođašteapmi, lea loahpahuvvon ja raporta lea čállojuvvon. Prošeavtta nubbi oassi, báikenamaid gaskkusteapmi, galgá gárvvistuvvot jagi 2013 mielde.</p>
<p>Ođasmahttin-, hálddahus- ja girkodepartemeanta ja Sámediggi leat ruhtadan prošeavtta vuosttas oasi. Nordlándda fylkkasuohkan ja Sámediggi leat addán doarjaga prošeavtta gaskkustanoassái.</p>
<p>ja dan olggobealde</p>
<p type="listitem"> Áššáigullevaš suohkaniid ássiid geain</p>
<p>váilot dieđut iežaset lagaš birrasa sápmelašvuođa birra</p>
<p><em type="bold">Geavahit – lasihit almmolaš fálaldagaid sámegillii geavaheaddjiide servodaga buot arenain </em></p>
<p><em type="bold">Doaibmabidju 38  Sámelága giellanjuolggadusaid geahčadeapmi </em></p>
<p><em type="italic">Ovddasvástideaddji: Ođasmahttin-, hálddahus- ja girkodepartemeanta </em></p>
<p>Ođasmahttin-, hálddahus- ja girkodepartemeanta lea geahčadan sámelága giellanjuolggadusaid riikkalaš ja riikkaidgaskasaš geatnegasvuođaid vuođul mat leat sámegielaid ektui. Ođasmahttin-, hálddahus- ja girkodepartemeanta lea sádden Sámediggái geahčadeami raportta mii galgá leat boahttevaš ráđđádallamiid vuođđu giellanjuolggadusaid čuolbmačohkiid birra.</p>
<p><em type="bold">Doaibmabidju 39  Dulkonoahpaheapmi ja dulkkaid dohkkeheapmi </em></p>
<p><em type="italic">Ovddasvástideaddjit: Ođasmahttin-, hálddahus- ja girkodepartemeanta ja Máhttodepartemeanta </em></p>
<p>Sámi allaskuvla lea ovttasráđiid Nordlándda universitehtain, Davvi-Trøndelága allaskuvllain ja Oslo allaskuvllain čađahan otná dulkon- oahpahusfálaldaga ja árvalan mo sámegielaid dulkonoahpahus galgá nannejuvvot.</p>
<p>Oslo allaskuvla fállá dulkonoahpahusa. Skuvla fállá interneahtalaš dulkonoahpahusa máŋgga gillii – <span type="quote">”dulkon almmolaš suorggis”</span>. Sámegiella vuoruhuvvo jahkásaččat, muhto oahpahusa čađaheapmi lea gitta oahppiid logus.</p>
<p>Ráđđehus lea Stuorradiggedieđáhusas 6 (20121013) <em type="italic">En helhetlig integreringspolitikk</em>. <em type="italic">Mang</em></p>
<p><em type="italic">fold og fellesskap</em> dieđihan ahte áigu geahčadit </p>
<p>mo dulkondoaibma berre organiserejuvvot. Mánáid-, dásseárvo- ja searvadahttindepartemeanta lea vuođđudan  almmolaš lávdegotti man bargu lea geahčadit otná bálvalusaid ja árvalit čovdosiid mat buoriduivčče dulkonbálvalusa. Lávdegottis lea ovddastuvvon sámegiela máhttu.</p>
<p><em type="bold">Doaibmabidju 40  Joatkkaoahpahusa árvvoštallan </em></p>
<p><em type="italic">Ovddasvástideaddji: Mánáid-, dásseárvo- ja searvadahttindepartemeanta </em></p>
<p><span type="quote">”Barnevern i et minoritetsperspektiv”</span> nammasaš joatkkaoahppu lea árvvoštallojuvvon ja fállojuvvui jagi 2012 čavčča rájis Finnmárkku, Lillehámmera, Oslo ja Telemárkku allaskuvllain.</p>
<p><em type="bold">Doaibmabidju 41  Bearráigeahččanortnega láhkaásahusvuođđu  </em></p>
<p><em type="italic">Ovddasvástideaddji: Mánáid-, dásseárvo- ja searvadahttindepartemeanta </em></p>
<p>Mánáidsuodjalus galgá vuhtiiváldit sámi mánáid gielalaš ja kultuvrralaš gullevašvuođa go sis váldojuvvo fuolla ja go biddjojuvvojit sadjásaš bearrašii dahje eará fuolaheaddji háldui. Láhkaásahussii mii gieđahallá mánáid bearráigeahču mánáidsuodjalusásahusain mat galget sis fuola atnit ja sin dikšot, ja láhkaásahussii sadjásaš ruovttuid birra, leat mearriduvvon nuppás</p>
<p><em type="bold">Doaibmabidju 42  Dulkonbálvalusat dearvvašvuođafitnodagain </em></p>
<p><em type="italic">Ovddasvástideaddji: Dearvvašvuođa- ja fuolahusdepartemeanta</em> </p>
<p>Guvllolaš dearvvašvuođafitnodagaid gohčusdokumeanttas gáibiduvvo ahte galget ásahit dulkonbálvalusaid divššohasaide geat dan dárbbašit. Dasto gáibiduvvo ahte galget álggahuvvot doaibmabijut mat nannejit bargiid giella- ja kulturmáhtu sámi álbmoga ektui.</p>
<p>Dearvvašvuohta davvin RHF oaččui jagi 2010 doaibman ruhtadit ja čađahit 2-jahkásaš dulkonprošeavtta buoridan dihtii dulkon-bálvalusaid sámi álbmoga várás. Raporta lea jahkásaš dieđáhusa oassin lágiduvvon Dearvvašvuođa- ja fuolahusdepartementii.</p>
<p>Prošeavtta loahpahankonferánsa lei Sámedikkis cuoŋománu 23. b. 2013. Gárvves raporta biddjojuvvui ovdan konferánssas. Čuovvovaš doaivagat boahtteáigái čilgejuvvojedje:  Boahtteáiggi plána ja doaivva lea bidjat johtui njealjeoasat dulkonbálvalusa video bokte:</p>
<p>1. Vejolaš galgá leat fidnet dulkka Finnmárkku dearvvašvuođa várás beaivet.  2. Fálaldat galgá leat dan doibmii miehtá jándora.  3. Vuođđudit oppa riikii dulkonfálaldaga davvisámegillii man ovddas máksojuvvo, maiddái oarjelsámegillii ja julevsámegilliige. Vuos galget leat fáktadulkkat dii 7 rájis iđedis gitta 10 rádjai eahkedii, ja dasto dulkkat geaid lea vejolaš gávdnat muđuid jándoris.  4. Bálvalus galgá oppa riikka várás leat miehtá jándora, buot golmma sámegillii.</p>
<p><em type="bold">Doaibmabidju 43 Bearráigeahčču </em></p>
<p><em type="italic">Ovddasvástideaddji: Dearvvašvuođa- ja fuolahusdepartemeanta </em></p>
<p>Dearvvašvuođa- ja fuolahusdepartemeanta áigu ovttasráđiid Stáhta dearvvašvuođabearráigeahčuin árvvoštallat mo bearráigeahčču fuolaha sámi álbmoga vuoigatvuođa oažžut dearvvašvuođaveahki, ja vel dange mo ollašuhttet sámiid vuoigatvuođa oažžut dárbbašlaš dearvvašvuođaveahki. Departemeanta lea váldán ovdan guokte čuolbmačoahki: Gozihit bálvalusfálaldagaid mat leat hovkkiidan olbmuid várás ja gozihit dálkasiid addima boares olbmuide. Bearráigeahčču šaddá leat oassi boarrásiid vástesaš páhka čuovvoleamis. Dát ášši lea divaštallojuvvon Sámedikkiin.</p>
<p>Stáhta dearvvašvuođabearráigeahčču lea ráhkadahttimin láiddagihppaga maid fylkkamánnit sáhttet geavahit bearráigeahčus. Dan galgá leat vejolaš geavahit vuođđo-dearvvašvuođa bálvalusa várás ja spesialistadearvvašvuođa bálvalusa várás. Láiddagihpa galgá leat gárvvis ovdal geasi 2013.</p>
<p><em type="bold">Doaibmabidju 44  Ovttadássásaš bálvalusat julevsámi ja oarjelsámi guovlluin </em></p>
<p><em type="italic">Ovddasvástideaddji: Dearvvašvuođa- ja fuolahusdepartemeanta</em> </p>
<p>Dearvvašvuođa- ja fuolahusdepartemeanta áigu ovttasráđiid Sámedikkiin čielggadit dárkilit mo julevsámi ja oarjelsámi guovlluin sáhttet fuolahit ovttadássásaš dearvvašvuođabálvalusa. Ášši lea Sámedikkiin divaštallojuvvon. Departemeanta ja Sámediggi áigot čuovvolit ášši.</p>
<p><em type="bold">Doaibmabidju 45  Dajaldatgirji dearvvašvuođa- ja fuollabálvalusa várás </em></p>
<p><em type="italic">Ovddasvástideaddjt: Dearvvašvuođa- ja fuolahusdepartemeanta/Dearvvašvuođadirektorá</em> <em type="italic">hta </em></p>
<p>Prošeaktaruđaiguin maid Sámediggi juolludii, lea ráhkaduvvon dajaldatgirji Porsáŋggu buohcciidsiidda várás. Dajaldatgirji lea oaivvilduvvon leat veahkkin ásahusain ja gieldda dearvvašvuođabálvalusas go divššárat ja sámi divššohasat/lagamusat galget gulahallat. Dajaldatgirji lea biddjojuvvon nehttii: helsedir.no.</p>
<p>Dajaldatgirji lea ođđasis prentejuvvon. Eará gielddat leat ráhkadan seammalágan veahkkeneavvu, ee. julevsámegillii.</p>
<p><em type="bold">Doaibmabidju 46  NAVa diehtojuohkin sámegillii </em></p>
<p><em type="italic">Ovddasvástideaddji:Bargo- ja čálgodirektoráhta </em></p>
<p>Bargo- ja čálgodirektoráhta jorgalahttá dieđuid davvisámegillii. Direktoráhta lea bidjan sierra sámegielalaš fálločuoggá nehttii nav.no ovdasiidui. Sámegielalaš váldosiiddus leat sámegielalaš dieđut liŋkejuvvon dasa.</p>
<p>Direktoráhta dieđiha ahte lea álggahan barggu mas diehtojuohkinpláhkáhiid čoahkki galgá ođasmahttojuvvot NAV-kontuvrraid geavaheami várás. Sámegielalaš ávdnasat main lea vuođus sámi kultuvra leat váldojuvvon mielde dán ođđa čoahkkái.</p>
<p>NAV lea jorgalahttán arvat diehtogihppagiid, skoviid ja dakkáraččaid davvisámegillii.   NAV lea maiddái ásahan rávvenbálvalusa davvisámegillii oktavuođatelefonguovddáža geavaheami várás.</p>
<p><em type="bold">Doaibmabidju 47  Geavaheaddjiid jearahallamat </em></p>
<p><em type="italic">Ovddasvástideaddji: Bargo- ja čálgodirektoráhta </em></p>
<p>Giđđat 2012 čađahuvvui sámegiela geavaheaddjiid iskkadallan Finnmárkkus. Iskkadallan lei báikkálaš geavaheaddjiiskkadeami oassi mii čađahuvvui fylkka buot NAV-kontuvrrain.</p>
<p>Iskkadallamis maid Bargo- ja čálgodirektoráhta lei ráhkadan, lei sámegiela oassi. Geavaheaddjiin jerrojuvvui sáhttetgo buktit oaiviliid muhtun čuoččuhusaide mat gieđahalle bargo- ja čálgohálddašeami sámegielalaš fálaldagaid. Jearaldagat ledje daid gielddaid geavaheaddjiid várás mat leat sámegiela hálddašanguovllus. Dan 315 olbmos guđet vástidedje 26 proseantta muitaledje ahte sii háliidit geavahit sámegiela go sis lea dahkamuš bargo- ja čálgohálddahusain. Vástideaddjiin 34 proseantta muitaledje ahte sii sáhttet váldit oktavuođa ja oažžut vástádusa sámegillii go sii riŋgejit NAVii. Vástideaddjiin 55 proseantta muitaledje ahte sii sáhttet soahpat čoahkkima sámegielalaš rávvejeaddjiin/ áššemeannudeaddjiin. Vástideaddjiin 48 proseantta muitaledje ahte sii sáhttet váldit oktavuođa ja oažžut vástádusa sámegillii go sii leat NAV-vuostáiváldinbáikkis.</p>
<p><em type="bold">Doaibmabidju 48  Doarjja biibbaljorgaleapmái </em></p>
<p><em type="italic">Ovddasvástideaddjit: Ođasmahttin-, hálddahus- ja girkodepartemeanta/Norgga biibbalsearvi </em></p>
<p>Guhkes áiggi jo leat doarjagat juolluduvvon Norgga biibbalsearvái vai jorgalahttá ja ođasmahttá biibbalteavsttaid davvisámegillii, oarjelsámegillii ja julevsámegillii. Eanaš bargu lea dál jorgalahttit Boares testameantta ođđasis davvisámegillii. Prošeakta čađahuvvo ovttasráđiid Suoma ja Ruoŧa biibbalservviiguin. Áigumuš lea ahte dáid biibbaljorgalusaid galgá leat vejolaš geavahit riikkarájáid rastá. Dasto lea vel jođus unnibuš oarjelsámi prošeakta, mas jorgalit válljejuvvon biibbalteavsttaid oarjelsámegillii. Departemeanta lea jagi 2012 rájis sirdán doarjagiid hálddašeami Girkoráđđái.</p>
<p><em type="bold">Doaibmabidju 49  Sámi searvegotti geahččaleapmi oarjelsámi giellaguovllus (2009–2012) </em></p>
<p><em type="italic">Ovddasvástideaddjit: Ođasmahttin-, hálddahus- ja girkodepartemeanta/Nidarosa bismagoddi </em></p>
<p>Geahččaleapmi oarjelsámi guovllu sámi searvegottiin lea viggamuš ovddidit oarjelsámi girkoeallima ja ealáskahttit oarjelsámi giela girkus. Searvegottis ledje jagi 2011 loahpas 322 registarastojuvvon lahtu. Nidaros bismagodderáđđi ovttasráđiid Sámi searvegodderáđiin (Saemien åålmegenraerie/Samisk menighetsråd) mii lea oarjelsámi guovllus, árvvoštalle geahččaleami giđđat 2012. Árvvoštallamis árvalit ahte ortnet galggašii dahkkojuvvot bissovaš ortnegin. Geahččaleapmi lea vuos guhkiduvvon jagi 2014 ođđajagemánu 1. beaivvi rádjai.</p>
<p><em type="bold">Doaibmabidju 50  Teavsttaid jorgaleapmi/heiveheapmi ipmilbálvalussii </em></p>
<p><em type="italic">Ovddasvástideaddjit: Ođasmahttin-, hálddahus- ja girkodepartemeanta </em></p>
<p>Sámegiela teavsttaid jorgaleapmi ja heiveheapmi ipmilbálvalussii lea biddjojuvvon Girkoráđi/ Sámi girkoráđi háldui. Davvisámegielat liturgiijagirji almmuhuvvui miessemánus 2011. Julevsámegielat liturgiijat leat biddjojuvvon neh</p>
<p>Davvisámegielat, oarjelsámegielat ja julevsámegielat sálmmat šaddet oassin Norgga girku ođđa, dárogielat sálbmagirjái, go dat ođđasis almmuhuvvo.</p>
<p><em type="bold">Doaibmabidju 51  Vearroetáhta – viiddiduvvon fálaldat sámegillii </em></p>
<p><em type="italic">Ovddasvástideaddji: Vearroetáhta </em></p>
<p>Eanemusat geavahuvvon skovit ja blankeahtat leat jorgaluvvon davvisámegillii ja sáddejuvvojit daidda vearromáksiide guđet daid dáhttot. Skovvi ja dieđut biddjojuvvojit dál olbmuid olámuddui vearroetáhta neahttasiidduide. Jagi 2010 geassemánus váldojuvvui atnui ođđa álkit ohcanvuohki vearroetáhta neahttasiidduide, vai olbmot álkibut gávdnet sámegielat dokumeanttaid. Vearroetáhta áigu bargguinis ain heivehit skoviid ja diehtojuohkima sámegillii, ja bidjat daid etáhta iežas neahttasiidui, nu ahte daid lea álki gávdnat. Etáhta álggahii jagi 2010 barggu mas árvvoštallet galgágo eambbo neahttasiidduid sisdoalus jorgaluvvot eanet gielaide. Dan oktavuođas árvvoštallo maiddái galgágo eambbo jorgaluvvot sámegillii.</p>
<p>Vearromáksit sáhttet válljet sámegiela go váldet oktavuođa Skatteopplysningen nammasaš doaimmahusain, ja dalle sii lágiduvvojit sámegielalaš áššemeannudeaddjái.</p>
<p>Etáhta lea ásahan bargovugiid dasa mo dokumeanttat galget jorgaluvvot sámegillii ja ođasmahttojuvvot. Sihke skovit mat dábálaččat geavahuvvojit ollu (omd. nammaválljen, fárren, vearrokoarta), ja skovit mat leat guovdilat sámi álbmogii (omd. skovit mat gullet vuođđoealáhusaide, boazodollui jna.), leat jorgaluvvon. Skovit ođasmahttojuvvojit juohke jagi.</p>
<p>Sámegielat skoviid ii leat vejolaš sáddet elektrovnnalaččat. Sivva manne ii, lea go sámegiela čállinmearkkaid ii leat vejolaš geavahit Oppgaveregisteret nammasaš registaris. Sii guđet ožžot sámegielat selvána bábirhámis, ožžot maiddái daid dokumeanttaid sámegielat PDF-hámis Altinn nammasaš neahttasajis. Datge ulbmil lea, ahte guhkit vuollái galgá šaddat vejolaš sáddet sámegielatge selvána elektrovnnalaččat.</p>
<p><em type="bold">Doaibmabidju 52  Sámegielalaš giddagasbargiid  háhkan </em></p>
<p><em type="italic">Ovddasvástideaddji: Justiisa- ja gearggusvuođadepartemeanta </em></p>
<p>Čáhcesullo giddagasas lea okta sámegielalaš bargi. Dat bargi lea dál mielde gáiddosoahpahusa sámegiela kurssas (čállingielas), maid Romssa universitehta čađaha. Romssa gávpoga giddagasas leat guokte sámegielalaš bargi.</p>
<p>Go válde studeanttaid Kriminálafuola oahpahusguovddáža etáhtaohppui čakčat 2012, de ledje sis 19 sámegielalaš ohcci. Sis viđas gohččojuvvojedje jearahallamii, ja sis fas golmmas besse álgit aspirántan.</p>
<p><em type="bold">Doaibmabidju 53 Kriminálafuollaguovddáš mas lea máhttu sámegielas ja sámi kultuvrras </em></p>
<p><em type="italic">Ovddasvástideaddji: Justiisa- ja gearggusvuođadepartemeanta</em>  </p>
<p>Daid doaibmabijuid čuovvoleami oassin mat leat skovvejuvvon Sd.dieđáhusas nr. 37 (2007– 2008), man nama sáhttit jorgalit sámegillii ná:</p>
<p><em type="italic">Doaibmi ráŋggáštus – unnit rihkkumat – dorvvoleabbo servodat</em>, Justiisa- ja </p>
<p>gearggusvuođadepartemeanta vuođđudii bargojoavkku mii galggai kártet makkár dárbbut leat resurssaide ja erenoamáš doaibmabijuide lassin sámegiela geavaheami láhčimii. Bargojoavku galggai maid árvvoštallat galgágo kriminálafuola organisašuvdnastruktuvrii ásahuvvot sierra máhttoguovddáš mas erenoamážit lea máhttu sámegielas ja sámi kultuvrras. Bargojoavku geigii iežas raportta juovlamánu 31. b. 2011, ja miessemánus 2012 dollojuvvui gulaskuddan- ja ovttasbargokonferánsa.</p>
<p>Kriminálafuolas lea, nugo earáge stáhtalaš eiseválddiin, geatnegasvuohta ráđđádallat Sámedikkiin áššiin mat njuolga sáhttet váikkuhit sámi beroštumiide. Ráđđádallangeatnegasvuohta galgá čilgejuvvot departemeantta ja Sámedikki gaskasaš rápmasoahpamušas. Dakkár rápmasoahpamuš, mii galgá leat departemeantta hálddus, lea dál ráh</p>
<p><em type="bold">Doaibmabidju 54  Sámegiella konfliktaráđiin </em></p>
<p><em type="italic">Ovddasvástideaddji: Konfliktaráđiid čállingoddi </em></p>
<p>Doaibmabijuid čuovvoleami bargu ii leat vel sierranas sivaid geažil čađahuvvon. Konfliktaráđiid čállingoddi áigu fas bargagoahtit áššiin nu farga go vejolaš.</p>
<p><em type="bold">Doaibmabidju 55  Eambbo sámegiellamáhttu ja sámi kulturmáhttu politiijii </em></p>
<p><em type="italic">Ovddasvástideaddji: Justiisa- ja gearggusvuođadepartemeanta </em></p>
<p>Gieskat leat mearriduvvon láiddanjuolggadusat das mo bargiid galget virgádit politiijii sámi guovlluin. Deháleamos dárkilastimat ođđa láiddanjuolggadusain leat, ahte ovdalgo ođđa virggit almmuhuvvojit rabas, de galget árvvoštallat leago daidda dárbu, ja ahte almmuhusteavsttas lea vejolaš deattuhit sámegiela máhtu dehálažžan go virggi barggut dan gáibidit. Jos almmuhusteavsttas boahtá ovdan ahte ohccis gáibiduvvo máhttu sámegielas ja sámi kultuvrras, de dat galgá deattuhuvvot virgádeamis, juoga mii mearkkaša ahte ohccit geain dat máhttu váilu, eai heive dan virgái.</p>
<p>Politiijadirektoráhta álggahii jagi 2011 referánsajoavkku politiija bargiid várás geain lea sámegiella- ja sámi kulturduogáš. Joavkkus leat jeavddalaččat čoahkkimat main divaštallet politiijaetáhta sámegielalaš hástalusaid, ja vai sáhttet buktit árvalusaid Politiijadirektoráhtii mo čuovvolit ee. ráđđehusa doaibmaplána mii lea sámegielaid várás. Referánsajoavku gieđahallá maid fáttáid main lea dárbu álggahit ođđa doaibmabijuid, nugo omd. kurssaid doaibmaguovddážiid virgehasaid várás, giellaoahpahusa, ja searvama riikkaidgaskasaš čoahkkimiidda jna.</p>
<p><em type="bold">Doaibmabidju 56  Sámegiela nannen politiijas </em></p>
<p><em type="italic">Ovddasvástideaddji: Justiisa- ja gearggusvuođadepartemeanta </em></p>
<p>Geahča doaibmabiju 55 dás ovdalis.</p>
<p><em type="bold">Doaibmabidju 57  Heivehit sámegielaid elektrovnnalaš prográmmaide </em></p>
<p><em type="italic">Ovddasvástideaddji: Justiisa- ja gearggusvuođadepartemeanta </em></p>
<p>Politiijadirektoráhta lea álggahan barggus mas galget heivehit sámegiela politiija elektrovnnalaš áššemeannudeami veahkkeneavvuide. Vuos álggus ráhkaduvvo sámegielat láidestanteaksta politiija bissovaš skoviide, ja guhkibu vuollái ulbmil lea heivehit sámegiela <span type="quote">"válljehahtti giellan"</span> ođđa IKT-vuogádagaide maid politiijaetáhta lea ráhkadahttimin.</p>
<p><em type="bold">Doaibmabidju 58  Dakkár olbmuid háhkan Politiijaallaskuvlii guđiin lea sámi duogáš  </em></p>
<p><em type="italic">Ovddasvástideaddji: Justiisa- ja gearggusvuođadepartemeanta </em></p>
<p>Politiijaallaskuvla lea čađahan gulahallan- ja rekruhttenstrategiija mas čalmmustahtte dakkár oahppiid háhkama geain lea unnitlohkoduogáš, ee. oahppiid geain lea sámi duogáš.</p>
<p><em type="bold">Doaibmabidju 59  Eanet ráđđehusdokumeanttat sámegillii </em></p>
<p><em type="italic">Ovddasvástideaddji: Ođasmahttin-, hálddahus- ja girkodepartemeanta </em></p>
<p>Ollašuhttin dihtii ráđđehusa ulbmila lasihit regjeringen.no nammasaš neahttasadjái ođđasiid meari guđege sámegillii, de ásahuvvui dan ulbmila oassin sámegielaid jorgalanbargguid gaskkustanbálvalus Departemeanttaid bálvalusguovddážii jagi 2010. Dan geažil lea ođasáššiid lohku guđege sámegillii sturron eambbo go nuppi dan veardde jagi 2011 rájis gitta jagi 2012 rádjai. Jagi 2012 ledje buohkanassii 399 jorgaleami sámegielaide, ja dain ledje sullii 290 davvisámegillii ja duon nuppi guovtti sámegillii fas, namalassii oarjelsámegillii ja julevsámegillii, ledje 109 jorgaleami - sullii bealli goappáge gillii.</p>
<p><em type="bold">Doaibmabidju 60  Hálddahustearpmat </em></p>
<p><em type="italic">Ovddasvástideaddji: Ođasmahttin-, hálddahus- ja girkodepartemeanta </em></p>
<p>Romssa universitehta Giellatekno lea ožžon doarjaga Ođasmahttin-, hálddahus- ja girkodepartemeanttas vai ráhkada hálddahust</p>
<p><em type="bold">Doaibmabidju 61  Sámi láhkatearpmat nammasaš prošeakta </em></p>
<p><em type="italic">Ovddasvástideaddji: Deanu gielda </em></p>
<p>Deanu gielddas lea ovddasvástádus prošeavttas <span type="quote">”Samisk lovspråk”</span>. Ulbmil lea ráhkadit juridihkalaš terminologiija davvisámegillii. Prošeakta vuoruha tearpmaid maid Sis-Finnmárkku diggegoddi dárbbaša iežas beaivválaš bargui. Prošeakta lea ráhkadan sierra listtu mas leat juridihkalaš dajaldagat, ja bargá systemáhtalaččat ráŋggáštusproseassalágain. Sámedikki giellastivra lea dohkkehan veahá badjelaš 700 tearpma. Ođasmahttin-, hálddahus- ja girkodepartemeanta, Sámediggi ja Deanu gielda leat ruhtadan prošeavtta. Prošeakta loahpahuvvui seminárain jagi 2013.</p>
<p><em type="bold">Doaibmabidju 62  Sámegillii jorgaluvvon lágaid dohkkehanortnet </em></p>
<p><em type="italic">Ovddasvástideaddji: Ođasmahttin-, hálddahus- ja girkodepartemeanta </em>Guđege departemeanttas lea ovddasvástádussan jorgalahttit guovdilis lágaid ja láhkaásahusaid sámegielaide iežaset ovddasvástádussurggiin. Sámelága § 3-2 siskkilda maid njuolggadusaid das goas dieđáhusat ja skovit galget leat gárvásat sihke sámegillii ja dárogillii. Guđege orgána iežas ovddasvástádus lea ođasmahttit jorgalemiid go nuppástusat mearriduvvojit.   </p>
<p>Ođasmahttin-, hálddahus- ja girkodepartemeanta lea árvvoštallan berrego álggahuvvot sámi láhkajorgalusaid várás dohkkehanortnet. Okta eaktu lea dat go leat dohkkehuvvon láhkatearpmat. Sámi Giellagáldus, ovddeš Sámi giellalávdegottis, lea ovddasvástádussan dohkkehit terminologiijaid. Jos muhtun eiseváldi oažžu doaibmamuššan dohkkehit láhkajorgalusaid, de dan eiseválddis ferte leat máhttu sámi láhkagielas ja juridihkas.</p>
<p>Ođasmahttin-, hálddahus- ja girkodepartemeanta lea váldán oktavuođa Duopmostuollohálddahussii, Sis-Finnmárkku diggegoddái ja Romssa universitehta juridihkalaš fakultehtii vejolaš dohkkehanortnega hárrái. Departemeanta ii leat lihkostuvvan gávdnat geange guhte sáhttá badjelasas váldit dakkár doaimma. Ođasmahttin-, hálddahus- ja girkodepartemeanta ja Sámediggi áigot árvvoštallat molssaeavttot čovdosiid maiguin lea vejolaš almmolaš dokumeanttaid, lágaid ja njuolggadusčohkiid buori kvalitehta sihkkarastit.</p>
<p><em type="bold">Doaibmabidju 63  Gáibádusat stáhtalaš etáhtaide geavahit oktasaš čállinmearkkaid </em></p>
<p><em type="italic">Ovddasvástideaddji: Ođasmahttin-, hálddahus- ja girkodepartemeanta </em></p>
<p>Ođasmahttin-, hálddahus- ja girkodepartemeanta lea suoidnemánu 1. b. 2011 rájis láhkaásahusain mii gieđahallá almmolaš hálddahusa bákkolaš IT-standárddaid, bidjan gáibádusaid buot almmolaš doaimmahusaide ahte galgá leat ollásit doaibmi UTF-8 buot siskkáldas vuogádagain go čađahit stuorát nuppástusaid dahje skáhppojit ođđa rusttegiid. Mearkačoahkkestandárda UTF-8 čoavdá sámi čállinmearkkaid dárbbu. ITvuogádagaid molsun ádjána. Danne lea maid biddjojuvvon dakkár gáibádus, ahte almmolaš doaimmahusat dieđuid lonohallama oktavuođas galget čađahit ráddjejuvvon ISO 8859-1 masa leat lasihuvvon 6 davvisámegiela mearkka stuorra ja unna hámis. Stáhtas dát lea leamaš gáibádus ođđajagemánu 1. b. 2012 rájis, ja gielddasuorggis fas dat gáibádus lea leamaš ođđajagemánu 1. b. 2013 rájis.</p>
<p>Váikkuhan dihtii dasa ahte UTF-8 čađahuvvo johtileappot ja oktiiheivvehuvvon vuogi mielde, de lea Difi álggahan prošeavtta mii galgá veahkehit almmolaš doaimmahusaid. Jagi 2012 čađahuvvui ovdaprošeakta mas barge kártemiin, vejolaš doaibmabijuid gávnnahemiin ja iešguđetlágan prošeaktalahkanemiid árvvoštallamiin. Sierranas ovddasmanni prošeavttat leat čađahuvvon, ja láidestusgihppaga álgoárvalus lea ráhkaduvvon pilohtabarggu vuođul. Váldoprošeakta álggahuvvui jagi 2012 loahpageahčen ja galgá čađahuvvot dán jagi mielde.</p>
<p><em type="bold">Doaibmabidju 64  Sámegiela riektačállinreaidu – bissovaš doaibma- ja ovddidan- organisašuvdna Divvuma várás   </em></p>
<p><em type="italic">Ovddasvástideaddji: Ođasmahttin-, hálddahus- ja girkodepartemeanta </em></p>
<p>Máhttodepartemeanta, Ođasmahttin-, hálddahus- ja girkodepartemeanta ja Sámediggi leat jagi 2004 rájis ruhtadan Divvun-prošeavtta. Divvun lea ráhkadan dakkár giellaveahkkeneavvuid go elektrovnnalaš stávendárkkisteami, divodanprográmma ja pedagogalaš prográmmareaidduid. Divvun lea jagi 2011 rájis gullan Sámi giellateknologiija guovddážii – Giellateknoi – mii lea Romssa universitehtas. Doaibma- ja ovddidanorganisašuvdna Divvun lea jagi 2011 rájis biddjojuvvon sierra poastan stáhtabušehttii ja Ođasmahttin-, hálddahus- ja girkodepartemeantta bušeahtas juolluduvvojit dat ruđat.</p>
<p><em type="bold">Doaibmabidju 65  Sámegiela sátnegirjjiid kárten ja buorideapmi  </em></p>
<p><em type="italic">Ovddasvástideaddjit: Ođasmahttin-, hálddahus- ja girkodepartemeanta/Sámediggi </em>Sámi giellalávdegottis lea leamaš ovddasvástádussan normeret sámegielaid. Normeremat dábálaččat dáhpáhuvvet go ođđa sánit bohtet gillii, ja dalle mearriduvvo mo sátni  </p>
<p>galgá čállojuvvot ja sojahuvvot. Normeremat odne dáhpáhuvvet sierranas sámi giellajuhkosiin, nugo oarjelsámegiela, julevsámegiela, davvisámegiela, anárašgiela ja nuortalašgiela juhkosiin. Ođđajagemánu 1. b. 2013 rájis prošeakta Sámi Giellagáldu lea badjelasas váldán dán ovddasvástádusa.</p>
<p>Giella.org lea almmuhan davvisámegillii, julevsámegillii ja oarjelsámegillii sátnelisttuid maid Sámi giellaráđđi, Sámedikki giellastivra dahje Sámi giellalávdegoddi leat dohkkehan.</p>
<p>Giellatekno.uit.no almmuha tearbmalisttuid davvisámegillii, julevsámegillii ja oarjelsámegillii. Giellateknos leat maiddái web-sátnegirjjit dáidda gielaide, ja maiddái earáge sámegielaide ja kvenagillii.</p>
<p><em type="bold">Oaidnit – oidnosii buktit sámegiela albmohahkii  </em></p>
<p><em type="bold">Doaibmabidju 66  Sámegielat geaidnogalbema kárten </em></p>
<p><em type="italic">Ovddasvástideaddji: Johtalusdepartemeanta </em></p>
<p>Davvi regiuvdna ásahii jagi 2011 sierra registara mas leat ođđa geaidnogalbbat sámegillii ja kvenagillii. Dasa galget buot ođđa geaidnogalbbat čállojuvvot oktan mearrádusaiguin ja čujuhusaiguin Sveis nammasaš Stáhta geaidnolágádusa arkiivavuogádahkii. Galbbat ceggejuvvojit dábálepmosit go gielddat dasa ávžžuhit. Dáinna lágiin áššit vuos árvvoštallojuvvojit ja gieđahallojuvvojit gielddain ovdalgo dat mannet Stáhta geaidnolágádussii. Galbbat dasto ceggejuvvojit dađistaga bušeahttaruđaid mielde.</p>
<p>Geaidnodirektoráhta válddii oktavuođa Davvi regiuvdnii ja gulaskuttai mo dilli lei jagi 2012. Diibmáge ceggejuvvojedje viehka ollu ođđa galbbat sihke sámegillii ja kvenagillii, ja máŋga ášši leat dál gulaskuddamis.</p>
<p><em type="bold">Doaibmabidju 67 Mánáid ja nuoraid sámegielalaš deaivvadanbáikkit  </em></p>
<p><em type="italic">Ovddasvástideaddji: Mánáid-, dásseárvo- ja searvadahttindepartemeanta ovttasráđiid eará áššáigullevaš departemeanttaiguin </em></p>
<p>Noereh! lea bellodatpolitihka dáfus sorjákeahtes organisašuvdna sámi nuoraid várás. Sámediggi juolludii mátkedoarjaga Noereh! organisašuvdnii, vai dat sáhtii čohkket oasseváldiid miehtá Norgga iežas riikkačoahkkimii Snoasai jagi 2012. Riikkačoahkkimis sámegielat ledje fáddán, ja sii árjjalaččat barge ja hárjehalle ovdánit giellamáhtus. Sámediggi lea juolludan doarjaga Noereh! organisašuvdnii, vai dat čađaha prošeavtta man namma lea Sopstesth - Snakk. Prošeavtta ulbmil lea movttiidahttit ja ávžžuhit nuoraid sámástit. Prošeakta čađahuvvui 20112012.</p>
<p>Sámediggi lágidii miessemánus 2013 nuoraidkonferánssa mas lei fáddán <span type="quote">"beaivválaš rasisma"</span>. Das nuorat besse oahppat mo beaivválaš rasisma čuohcá ja mo olmmoš dainna galgá hálddašit. Sullii 50 sámi nuora ledje boahtán konferánsii Norggas, Ruoŧas ja Suomas.</p>
<p><em type="bold">Doaibmabidju 68  Sámegielaid nannen sosiála mediaiguin </em></p>
<p><em type="italic">Ovddasvástideaddji: Nordlándda fylkkamánni </em></p>
<p>NuorajTV lea interneahtalaš TV maid julevsámi nuorat jođihit juevsámi nuoraid várás julevsámegillii.</p>
<p>NuorajTVa ulbmil lea ráhkadit jorega (arena) mas nuorat sáhttet ođđa vuogi mielde gullat eahpeformála julevsámegiela. Doaimmahus buvttada áigeguovdilis video-filmmaid julevsámi nuoraid várás, ja fállá luoikkas filbmenneavvuid nuoraide guđet háliidit ráhkadit iežaset filmmaid mat dasto čájehuvvojit NuorajTVa (www.nuorajtv.no) neahttasiiddus doaimmahusain veahkkálagaid. Fálaldaga vuođđu lea áigeguovdilvuohta ja fálaldat lea magasiinna vuohkái. Áigumuš lea ahte julevsámi nuorat galget ráhkadit muitalusaid guhtet guimmiidasaset ja movttiidahttojuvvot viššalit geavahit gielaset.</p>
<p>NuorajTVa ruhtadit Sámediggi ja Nordlándda fylkkamánni.</p>
<p><em type="bold">Doaibmabidju 69  Diehtojuohkin nuoraide sámegillii </em></p>
<p><em type="italic">Ovddasvástideaddji: Ođasmahttin-, hálddahus- ja girkodepartemeanta gulahallamiin Sámedikkiin ja Mánáid-, dásseárvo- ja searvadahttindepartemeanttain </em></p>
<p>Ođasmahttin-, hálddahus- ja girkodepartemeanta, Mánáid-, dásseárvo- ja searvadahttindepartemeanta ja Sámediggi<em type="italic"> </em>lágidedje juovlamánus<em type="italic"> </em>2010 semináraža mas divaštalle mo galggašedje ásahit oktasaš sámi neahttabáikki sámi nuoraid várás. Sámi nuoraidorganisašuvnnat ledje bovdejuvvon semináražii. Sámi nuoraidorganisašuvnnat gohčohalle semináraža ovdal válmmastit sáhkavuoruid, main sii muitaledje iežaset sávaldagaid ja dárbbuid mat gullet dakkár neahttabáikái. Semináraža čuovvoleapmi lea maŋŋánan. Geahča muđuid doaibmabiju 67 raportema.  </p>
<p><em type="bold">Doaibmabidju 70  Sámegielat aviissat – eambbo julevsámegillii ja oarjelsámegillii  </em></p>
<p><em type="italic">Ovddasvástideaddji:Kulturdepartemeanta </em></p>
<p>Sámi aviissaid vástesaš juolludanortnega stuorábuš gielalaš erohusaid vuhtiiváldima vejolašvuođaid čielggadii Media-bearráigeahčču, ja das sáddejuvvui raporta gulaskuddamii borgemánu 25. b. 2009. Raporttas bearráigeahčču manai vuostá gielalaš erohusaid vuhtiiváldima go meroštallet doarjaga dahje earáge giellagáibádusaid. Bearráigeahčču árvalii dattetge ahte giellapolitihkalaččat ákkastallojuvvon oasit doarjjaortnegis (geavadis doarjja buvttadit aviisasiidduid julevsámegillii dahje oarjelsámegillii norgalaš báikkálaš aviissain) galget čuldojuvvot eret preassadoarjagis ja sirdojuvvot Sámedikki háldui. Árvalussii lei viiddis doarjja gulaskuddamis. Reivvestis departementii golggotmánu 27. b. 2010 Sámediggi dieđihii ahte dat, ee. divaštallamiid vuođul sámi aviissaiguin, ii dattetge háliidan nuppástuhttit njuolggadusaid, gč. maid Sámedikki jagi 2010 jahkedieđáhusa kapihttala 4.15 Mediafálaldat. Departemeanta lea dan maŋŋá gávnnahan ahte ii leat veara joatkit dáinna dihto doaibmabijuin.</p>
<p>Kulturdepartemeanta čujuha dattetge dasa, ahte sámi aviissaid vástesaš doarjjaortnega siskkobeallai lea lasihuvvon sierra doarjja buvttadit julevsámegiela ja oarjelsámegiela aviisasiidduid. Ortnega bisuheami ágga lea aiddo fal sávaldat nannet dáid gielaid mediafálaldagaid. Jagi 2011 ožžo LokalavisaNordSalten (julevsámegillii) ja Snåsningen (oarjelsámegillii) nubbi 546 000 ja nubbi fas 374 400 ruvnnu doarjjan dán ortnega mielde.</p>
<p><em type="bold">Doaibmabidju 71  Oarjelsámi mediaguovddáš </em></p>
<p><em type="italic">Ovddasvástideaddji: Sámediggi </em></p>
<p>Kártenbargu čađahuvvui jagi 2010, ja ulbmil lei ráhkadit strategiija oarjelsámegiela mediafálaldaga ásaheapmái. Kártema maŋŋá bargu lea bisánan, muhto dat jotkojuvvo jagi 2013.<em type="italic"> </em></p>
<p><em type="bold">Doaibmabidju 72  Sámi girjjálašvuođa oastinortnet </em></p>
<p><em type="italic">Ovddasvástideaddji: Sámediggi </em></p>
<p type="listitem"> Sihkkarastit buoremus eavttuid sámi dutkamii ja</p>
<p>Sámediggi lea jagi 2013 sámi dáiddársoahpamušas (Sámedikki ja Sámi dáiddárráđi gaskasaš soahpamušas) várren 300 000 ruvnnu sámi čáppagirjjálašvuođa, sámi musihka ja juigosiid oastinortnegii. Sullasaš sumit leat maid várrejuvvon jahkái 2011 ja jahkái 2012, nu ahte buohkanassii dál leat čoggojuvvon 900 000 ruvnnu dán ulbmilii. Ortnet lea maŋŋánan, muhto dál oastinproseassa lea jođus, ja girjjit leat válljejuvvon ja daid juogadeami visogovva lea dál čielgan. Ostojuvvon musihka ja girjjálašvuođa jugadeapmi lea čađahuvvon geassemánus 2013. prošeakta joatká ovttasráđiid Sámi dáiddárráđiin jagiid 2012 ja 2013.</p>
<p><em type="bold">Doaibmabidju 73 Girjjálašvuođastipeanddat sámi nuoraide </em></p>
<p><em type="italic">Ovddasvástideaddji: Sámediggi </em></p>
<p>Sámediggi lea ságaškuššamin Sámi dáiddárráđiin/Sámi girječálliid servviin dan jurdaga birra galgágo čađahit sámi nuoraid várás girjjálašvuođastipeandda prošeavtta. Jurdda lea ahte prošeakta galgá čađahuvvot čállinkursan mas oasseváldit galget čađahit oahpahallan- ja movttiidanprográmma oktan geavatlaš čállimiin. Sámedikki áigumuš lea čađahit prošeavtta jagi 2014.</p>
<p><em type="bold">Doaibmabidju 74  Sámi dutkama ja alit oahpu ovddideapmi </em></p>
<p><em type="italic">Ovddasvástideaddji: Máhttodepartemeanta </em></p>
<p>Sámi dutkama ja alit oahpahusa lávdegoddi (Butenschøn-lávdegoddi) nammaduvvui jagi 2010, ja dan dagai Máhttodepartemeanta ovttas Sámedikkiin. Jagi 2012 geassemánu 20 b. lávdegoddi geigii máhttoministarii iežas čielggadusa mii dárogillii lea <em type="italic">"Langs lange spor </em></p>
<p type="listitem"><em type="italic">– om samisk forskning og høyere utdanning"</em>. </p>
<p>Lávdegoddi lea soahpan dáid ulbmiliid:</p>
<p>alit oahpahussii, mii galgá leat sorjákeahtes máhttobuvttadeaddji ja máhttogaskkusteaddji doaibma Sihkkarasti ja ovddidit dutkama ja alit oahpahusa, erenoamážit dain surggiin mat ollu mearkkašit sámi servodaga ovddideapmái</p>
<p type="listitem"> Divaštallat sámi dutkama ja alit oahpahusa</p>
<p>organiserema sihke sámi servodaga siskkobealde ja muđuid riikka ja davviriikkaid oahpahusvuogádaga ektu.</p>
<p>Čielggadeamis leat arvat doaibmabijut main eatnašat leat juhkkojuvvon čuovvovaš joavkkuide: Sámegielaid dikšun ja ealáskahttitn, dutkangiella, dutkan, alit oahpahus ja doaibmajuohku, ovttasbargu ja oktiiheivehallan.</p>
<p>Čielggadeapmi lea leamaš gulaskuddamis, ja čuovvolanbargu lea álggahuvvon.  Máhttodepartemeanta ja Sámediggi leat ságaškuššamin čielggadusa čuovvoleami birra.</p>
<p><em type="bold">Doaibmabidju 75  Hukset oarjelsámegiela ja julevsámegiela dutkangelbbolašvuođa </em></p>
<p><em type="italic">Ovddasvástideaddji: Ođasmahttin-, hálddahus- ja girkodepartemeanta </em></p>
<p>Ođasmahttin-, hálddahus- ja girkodepartemeanta lasihii jagi 2009 ruhtadoarjagiid Dutkanráđi sámi dutkama prográmmii II 1,179 miljon ruvnnuin, mat ledje várrejuvvon julevsámegiela ja oarjelsámegiela dutkamii. Doarjagat julevsámegillii ja oarjelsámegillii lasihuvvojedje jagi 2010 sullii 1,6 miljon ruvnnuin. Čuovvovaš jagiid juolludeamit dutkanráđđái leat doalahuvvon.</p>
<p><em type="bold">Doaibmabidju 76  Sámegielaid geavaheami kárten </em></p>
<p><em type="italic">Ovddasvástideaddjit: Ođasmahttin-, hálddahus- ja girkodepartemeanta, Máhttodepartemeanta ja Sámediggi </em></p>
<p>Nordlándadutkan čađahii giđđat 2012 iskkadeami sámegielaid geavaheami birra – davvisámegiela, julevsámegiela ja oarjelsámegiela. Iskkademiin ulbmil lei geahčadit olbmuid máhtu sámegielas, giela geavaheami sierranas joregiin, olbmot. Iskkadeami vuođđu lei dihto válljejuvvon lohku sámi jienastuslohkui čálihuvvon olbmot. Iskkade</p>
<p><em type="italic">http://nordlandsforskning.no/files/Rapporter_201</em> <em type="italic">2/Rapport_07_12.pdf </em></p>
<p><em type="bold">Doaibmabidju 77  Davviriikkalaš fága- ja resursaguovddáš </em></p>
<p><em type="italic">Ovddasvástideaddji: Sámediggi </em></p>
<p>Sámi parlamentáralaš ráđi stivra (SPR-S) mearridii jagi 2012 johtui bidjat SáFá2prošeavtta vuođđudan dihtii Davviriikkalaš sámi fága- ja resursaguovddáža. SáFá2-prošeakta álggahuvvui ođđajagemánu 1. b. 2013. Guovddáža namman šattai Sámi giellagáldu. Guovddážii ii vuos álggus mearriduvvo báiki, muhto dan bargit šaddet doaibmat iežaset sámedikkiid hálddahusain. Sámi giellagáldu čállingottis leat hálddahusvirggit ja giellafágalaš virggit davvisámegiela, anárašgiela, oarjelsámegiela, julevsámegiela ja nuortalašgiela várás.</p>
<p>Sámi giellagáldus váldoovddasvástádussuorggit leat sámi giellaovttasbargu, giellafágalaš bargu ja giellabálvalusaid fálaldat giellageavaheaddjiide Suomas, Ruoŧas ja Norggas. Guovddážis lea ovttas sámedikkiiguin ovddasvástádussan nannet ja ovddidit davviriikkalaš giellaovttasbarggu, nannet ja ovddidit sámegielaid vuhtiiválddedettiin guđege giellajoavkku dárbbuid, hástalusaid ja resurssaid, ja riggudit giela ja sihkkarastit dan boahtteáiggi. Sámi giellagáldu galgá gieđahallat buot giellaguovlluid gažaldagaid, ja daid oktiiheivehallat ovttas sámedikkiiguin ja eará giellaásahusaiguin. Guovddáža doaibmamušat leat ee. gielladikšu, giellaovddideapmi, terminologiijabargu, giellanormeren, nammabálvalus, báikenámmabargu ja diehtojuohkin sámi giellafágalaš áššiid birra. Dát doaibma lea dehálaš vai sámegielain lea árvu dievas geavatlaš giellan. Sámi giellagáldus barggut ja ovddasvástádussuorggit leat dynámalaččat. Dat mearkkaša ahte lea vejolaš ovddidit ja heivehallat guovddáža doaimma dan mielde mo sámegielaid giellafágalaš dilli lea ja makkár dárbbut dain leat guđege áiggi.  Norgga sámediggi lea prošektii ožžon guvllolaš ovddidanruđaid Romssa fylkkasuohkanis ja Nordlándda fylkkasuohkanis, ja vel lassin boahtá stáhtalaš Interreg-doarjja. Sámediggige lea iežas bušeahtas várren ruđaid dán prošektii. Suoma sámediggi dat jođiha sámi fága- ja resursaguovddáža ásahanprošeavtta. Prošeaktaáigodagas lea bargu jođus mii galgá sihkkarastit bissovaš ruhtadeami, vai guovddáš šaddá bissovaš. Prošeakta bistá jagi 2014 geassemánu lohppii.</p>
<p><em type="bold">Doaibmabidju 78  Konferánsa sámi skuvladutkama birra </em></p>
<p><em type="italic">Ovddasvástideaddji: Nordlándda fylkkamánni </em></p>
<p>Sámediggi lea ovdal addán diehttevassii Máhttodepartementii ja Dutkanráđđái ahte lea dárbu eambbo dutkat sámi mánáidgárddiid ja skuvllaid, ja ahte olbmot galget álkibut gávdnat dieđuid dan birra. Nordlándda universitehta doalai fáttá birra konferánssa mas suorggi guovdilis dutkit čilgejedje iežaset dutkama. Konferánsii serve ollu olbmot.</p>
</body></document>