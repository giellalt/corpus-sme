<document xml:lang="sme" id="no_id"><header><title>Eat dohkket ahte bieggaindustriija billista boazodoalu areálaid   - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>262</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tolererer-ikke-vindindustriens-odeleggelse-av-reindriftsareal.7348.aspx?sprak=12</origFileName><parallel_text xml:lang="nob" location="tolererer_ikke_vindindustriens_odeleggelse_av_reindriftsareal.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Eat dohkket ahte bieggaindustriija billista boazodoalu areálaid</p>
<p><em type="italic">– Mii eat sáhte dohkkehit ahte eiseválddit láhčet diliid nu ahte bieggaindustriija galgá beassat ásahit boazoguohtoneatnamiidda, dadjá sámediggeráđđi Silje Karine Muotka (NSR). </em></p>
<p>Bearjadaga ovddidii ráđđehus ođđa bieggafápmodieđáhusa. Bohte badjel 5000 gulaskuddanvástádusa main eatnašat geat serve gáibidedje ahte bieggaindustriija huksen bissehuvvo ollásit, dalle go ovddit evttohus bieggaindustriija birra lei gulaskuddamis. Ráđđehus hilggui evttohusa.</p>
<p>– Sáhttit dušše konstateret ahte stáhtaráđis Bru ii leat dáhttu ovddidit stuorradiggedieđáhusa konsešuvdnavuogádaga birra, mas mearriduvvošii olmmošrievttálaš suodji álgoálbmogiid várás. Dát bargu gal ii leat man ge veara, oaivvilda Muotka gii rehkenastá ahte Stuorradiggi sádde stuorradiggedieđáhusa bieggafámu birra nannámis ruovttoluotta ráđđehussii.</p>
<p>Sámediggeráđđi oaivvilda ahte ráđđehus lea garván čuovvumis olbmuid signálaid go joatká ain ráhkadeames njuolggadusevttohusa bieggaindustriijaaktevrraid láhčimii. Leat addojuvvon juo lagabuidda 100 konsešuvnna industriijaprošeavttaide, ja olbmot leat hui sakka reageren guovlluin gosa industriijarusttegat dál ceggejuvvojit.</p>
<p>Sámi beroštumit ja boazodoalu beroštumit leat guhká juo dáistalan álgoálbmotealáhusaid doaibmavuođu suodjaleami ovddas. Sámediggeráđđi dadjá ahte boazodoallit Fovsenis leat logijagiid bargan hui ollu áššemeannudemiin buot dásiin norgga almmolašvuođas, ja de lea sis dan maŋŋá dubmejuvvon eret vejolašvuohta bargat boazodoaluin árbevirolaš vuogi mielde.</p>
<p>Sámediggepresideanta Aili Keskitalo (NSR) doarju Muotka cealkámuša ja geassá ovdan Øyfjellet guovllu Norlánddas ovdamearkan dasa ahte boazodoallit heahtejagis leat ferten johtit bohccuiguin industriijaguvlui man oktavuođas huksejeaddji ja Oljo- ja energiijadepartemeanta eai leat vuhtii váldán čoavjjehiid eaige boazodolliid.</p>
<p>– Sámediggi ii sáhte ii eisege dohkkehit dáid sisabahkkemiid boazodoalloguovlluin, dadjá sámediggepresideanta Aili Keskitalo (NSR) loahpas.</p>
<p><em type="italic">Gulahallanolbmot: </em><em type="italic">Sámediggepresideanta Aili Keskitalo (NSR) mob. +47 971 29 305, aili.keskitalo@samediggi.no Sámediggeráđđi Silje Karine Muotka (NSR) mob. +47 984 87 576, silje.karine.muotka@samediggi.no Politihkalaš ráđđeaddi Eirik Larsen (NSR) mob. +47 970 80 217, eirik.larsen.samediggi.no </em></p>
</body></document>
