<document xml:lang="sme" id="no_id"><header><title>Oahppaladdat parlameantaviesu - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>217</wordcount><conversion_status type="standard"/><availability><free/></availability><multilingual/><origFileName>https://sametinget.no/saemiedigkien-bijre/saemiedigkiem-vaaksjodh/?sprak=12</origFileName><parallel_text xml:lang="nob" location="besoke_parlamentsbygget_1_.html"/><parallel_text xml:lang="sma" location="saemiedigkiegaetiem_vaaksjodh_1_.html"/><parallel_text xml:lang="smj" location="samedikkev_guossidit_1_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oahppaladdat parlameantaviesu</p>
<p><em type="italic">Searvva ofelastimiidda Sámedikkis Kárášjogas. </em></p>
<p>Mii fállat <span type="quote" xml:lang="eng">"drop-in"</span> ofelastimiid Sámedikkis Kárášjogas dii. 13 disdagaid, gaskavahkuid ja duorastagaid. </p>
<p>Dat mearkkaša ahte ii dárbbaš dieđihit iežas ofelastimii ovdalgihtii. Dađi bahábut ii leat ofelastin daid vahkuid go Sámedikkis lea dievasčoahkkin.</p>
<p>Dievasčoahkkimat 2023:s:</p>
<p>Vahkku 10: Njukčamánu 6. - 10. b., dievasčoahkkin Vahkku 23: Geassemánu 5. - 9. b., lávdegoddečoahkkimat ja dievasčoahkkin Vahkku 39: Čakčamánu 25. - 29. b, lávdegoddečoahkkimat ja dievasčoahkkin Vahkku 49: Juovlamánu 4. - 8. b, dievasčoahkkin</p>
<p>Ofelastingiella lea dárogiella, sámegiella ja eŋgelasgiella. Ofelastin bistá birrasii 30 minuvtta. Ovtta joavkkus sáhttet leat eanemusat 25 olbmo mielde. Ofelastin lea nuvttá.</p>
<p>Loga artihkkala Sámedikki arkitektuvrra birra Loga artihkkala Sámedikki dáidaga birra</p>
<p type="title">Heivehuvvon fálaldat joavkkuide</p>
<p>Nuoraidceahki ja joatkkaskuvlla ohppiide ja luohkáide, organisašuvnnaide, ásahusaide ja mediaide mii fállat heivehuvvon ofelastima, oktan oanehis logaldallama Sámedikki, sámepolitihka ja eará relevánta fáttáid birra. Fálaldat heivehuvvo áiggis áigái hálddahusa kapasitehtii ja politihkalaš doaimmaide sámediggevisttis.</p>
<p>Váldde oktavuođa Sámedikkiin jus dus leat earenoamáš dárbbut.</p>
<p type="title">Rabas čoahkkimat</p>
<p>Sámedikki dievasčoahkkimat ja lávdegoddečoahkkimat leat rahpasat guldaleddjiide. Dábálaččat leat njeallje dievasčoahkkima ja lávdegoddečoahkkima jagis. Čoahkkimiid áigge lea Sámedikki kantiina rabas, maiddái guldaleddjiide.</p>
<p type="title">Sámedikki girjerádju</p>
<p>Sámedikki girjerádju, mas maid leat lohkansajit, lea rabas dii. 09.00 - 15.30 geavaheddjiid várás.</p>
<p>Loga eanet Sámedikki girjerádjosa birra</p>
<p type="title">Sámedikki kanturbáikkit</p>
<p>Lassin sámediggevissui Kárášjogas, de leat Sámedikkis gávcci kanturbáikki.</p>
<p>Loga eanet Sámedikki kanturbáikkiid birra</p>
<p type="title">Galledančujuhus</p>
<p>Ávjovárgeaidnu 50, Karasjok</p>
</body></document>
