<document xml:lang="sme" id="no_id"><header><title>PRM: Ávkkálaš raporta Divttasvuona/Oarjevuona suodjalanbarggu birra - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>181</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1067&amp;sprak=Samisk&amp;Print=1</origFileName><parallel_text xml:lang="nob" location="samediggi-article-1067.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRM: Ávkkálaš raporta Divttasvuona/Oarjevuona suodjalanbarggu birra - Sámediggi Sametinget</p>
<p type="title">PRM: Ávkkálaš raporta Divttasvuona/Oarjevuona suodjalanbarggu birra</p>
<p>Várrepresideanta Johan Mikkel Sara ja birasgáhttenministtar Helen Bjørnøy oaččuiga odne raportta dan birra mo julevsámeguovllu; Divttasvuona/Oarjevuona geavaheami ja suodjaleami našuvnnalaš bargu galgá joktojuvvot. Raporta lea čállojuvvon Sámedikki ja Birasgáhttendepartemeantta diŋgojuvmi vuođul.</p>
<p>Lávegoddi mas lea stuorra julevsámi ovddasteapmi, lea ráhkadan plánaid. Lávdegotti jođiheaddjit, Árran julevsámi guovddáža direktevra Filip Mikkelsen ja Nordlándda fylkkamánni fylkkabirasgáhttenhoavda Roar Høgsæt, geigiiga raportta oktan organiserenevttohusain, čielggadanprográmmain ja ovdánanplánain várrepresidentii ja stáhtaráđđái.</p>
<p>- Raporta lea hui deaŧalaš veahkki Sámedikki bargui oažžut sierra njuolggadusaid sámi guovlluid suodjalanbargguide. Nu lea Divttasvuona/Oarjevuona lávdegoddebargu doaibman ovdagovvan mo suodjalanbargu sámi guovlluin berre dahkkojuvvot. Deaŧalaš lea ahte dat mearrádusat mat dahkkojuvvojit suodjaleami oktavuođas, bidjet báikki olbmuid kulturáddejumi ja luonddugeavaheami vuođđun, dadjá várrepresideanta Johan Mikkel Sara.</p>
<p>- Mus lei ávkkálaš ságastallan birasgáhttenministariin Helen Bjørnøyain odne sámi guovlluid suodjaleami birra. Mis lea konstruktiiva gulahallan Birasgáhttendepartemeanttain dán fáttás, ja mii doaivut olahit ovttamielalašvuođa njuolggadusaid dáfus hui fargga. Mis lea sihke áddejupmi ja dáhttu dasa, dadjá Sara.</p>
<p>Johan Mikkel Sara</p>
<p>Sámedikki várrepresideanta</p>
<p>Johan Mikkel Sara</p>
<p>Telefuvdna</p>
<p>Mobil</p>
<p>22 42 48 05</p>
<p>908 29 047</p>
</body></document>