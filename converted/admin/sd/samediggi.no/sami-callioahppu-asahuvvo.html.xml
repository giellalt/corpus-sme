<document xml:lang="sme" id="no_id"><header><title/><genre code="admin"/><author><unknown/></author><wordcount>281</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Kultureallin/Daidda-ja-kulturbargu/Sami-callioahppu-asahuvvo</origFileName><parallel_text xml:lang="nob" location="samisk-forfatterstudie-etableres.html"/><parallel_text xml:lang="sma" location="saemien-tjaelijelearoe-tseegkesaavva.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámi čállioahppu ásahuvvo / Dáidda – ja kulturbargu / Kultureallin / Sámediggi - Sametinget</p>
<p type="title">Sámi čállioahppu ásahuvvo</p>
<p>02. Guovvamánnu 2015</p>
<p>Sámi lohkkit háliidit eanet girjjiid sámegillii mat geasuhit nuoraid. Danne álggahit Sámediggi, Sámi Girječálliid Searvi (SGS) ja Sámi dáiddárráđđi (SDR) čállioahpu mii galgá movttiidahttit nuorra čálliid čállit sámegillii.</p>
<p>Prošeavtta mihttomearri lea rekrutteret uhcimusat vihtta nuorra čálli čállit sámegillii. čállioahppu bistá guokte jagi, dávjjes fierpmádatčoahkkimiiguin, čállinsemináraiguin ja bagademiin hárjánan čálliid ja fágaolbmuid bealis.</p>
<p>Sámediggeráđđi Henrik Olsen dadjá ahte čállioahppu galgá vuosttažettiin ovddidit čállindoaimma, ja loktet boahttevaš čálliid girjjálašvuođa gelbbolašvuođa.</p>
<p><em type="bold">-Oassálastit galget ovddidit sin girjjálaš ja dáiddalaš diehtomielalašvuođa, ja háhkat čállifágalaš gelbbolašvuođa vai sis lea buoret vejolašvuohta čállit mánusiid ja doaimmahit čállifidnu boahtteáiggis, dadjá sámediggeráđđi Henrik Olsen. </em></p>
<p><em type="bold">Prošeavtta mihttomearri lea: </em></p>
<list><p type="listitem">Váikkuhit dasa ahte eanet čáppagirjjálašvuohta almmuhuvvo sámegillii nuoraid várás.</p>
</list><p><em type="bold">Oassemihttomearit: </em></p>
<list><p type="listitem">Oččodit nuorra čálliid čállit sámegillii.</p>
<p type="listitem">Prošeakta galgá váikkuhit dasa ahte nuorra čállit ožžot duohta vejolašvuođa čállit mánusiid bagadusa, gealbudeami ja fierpmádatčoahkkanemiid bokte.</p>
<p type="listitem">Oassálastiide lea biddjojuvvon buvttadangáibádus prošeaktaáigodagas dainna mihttomeriin ahte sii galget almmuhit gárvves mánusa.</p>
<p type="listitem">Oassálastit galget ovddastit máŋga sámi giellaguovllu.</p>
<p type="listitem">Oažžut uhcimusat 5 nuorra sámi čállit nuoraid várás.</p>
<p type="listitem">Ásahit fierpmádaga gaskal nuorra ja ásahuvvon čálliid.</p>
<p type="listitem">Movttiidahttit dakkár máinnasteapmái maid sáhttá geavahit filmmas ja drámas.</p>
</list><p><em type="bold">Sisaváldingáibádus </em></p>
<p>Sisaváldin čálliohppui dahkkojuvvo sisasáddejuvvon teavstta vuođul ja čilgehusa vuođul manne háliida oassálastit.</p>
<p>Ohcci galgá sáddet sisa sullii 10 siidosaš teavstta. Teaksta ii galgga leat almmuhuvvon ovdal. Ohcci galgá maiddái muitalit iežas čállinhárjáneami birra ja manne son háliida álgit ohppui.</p>
<p>Sámi girječálliidsearvi (SGS), prošeaktajođiheaddji ja Sámedikki hálddahusbargi válljejit prošeavtta oassálastiid.</p>
<p>Prošeaktajođiheaddji lea Pia Juuso. Sámi girječálliidsearvvis lea ovddasvástádus oahpu fágalaš sisdoalus.</p>
<p>Ohcanáigemearri almmuhuvvo maŋŋeleppos</p>
<p><em type="bold">Eanet dieđuid addiba: </em>Vivian Aira, 784 74 167, vivian.aira@samediggi.no ja Brita Kåven, 480 75 174, brita@samidaiddar.no </p>
<p><em type="bold">Kommentáraid addá: </em>Sámediggeráđđi Henrik Olsen, 907 75 219 </p>
</body></document>