<document xml:lang="sme" id="no_id"><header><title>Direktevra Sámi Giellagáldui - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>456</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/direktor-til-sami-giellagaldu.19040.aspx?sprak=12</origFileName><parallel_text xml:lang="nob" location="direktor_til_sami_giellagaldu.html"/><parallel_text xml:lang="sma" location="direktoore_saemien_gielegaaltijisnie.html"/><parallel_text xml:lang="smj" location="direkterra_same_giellagallduj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Direktevra Sámi Giellagáldui</p>
<p><em type="italic">Sámi Giellagáldu lea doaibman Sámi Parlamentaralaš Ráđi vuollásažžan 2013 rájes ja dál ohcat direktevrra ásahit, jođihit, nannet ja viidáset ovddidit Sámi Giellagáldu. </em><em type="italic">Searvvatgo don dása? </em></p>
<p><em type="italic">Ohcanáigemearri: Ođđajagimánu 21. beaivvi 2022. </em></p>
<p>Sámi Giellagáldu lea Suoma, Norgga ja Ruoŧa beale sámedikkiid oktasaš davviriikalaš fágaorgána sámi giellaáššiin. Sámi Giellagáldu ulbmilin lea suodjalit, gáhttet ja ovddidit kulturárbbi nugo sámi čállingielaid ja hállangielaid. Formálalaččat lea Sámi Gielddagáldus oktavuohta Sámediggái Norgga bealde, ja dan jođiha stivra mas golmma sámedikkis lea ovtta mađe ovddastus.</p>
<p type="title">Barggut</p>
<p>Sámi Giellagáldus lea ovddasvástádus sámegielain. Sámi Giellagáldu galgá doaibmat oktasaš áššedovdi fágaorgánan áššiin mat gusket sámi čállingielaid normeremii. Dát guoská terminologiija ja čállinnjuolggadusaid normeremii. Sámi Giellagáldu galgá riggudahttit sámi gielaid ja dieinna lágiin váikkuhit sámegielaid sihkkarastima boahtteáigái. Sámi Giellagáldus galget leat bargit iešguđege golmma riikii lokaliserejuvvon, ja leat seamma hálddahuslaš jođiheaddji vuollásaččat. Direktevra lea Sámi Giellagáldu bajimuš hálddahuslaš jođiheaddji ja sus lea ovddasvástádus doaimma hálddahuslaš ja fágalaš jođiheames. Direktevra galgá ráhkkanit ja rávvet áššiid mat ovddiduvvojit stivrii, ja sus lea ovddasvástádus stivramearrádusaid johtui bidjamis. Direktevrras lea ovddasvástádus das ahte ekonomalaš doaibma dáhpáhuvvá gustovaš njuolggadusaide dávistettiin.</p>
<p type="title">Gelbbolašvuohta</p>
<p>Mii ohcat direktevrra geas lea oahppu masterdásis, vuosttažettiin sámegielas. Ohccis galgá maid leat hárjánupmi jođiheamis ja davviriikkalaš ovttasbarggus. Diehtu ja máhttu sámi servodagas, -kultuvrras ja -gielas gáibiduvvo. Dasa lassin deattuhat buriid ovttasbargo- ja gulahallannávccaid, buriid jođihanattáldagaid ja máhtu olahit bohtosiid ovttasráđiid earáiguin. Son guhte virgáduvvo ferte hálddašit sámegiela ja dárogiela dahje ruoŧagiela, dahje suomagiela. Lea ovdamunni jus máhttá máŋga sámegiela. Lea ovdamunni jus máhttá sihke suomagiela ja dáro/ruoŧagiela. Lea maid ovdamunni jos hálddaša eaŋgalasgiela.</p>
<p type="title">Bálká- ja bargoeavttut</p>
<p>Bargui álgin jođánepmosit. Virggi bálká lea Stáhta regulatiivva mielde virgekoda 1060 ossodatdirektevra. Sámi Giellagáldu bargiin lea formálalaš oktavuohta Sámediggái Norgga bealde eamiásahussan ja dat bargoeavttut čuvvot mat gusket Sámedikki bargiide Norggas, jos eará ii leš mearriduvvon. Kánturbáiki lea vuolggasajis okta sámedikkiid kánturbáikkiin Anár, Ohcejohka, Heahttá, Vuotnabahta, Kárášjohka, Guovdageaidnu, Olmmáivággi, Romsa, Skánik, Ájluokta, Aarborte, Snåase, Giron, Jåhkåmåhkke, Dearna dahje Staare, jos leš guoros kántursadji. Eará čovdosa sáhttá leat vejolaš šiehtadit. Sámi Giellagáldu háliida speadjalastit álbmoga girjáivuođa ja váldit ávkki ovttaskas olbmo ollislaš gelbbolašvuođas. Mii ávžžuhat dohkálaš kandidáhtaid ohcat, beroškeahttá doaibmanávccain, agis, sohkabealis, etnisitehtas, oskkus ja seksuála sojus. Sámi Giellagáldu deattuha bargodiliid láhčima olbmuide geain lea hedjonan doaibmanákca. Buohkaide geat ásset Finnmárkkus ja Davvi-Romssas gusto Stáhta loatnakássa oahppoloana unnideapmi 10 %:in jahkásaččat gitta 25.000 ru rádjai ja erenoamáš vearrogeasus. Muđui virgáduvvojit bargit gustovaš lágaid, njuolggadusaid ja soahpamušaid mielde, guoská maiddái bálkái ja ealáhahkii, ja guđa mánu geahččalanáigái.</p>
<p type="title" xml:lang="olo">Gulahallan</p>
<p>Lagat dieđuid virggi birra sáhttá oažžut go váldá oktavuođa: <em type="italic">Sámediggái Suoma bealde </em>Pia Ruotsala-Kangasniemi +358 40 726 2688 - pia.ruotsala@samediggi.fi <em type="italic">Sámediggi Norgga bealde </em>Inger Marit Eira-Åhrén +47 971 29 744 - inger.marit.eira.ahren@samediggi.no <em type="italic">Sámediggi Ruoŧa bealde </em>Fredrik Österling +46(0)730216531 - fredrik.osterling@sametinget.se <em type="italic">Ohcanáigemearri lea 21.01.2022 </em>Ohcan sáddejuvvo jobbnorge bokte: <em type="italic"><span type="quote" xml:lang="nob">"Søk stillingen"</span> </em></p>
<p>Oza virggi</p>
<p type="title">Ohcanáigemearri</p>
<p>Ođđajagimánu 21. beaivvi 2022</p>
</body></document>
