<document xml:lang="sme" id="no_id"><header><title>Davvisámegielat áššemeannudeaddji - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>334</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/nordsamisk-saksbehandler.10959.aspx?sprak=12</origFileName><parallel_text xml:lang="nob" location="nordsamisk_saksbehandler.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Davvisámegielat áššemeannudeaddji</p>
<p><em type="italic">Sámedikki giellaossodagas lea rabas bistevaš virgi áššemeannudeaddjin Báikenamma- ja gielladikšunjuhkosis. Ohcanáigemearri: Guovvamánu 25. b. 2021. </em></p>
<p>Bargosadji lea muhtun Sámedikki kánturbáikkiin gos lea guoros sadji. Álgin farggamusat.</p>
<p type="title">Barggut</p>
<p>Virggi váldobarggut:</p>
<list><p type="listitem">Meannudit sámi báikenammaáššiid</p>
<p type="listitem">Gulahallat báikenammakonsuleanttaiguin</p>
<p type="listitem">Giellafágalaš árvvoštallamat ja áššemeannudeapmi</p>
<p type="listitem">Jorgaleapmi davvisámegielas dárogillii ja nuppeguvlui</p>
<p type="listitem">Eará giellafágalaš barggut</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Mii ohcat olbmo geas lea davvisámegiela oahppu allaskuvllas/universitehtas, unnimusat bachelordásis. Unnimusat 3 jagi áigeguovdilis bargohárjáneapmi davvisámegiela giellafágalaš bargguin sáhttá kompenseret váilevaš oahpu. Bargohárjáneapmi sullasaš bargguin ja máhttu sámegielaid gielladilis ja sámi báikenamain deattuhuvvo. Muđui deattuhuvvo:</p>
<list><p type="listitem">Máhttu sámi servodatdiliid birra</p>
<p type="listitem">Buorit gulahallan- ja ovttasbargodáiddut</p>
<p type="listitem">Buorre njálmmálaš ja čálalaš ovdanbuktindáidu</p>
<p type="listitem">Dáidu bargat iešheanalaččat ja ulbmillaččat</p>
<p type="listitem">Veahkkáivuohta</p>
<p type="listitem">Persovnnalaš dohkálašvuohta</p>
</list><p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1408 vuosttaškonsuleanta dahje 1434 ráđđeaddi.</p>
<list><p type="listitem">Bálkkás gessojuvvo 2 % máksu Stáhta penšunkássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkaide geat ásset Finnmárkkus ja Davvi-Romssas guoská oahppoloana sihkkunortnet Stáhta loatnakássas 10 % jahkái, gitta 25.000 ru rádjai, ja sierra vearrogeasus</p>
<p type="listitem">Dávgasis bargoáigi ja eará buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje čearddalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title" xml:lang="kmr">Ohcan</p>
<p>Ohcan sáddejuvvo elektruvnnalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem" xml:lang="eng">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii. <em type="italic">Ohcanáigemearri: Guovvamánu 25. b. 2021. </em></p>
<p type="title" xml:lang="olo">Gulahallan</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Doaibmi ossodatdirektevrrain Risten Länsman +47 951 39 557 dahje e-boasta risten.lansman@samediggi.no</p>
<p type="listitem">Doaibmi fágajođiheddjiin Mikkel Rasmus Logje Tel. +47 78 47 40 00 eller e-post mikkel.rasmus.logje@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Guovvamánu 25. beaivvi 2021</p>
</body></document>
