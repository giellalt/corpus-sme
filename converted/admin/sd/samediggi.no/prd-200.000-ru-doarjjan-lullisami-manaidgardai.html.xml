<document xml:lang="sme" id="no_id"><header><title>PRD: 200.000 ru doarjjan lullisámi mánáidgárdái</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>172</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-200.000-ru-doarjjan-lullisami-manaidgardai</origFileName><parallel_text xml:lang="nob" location="prm-200.000-kr-i-stoette-til-soersamisk-barnehage.html"/><parallel_text xml:lang="sma" location="prm-200.000-kr-daaarjojne-aaarjelsaemien-maanagiertese.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">PRD: 200.000 ru doarjjan lullisámi mánáidgárdái</p>
<p>Sámediggeráđđi lea juolludan 200.000 ruvnno doarjjan Røros-mánáidgárddi Ysterhagan barnehage/Luvlege managïerte lullisámi ossodahkii Svaalen goevtese lullisámegielat mánáidgárdegelbbolašvuođa rekrutteremii.</p>
<p>Lullisámegielat mánáidgárdeossodat Svaalen goevtese Røros-mánáidgárddis Ysterhagan barnehage/Luvlege managïerte rahppui 2016:s. Mánáidgárddis leat leamaš hástalusat go sámegielat mánáidgárdefálaldat lea organiserejuvvon ossodahkan dáčča mánáidgárddis. Váilot oahppan sámegielat fágaolbmot mánáidgárddis, seammás go lullisámegiella lea hui hearki mánáidgárdeárgabeaivvis gos dárogiella lea váldogiella.</p>
<p>Danne leat álggahan prošeavtta Lullisámegielat mánáidgárdegelbbolašvuođa rekrutteren. Ulbmil lea rekrutteren boahttevaš lullisámegielat fágagelbbolašvuođa, ja ávžžuhit ja movttiidahttit olbmuid váldit mánáidgárdeoahpu ja lullisámegieloahpu.</p>
<p>Sámediggeráđđi juolluda 200.000 ruvnno prošektii doarjjaortnegis Doarjja prošeavttaide ja ovddidanbargguide mánáidgárddiin.</p>
<p><em type="italic">– Prošeakta lea hui buorre dainna ulbmiliin ahte oažžut eanet lullisámegielagiid mánáidgárdái, doppe han biddjo vuođđu oahppat giela, dadjá sámediggeráđđi Mikkel Eskil Mikkelsen. </em></p>
<p>Prošeakta galgá maid fállat bargiide nannet iežaset lullisámegiel gelbbolašvuođa giellaoahppama bokte.</p>
<p><em type="italic">– Dát lea hui buorre sihke mánáide, váhnemiidda ja mánáidgárddebargiide, muhto maiddái lullisámi servodahkii. Nanu giella- ja kulturgelbbolašvuohta bargiin lokte sámi mánáidgárdefálaldaga dási, ja unnida tendeansa ahte dárogiella šaddá ráđđejeaddji giellan, dadjá Mikkelsen. </em></p>
<p><em type="italic">Jearahallama addá sámediggeráđđi Mikkel Eskil Mikkelsen, tel. +47 917 42 161. </em></p>
</body></document>
