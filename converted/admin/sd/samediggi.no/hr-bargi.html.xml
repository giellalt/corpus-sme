<document xml:lang="sme" id="no_id"><header><title>HR-bargi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>428</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/hr-medarbeider.17127.aspx?sprak=12</origFileName><parallel_text xml:lang="nob" location="hr_-_medarbeider.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">HR-bargi</p>
<p><em type="italic">Sámedikkis lea rabas bistevaš virgi áššemeannudeaddjin bargiidjuhkosis. Juhkosis leat 6 bargi oktan fágajođiheddjiin ja gullá hálddahusossodahkii. Álgin farggamusat. </em></p>
<p><em type="italic">Ohcanáigemearri: Skábmamánu 7. beaivvi 2021 </em></p>
<p>Bargosadji lea muhtun Sámedikki kánturbáikkiin gos lea guoros sadji. Dál leat mis guoros sajit Kárášjogas, Guovdageainnus, Gáivuonas, Unjárggas, Skániin, Snoasas ja Divttasvuonas.</p>
<p type="title">Barggut</p>
<p>Bargiidjuhkosis lea ovddasvástádus HR strategalaš ovdánahttinproseassain, mas rekrutteren, gelbbolašvuođa ovdánahttin, DBS ja bargiid- ja bálkápolitihkka leat guovddážis. Dasto doaimmaha juogus jotkkolaš bargiidhálddašeami ja hálddaša guoskevaš láhka- ja šiehtadusortnegiid.</p>
<p>Virggi váldobarggut:</p>
<list><p type="listitem">Leat veahkkin rekrutterenproseassain</p>
<p type="listitem">Rutiidnabarggut mat gusket bargodiliide ja bálkábargguide</p>
<p type="listitem">Koordineret virgáibidjanráđi ja ovttasbargolávdegotti čoahkkimiid</p>
<p type="listitem">Veahkehit beavttálmahttimiin ja digitaliseremiin</p>
<p type="listitem">Veahkehit eará bargguiguin mat gusket HR:i</p>
<p type="listitem">Áššemeannudeapmi ja eará barggut mat gullet juhkosa ovddasvástádussurggiide</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuođagáibádus</p>
<p>Virgái háliidit bargi geas lea bachelorgráda dahje vástideaddji oahppu relevánta fágasuorggis (HR ja bargiidjođiheapmi, organisašuvdnapsykologiija jna.) Unnimusat 3 jagi relevánta bargohárjáneapmi sáhttá muhtun muddui dohkkehuvvot oahppogáibádusa sadjái.</p>
<p>Kandidáhtat guđet máhttet sámegiela, válljejuvvojit ovddabeallai earáid. Kandidáhtat guđet eai máhte sámegiela, galget ceavzit SÁÁL 1 ja 2 vástideaddji eksámeniid, jagi siste maŋŋel bargui álgima. Oahppu bistá jahkebeali, ja bargoaddi máksá oahppogoluid. Muđuid deattuhuvvo:</p>
<list><p type="listitem">Máhtu sámi servvodatdiliid birra</p>
<p type="listitem">Hárjáneami almmolaš hálddašeamis</p>
<p type="listitem">Buriid ovttasbargo- ja gulahallandáidduid</p>
<p type="listitem">Buori njálmmálaš ja čálalaš ovdanbuktindáiddu</p>
<p type="listitem">Dáiddu bargat iešheanalaččat, struktuvrralaččat ja ulbmillaččat</p>
<p type="listitem">Veahkkáivuođa</p>
</list><p>Virggis deattuhuvvojit oahppu, bargovásáhusat, persovnnalaš heivvolašvuohta ja mokta.</p>
<p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1408 vuosttaškonsuleanta dahje 1434 ráđđeaddi, bargoduogáža ja gelbbolašvuođa vuođul.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Máškidis bargoáigi ja buorit čálgoortnegat</p>
<p type="listitem">Buorre bargobiras mas don leat okta váikkuheddjiin</p>
</list><p>Sámedikki hálddahus galgá nu bures go vejolaš speadjalastit álbmoga girjáivuođa. Bargiidpolitihkalaš ulbmilin lea juksat dássedis čoahkkádusa agi ja sohkabeliid dáfus, ja rekrutteret olbmuid geain lea unnitlogu- ja álgoálbmotduogáš.</p>
<p>Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái. Ohccit geat eai hálddaš sámegiela go virgáduvvojit, sáhttet ovttasráđiid bargoaddiin geatnegahttojuvvot váldit oahpu sámegielas.</p>
<p>Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa. Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahčalanáigi.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrrain Tommy Somby Tlf. +47 78 47 40 00 tommy.somby@samediggi.no</p>
<p type="listitem">Fágajođiheddjin Anne Merete Vars Tlf. +47 78 47 40 00 anne.merete.vars@samediggi.no</p>
</list><p type="title" xml:lang="kmr">Ohcan</p>
<p>Ohcan, oktan skuvla- ja bargoduođaštusaiguin galgá sáddejuvvot elektrovnnalaččat dán siiddus, liŋka bokte <span type="quote">"Oza bargui"</span>.</p>
<p>Maŋŋel ohcanáigemeari ráhkaduvvo almmolaš ohcciidlistu. Almmolašvuođalága § 25 vuođul sáhttet ohccidieđut almmuhuvvot vaikko ohcci lea bivdán ahte son ii galgga čállojuvvot ohcciidlistui.</p>
<p>Oza bargui</p>
<p type="title">Ohcanáigemearri</p>
<p>Skábmamánu 7. beaivvi 2021</p>
</body></document>
