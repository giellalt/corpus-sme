<document xml:lang="sme" id="no_id"><header><title>Mearrasámi doaibmabijut ja Áltá vuoruhuvvojit Sámedikki bušeahtas 2024 - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>213</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sjosamiske-tiltak-og-alta-prioriteres-i-sametingsbudsjettet-2024.28273.aspx?sprak=12</origFileName><parallel_text xml:lang="nob" location="sjosamiske_tiltak_og_alta_prioriteres_i_sametingsbudsjettet_2024.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Mearrasámi doaibmabijut ja Áltá vuoruhuvvojit Sámedikki bušeahtas 2024</p>
<p><em type="italic">Sámediggeráđđi evttoha mearrasámi vuoruhemiid go Sámedikki bušeahttaevttohus ovdanbiddjo skábmamánu 6. b. Mearrasámi ealáhusorganisašuvdna Bivdu oažžu 500.000 ruvnno ja Porsáŋggu ásahusat Mearrasámi siida ja Mearrasiida ožžuba goabbáge 200 000 ruvnno lassin haddegoargŋumii. </em></p>
<p>Ørjan Marakatt Bertelsen/Sámediggi</p>
<p>– Mii háliidit váikkuhit dan positiivvalaš ovdáneapmái mearrasámi guovlluin, gos eanet ja eanet olbmot váldet ruovttoluotta sámi identitehtaset. Danne mii áigut doarjut sihke Bivddu barggu mearrasámi vuoigatvuođaiguin, ja mearrasámi ásahusaid mat barget deaŧalaš barggu, dadjá sámediggepresideanta Silje Karine Muotka (NSR). Dasa lassin evttohuvvojit lasáhusat guovtti eará doaibmabidjui mearrasámi guovllus, namalassii Áltái. – Lean ilus go beasan muitalit ahte mii maiddái vuoruhit addit lasáhusa sihke Sámi musihkkafeastavahkkui Álttás 300.000 ruvnnuin ja Álttá siidii 100.000 ruvnnuin. Dat leaba goappašagat mielde ovddideamen dehálaš kulturdoaibmabijuid mearrasámi guovllus, dadjá mearrasápmelaš Muotka gii orru Álttás..</p>
<p>Sámi musihkkafeastavahkku oažžu oktiibuot 486.000 ruvnno 2024:s, Álttá siida oažžu oktiibuot 651.000 ruvnno, Mearrasiida oažžu oktiibuot 1.509.000 ruvnno ja Mearrasámi siida oažžu ges oktiibuot 403.000 ruvnno.</p>
<p>– Gáržžes bušeahttajagis vuoruhit ealáhusdoaimmaid mearrasámi guovllus, earret eará váikkuhit divodanbargguid maŋŋá dáruiduhttima. Duohtavuođa- ja soabadankommišuvdna lea duođaštan man ollu lea manahuvvon dain guovlluin, dadjá sámediggeráđđi Runar Myrnes Balto (NSR).</p>
<p>Sámediggeráđđi evttoha maiddái joatkit mearrasámi vuoigatvuođaprošeavtta Borjjadat 500.000 ruvnnuin, ja doarjaga fatnasiidda ja mariidna ealáhusaide 2,7 miljon ruvnnuin.</p>
<p>Sámediggeráđi ollislaš bušeahttaevttohus almmuhuvvo vuossárgga skábmamánu 6. beaivvi.</p>
</body></document>
