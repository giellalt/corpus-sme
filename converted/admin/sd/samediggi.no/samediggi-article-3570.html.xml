<document xml:lang="sme" id="no_id"><header><title>Rabas virgi Sámedikkis mas ohcanáigi lea 31.03.2010 - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>340</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3570&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3570.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Rabas virgi Sámedikkis mas ohcanáigi lea 31.03.2010 - Sámediggi Sametinget</p>
<p type="title">Rabas virgi Sámedikkis mas ohcanáigi lea 31.03.2010</p>
<p><em type="italic">Areála-/servodatplánejeaddji - bistevaš virgi - ref. 10/1811 </em>Sámedikkis lea rabas bistevaš virgi ráđđeaddin/seniorráđđeaddin mas galggašii álgin 01.07.2010. Bargosadji lea okta Sámedikki kontorbáikkiin. Virgeohcan sáddejuvvo min digitála ohcanguovddážii: http://e-skjema.no/sametinget  </p>
<p><em type="italic">Areála-/servodatplánejeaddji - bistevaš virgi - ref. 10/1811 </em>Sámedikkis lea rabas bistevaš virgi ráđđeaddin/seniorráđđeaddin mas galggašii álgin 01.07.2010. Bargosadji lea okta Sámedikki kontorbáikkiin. Mii háliidit nannet Sámedikki plánafágalaš gelbbolašvuođa ja ohcat areála-/servodatplánejeaddji geas lea buorre máhtolašvuohta regionála ja/ dahje suohkanlaš plánemis. Virggi barggut gullet servodatplánemii ja areálahálddašeapmái. Virgái ohcat vuosttažettiin olbmo geas lea plánafágalaš gelbbolašvuohta servodatdieđalaš oahpu bokte master-/váldofágadásis. Ohccit geain lea juridihkkaoahppu ja relevánta bargovásáhusat árvvoštallojit maiddái. Sámediggi deattuha vásáhusaid almmolaš hálddašeamis ja gelbbolašvuođa sámi servodatdilis ja sámegielas. Lassin deattuhit buriid máhtuid, ovttasbargo- ja gulahallannávccaid, čálalaš ovdanbuktinnávccaid, návccaid bargat iešheanalaččat ja ulbmillaččat ja bálvalusdáhtu. Virgi lea biddjon virgekodii 1434 ráđđeaddi dahje 1364 seniorráđđeaddi. Eanet dieđuid virggi birra addet Audhild Schanche, Hege Fjellheim Sarre dahje Hans Arild Holmestrand, tlf. 78 47 40 00. Sámedikki hálddahus galgá nu bures go vejolaš speadjalastit álbmoga girjáivuođa. Bargiidpolitihkalaš ulbmilin lea juksat dássedis čoahkádusa agi ja sohkabeliid dáfus, ja rekrutteret olbmuid geain lea unnitlogu- ja álgoálbmotduogáš. Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái. Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai, sii ožžot maiddái sierra vearrogessosa ja lassi mánáidoaju. Dát gustojit dassážiigo Stuorradiggi rievdada dáid ortnegiid. Sámedikki bargiin lea máškidis bargoáigi. Ohccit geat eai hálddaš sámegiela go biddjojuvvojit virgái, sáhttet ovttasráđiid bargoaddiin geatnegahttojuvvot váldit oahpu sámegielas. Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahččalanáigi. Bálkkás gessojuvvo 2 % Stáhta penšuvdnakássii. Ođđa almmolašvuođalága vuođul sáhttet ohccidieđut almmuhuvvot vaikko ohcci lea bivdán ahte son ii galgga čállojuvvot ohcciidlistui. Ohcanáigemearri: <em type="italic">31.03.2010 </em>Virgeohcan sáddejuvvo min digitála ohcanguovddážii: http://e-skjema.no/sametinget  . Mii bivdit ohcciid almmuhit virggi referánsanummira: <em type="italic">10/1811 </em>. Duođaštuvvon skuvla- ja bargoduođaštusaid máŋgosat biddjojuvvojit mielddusin dahje sáddejuvvojit bábi</p>
</body></document>