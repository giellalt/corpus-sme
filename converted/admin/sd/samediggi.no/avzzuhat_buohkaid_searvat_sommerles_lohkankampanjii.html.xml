<document xml:lang="sme" id="no_id"><header><title>Ávžžuhat buohkaid searvat Sommerles lohkankampánjii - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>148</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/hasot-gajkajt-oassalasstet-sommerles-an.32547.aspx?sprak=12</origFileName><parallel_text xml:lang="nob" location="oppfordrer_alle_til_a_delta_pa_sommerles.html"/><parallel_text xml:lang="sma" location="gaajhkesidie_haasta_meatan_arrodh_sommerles-kampanjesne.html"/><parallel_text xml:lang="smj" location="hasot_gajkajt_oassalasstet_sommerles:an.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ávžžuhat buohkaid searvat Sommerles lohkankampánjii</p>
<p>Girjerádjosiid stuora lohkankampánja mánáide, Sommerles, lea jođus. Lohkankampánja lea jorgaluvvon davvi-, julev- ja máttasámegillii, ja sámediggeráđđi ávžžuha buohkaid searvat.</p>
<p>– Sommerles lea buorre vuohki movttiidahttit mánáid ja nuoraid lohkat girjjálašvuođa. Dál go lea jorgaluvvon sámegillii, de dat lea mielde nannemin sámi mánáid ja nuoraid giella- ja lohkanhálu. Mun ávžžuhan buohkaid searvat somás ja nuvttá lohkankampánjaii dán geasi, dadjá sámediggeráđđi Maja Kristine Jåma (NSR).</p>
<p>Geassemánu 1. b rájes borgemánu 31. b. rádjái sáhttet buohkat geat vázzet 1. – 7. luohká oassálastit Sommerles.no:s, gos beasat lohkat muitalusa maid girječálli Mari Moen Holsve lea čállán erenoamážit kampánjii.</p>
<p>Sommerles.no -siiddus sáhttá registreret sihke girjjiid maid mánát leat lohkan ieža ja girjjiid maid sii leat lohkan ovttas earáiguin dahje guldalan (jitnositlohkan ja jietnagirjjit).</p>
<p>Sámediggeráđđi ávžžuha buot bibliotehkaid geavahit sámi ávdnasiid kampánnja márkanfievrrideapmái.</p>
<p>Vestfold ja Telemark fylkesbibliotek ja Snuti AS leat ovdánahttán kampánja. Loga eambbo kampánja birra dás: Sommerles</p>
</body></document>
