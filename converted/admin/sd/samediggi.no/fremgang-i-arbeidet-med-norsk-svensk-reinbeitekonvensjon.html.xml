<document xml:lang="sme" id="no_id"><header><title/><genre code="admin"/><author><unknown/></author><wordcount>504</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Ealahusat/Boazodoallu/Norgga-Ruota-boazoguohtunkonvensuvdna/Fremgang-i-arbeidet-med-norsk-svensk-reinbeitekonvensjon</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ovdáneapmi barggus Norgga-Ruoŧa boazoguohtunkonvenšuvnnain / Norgga-Ruoŧa boazoguohtunkonvenšuvdna / Boazodoallu / Ealáhusat / Sámediggi - Sametinget</p>
<p type="title">Norgga-Ruoŧa boazoguohtunkonvenšuvdna</p>
<p><em type="italic">Politihkalaš ášši: </em>Norgga ja Ruoŧa gaskasaš konvenšuvnnas rádjerasttideaddji boazodoalu birra leat mearrádusat das mot boazoguohtun badjel riikkaráji galgá dáhpáhuvvat. Rádjerasttideaddji boazodoalus leat árbevierut mannet ruovttoluotta áiggis ovdalgo riikkarájit gaskal Norgga ja Ruoŧa mearriduvvojedje. 1751-mannosaš lappekodisilla lea vuosttaš šiehtadus mii gieđahallá sápmelaččaid vuoigatvuođa doaimmahit boazodoalu rastá rájiid. Norgga-Ruoŧa boazoguohtunkonvenšuvnna vuolláičálle Norga ja Ruoŧŧa vuosttaš geardde jagis 2005, muhto garra duhtameahttunvuođa geažil sápmelaččaid bealis, ii leat konvenšuvdna nannejuvvon. Norgga ja Ruoŧa bealde sámedikkit leat ovttas Ruoŧa Sápmelaččaid Riikkaservviin ja Norgga Boazosápmelaččaid Riikkaservviin ožžon bargun Norgga ja Ruoŧa ráđđehusain bargat viidáseappot Norgga-Ruoŧa boazoguohtunkonvenšuvnnain. Áigumuššan lea oččodit dakkár konvenšuvnna mii fuolaha buot áššebeliid vuoigatvuođaid ja beroštusaid buriin vugiin. Norgga bealde Sámediggi lea ožžon ovddasvástádusa das ahte jođihit proseassa ja háliida danne gulahallat guoskevaš orohagaiguin sihkkarastin dihtii buoremus proseassa barggus. Mii bivdit guoskevaš orohagaid váldit oktavuođa minguin jus háliidit gulahallama Sámedikkiin dán áššis. Bargu ođđa konvenšuvnnain lea ožžon ovtta jagi áigemeari čakčamánu 2012 rájes. Skábmamánu 16. b. 2012 dii 10-15 doallá Norgga-Ruoŧa boazoguohtunkonvenšuvnna bargojoavku čoahkkima. Čoahkkin dollojuvvo Rica Hotel Victoria nammasaš hoteallas Oslos. </p>
<p type="title" xml:lang="nob">Se alle hendelser i saken</p>
<p xml:lang="nob"><em type="italic">Siste hendelse: </em>01.suoidnem 2013  <em type="italic">Reinbeitedistrikter og samebyer </em></p>
<p xml:lang="hbs">24.čakčam 2012</p>
<p xml:lang="nob"><em type="bold">Fremgang i arbeidet med norsk-svensk reinbeitekonvensjon </em></p>
<p xml:lang="hbs">24.čakčam 2012</p>
<p><em type="italic">Ovdáneapmi barggus Norgga-Ruoŧa boazoguohtunkonvenšuvnnain </em></p>
<p xml:lang="hbs">24.čakčam 2012</p>
<p xml:lang="nob"><em type="italic">Fremgang i arbeidet med norsk-svensk reinbeitekonvensjon </em></p>
<p xml:lang="hbs">24.čakčam 2012</p>
<p><em type="bold">Ovdáneapmi barggus Norgga-Ruoŧa boazoguohtunkonvenšuvnnain </em></p>
<p>12.golggotm 2012</p>
<p xml:lang="nob"><em type="italic">Inviterer reindrifta til dialog </em></p>
<p xml:lang="hbs">24.čakčam 2012</p>
<p xml:lang="nob">(2 av 9)</p>
<p type="title">Ovdáneapmi barggus Norgga-Ruoŧa boazoguohtunkonvenšuvnnain</p>
<p>Norgga ja Ruoŧa bealde Sámedikkit leat ovttas Ruoŧta Sámiid Riikkaservviin ja Norgga Boazosápmelaččaid Riikkaservviin ožžon bargun Nogga ja Ruođa ráđđehusain bargat viidáseappot Norgga-Ruoŧa boazodoallokonvenšuvnnain. Ulbmilin lea oažžut dakkár konvenšuvnna mii fuolaha buot áššbeliid vuoigatvuođaid ja beroštusaid buori láhkai.</p>
<p><em type="bold">-Dát bargu ferte gárvvistuvvot jagi siste, danne mii doaivut oažžut buorti proseassa boazosápmelaččaiguin Norgga ja Ruoŧa bealde. Dušš dan láhkai sáhttit oažžut konvenšuvnna mii fuolaha buohkaid vuoigatvuođaid ja beroštusaid, dadjá ráđđelahttu Ellinor Marita Jåma. </em></p>
<p>Duogáš bearjadaga čoahkkimii lea Norgga-Ruoŧa boazoguohtunkonvenšuvdna maid Norgga ja Ruoŧa bealde vuolláičálle 2005:s, muhto sápmelaččaid garra eahpeduhtavašvuođa geažil ii leat konvenšuvdna nannejuvvon. Dan barggu vuođul maid mii leat ovddidan ráđđehusaide, sii válljejedje rahpat vejolašvuođa rievdadit konvenšuvnna. </p>
<p><em type="bold">-Sámiid bealis mii háliidit dál ovdánit dáinna bargguin, ja min mielas lea sámi ovttasbargu áššis rivttes lávki. Min mielas lea buorre gulahallan buohkaiguin áššis deaŧalaš vai ášši čuvgejuvvo bures ja buot áššebeliid vuoigatvuođat fuolahuvvojit konvenšuvnnas, dadjá Jåma. </em></p>
<p><em type="bold">-Dán muttus barggus ii leat mihkkege mearriduvvon, ja notáhta mii biddojuvvui ovdan ministtarčoahkkimis ii čana gean ge áššis. Notáhta sisdoalu mii sáhttit dál almmuhit go leat digaštallan dan iežamet ovttasbargobeliiguin. Lea deaŧalaš fuomášit ahte notáhta lea dušše vuolggasadji viidáset bargui ii ge dan galgga áddet dan láhkai ahte dat čatná áššis. Maŋŋágo mii leat gullan guoskevaš áššebeliid, de mii sáhttit dahkat oaivila das mo dat loahpalaš boađus galggašii šaddat, dadjá Jåma. </em></p>
<p>Ráđđelahttu Ellinor Marita Jåma tel. +47 916 13 460 addá eanet dieđuid.</p>
<p xml:lang="nob">Innledning til arbeidsnotat om norsk-svensk reinbeitekonvensjon.doc</p>
<p xml:lang="fin">51,50 kB</p>
<p xml:lang="nob">Arbeidsnotat med utgangspunkt i norsk-svensk reinbeitekonvensjon. Utarbeidet av Sametinget i Norge..doc</p>
<p xml:lang="fin">53,50 kB</p>
<p xml:lang="nob">Konvensjon mellom Norge og Sverige om grenseoverskridende reindrift.doc</p>
<p xml:lang="fin">79,50 kB</p>
<p>Ovddasvástideaddji politihkkár</p>
<p xml:lang="nob">Rådsmedlem</p>
<p>NSR</p>
<p xml:lang="nob">Nordre</p>
</body></document>
