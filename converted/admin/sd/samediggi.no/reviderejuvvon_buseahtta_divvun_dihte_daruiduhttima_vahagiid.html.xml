<document xml:lang="sme" id="no_id"><header><title>Reviderejuvvon bušeahtta divvun dihte dáruiduhttima vahágiid - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>242</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/reviderejuvvon-buseahtta-divvun-dihte-daruiduhttima-vahagiid.32358.aspx</origFileName><parallel_text xml:lang="nob" location="et_revidert_budsjett_for_a_reparere_fornorskningsskader.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Reviderejuvvon bušeahtta divvun dihte dáruiduhttima vahágiid</p>
<p><em type="italic">Sámediggeráđi evttohusas reviderejuvvon bušehttii 2024 leat oktiibuot 51 áŋgiruššama. Rámma lea veahá badjelaš 30 miljovnna ruvnnu, danne go Sámediggi oaččui 20 miljovnna ruvnnu maŋŋel bušeahttašiehtadallamiid Stuoradikkis čakčat 2023. </em></p>
<p>Sámediggeráđđi Runar Myrnes Balto (NSR)    Ørjan Marakatt Bertelsen</p>
<p>– Ollu doaibmabijut Sámis ožžot bistevaš loktema dán bušeahtarevideremis. Dát guoská sihke kultur- ja giellaásahusaide, hálddašanguovllu suohkaniidda ja earáide. Buot dát leat áibbas guovddážis go mii dál galgat divodit dáruiduhttinvahágiid. Mii giitit Sosialisttalaš Gurutbellodaga go lea addán midjiide dán vejolašvuođa bušeahttašiehtadallamiid bokte Stuoradikkis mannan čavčča, dadjá sámediggeráđđi Runar Myrnes Balto (NSR).</p>
<p>Áŋgiruššamiid gaskkas leat máŋga ohcanvuđot ortnega mat leat lassánan: 2 miljovnna ruvnno oahpponeavvuide, 1,3 miljovnna ruvnno gielladoaimmaide, 700 000 ruvnno mánáidgárddiid prošeavttaide ja giellaoahpahussii, 960 000 ruvnno vuoigatvuođabargui, 500 000 ruvnno fanassuodjaleapmái, 400 000 ruvnno kulturdoaibmabijuide ja 350 000 ruvnno regionála regionálaovddidanprošeavttaide.</p>
<p>Dasa lassin evttoha sámediggeráđđi álggahit muhtun konkrehta prošeavtta Duohtavuođa- ja soabahankommišuvnna čuovvoleapmin. Prošeavttat eastadit iešsoardima Sámis, hálddašit olmmošlaš bázahusaid, čielggadit institušuvnnalaš ruovttu luohtái, ásahit sámi investerenfoandda ja gulahallanlágideapmi soabaheami birra leat ovdamearkkat dasa.</p>
<p>– Dál lea visot energiija biddjojuvvon Duohtavuođa- ja soabahankommišuvnna raportta čuovvoleapmái, ja min ulbmil lea divvut vahágiid. Mii beassat álggahit ollu deaŧalaš barggu, muhto vai duođai divvut dáruiduhttima vahágiid buot guovlluin, de dárbbašit mii ruđalaš veahki Stuoradikkis boahtte jagiin, dadjá sámediggeráđđi Myrnes Balto loahpas.</p>
<p>Sámedikki plána- ja finánsalávdegoddi meannuda sámediggeráđi evttohusa reviderejuvvon bušehttii čoahkkinvahkus miessemánu 27.- 31. beivviid. Sámedikki dievasčoahkkin mearrida bušeahta dievasčoahkkimis geassemánu 10.-14. beivviid.</p>
<p><em type="italic">Geahča buot vuoruhemiid 2024 reviderejuvvon bušeahtas dán tabeallas: </em></p>
</body></document>
