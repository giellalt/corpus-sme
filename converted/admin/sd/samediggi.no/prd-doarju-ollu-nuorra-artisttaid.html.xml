<document xml:lang="sme" id="no_id"><header><title>PRD: Doarju ollu nuorra artisttaid</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>154</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-Doarju-ollu-nuorra-artisttaid</origFileName><parallel_text xml:lang="nob" location="prm-stoetter-mange-unge-artister.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Doarju ollu nuorra artisttaid</p>
<p><em type="italic">Sámediggi juolluda 2,18 miljon ruvnnu musihkkaalmmuhemiide 2017. Oktiibuot leat 19 almmuheami ožžon doarjaga, daid gaskkas máŋga nuorra artistta. </em></p>
<p>Musihkkaalmmuhemiid ulbmil lea ovddidit buori sámi musihka mii ollá ollugiidda. Dán jagi lea juolluduvvon doarjja sihke ođđaáiggi ja árbevirolaš sámi musihkkii.</p>
<p><em type="italic">- </em><em type="italic">Sámi musihkka lea deaŧalaš ja áidnalunddot oassi min kulturovdanbuktimis. Ohcamat ja juolludeamit čájehit ahte dán suorggis dáhpáhuvvá ollu mii lea gelddolaš. Ollu šaŋerat leat mielde ja ollu nuorra artisttain lea alla dássi, dadjá sámediggeráđđi Henrik Olsen. </em></p>
<p>Oktiibuot lea juolluduvvon doarjja 19 almmuheapmái. Dáin leat máŋga nuorra artistta, earret eará Marja Helena Fjellheim Mortensson, Felgen Orkester, ISÁK ja Rune Persen Utsi. Lea maiddái juolluduvvon doarjja máŋa luohtealmmuheapmái, ovtta árbevirolaš juovlaskerrui sámegillii ja musihkkaalmmuhemiide mánáide.</p>
<p>- Mii leat ilus go ollugiin lea árbevirolaš dahje ođđaáiggi luohti mielde musihkas, lasiha Olsen.</p>
<p>Dán jagi ohcanhivvodat lei badjelaš 4 miljon ruvnnu.</p>
<p><em type="italic">Jearahallama várás sáhttá váldit oktavuođa Henrik Olsen </em><em type="italic">iin. T </em><em type="italic">el. 907 75 219 </em></p>
</body></document>
