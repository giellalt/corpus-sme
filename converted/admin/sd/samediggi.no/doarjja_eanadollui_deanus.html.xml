<document xml:lang="sme" id="no_id"><header><title>Doarjja eanadollui Deanus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>223</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/stotte-til-gardsbruk-i-tana.33915.aspx?sprak=12</origFileName><parallel_text xml:lang="nob" location="stotte_til_gardsbruk_i_tana.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja eanadollui Deanus</p>
<p><em type="italic">Muhtin boanda Deanus oažžu 263 000 ruvdnosaš doarjaga Sámedikkis investeret ođđa biebmanguovddáža mas lea ođđa šibitbiebmanrusttet fuođđariidda. </em> </p>
<p>Elisabeth Erke galledeamen Britt Mari Andersena doalu Deanus.    Sámediggi</p>
<p>Britt Mari Andersen Deanus doaimmaha mielkebuvttadeami ja áigu lasihit ođđa biebmanguovddáža náveha lusa. Dohko biddjojuvvo ođđa biebmanrusttet mii sáhttá seaguhit fuođđariid ja buoridit biebmu maid gusat ožžot ja borret.</p>
<p>- Lea somá go mii sáhttit leat mielde doarjumin diliid mat váikkuhit buori ovdáneami ealáhusas. Sisaváldin roavvafuođđariin lea stuorra mearkkašupmi biergo- ja mielkebuvttadeapmái ja doaivut ahte dát investeren sáhttá buoridit doalu ekonomiija, dadjá sámediggeráđđi Elisabeth Erke (Gb).  Dáláš biebmanguovddáš lea birrasiid 10 jagi boaris, molsut ođđaáigásaš rusttegiidda buorida HMS:a ja náveha sihkarvuođa. Návet ferte viiddiduvvot 80 njealjehasmehteriin vai ođđa biebmanrusttet galgá čáhkat návehii.</p>
<p type="title" xml:lang="fin">Juohkinkultuvra</p>
<p>Ann Britt Andersen čájeha mašiinna mii galgá lonuhit.    Sámediggi</p>
<p>Elisabeth Erke galledii mannan vahkus boandda, geahččat mo Sámedikki doarjja sáhttá leat veahkkin álkidahttit barggu návetdoalus.</p>
<p>Britt Mari Andersen lea Holmesundas Deanus eret, válddii badjelasas bearaš návetdoalu 2016:s, ja son lea okta dain máŋga boanddain dien guovllus.</p>
<p>– Go galledin Andersena doalu, de muitalii son ahte loaktá hui bures ealáhusas ja ahte son atná árvvus dan doarjaga ja juohkinkultuvrra maid sii leat nagodan hukset bajás guovllus, dadjá Erke.</p>
<p>Sámediggeráđđi háliida vuoruhit ođđa huksema ja viiddis ođđa huksema doaibmavisttiid, ja eanet ođasmahttojuvvon doaibmavisttiid doaibmasuorggi siskkobealde.</p>
<p>Doarjja addojuvvo Eanadoallu, gilvvagárddedoallu ja vuovdedoallu doarjjaortnega bokte.</p>
</body></document>
