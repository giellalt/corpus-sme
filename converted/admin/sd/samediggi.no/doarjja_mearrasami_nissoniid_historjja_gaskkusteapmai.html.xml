<document xml:lang="sme" id="no_id"><header><title>Doarjja mearrasámi nissoniid historjjá gaskkusteapmái - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>212</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-formidling-av-sjosamisk-kvinnehistorie.15695.aspx?sprak=12</origFileName><parallel_text xml:lang="nob" location="tilskudd_til_formidling_av_sjosamisk_kvinnehistorie_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja mearrasámi nissoniid historjjá gaskkusteapmái</p>
<p><em type="italic">Áhkávákkis, Gáivuona suohkanis, lea viessu mii lea ođđasis huksejuvvon, mas mearrasámi nisu Marj-Inger lea orron. Viessu lea ain ceaggut, ja dál galget dokumenteret ja gaskkustit Marj-Ingera historjjá. Dán bargui lea sámediggeráđđi addán 150 000 ruvnno doarjjan. </em></p>
<p>Marj-Inger viessu, ovdal divodeami    Ingvild larsen, Sametinget    Davvi álbmogiid guovddáš dat lea ohcan doarjaga bargui, ja galgá viesu dálá eaiggádii veahkkin dokumenteret ja gaskkustit Marj-Ingera eallima birra viesus. Ovttasbargoprošeakta lea ovdal ožžon doarjaga viesu divodeami váste.</p>
<p>Go Marj-Inger-viessu lea dan muttus ahte sáhttet stohpogálvvuid dohko bidjagoahtit, de galget govaiguin ja čálalaš čilgehusaiguin dokumenteret relevánta stohpogálvvuid. Prošeakta gaskkustuvvo maiddái digitálalaččat, vai historjá lea olámuttus eanemus lági mielde olbmuide. Dokumentašuvdna vurkejuvvo Davvi álbmogiid guovddáža arkiivii.</p>
<p>Prošeakta galgá muitalit Marj-Ingera historjjá birra Áhkávákkis, ja dan lassin galgá dokumenteren- ja gaskkustanprošeakta maiddái čadnojuvvot Áhkávákki eanadaga ja kulturmuitoguovllu sámi kulturmuittuide, ja maiddái eváhkkui ja ođđasishuksemii maŋŋel nuppi máilmmisoađi, ja dieđusge maiddái mearrasámi nissoniid historjái.</p>
<p>Marj-Inger viesus, ovdal divodeami    Ingvild Larsen, Sametinget</p>
<p>– Dásseárvoperspektiivvas lea dehálaš dokumenteret ja oainnusmahttit nissoniid historjjáid ja dan ávnnaslaš ja ávnnaskeahtes konteavstta maidda dat gulle. Dán oktavuođas lea sáhka mearrasámi nissoniid historjjás, mii lea unnán dokumenterejuvvon ovdal, dadjá sámediggepresideanta Aili Keskitalo (NSR).</p>
<p>150 000 ruvdnosaš doarjja lea juolluduvvon doarjjaortnegis Doarjja kulturmuitosuodjalussii.</p>
<p><em type="italic">Jearahallama addá presideanta Aili Keskitalo (NSR), +47 971 29 305, </em><em type="italic">aili.keskitalo@samediggi.no </em></p>
</body></document>
