<document xml:lang="sme" id="no_id"><header><title>Sámi kulturmuittut suohkaniid kulturmuitoplánain - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>271</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/samiske-kulturminner-i-kommunale-kulturminneplaner.10738.aspx?sprak=12</origFileName><parallel_text xml:lang="nob" location="samiske_kulturminner_i_kommunale_kulturminneplaner.html"/><parallel_text xml:lang="sma" location="saemien_kultuvremojhtesh_tjielten_kultuvremojhtesesoejkesjinie.html"/><parallel_text xml:lang="smj" location="same_kultuvrramujto_suohkanij_kultuvrramujttoplanajn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámi kulturmuittut suohkaniid kulturmuitoplánain</p>
<p><em type="italic">Sámediggi lea álggahan prošeavtta mii galgá veahkehit suohkaniid gáhttenárvosaš sámi kulturmuittuid suodjaleamis sin plánain. </em></p>
<p>Prošeavtta mihttomearrin lea nannet máhttovuođu suohkaniidda mat háliidit integreret sámi kulturmuittuid iežaset kulturmuitoplánain. Prošeavtta ruhtada Riikaantikvára Kulturmuittuid áŋgiruššama bokte suohkaniin (KIK). Kulturmuitoplána lea geahčastat deaŧalaš kulturmuittuin ja kulturbirrasis gielddas, ja das galgá leat plána dáid hálddašeapmái. Ovttaskas suohkan definere ieš mat kulturmuittut leat gáhttenárvosaččat ja mat galget mielde kulturmuitoplánii. - Ollu suohkanat háliidit searvvahit sámi kulturmuittuid iežaset plánaide ja dárbbašit veahki. Prošeavtta bokte veahkeha Sámediggi árjjalaččat dán barggus, dadjá sámediggeráđđi Hans Ole Eira (Guovddášbellodat). Sámediggi lea ovdal čađahan viiddis prošeavtta man bokte lea defineren ja registreren automáhtalaččat ráfáidahttojuvvon sámi visttiid. Dán vuoru leat váldoáššis gáhttenárvosaš sámi visttit guovddážis. Prošeavtta áiggis galget ráhkaduvvot eavttut ja geahčastat áigeguovdilis gáhttenárvosaš sámi visttiin. - Go ráfáidahttojuvvon sámi visttiid ráfáidahttinrádji lea 1917, de leat viehka ođđa visttit mat galget identifiserejuvvon gáhttenárvosažžan. Ovdamearkka dihtii Davvi-Romssas ja Finnmárkkus buollán guovlluin sáhttet leat oasit soađi maŋŋá visttiin, mat leat leamaš eanadoalus, dahje leat leamaš boazodoalu ja guolástusa doaibmavisttit, dadjá sámediggeráđđi, ja lasiha: - Vaikko mis leat birrasii 900 automáhtalaččat ráfáidahttojuvvon sámi vistti, de leat dat bieđgguid viidát, Rørosa rájes Várjjagii. Ollu suohkaniin leat danne unnán dahje eai oba leatge ráfáidahttojuvvon sámi visttit. Dattetge lea vejolaš ahte sis sáhttet leat gáhttenárvosaš sámi visttit, ja dat gáhttenárvosaš visttit sáhttet čájehit midjiide deaŧalaš ovdamearkkaid min lagaš ovddeš áiggi sámi eallinvuogis. Jos barggat kulturmuitoplánain ja leat eahpesihkar das ahte leat go du suohkanis gáhttenárvosaš sámi visttit maid berrešii váldit mielde? Váldde áinnas oktavuođa Sámediggái, de mii veahkehat du. <em type="italic">Eanet dieđuid dahje jearahallama addá sámediggeráđđiHans Ole Eira (Guovddášbellodat), tel. +47 918 61 471 dahje e-poasta: hans.ole.eira@samediggi.no </em></p>
</body></document>
