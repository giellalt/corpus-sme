<document xml:lang="sme" id="no_id"><header><title>Ráđđehusa eurohpápolitihkalaš forum - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>130</wordcount><conversion_status type="standard"/><availability><free/></availability><multilingual/><origFileName>https://sametinget.no/rijkajgasskasasj-barggo/nuorttaguovlo/europapolitisk-forum/?sprak=12</origFileName><parallel_text xml:lang="nob" location="regjeringens_europapolitiske_forum.html"/><parallel_text xml:lang="sma" location="reerenassen_europapolitihkeles_forume.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ráđđehusa eurohpápolitihkalaš forum</p>
<p><em type="italic">Eurohpápolitihkalaš forum lea deaivvadanbáiki guovddáš, regionála ja báikkálaš eiseválddiide ja Sámediggái gulahallamii ja diehtolonohallamii EØS ja EU birra. Gulahallama bokte eurohpápolitihkalaš áššiin ja čuolmmaid galgá forum váikkuhit koordineremii guovddáš, regionála ja báikkálaš dásiid gaskkas. </em></p>
<p>Forum lea deaivvadanbáiki dáid gaskkas: departemeanttaid politihkalaš dásis (stáhtačállidásis), fylkkagielddaid álbmotválljejuvvon áirasiid (fylkkasátnejođiheaddji/-ráđijođiheddjiid riikkaoasseovttasbarggu bokte), gielddaid (KS váldostivrra bokte) ja Sámedikki. Sámediggi nammada guokte áirasa, oktan várreáirasiiguin.</p>
<p>Forum deaivvada guovtte geardde jagis, ja dan jođihit Olgoriikkadepartemeanta ja Gielda- ja ođasmahttindepartemeanta ovttas stáhtačállidásis.</p>
<p type="title">Ulbmil</p>
<list><p type="listitem">Forum galgá leat arena politihkalaš gulahallamii áigeguovdilis ja relevánta eurohpápolitihkalaš áššiin hálddašandásiid gaskkas.</p>
<p type="listitem">Forum galgá leat kanála sajáiduhttit ráđđehusa eurohpápolitihka gieldasuorggis ja Sámedikkis.</p>
<p type="listitem">Forum galgá leat kanála cealkámušaide ráđđehussii dehálaš eurohpápolitihkalaš surggiin gieldasuorggi ja Sámedikki bealis.</p>
<p type="listitem">Forum galgá maid leat arena diehtolonohallamii válljejuvvon áššiin.</p>
</list><p>Loga eanet Ráđđehusa eurohpápolitihkalaš foruma birra</p>
</body></document>
