<document xml:lang="sme" id="no_id"><header><title>Ofelastimat Sámedikkis 2024 geasi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>304</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/omvisninger-pa-sametinget-sommeren-2024.32857.aspx?sprak=12</origFileName><parallel_text xml:lang="nob" location="omvisninger_pa_sametinget_sommeren_2024.html"/><parallel_text xml:lang="sma" location="vuesiehtimmieh_saemiedigkesne_giesien_2024.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ofelastimat Sámedikkis 2024 geasi</p>
<p><em type="italic">Sámediggi fállá ofelastimiid guđa geardde beaivái juohke árgabeaivvi geasseáigodagas, mii lea geassemánu 24. b rájes gitta borgemánu 16. b. 2024 rádjái 2024. Dasa lassin lea maid vejolaš oažžut digitála ofelastima sámediggevisttis, appa dahje video bokte. </em></p>
<p type="title">Ofelastináiggit 24.06-16.08.24</p>
<list><p type="listitem">Dii. 08.30</p>
<p type="listitem">Dii. 09.30</p>
<p type="listitem">Dii. 10.30</p>
<p type="listitem">Dii. 12.30</p>
<p type="listitem">Dii. 13.30</p>
<p type="listitem">Dii. 14.30</p>
</list><p>Ofelastimat leat mánnodagas bearjadahkii juohke vahku. Jus háliida ofelastima, de galgá boahtit resepšuvdnii, ii dárbbaš dieđihit searvama ovdagihtii. Ofelastingiellan leat dárogiella, sámegiella ja eŋgelasgiella. Juohke ofelastin bistá sullii 30 minuhta.</p>
<p type="title">Ofelastin appa bokte</p>
<p>Sámediggi fállá maid ofelastima gussiide giehtatelefovnnas, sierra appa bokte man namma lea <em type="italic">Voice of Norway (VON) </em>. Fálaldat lea nuvttá, lea olamuttos buohkaide ja sáhttá geavahuvvot vaikko goas jándoris. </p>
<p>Appas gulat eanet Sámedikki duogáža birra, earret eará manne lea ásahuvvon. Gulat maid Sámedikki doaimmaid birra sihke nationála ja riikkaidgaskasaš dásis, ja leat maiddái dieđut Sámedikki arkitektuvrra ja dáiddačoakkáldaga birra. Muitalat maid oasážiid sámi historjjás ja kultuvrras, ja guldaleaddjit besset maid guldalit Sámedikki čáppa luođi.</p>
<p>Olbmot geat galledit Kárášjoga sáhttet viežžat Sámedikki ruvttu (jietnabálgá) appas. Go leat Sámedikki olggobealde, de muitališgoahtá appa automáhtalaččat daid iešguđet jietnamuitalusaid dađis go váccaša Sámedikki birra. Fálaldat lea dárogillii ja eŋgelasgillii.</p>
<p type="title">Ná dagat:</p>
<p>Iežat telefovnnas App Store dahje Google Play bokte vieččat appa <em type="italic">Voice of Norway </em>. Appa sáhttá maid gávdnat QR-kode bokte mii lea Sámedikki olgouvssas. </p>
<p>Oza doppe Sámedikki ja viečča/laste vulos ruvttu. Go leat viežžan ruvttu, de sáhtát jáddadit mobiilaneahta ja čuovvut ruvttu čuoggáid mielde. Jos leat nuppesajis dahje eará báikkis, de sáhtát maid geavahit dán appa go ozat Sámedikki. Deaddilat čuoggáid maid háliidat gullat dan ruvttus.</p>
<p type="title">Ofelastin video bokte</p>
<p>Dihtetgo ahte Sámediggi lea maid ráhkadan digitála ofelastima sámediggevisttis?</p>
<p>Geahča sámediggeviesu digitála ofelastima Sámedikki Youtube-kanálas - eŋgelasteavsttain</p>
<p>Geahča sámediggeviesu digitála ofelastima Sámedikki Youtube-kanálas - dárogielteavsttain</p>
<p type="title">Galledančujuhus</p>
<p>Ávjovárgeaidnu 50, Kárášjohka</p>
<p type="title">Leatgo dus gažaldagat?</p>
<p>Váldde oktavuođa Sámedikkiin:</p>
<list><p type="listitem">E-poasta: samediggi@samediggi.no</p>
<p type="listitem">Telefovdna: 78 47 40 00</p>
</list></body></document>
