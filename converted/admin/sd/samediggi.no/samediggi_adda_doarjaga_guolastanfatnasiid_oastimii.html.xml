<document xml:lang="sme" id="no_id"><header><title>Sámediggi addá doarjaga guolástanfatnasiid oastimii - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>193</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-gir-stotte-til-kjop-av-fiskefartoy.19582.aspx?sprak=12</origFileName><parallel_text xml:lang="nob" location="sametinget_gir_stotte_til_kjop_av_fiskefartoy.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi addá doarjaga guolástanfatnasiid oastimii</p>
<p><em type="italic">Sámediggi lea addán doarjaga guovtti ođđa fitnodahkii guolástanfatnasiid oastimii Álttá suohkanis. </em></p>
<p>Stig Kristian Nilsen.    Privat    Stig Kristian Nilsen, Álttá suohkan ja Remss AS fitnodat leaba ožžon doarjaga guolástanfatnasiid oastit. Goappaš fitnodaga ozaiga doarjaga 2021:s ja danne leaba meannuduvvon diimmá njuolggadusaid vuođul guollebivdofatnasa doarjjaortnega vuolde.</p>
<p>Ovttaolbmofitnodat Stig Kristian Nilsen, mii lea Kongshusas, lea ožžon 388 000 kruvnnu oastit guolástusfatnasa Odina ja reaidduid. Kongshus lea oassi Álttás mii lea Sámedikki doaibmaguovllu ealáhusdoarjagiid siskkabealde, juoga mii dagai vejolažžan addit doarjaga fitnodahkii. Odin nammasaš fanas lea Nilsena vuosttaš guolástanfanas.</p>
<p>– Sámedikki mielas lea dehálaš doarjut vuosttašgearddeásaheddjiid guolástusas ja lea somá oaidnit ahte eambbogat álget iežaset fatnasiin vuosttaš gearddi, lohka sámediggepresideanta Silje Karine Muotka.</p>
<p>Roy-Magne Larsen    Privat    Remss AS lea oasusfitnodat Ráhkkerávjjus, Hámmárfeastta suohkanis, mii oaččui 396 000 ruvnno guolástanfatnasa Onessa ja ođđa bivdoneavvuid oastimii.</p>
<p>Fitnodaga bajimuš eaiggát lea Espen Larsen, Roy-Magne Larsen ges su vuollásaš. Espen Larsen lea gieskat beassan Guolástuslohkui ja iige leat eaiggádan fatnasa ovdal, ja dan vuođul lea gávpi árvvoštallon vuosttaš gearddi investeremin.</p>
<p>Doarjagat oktiibuot 784 000 ruvnno, juolluduvvojit doarjjaortnegis Doarjja vuođđoealáhusaide, mariidna ealáhusat.</p>
<p><em type="italic">Gažaldagaid vástida dahje jearahallama addá sámediggepresideanta Silje Karine Muotka, </em></p>
<p><em type="italic">tlf +47 984 87 576, </em><em type="italic">silje.karine.muotka@samediggi.no </em></p>
</body></document>
