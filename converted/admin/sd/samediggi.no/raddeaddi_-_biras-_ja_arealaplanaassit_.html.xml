<document xml:lang="sme" id="no_id"><header><title>Ráđđeaddi - Biras- ja areálaplánaáššit  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>443</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/radgiver-miljo-og-arealplansaker.19624.aspx?sprak=12</origFileName><parallel_text xml:lang="nob" location="radgiver_-_miljo-_og_arealplansaker.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ráđđeaddi - Biras- ja areálaplánaáššit</p>
<p><em type="italic">Sámedikki kulturmuitu, areála ja birasossodagas lea rabas bistevaš vigi ráđđeaddin areála ja birasjuhkosis. </em></p>
<p><em type="italic">Ohcanáigemearri: 06.03.2022. </em></p>
<p>Bargobáiki lea okta Sámedikki kánturbáikkiin, gos lea rabas kántorsadji.</p>
<p>Álgin farggamusat.</p>
<p>Sámedikki ovddasvástádus ja bargu kulturmuitosuodjalusas, areálas- ja resursahálddašeamis vuolgá sámi álbmoga vuhtiiváldimis ja das huksejuvvon mandáhta . Beaivválaš barggus lea maid ovddasvástádus fágasuorggi iešguđetlágan lágain, guovddážis dás lea plána- ja huksenláhka.</p>
<p>Kulturmuitu, areála ja birasossodagas leat golbma juhkosa:</p>
<list><p type="listitem">Areála ja birasjuogus</p>
<p type="listitem" xml:lang="est">Vistesuodjalus- ja kultureanadatjuogus</p>
<p type="listitem" xml:lang="est">Kulturmuitojuogus</p>
</list><p type="title">Barggut</p>
<p>Virggi deháleamos barggut:</p>
<list><p type="listitem">Áššemeannudeapmi, ráđđeaddin ja politihkkaovddideapmi mii gullá servodatplánemii ja areálahálddašeapmái.</p>
<p type="listitem">Doallat oktavuođa ja ovttasbargat guovddáš, regionála ja báikkálaš eiseválddiiguin, sámi institušuvnnaiguin, beroštupmeorganisašuvnnaiguin ja báikegottiiguin.</p>
</list><p>Bargosuorgi sáhttá áiggi vuolde rievdat, ja virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Mastergráda dahje sullasaš mii gullá plánafága / servodatdiehtaga oahpahussii. Bargoduogáš stuorit plána- ja čielggadanbarggus lea ovdamunnin. Árvvoštallamii sáhttet váldot kandidáhtat main unnimus bachelorgráda dahje sullasaš, ja unnimus 5 jagi guoskevaš bargohárjáneapmi mii gullá fágasuorgái.</p>
<p>Sámegiela hálddašeaddjit vuoruhuvvojit. Kandidáhtat geat eai hálddaš sámegiela, leat geatnegahtton čađahit SÁÁL 1 ja 2 eksámena jagi sisa maŋŋel virgádeami. Dát vástida jahkebealovttadahkii, maid bargoaddi máksá. Ohcci ferte ráhkkanan giellaiskosii jearahallama oktavuođas.</p>
<p>Mii deattuhit:</p>
<list><p type="listitem">Gelbbolašvuohta sámi servodatdiliin deattuhuvvo</p>
<p type="listitem">Buorit gulahallan- ja ovttasbargonávccat</p>
<p type="listitem">Buorre njálmmálaš ja čálalaš ovdanbuktinnákca</p>
<p type="listitem">Návccat bargat iešheanalaččat ja ulbmillačča</p>
<p type="listitem" xml:lang="smj">Bálvalusdáhttu</p>
</list><p>Árvvoštaladettiin geas lea buoremus gelbbolašvuohta, deattuhit oahpu, bargohárjáneami, persovnnalaš dohkálašvuođa ja motivašuvnna virgái.</p>
<p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 11434 ráđđeaddi dahje 1364 seniorráđđeaddi, vuolgá ohcci bargohárjáneamis ja gelbbolašvuođas.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa.</p>
<p type="listitem">Máškidis bargoáigi ja buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title" xml:lang="kmr">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem" xml:lang="eng">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii. Ohcanáigemearri: 06.03.2022</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrain Sunniva Skålnes Tel. +47 78 47 40 00 dahje e-poasta sunniva.skalnes@samediggi.no</p>
<p type="listitem">Juogusjođiheaddji Sten Olav Heahtta Tel. +47 78 47 40 00 dahje e-poasta sten.olav.heahtta@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Njukčamánu 6. b. 2022</p>
</body></document>
