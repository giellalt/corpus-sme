<document xml:lang="sme" id="no_id"><header><title>Sámediggi ii hálit reguleret árbevirolaš gárduma - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>265</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3354&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3354.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámediggi ii hálit reguleret árbevirolaš gárduma - Sámediggi Sametinget</p>
<p type="title">Sámediggi ii hálit reguleret árbevirolaš gárduma</p>
<p>Sámediggi háliida nana rievssatnáli ja baicce háliida reguleret vearjobivddu dan sadjái go árbevirolaš sámi gárduma. Sámediggi ii hálit gieldit gárduma danne go das eai váldojuvvo nu ollu rievssahat, muhto dovddasta ahte doppe gos leat unnán rievssahat ferte reguleret muhtun áigodagaid. Dan čállá Sámediggi iežas gulaskuddancealkámušas FeFo gulaskuddanevttohussii.</p>
<p>Finnmárkkuopmodat evttoha gulaskuddanreivves reguleret gárduma dálvit. FeFo čujuha rehkenastimiidda ja bivdostatistihkkii main boahtá ovdan ahte vuoncáloddenálli lea goariduvvomin ollu sajiin Finnmárkkus.</p>
<p>Evttohusain maid FeFo ovddida galggašii earret eará bivdo- ja gárdunáigodat oaniduvvot, nu ahte dušše bivdoáigi oaniduvvo, gárdumiid lohku ja rievssatlohku regulerejuvvojit. FeFo evttoha dainna ahte rievssatgárdut sáhttet bidjat gitta 100 rievssatgiela, dahje sáhttet dušše bivdit gitta 50 rievssaha ovtta áigodagas.</p>
<p>Áigumuššan lea ahte okta dáin molssaeavttuin boađášii lassin dan beaivebivdoearrái mii dál lea vearjobivdima oktavuođas.</p>
<p><em type="italic">Mielas </em><em type="italic">bivdoeriide </em></p>
<p>Sámediggi sáhttá dohkkehit evttohusa ahte reguleret vearjorievssatbivdu dálvit bivdoeriiguin. Muhto, čujuha maiddái ahte gárduma reguleremiin ii vealtameahttumit sihkkarastojuvvo nana rievssatnálli. Danne go gárdun ii leat nu viiddis ahte dat okto goaridivččii rievssatnáli, ja danne go gárdumis Sámedikki árvvoštallama mielde ollu ieš regulerejuvvo.</p>
<p>Sámediggi dieđusge háliida ahte rievssatnálli galgá beassat ahtanuššat ja čujuha ahte ovddasvástádus bivddus lea dárbbašlaš, muhto dat ii mearkkaš dan ahte FeFo evttohus reguleret gárduma livččii buoremus čoavddus. Sámediggi háliida ollislaš čovdosa beaktilis regulerendoaibmabijuiguin.</p>
<p><em type="italic">Deaŧalaš kulturgaskkusteaddji </em></p>
<p>Sámi gárdun lea sámi kultuvrra ja ealáhusaid ávnnaslaš vuođđu ja gárdut máhttet dušše soames sápmelačča. Árbevirolaš bivdovuohki lea hui rašši ja dan geažil lea geatnegasvuohta suodjalit ja ovddidit dán máhtolašvuođa. Dasa lassin seastá gárdun guoskevaš guovlluid meahcis, ja dasto sihkkarastojuvvo resurssa birrasa dáfus dohkálaš ja báikkálaš vuovdin.</p>
</body></document>
