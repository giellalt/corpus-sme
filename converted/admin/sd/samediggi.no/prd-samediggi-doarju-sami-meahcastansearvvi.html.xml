<document xml:lang="sme" id="no_id"><header><title>PRD: Sámediggi doarju sámi meahcástansearvvi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>132</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Preassadiedahusat/PRD-Samediggi-doarju-sami-meahcastansearvvi</origFileName><parallel_text xml:lang="nob" location="prm-sametinget-stoetter-samisk-utmarksforening.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Sámediggi doarju sámi meahcástansearvvi</p>
<p>Sámediggeráđđi lea čoahkkinastán Sámi bivdo- ja meahcástanservviin Guovdageainnus gaskavahku cuoŋománu 19. b. 2017. Sámi bivdo- ja meahcástansearvi lea odne čadnon Guovdageidnui ja háliida viiddidit doaimmaidis eará báikkiide. Sámediggi áigu doarjut searvvi.</p>
<p>- Searvi bargá dehálaš barggu ovddidit meahcásteami ja čalmmustahttit daid hástalusaid mat odne leat meahcásteamis, nu mat vuodjima ektui ja bivddu ja giđđaloddema ektui. Sámediggi oaidná dárbbu čohkket meahcásteddjiid iešguđetge báikkiin ovtta organisašuvdnii, nu ahte searvi šaddá nannoseabbo ja beaktileabbo, dadjá ráđđelahttu Eriksen.</p>
<p>Sámediggi áigu dál nannet ovttasbarggu Sámi bivdo- ja meahcástanservviin ja veahkehit sin oažžut sadjái stuorát organisašuvnna.</p>
<p>- Sámediggi ii sáhte dohkkehit ahte báikeolbmot eai beasa odne ávkkástallat min luondduriggodagain nu go dolin. Meahcásteapmi lea dehálaš oassi min birgejumis, loahpaha Inger Eline Eriksen sámediggeráđis.</p>
<p>Gulahallan: Sámediggeráđi lahttu Inger Eline Eriksen, tlf. 414 58 703</p>
</body></document>
