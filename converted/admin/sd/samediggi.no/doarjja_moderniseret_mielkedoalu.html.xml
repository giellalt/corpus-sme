<document xml:lang="sme" id="no_id"><header><title>Doarjja moderniseret mielkedoalu - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>139</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-modernisering-av-melkebruk.14401.aspx?sprak=12</origFileName><parallel_text xml:lang="nob" location="stotte_til_modernisering_av_melkebruk.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja moderniseret mielkedoalu</p>
<p><em type="italic">Sámediggeráđđi juolluda 430 000 ruvnno mielkerobohta investeremii Porsáŋggus. Sámediggeráđđi Silje Karine Muotka (NSR) mielas lea buorre go boanddat áŋgiruššet boahtteáigái. </em></p>
<p>Boanda Grete-Liv Olaussen Čuđegiettis Porsáŋggus áigu installeret mielkerobohta ja hukset livvunhiŋgaliid.</p>
<p>– Lea buorre go boanddat ođastit iežaset visttiid vai lea álkit bargat, dadjá Muotka, gean mielas lea liikka dehálaš ođastit doallovisttiid mat juo leat, go hukset ođđa doallovisttiid.</p>
<p>– Ollu eanadoallovisttit leat dábálaččat buori teknihkalaš stánddas, muhto muhtomin lea dárbbašlaš divodit siskkobealde. Dát investeren sihkkarastá maiddái elliid dearvvašvuođa, dadjá Muotka.</p>
<p>Sámediggi lea vuoruhan vuođđoealáhusaid sihke dán jagi ja diibmá. Sámediggi lea várren 9,9 miljovnna ruvnno vuođđoealáhusaide jagis 2021.</p>
<p>– Lean ilus go dáiguin ruđaiguin sáhttit sihkkarastit vuođđoealáhusaid boahtteáiggi, vai sii čuvvot teknologalaš ovdáneami muđui servodagas, loahpaha Muotka. <em type="italic">Eanet dieđuid dahje jearahallama addá sámediggeráđđi Silje Karine Muotka (NSR), tlf. +47 984 87 576, dahje e-poasta: </em><em type="italic">silje.karine.muotka@samediggi.no </em></p>
</body></document>
