<document xml:lang="sme" id="no_id"><header><title>Oassálastán Našunála 2030 ávvudeami našunála lávdegotti álggahandeaivvadeamis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>207</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/deltatt-i-oppstartssamling-for-den-nasjonale-komiteen-for-nasjonaljubileet-2030.26617.aspx?sprak=12</origFileName><parallel_text xml:lang="nob" location="deltatt_i_oppstartssamling_for_den_nasjonale_komiteen_for_nasjonaljubileet_2030.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Oassálastán Našunála 2030 ávvudeami našunála lávdegotti álggahandeaivvadeamis</p>
<p><em type="italic">Sámediggepresideanta Silje Karine Muotka   lea nammaduvvon lahttun Našunála 2030   ávvudeami našunála lávdegoddái ja dáid beivviid lea son oassálastán álggahandeaivvadeamis. 2030:s lea duhát jagi dan rájes go Stiklestadas lei doarru, ja našunála ávvudeapmi Norga duhát jagi ávvuda ahte Norga lea leamaš sierra riikan duhát jagi. </em></p>
<p>Našunála 2030 ávvudeami našunála lávdegoddi, Norga duhát jagi, mas sámediggepresideanta Silje Karine Muotka lea lahttu.    Johan Matteus Triumf, Sámediggi</p>
<p>Lávdegoddi, maid stuoradiggepresideanta Masud Gharahkhani jođiha, galgá doaibmat <span type="quote">"uksaleahkkun"</span>, ambassadevran ja váikkuhit dasa ahte ávvudeapmi sajáiduvvo lahtuid surggiid ja fierpmádagaid siskkobealde.</p>
<p>Loga eanet Našunála 2030 ávvudeami našunála lávdegotti birra</p>
<p>Lávdegoddi álggahii iežas prográmma sotnabeaivvi go fitne Bjarkøy-sullos Hárstták suohkanis Romssas, gos sii ledje mielde sámi-dáru ávvuipmilbálvalusas Bjarkøy girkus. Maŋŋil seamma eahkeda lei lávdegoddi mielde ávvokonsearttas Hærena musihkkakorpsain Bjarkøyas.</p>
<p>Odne lei lávdegottis álggahančoahkkin, maid álggahii mánáid- ja bearašministtar Kjersti Toppe. Álggadettiin digaštalai lávdegoddi mandáhttaevttohusa ja viidáset barggu ja bargohámi.</p>
<p>Našunálaávvudeami mihttun lea geahččat 1000 jagi maŋos áiggis, muhto maid fokuseret dálá dillái ja boahtteáigái, ja sis leat vihtta árvvu vuođđun ja vuolggasadjin; oktavuohta, árvvut, identitehta, árbi ja ođasmahttin. Oassin ávvostafeahtas, mii álggii 2021:s ja galgá bistit 2030 rádjai, boahtá jagi 2027:s lea sámi fáddá mas lea bajilčála <span type="quote">«   Gullevašvuohta »</span>.</p>
<p>Loga eanet 2030 Našunálaávvudeami birra, Norga duhát jagis</p>
</body></document>
