<document xml:lang="sme" id="no_id"><header><title>Doarju Finnmárkku spábbačiekčanbiirre barggu vealaheami ja rasismma vuostá  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>131</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/stotter-finnmark-fotballkrets-sitt-arbeid-mot-diskriminering-og-rasisme.32139.aspx?sprak=12</origFileName><parallel_text xml:lang="nob" location="stotter_finnmark_fotballkrets_sitt_arbeid_mot_diskriminering_og_rasisme.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarju Finnmárkku spábbačiekčanbiirre barggu vealaheami ja rasismma vuostá</p>
<p><em type="italic">Sámediggi lea juolludan 400 000 ruvnno doarjjan Finnmárkku spábbačiekčanbiirre prošektii MII-MET-VI. </em></p>
<p>Prošeavtta ulbmil lea eastadit vealaheami ja rasismma spábbačiekčama bokte deaivvadanbáikin. Jurdda lea spábbačiekčama bokte hukset lagat oktavuođaid olbmuid ja servodagaid gaskkas Finnmárkkus. Prošeavtta ollislaš golut leat 2,7 miljovnna ruvnno, ja Sámedikki juolludus dahká 15% dain goluin. Doarjja juolluduvvo Sámedikki regionálaovddidanprošeavttaid doarjjaortnegis. - Mii iluin doarjut MII-MET-VI. Sámediggi jáhkká ahte prošeakta sáhttá čájehit movt boahtteáiggis sáhttá bargat rasismma ja vealaheami eastademiin. Lea hirbmat buorre ahte aktevra nu go Finnmárkku spábbačiekčanbiire váldá hástalusa duođalažžan ja searvá dehálaš eastadanbargui, dadjá sámediggepresideanta Silje Karine Muotka (NSR). Imaštalat go maid MII-MET-VI mearkkaša? Dat leat dat vuosttaš sánit prošeavtta čuorvvassániin – davvisámegillii, kvenagillii ja dárogillii: <em type="italic">Mii leat seamma joavkkus! </em><em type="italic">Met olema samassa laakissa! </em><em type="italic">Vi er på samme lag! </em></p>
</body></document>
