<document xml:lang="sme" id="no_id"><header><title>Doarjja ovdánahttit pedagogalaš ávdnasiid mánáidgárddiide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>165</wordcount><conversion_status type="standard"/><availability><free/></availability><multilingual/><origFileName>https://sametinget.no/stipend-og-tilskudd/oversikt-over-tilskuddsordninger/barnehage/tilskudd-til-utvikling-av-pedagogisk-materiell-til-barnehager/?sprak=12</origFileName><parallel_text xml:lang="nob" location="tilskudd_til_utvikling_av_pedagogisk_materiell_til_barnehager.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja ovdánahttit pedagogalaš ávdnasiid mánáidgárddiide</p>
<p><em type="italic">Ohcanáigemearri lea 02.05.23 dii. 15.00. </em></p>
<p>Ohcamat mat leat sáddejuvvon dán dáhtona maŋŋel eai meannuduvvo.</p>
<p>Ohcanskovvi - Doarjja ovdánahttit pedagogalaš ávdnasiid mánáidgárddiide</p>
<p type="title">Doarjjaortnega mihttomearri:</p>
<list><p type="listitem">Mánáidgárddiide, mánáidgárdeoahpaheddjiide ja oahpahusásahusaide galgá leat álki fidnet pedagogalaš ávdnasiid main lea sámi sisdoallu sámegielaide.</p>
</list><p type="title">Dása sáhtát oažžut doarjaga:</p>
<list><p type="listitem">Giellamovttiidahtti ávdnasat mat heivejit mánáidgárdemánáide.</p>
<p type="listitem">Mánáidgárdefágalaš pedagogalaš ávdnasat mat heivejit sámi mánáidgárdeoahpaheddjiide ja mánáidgárdeoahpaheaddjestudeanttaide.</p>
</list><p type="title">Gii sáhttá oažžut doarjaga:</p>
<list><p type="listitem">Lágádusat mat leat registrerejuvvon Norgga Ovttadatregistaris.</p>
<p type="listitem">Fágabirrasat ovttasbarggus mánáidgárddiiguin main lea sámi mánáidgárdefálaldat ja mat leat registrerejuvvon Norgga Ovttadatregistaris.</p>
</list><p type="title">Ná olu sáhtát oažžut doarjaga:</p>
<list><p type="listitem">Doarjja rehkenastojuvvo vuođustuvvon ohcama ja prošeaktačilgehusa vuođul.</p>
<p type="listitem">Dakkár oktavuođain go prošeakta ja dan gollogeahčastaga mielde dárbbašuvvojit fásta meroštallannjuolggadusat, sáhttá doarjja rehkenastojuvvot oahpponeavvuid ráhkadeami meroštallannjuolggadusaid mielde, nu guhkás go lea vejolaš. Dát guoská prošeavttaide, maidda ferte ráhkaduvvot mánusteaksta mii lea stuora oassi buktagis, ovdamearkka dihte deaddiluvvon fáddágihppagat, girjjit dahje eará digitála oahppanresurssat.</p>
</list><p type="title">Eará doarjjaeavttut:</p>
<p>Geahča doarjjanjuolggadusaid.</p>
<p>Tilskudd til utvikling av pedagogisk materiell for barnehager – Regelverk for søkerbaserte tilskudd 2023</p>
<p>Ohcanskovvi - Doarjja ovdánahttit pedagogalaš ávdnasiid mánáidgárddiide</p>
</body></document>
