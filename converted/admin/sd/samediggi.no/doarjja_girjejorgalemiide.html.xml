<document xml:lang="sme" id="no_id"><header><title>Doarjja girjejorgalemiide - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>168</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-girjejorgalemiide.28173.aspx</origFileName><parallel_text xml:lang="nob" location="stotte_til_oversettelser_av_boker.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja girjejorgalemiide</p>
<p><em type="italic">Sámediggeráđđi lea juolludan oktiibuot 339 150 ruvnno doarjjan sámi girjjálašvuhtii. Ruđat mannet girjjiid jorgaleapmái davvi- ja julevsámegillii. </em></p>
<p>Solum forlag lea ožžon 206 650 ruvnno mánáidkrimgirjji jorgaleapmái davvisámegillii, Jørn Lier Horsta girjji <em type="italic">Operasjon tordensky </em>. Dát girji lea oassi girjeráiddus <em type="italic">Detektivbyrå nr. 2 </em>, ja lea čállon mánáide 8 jagi rájes. Dát leat bivnnuhis girjjit mat vuvdojuvvojit miljovnnaid mielde. </p>
<p>- Krim lea šáŋŋer mii lea hui bivnnut historjjáid gelddolašvuođa geažil. Lea gelddolaš go mii dál oažžut jorgaluvvot juoidá Horst krimmáilmmis davvisámegillii, dadjá Jåma.</p>
<p>Nubbi juolludus manná julevsámi lágádussii Tjihkkom Almmudahka, mii lea ožžon 132 500 ruvnno jorgalit Knut Hamsuna girjji <em type="italic">Pan </em>julevsámegillii. Lágádus lea máŋggaid jagiid jorgalahttán sihke girjjálašvuođa klassihkkáriid ja populáragirjjálašvuođa julevsámegillii. </p>
<p>– Tjihkkom Almmudahka lea lágádus man mihttu lea lasihit julevsámi girjjálašvuođa. Girjelágádus lea dán háve válljen Hamsuna klassihkkára, guhte lea mávssolaš girječálli lohkat julevsámegillii maid.</p>
<p>Doarjagat oktiibuot 339 150 ruvnno ovddas addojuvvojit doarjjaortnegis Doarjja sámi girjjálašvuođa prošeaktadoarjagii, mas lea rabas ohcanáigi juovlamánu 1. beaivvi rádjai. Doarjjaortnega ulbmil lea sámi girjjálašvuohta mii lea olámuttus sámegillii.</p>
</body></document>
