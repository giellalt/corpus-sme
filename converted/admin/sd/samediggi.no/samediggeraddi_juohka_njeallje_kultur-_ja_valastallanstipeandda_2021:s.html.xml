<document xml:lang="sme" id="no_id"><header><title>Sámediggeráđđi juohká njeallje kultur- ja valáštallanstipeandda 2021:s - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>442</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-tildeler-fire-kultur-og-idrettstipend-for-2021.18934.aspx?sprak=12</origFileName><parallel_text xml:lang="nob" location="sametingsradet_tildeler_fire_kultur-_og_idrettstipend_for_2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggeráđđi juohká njeallje kultur- ja valáštallanstipeandda 2021:s</p>
<p><em type="italic">Sámediggeráđđi juohká valáštallanstipeandda Stine Lise Nordsletta Somby ja Anders Ingai. Kulturstipeandda juohkit Maret Julianne Gaupii ja Jon Mika Nystad Eskonsipoi Stipeanda lea 25 000 ruvnno. </em></p>
<p>— Dán jagáš eavttohasat doalahit alla dási, ja ovddidit buriid ovdagovaid sámi nuoraide geat háliidit áŋgiruššat duođalaččat valáštallamii ja kultuvrii. Kultuvrra ja valáštallama boahtteáigi orro hui gelddolaš, dadjá sámediggeráđđi Maja Kristine Jåma (NSR).</p>
<p>Sámedikki kultur- ja valáštallanstipeanda nuoraide galgá movttiidahttit sámi nuoraid álššaiduvvat musihkas , dáidagis , kultuvrras ja valáštallamis . ohcamis ožžot njealjis stipeandda iešguđetlágan šáŋŋeriin.</p>
<p>— Buot njealjis leat buorit ambassadevrrat nuorra kultuvra- ja valáštallanberošteddjiide, ja mii sávvat sidjiide olu lihkku ovddasguvlui, dadjá Jåma.</p>
<p>Dán guktui juohkit sámedikki valáštallanstipeandda:</p>
<list><p type="listitem">Stine Lise Nordsletta Somby, Kárášjohka - valáštallan: Son lea nuorra čeahpes spábbačiekči, 17 jahkásaš, gii dál čiekčá PIL joavkkus, IL Porsáŋgu, nissonjoavkkus. Son lea ovdal čiekčan Ávju IL ovddas Kárášjogas, válljejuvvon biirre- ja regionálaláhkii, ja Sápmi nissonjovkui. Seammás lea son aktiivvalaččat vuodjan Kárášjoga vuodjansearvvis. Lea olu garra bargu duohken, ja olu su astoáiggis golaha spábbačiekčanšiljus ja lášmmohallanlanjas.</p>
<p type="listitem">Anders Inga, Suortta/ Bærum – valáštallan: Son vuodjá riikkadásis, ja vázzá Norgga Toppidrettsgymnas vuosttaš jagi Bærumis. 16-jahkásaš lea olahan buriid bohtosiid viđa jagi áigodagas, lea vuodjamis sajáiduvvon norgga čeahpimusaid searvvis su ceahkis, ja lea juo olahan gutnálaš cealkámušaid medias. Su mihttomearri lea riikkaidgaskasaš dásis fasket medállja.</p>
<p type="listitem">Maret Julianne Gaup, Guovdageaidnu - kultuvra: Son lea 21 jagi boaris ja lea čađahan alitoahpahusa duojis, ja áŋgiruššá dasa ahte árbevirolaš duodji galgá boahtteáiggis ealli oassi sámi kultuvrras. Sus lea dál sadji oahpahallin Guovdageainnu Duodjeinstituhtas. Son áŋgiruššá maid árbevirolaš duoji fievrrideami buolvvas bulvii.</p>
<p type="listitem">Jon Mika Nystad Eskonsipo, Romsa – kultuvra: Son lea nuorra čeahpes filbmadahkki gii niegada eallit filbmadahkkin. Son jođiha iežas You Tube- kanála, gos ráhkada animašuvdnafilmmaid legoiguin. Dan son lea jođihan kanála dan rájes go lei 9 jagi boaris. Son lea boktán fuomášumi iežas animašuvdnafilmmaid ráhkademiin. Son vázzá 3. jagi media ja gulahallama Breivang joatkkaskuvllas Romssas.</p>
</list><p>Eanet dieđuid addá Sámediggeráđđi Maja Kristine Jåma telefovnnas: 47242366 dahje e-poasttas: maja.kristine.jama@samediggi.no</p>
<p><em type="italic">Ovdalaš vuoitit: </em></p>
<p>2020: Dáiddastipeanda: Peder Niilas Tårnesvik, Emil Nikolaus Karlsen ja Lávre Johan Eira Valáštallanstipeanda: Amalie Storelv ja Olivia Braastad 2019: Kulturstipeanda: Ánna-Katri Helander Valáštallanstipeanda: Amalie Kristine Triumf Peder Funderud Skogvang Tuva Sirin Schall Mikkelsen</p>
<p>2018: Valáštallanstipeanda: Benedicte Guttorm ja Sajane Karina Olsen Kulturstipeanda: Anna Kaisa Partapuoli ja Johan Daniel Turi</p>
<p>2016: Valáštallanstipeanda: Rakel Birkeli ja Jan Arthur Reinås Kulturstipeanda: Anna Linea Fjellheim Varsi ja Ella Marie Hætta Isaksen</p>
<p>2014: Valáštallanstipeanda: Ole Mathis Sara Nedrejord ja Aslak Ole Eira Kulturstipeanda: Ina-Theres Andrea Sparrok, Sarakka Gaup ja Anne Maia Raanes Sørensen</p>
<p>2011: Valáštallanstipeanda: Christer Kjønsø Karlsen, Silje Wilsgård ja Marie Sofie H. Hætta Kulturstipeanda: Marja Helena Fjellheim Mortensson</p>
<p>2008: Finn Hågen Krogh (čuoigan) Odd Isak Kappfjell (judo)</p>
</body></document>
