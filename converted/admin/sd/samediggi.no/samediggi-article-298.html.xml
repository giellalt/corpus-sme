<document xml:lang="sme" id="no_id"><header><title>PRD: Dearvvášlágádus ferte váldit stuorit ovddasvástádusa sámi dearvvašvuođa- ja sosiálabálvalusaid ovddas - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>151</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=298&amp;sprak=Samisk&amp;Print=1</origFileName><parallel_text xml:lang="nob" location="samediggi-article-298.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Dearvvášlágádus ferte váldit stuorit ovddasvástádusa sámi dearvvašvuođa- ja sosiálabálvalusaid ovddas - Sámediggi Sametinget</p>
<p type="title">PRD: Dearvvášlágádus ferte váldit stuorit ovddasvástádusa sámi dearvvašvuođa- ja sosiálabálvalusaid ovddas</p>
<p>Miessemánu dievasčoahkkimis ovddida Sámediggeráđđi dearvvašvuođa- ja sosiáladieđáhusa Sámedikki dievasčoahkkimii.</p>
<p>Dieđáhusa ulbmilin lea bidjat vuođu sámi dearvvašvuođa- ja sosiálapolitihka bajimuš ságaškuššamii. Dieđáhusas čilgejuvvo boahtteáiggi strategalaš dearvvašvuođa- ja sosiálapolitihkalaš bargu Sámedikkis.</p>
<p>– Lean hui ilus go Sámediggeráđđi dál ovddida dán dieđáhusa, ja vuorddán mielas ságastallama Sámedikki dievasčoahkkimis miessemánu loahpas. Mun doaivvun strategiija maid mii plánet váikkuha ahte bargu ollislaš ja dássásaš bálvalusain sámi álbmoga váste šaddá álkit ja beaktileappot, dadjá várrepresideanta Ragnhild L. Nystad.</p>
<p>Sámediggeráđđi oaivvilda ahta ovddasvástádus dearvvašvuođa- ja sosiálabálvalusaid ovddideames ja kvalitehta sihkkarastimis sámi álbmoga váste ferte eambbo loktejuvvot ovttaskas olbmuid dásis bajimuš dássái.</p>
<p>- Lea ain stuorra dárbu ahte fágabargiin, buot dásiin servodagas, lea máhtolašvuohta sámi gielas ja kultuvrras. Máhtolašvuohta goappatge gielas ja kultuvrras dahká gulahallama vejolažžan, ja máŋggakultuvrralaš áddejupmi unnuda vejolaš gulahallanváttisvuođaid, dádja Nystad.</p>
</body></document>
