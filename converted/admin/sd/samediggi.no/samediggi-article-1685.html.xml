<document xml:lang="sme" id="no_id"><header><title>PRD: Ráđđehusa struktuvradieđáhus lea skeaŋka rikkis fanaseaiggádiidda - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>182</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1685&amp;sprak=Samisk&amp;Print=1</origFileName><parallel_text xml:lang="nob" location="samediggi-article-1685.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>PRD: Ráđđehusa struktuvradieđáhus lea skeaŋka rikkis fanaseaiggádiidda - Sámediggi Sametinget</p>
<p type="title">PRD: Ráđđehusa struktuvradieđáhus lea skeaŋka rikkis fanaseaiggádiidda</p>
<p>Sámediggeráđi oainnu mielde mielddisbuktá ráđđehusa dieđáhus bivdofatnasiid strukturerema birra ahte boahtteáiggi guolleresurssat čohkkejuvvojit hárvelohkosaččaide ja ain riggábut oassálastiide Norgga guolástusas.</p>
<p>Ráđđi reagere erenoamážit earreoastingeahpedusa ásaheapmái. Dát mearkkaša stuorát gánnáheami stuorra guolleovttastumiide.</p>
<p>- Oanehaččat daddjojuvvo dát mearkkaša eanet ja eanet riggodaga ja stuorát vuoittu daidda hárvenaš oassálastiide, geat dál jo riggot searvevuođa guolleresurssaiguin. Dát lea áibbas vuostá Sámedikki politihka, ja vuostá dan mii lea rittu álbmogii buorrin, dadjá Sámedikki presideanta Aili Keskitalo.</p>
<p>Daid guollefatnasiid eriid gávppašeapmi, mat leat gaskal 11 ja 15 mehtera, sáhttá mielddisbuktit dán fanasjoavkku dramáhtalaš geahpedeami ja vaikke beallideami ge. Sámediggeráđđi oaivvilda ahte dát fanasjoavku lea hui deaŧalaš rittu ássamii, ja lea dáhkádussan dohkálaš guolleresursahálddašeapmái. Sámedikki presideanta Aili Keskitalo oaivvilda ahte ráđđehus lei berret sirdit eriid áhpefatnasiin riddo- ja vuotnaguolásteaddjiide.</p>
<p>- Ráđđehusas lei dál historjjálaš vejolašvuohta sirdit resurssaid ruovttoluotta riddoálbmogii. Dan sajis válljii ráđđehus bidjat riddoálbmoga eallinvuođu vuovdimassii sidjiide geat fállet alimus hatti. Odne lea lossa beaivi, loahpa Keskitalo.</p>
<p>Aili Keskitalo</p>
<p>Sámediggepresideanta</p>
<p>Aili Keskitalo</p>
<p>Telefuvdna</p>
<p>Mobila</p>
<p>78 47 40 00</p>
<p>971 29 305</p>
</body></document>
