<document xml:lang="sme" id="no_id"><header><title>PRD: Doarjja luohtái ja sámi musihkkii - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>239</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/prm-stotte-til-joik-og-samisk-musikk.21884.aspx?sprak=12</origFileName><parallel_text xml:lang="nob" location="prm:_stotte_til_joik_og_samisk_musikk.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Doarjja luohtái ja sámi musihkkii</p>
<p><em type="italic">Sámediggi lea juolludan 377 000,- kruvnnu guovtti luohte ja sámi musihka almmuheapmái, ja ruhtadan musihkkavideo. </em></p>
<p>Almmuheamit mat leat ožžon doarjaga leat symfoniija <span type="quote" xml:lang="nob">«Begbymannen»</span> Roy Alexander Lind bokte ja álbuma <span type="quote" xml:lang="sma">«Gaskeme»</span> ÅVLA Lifjell bokte. Mienne Music lea ožžon 12 000,- kruvnnu musihkkavideo buvttadeapmái.</p>
<p><span type="quote" xml:lang="nob">«Begbymannen»</span> almmuheapmi oktiibuot 150 000,- kruvnnu, lea Sámi Dáiddaráđi guovtti jagaš dáiddárstipeandda boađus. Roy Alexander Lind lea sámi šuokŋadahkki gii geahččaladdá ja ođasmahttá luđiid ja sámi musihka, ja symfoniija lea etnomusihkalaš buvtta mii gievru šuokŋamearrideaddji luođi fámuin.</p>
<p>Álbuma <span type="quote" xml:lang="smj">"Gaskame"</span> mii oktiibuot oažžu 215 000,- kruvnnu, lea persovnnalaš álbuma, mii čilge dáiddára dili leahkit gaskkal bonju lullisámi artistan ja vánddardeaddjin norgga servodagas. Musihkka dásse árbevirolaš ja dálá musihkkaovdanbuktima čiekŋalis ruohttasiiguin lullisámi luođis, gielas ja máinnastanvierus.</p>
<p>Oassin sámi artistta Cazoo promoteremis, lea Mienna Music ráhkadan guokte musihkkavideo. Musihkkavideot galget oažžut earáid beroštit sámi musihkas ja sámi guovlluin.</p>
<p>– Illudahttá oaidnit ahte musihkkamáilmmis dáhpáhuvvá olu. Buktagat mat leat ožžon doarjaga dássádallá árbevirolaš ja dálá musihkkaovdanbuktima, ja leat buorit doarjjan luođi ja sámi musihka almmuheapmái. Almmuheapmi galgá nannet ipmárdusa sihke ođđahutkojuvvon ja árbevirolaš sámi musihkkii, dadjá sámediggeráđđi Maja Kristine Jåma (NSR).</p>
<p>Juolludeamit juolluduvvojit ortnegis Luohti ja sámi musihkka.</p>
<p><em type="italic">Gažaldagaid dahje jearahallama addá sámediggeráđđi Maja Kristine Jåma (NSR), tlf: +47 47 24 23 66, </em><em type="italic">maja.kristine.jama@samediggi.no </em></p>
<p type="title">Luođi ja sámi musihka doarjjaortnega juolludemiid oktiigeassu:</p>
<p>215 000,- kruvnnu ÅVLA Lifjella álbuma <span type="quote" xml:lang="sma">«Gaskeme»</span> almmuheapmái</p>
<p>150 000,- kruvnnu Roy Alexander Lindii <span type="quote" xml:lang="nob">«Begbymannen»</span> symfoniija almmuheapmái</p>
<p>12 000,- kruvnnu Mienna Musicii musihkkavideo buvttadeapmái.</p>
</body></document>
