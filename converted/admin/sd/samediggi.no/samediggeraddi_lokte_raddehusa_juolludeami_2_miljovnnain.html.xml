<document xml:lang="sme" id="no_id"><header><title>Sámediggeráđđi lokte ráđđehusa juolludeami  2 miljovnnain - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>187</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/samediggeraddi-lokte-raddehusa-juolludeami-2-miljovnnain.26027.aspx</origFileName><parallel_text xml:lang="nob" location="sametingsradet_topper_regjeringen_med_2_millioner.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggeráđđi lokte ráđđehusa juolludeami  2 miljovnnain</p>
<p><em type="bold">Reviderejuvvon bušeahtas árvala sámediggeráđđi 7 miljovnna lasiheami ovdánahttit sámi oahpponeavvuid. Sámediggi oaččui 9 miljovnna unnit sámi oahpponeavvuide juovlamánus, ja mun lean duhtávaš go dál nákcet vuoruhit ná, dadjá sámediggeráđđi Mikkel Eskil Mikkelsen. </em>   </p>
<p>Mikkel Eskil Mikkelsen    Árvu/Sametinget</p>
<p>Sámediggi lasiha máksomeriid oahpponeavvobuvttadeapmái vai šattale eanet válljenvári sámi oahpponeavvut. Oassin dán vuoruheamis lea sámediggeráđđi dál árvalan 7 000 000 ru. lassijuolludeami sámi oahpponeavvobuvttadeapmái Sámedikki 2023 reviderejuvvon bušeahttaárvalusas.</p>
<p>Juolludeapmi lasiha doarjjavárrejumi sámi oahpponeavvuide, ja sihkkarastte ahte sámi oahppit ja studeanttat ožžot relevánta ja kvalitehtahuksejuvvon oahpahusa.</p>
<p>-Sámi oahpponeavvut lea vuoruhuvvon suorgi sámediggeráđđái, ja mii lasihit juolludeami sámi oahpponeavvuid buvttadeapmái go buvttadeami áŋgiruššan lea duođalaš midjiide, dadjá Mikkelsen, ja de šaddá boahttevaš jagiid oahpponeavvuid dáfus eanet válljenvárri.</p>
<p><em type="bold">Sámedikki bargu buktá bohtosiid </em> Oahpponeavvuid vuoruheapmi Sámedikkis ja maid doarjjaortnega guorahallan lea buktán bohtosiid. 2019:s gárvvistuvvo 66 oahpponeavvu, ja 2021:s fas 47. – Lea illudahtti oaidnit bohtosiid dákkár oláhusjagiid hámis.   Mis eai leat leamaš dákkár bohtosat ovdal ja dán sáhttit ávvudit, muhto eat leat vuos buot oláhusaid olihan, dadjá sámediggeráđđi Mikkel Eskil Mikkelsen. <em type="italic">Gažaldagaid vástida dahje jearahallama addá sámediggeráđđi Mikkel Eskil Mikkelsen (NSR), tlf. +47 917 42 161  , mikkel.eskil.mikkelsen@samediggi.no  </em>   </p>
</body></document>
