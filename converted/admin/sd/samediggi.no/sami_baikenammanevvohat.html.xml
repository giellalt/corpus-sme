<document xml:lang="sme" id="no_id"><header><title>Sámi báikenammanevvohat - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>100</wordcount><conversion_status type="standard"/><availability><free/></availability><multilingual/><origFileName>https://sametinget.no/sprak/samiske-stedsnavn/samisk-stedsnavntjeneste/?sprak=12</origFileName><parallel_text xml:lang="nob" location="samisk_stedsnavntjeneste.html"/><parallel_text xml:lang="sma" location="saemien_sijjienommedienesje.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi báikenammanevvohat</p>
<p><em type="italic">Sámi báikenamat leat suddjejuvvon báikenammalágas (Lov om stadnamn), seamma ládje go buot báikenamat Norggas. </em></p>
<p>Báikenamat lea min buohkaid oktasaš kulturárbi, ja láhka fuolaha dárogiel, sámegiel ja kvenagiel báikenamaid nationála lágaid ja riikkaidgaskasaš šiehtadusaid ja konvenšuvnnaid mielde.</p>
<p>Sámi báikenammanevvohat lea leamaš Sámedikki vuolde 2002 rájes. Sámi nammanevvohat bargá báikenammalága, Lov om stadnamn mielde, ja Báikenammalága láhkaásahusa mielde, ja meannuda nammaáššiid lága mearrádusaid ja láhkaásahusa vuođul. Nammanevvohagas leat fágalaš nammakonsuleanttat sihke davvisámi, julevsámi ja lullisámi namaide, geain lea fágalaš ovddasvástádus das mainna lágiin báikenamat rávvejuvvojit ja evttohuvvojit čállot virggálaš oktavuođain.</p>
<p type="title">Geahča logaldallama: Sámedikki báikenammanevvohat báikenammaáššiin. Ardis Ronte Eriksen, seniorráđđeaddi Sámedikkis</p>
</body></document>
