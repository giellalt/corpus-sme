<document xml:lang="sme" id="no_id"><header><title>Oainnus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>143</wordcount><conversion_status type="standard"/><availability><free/></availability><multilingual/><origFileName>https://sametinget.no/kultuvrramujtto-ja-huonajsuodjalus/kultuvrrabalgga/duorga-kultuvrrabalges/oainnus/?sprak=12</origFileName><parallel_text xml:lang="nob" location="oainnus.html"/><parallel_text xml:lang="sma" location="oainnus.html"/><parallel_text xml:lang="smj" location="oainnus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="olo">Oainnus</p>
<p>Oinnus báikkis lea hui várddus, ja dás sáhtát oaidnit stuorra oasi Duorggas. Dákko vuhttojit goahtesajit, orrungoahti ja návetgoahti. Oarjjimus goahtesadji lea orrungoahti.</p>
<p>Navdit ahte lei Nils Henrik Andersen (1807-1848) ja eamit Berit Henriksdatter Pingi geat ásaiduvaiga dása.</p>
<p type="title">Niillasa ja Bireha mánát</p>
<p>Niillas ja Biret oaččuiga guhtta máná, muhto dušše okta, John Mikal Nilsen (1847-1914), bajásšattai.</p>
<p>John Mikal lei dušše čieža jahkásaš go eatnis jámii. Son fárrii dalle navdimis Lánttedievvái, gos sus ledje ednot.</p>
<p>John Mikal náitalii vuos Sigrid Birgitte Henriksdatteriin (1854-1879) ja soai fárriiga Sáttiidvuopmái. Maŋŋil náitalii Karen Anna Johnsdatteriin (1857). Guimmežaga guovttos fárriiga Vilgesvárrái ja šattaiga vuosttaš dálolažžan doppe. 1900-logu fárrii bearaš Dievvai Sáttiidvuomis.</p>
<p type="title" xml:lang="fin">Snihkkenskuvla Oidnosis</p>
<p>Oidnusis lei Henrik Henriksenis ja su bártnis Olaus Henriksenis (1868-1956) snihkkenskuvla. Soai oahpaheigga ohppiidasaska hirssaid sahát, daid gárvet, ja hukset hirsaviesuid. Dát doaibma lei nu stuoris ahte soai čuolaiga olles vuovddi ja geavaheigga daid ávnnasin.</p>
</body></document>
