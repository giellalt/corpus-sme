<document xml:lang="sme" id="no_id"><header><title>Daid doarjagiid árvvoštallan maid Sámediggi juolluda sámi mánáidgárddiide - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>141</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3978&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3978.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>Daid doarjagiid árvvoštallan maid Sámediggi juolluda sámi mánáidgárddiide - Sámediggi Sametinget</p>
<p type="title">Daid doarjagiid árvvoštallan maid Sámediggi juolluda sámi mánáidgárddiide</p>
<p><em type="italic">Sámedikki ovddas lea Asplan Viak árvvoštallan Sámedikki sámi mánáidgárddiid doarjagiid áigodagas 2004-2008. Ortnega árvvoštallamis leat golbma doaibmabiju: Sámi mánáidgárddiid sierra doarjja, doarjja sámi mánáid sámegieloahpahussii ja prošeaktadoarjja. </em></p>
<p>Raporttas boahtá ovdan ahte mánáidgárddiid iežaset oaivila mielde leat doarjagat deaŧalaččat sihke mánáid ja bargiid sámi giela, kultuvrra, identitehta ja gálggaid ovddideapmái.</p>
<p>Mánáidgárddit oaivvildit dasto ahte doarjagat sámi mánáidgárdefálaldagaide leat hui deaŧalaččat ja addet mánáidgárddiide vejolašvuođa čađahit doaimmaid ja doaibmabijuid mat leat hui deaŧalaččat go galgá sáhttit bargat sámevuođa ektui geavatlaš, lagaš ja árjjalaš vugiin.</p>
<p>Okta hástalusain mii čujuhuvvo raporttas lea sámegielat resurssaid váilun. Čađat oaidnit stuorát hástalussan gávdnat dakkár gielalaš gelbbolašvuođa mas livččii ávki máná giellaovdáneapmái, go gávdnat resurssaid mat váikkuhit máná kultuvrralaš identitehta ja sierra sámi gálggaid.</p>
<p>Olles raportta sáhtát lohkat dákko. (Dárogiella)</p>
</body></document>
