<document xml:lang="sme" id="no_id">
  <header>
    <title>PRD: Stuora illusáhka: Røros sámegielaid hálddašanguvlui</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2018</year>
    <wordcount>124</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.samediggi.no/Odasarkiiva/PRD-Stuora-illusahka-Roeros-samegielaid-halddasanguvlui</origFileName>
    <parallel_text xml:lang="nob" location="prm-gladnyhet-roeros-inn-i-forvaltningsomraadet-for-samiske-spraak.html"/>
    <parallel_text xml:lang="sma" location="prm-aavoesaernie-roeros-saemien-gielen-reeremedajven-sijse.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">PRD: Stuora illusáhka: Røros sámegielaid hálddašanguvlui</p>
    <p>Røros suohkan beassá sámegielaid hálddašanguvlui. Sámediggepresideanta Aili Keskitalo lohká dán stuorra illusáhkan olles Sápmái, ja erenomážit lullisámegielagiidda geat ásset guovllus.</p>
    <p>Mearrádus addá stuorát vejolašvuođa bisuhit lullisámegiela ealli giellan maiddái boahtteáiggis.</p>
    <p>Røros suohkan lea njealját lullisámi suohkan mii sisačálihuvvo sámegielaid hálddašanguvlui, ja boahtá ovttas daiguin golmma eará suohkaniiguin leat dehálaš ovttasbargoguoibmin Sámediggái lullisámegiela seailluheamis ja ovddideamis.</p>
    <p>Hálddašansuohkaniin leat sámegiella ja dárogiella ovttadássásaš gielat. Dat mearkkaša ahte buohkain lea riekti oažžut bálvalusaid sámegillii go váldet oktavuođa suohkaniin dahje eará almmolaš etáhtaiguin.</p>
    <p>
      <em type="italic">– Mii sávvat Røros suohkanii ja álbmogii ollu lihku sisačálihemiin ja illudit ovttasbargui ovddidit lullisámegiela, dadjá Keskitalo. </em>
    </p>
    <p>Jearahallama addá presideanta Aili Keskitalo , +47 971 29 305. Govaid Keskitalos gávnnat dáppe . Daid oažžu friddja geavahit go kreditere govvejeaddji.</p>
  </body>
</document>
