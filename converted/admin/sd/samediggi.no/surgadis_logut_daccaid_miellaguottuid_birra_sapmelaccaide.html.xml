<document xml:lang="sme" id="no_id"><header><title>Surgadis logut dáččaid miellaguottuid birra sápmelaččaide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>247</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/nedslaende-tall-om-nordmenns-holdninger-til-samer.21718.aspx?sprak=12</origFileName><parallel_text xml:lang="nob" location="nedslaende_tall_om_nordmenns_holdninger_til_samer.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Surgadis logut dáččaid miellaguottuid birra sápmelaččaide</p>
<p><em type="italic">Norgga olmmošvuoigatvuohtaásahus (NIM) lea odne almmuhan raportta dáččaid miellaguottuid birra sápmelaččaide ja nationála unnitloguide. Sámediggeráđđi Runar Myrnes Balto (NSR) mielas leat miellaguoddoguorahallama bohtosat surgadat. </em></p>
<p>– Iskkadeapmi čájeha ahte mis lea stuora miellaguoddováttisvuohta, erenoamážit sámi árbevirolaš ássanguovlluin. Go 11 proseanttas lea heajos govva sápmelaččain Davvi-Norggas, de dat čielgasit čájeha ahte rasistalaš jurddašanvuohki mii lei dutkanproseassas lea ain bistime, dadjá sámediggeráđđi Runar Myrnes Balto (NSR).</p>
<p xml:lang="nob">Loga ođđa NIM-raportta: <span type="quote" xml:lang="nob">«Holdninger til samer og nasjonale minoriteter i Norge»</span></p>
<p>Duohta lohku lea ahte badjel 50.000 olbmuin davimus fylkkain leat heajos miellaguottut sápmelaččaide.</p>
<p>Runar Myrnes Balto     – Dát lea balddihahtti, dadjá Myrnes Balto.</p>
<p>Eará mearkkašahtti fuomášupmi lea ahte 33 proseantta Davvi-Norgga olbmuin, 24 proseantta lullisámi guovlluin, ja 15 proseantta nationála olbmuin leat vásihan ahte sápmelaččat cielahuvvojit.</p>
<p>– Dát duođašta juoidá maid mii guhká leat diehtán, ahte sámecielaheapmi lea stuora servodatváttisvuohta, mii gáibida nana áŋgiruššama jus das galgá beassat, dadjá Myrnes Balto.</p>
<p>Su mielas fertejit eiseválddit duođas váldit raportta loguid ja čuovvulit ávžžuhusaid maid dál ožžot NIM:s, earret eará nationála gelbbolašvuođaloktema ja sierra doaibmaplánaid birra.</p>
<p>– Ráđđehus ii sáhte badjelgeahččat váttisvuođa. Dál lea sihke NIM, Cealkinfriddjavuođakommišuvdna ja ovttajienalaš Sámediggi dáhtton sierra doaibmaplána sámevaši ja sápmelaččaid vealaheami vuostá, lohká sámediggeráđđi.</p>
<p>Ovttajienalaš Sámediggi mearridii geassemánus sierra doaibmaplána sámecielaheami vuostá, mas leat 17 konkrehta doaimma.</p>
<p>– Sámediggi áŋgiruššá garrasit eastadit sámevaši, muhto lea mearri maid mii iehčanassii nákcet olahit. Mii dárbbašit veahki stuorraservodagas, ja leat gergosat ovttasbargat ráđđehusain dán dehálaš barggus, loahpaha sámediggeráđđi Runar Myrnes Balto.</p>
<p>Loga Sámedikki doaibmaplána sámecielaheami vuostá</p>
</body></document>
