<document xml:lang="sme" id="no_id"><header><title>Luohti ja sámi musihkka - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>297</wordcount><conversion_status type="standard"/><availability><free/></availability><multilingual/><origFileName>https://sametinget.no/stipend-og-tilskudd/oversikt-over-tilskuddsordninger/kultur/joik-og-samisk-musikk/?sprak=12</origFileName><parallel_text xml:lang="nob" location="joik_og_samisk_musikk.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Luohti ja sámi musihkka</p>
<p><em type="bold">Rabas ohcanáigemearri 01.12.23 </em></p>
<p>Ohcanskovvi - Luohti ja sámi musihkka</p>
<p type="title">Doarjjaortnega mihttomearri:</p>
<list><p type="listitem">Sámi musihkkáriin ja artisttain leat buorit eavttut ovdánahttit sin buvttademiid ja sin gelbbolašvuođa.</p>
</list><p type="title">Dása sáhtát oažžut doarjaga:</p>
<list><p type="listitem">Luohti ja musihkkabuvttadeamit iešguđege oktavuođain.</p>
<p type="listitem">Sámi musihkkariid ja artisttaid jođiheapmi ja ovddideapmi. Promoteren ja márkanfievrredeapmi, musihkkavideo, sámi musihkkárat ja artisttat turneas.</p>
<p type="listitem">Sámi musihkkáriid jođiheapmi, ovdánahttin ja almmuheapmi.</p>
</list><p type="title">Gii sáhttá oažžut doarjaga:</p>
<list><p type="listitem">Vuoigŋadahkkit, doaibmi dáiddárat ja buvttadeaddjit geain lea norgga organisašuvdnanummir sáhttet ohcat. Son guhte lea prošeavtta ovddasvástideaddji ferte leat dat guhte ohcá.</p>
<p type="listitem">Fitnodagat, ásahusat ja organisašuvnnat mat ožžot doarjaga galget leat registrerejuvvon Norgga Ovttadatregistarii.</p>
</list><p type="title">Gáibádusat ohcamii:</p>
<list><p type="listitem">Go ohcá doarjaga luođi ja sámi musihka almmuheapmái de galgá jietnafiila/demo mii lea áigeguovdil čuovvut ohcama (unnimusat 3 jietnafiilla).</p>
<p type="listitem">Doarjjaohcamiidda mat gusket sámi musihkkariid ja artisttaid oainnusmahttimii ja ovddideapmái lea gáibádussan ahte oainnusmahttinfitnodagat sáhttet čujuhit gelbbolašvuhtii, hárjáneapmái ja fierpmádahkii. Dasa lassin galgá prošeaktačilgehus mii čujuha ovddidanplánaide, juogadanplánaide, vuovdalanplánaide ja márkanfievrrideapmái čuovvut ohcama.    <list><p type="listitem">Gelbbolašvuođa duođaštussan sáhttá omd. musihkkaoahppu mielddusin.</p>
<p type="listitem">Bargohárjáneami duođaštussan sáhttá omd. CV mielddusin.</p>
<p type="listitem">Fierpmádaga duođaštussan sáhttá buktit omd. gelbbolašvuođabirrasiid bajilgovva maiguin ohccis lea oktavuohta.</p>
</list></p>
<p type="listitem">Go ohcá doarjaga musihkkavideoide de ohcama galget čuovvut:    <list><p type="listitem">Čorgadis ja čielga bušeahtta oktan ruhtadanplánain</p>
<p type="listitem">Čielga mánus/prošeaktačilgehus</p>
</list></p>
<p type="listitem">Go ohcá doarjaga gierdomátkái de ohcama galget čuovvut:    <list><p type="listitem">Bajilgovva čuojahanbáikkiin/arenain</p>
<p type="listitem">Bajilgovva honorárašiehtadusain lágideddjiiguin/čuojahanbáikkiiguin</p>
</list></p>
</list><p type="title">Ná olu sáhtát oažžut doarjaga:</p>
<list><p type="listitem">Doarjja sámi musihkkii ja luohtái juolluduvvo ákkastallojuvvon ohcama ja prošeaktačilgehusa vuođul.</p>
<p type="listitem">Sámediggi sáhttá doarjut gitta 80 % prošeavtta dohkkehuvvon olggosgoluin.</p>
<p type="listitem">Eanemusmearri doarjagis lea 250 000 ruvnno.</p>
</list><p type="title">Meannudanáigi:</p>
<list><p type="listitem">Ohcamat doarjjaortnegiin main lea rabas ohcanáigemearri meannuduvvojit dađistaga ja golmma mánu sisa dan rájes go ohcan lea sáddejuvvon.</p>
</list><p type="title">Eará doarjjaeavttut:</p>
<p>Geahča doarjjanjuolggadusaid.</p>
<p>Njuolggadusat 2023 ohcanvuđot doarjja – luohtái ja sámi musihkkii</p>
</body></document>
