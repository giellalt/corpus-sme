<document xml:lang="sme" id="no_id"><header><title>Åarjelsaemien – giella mii ovdána!  - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>196</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3594&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3594.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Åarjelsaemien – giella mii ovdána! - Sámediggi Sametinget</p>
<p type="title">Åarjelsaemien – giella mii ovdána!</p>
<p><em type="italic">Njukčamánu 23. Ja 24. b. lágiduvvui konferánsa máttasámegiela oahpahusa birra Troanddimis ja Ellinor Marita Jåma </em><em type="italic">sámediggeráđis lei okta rahpanbeaivvi álggaheddjiin. - Giella lea árbi maid mii leat geatnegahttojuvvon gáhttet, lei su sáhka konferánsaoassálastiide. </em></p>
<p>Nordlándda fylkkamánni lágidan konferánssa mihttomearri lea čuvgehit máttasámegiela oahpahusa erenoamáš hástalusaid ja vejolašvuođaid. Ráđđelahttu Ellinor Marita Jåma lei bovdejuvvon muitalit mo Sámediggi áŋgiruššá máttasámegiela oahpahusain.</p>
<p>- Mii Sámedikkis atnit deaŧalažžan bisuhit ja viidáseappot ovddidit sámegiela deaivvadanbáikkiid, ja ealáskahttit ja nannet sámegiela geavaheami dain guovlluin gos giella lea rašis dilis ja dain guovlluin gos sámegiella ain lea ruovttugiellan, čujuhii Ellinor Marita Jåma.</p>
<p>Son čilgii viidáseappot ahte vaikke vel máttasámegiella lea ovdáneamen, de lea giela gáhttemis ja viidáseappot ovddideamis ollu hástalusat, mat gáibidit oktasaš áŋgiruššama.</p>
<p>- Mis, geat leat dáppe odne, lea buohkain ovddasvástádus, juohkehaččas iežas suorggis, das ahte máttasámegiella duođai galgá šaddat ovdáneaddji giellan. Mis lea oktasaš ovddasvástádus das ahte láhčit gillii vejolašvuođa ovdánit vai maiddái boahttevaš buolvvat galget beassat hállat eatnigielaset, dajai Jåma ealljárvuođain.</p>
<p>Ráđđelahtu Ellinor Marita Jåma olles sáhkavuoru sáhtát lohkat dás.</p>
<p>*Ráđđelahttu Ellinor Marita Jåma</p>
<p>Telefovdna</p>
<p>Mobiila</p>
<p>E-poasta</p>
<p>+47 78 47 40 00</p>
<p>+47 916 13 460</p>
<p>ellinor.marita.jama</p>
</body></document>
