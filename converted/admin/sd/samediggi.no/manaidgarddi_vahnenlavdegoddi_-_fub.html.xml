<document xml:lang="sme" id="no_id"><header><title>Mánáidgárddi váhnenlávdegoddi - FUB - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>198</wordcount><conversion_status type="standard"/><availability><free/></availability><multilingual/><origFileName>https://sametinget.no/barnehage/nyttige-ressurser/foreldreutvalget-for-barnehager-fub/?sprak=12</origFileName><parallel_text xml:lang="nob" location="foreldreutvalget_for_barnehager_-_fub.html"/><parallel_text xml:lang="sma" location="maanagierti_eejhtegemoenehtse_eem_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mánáidgárddi váhnenlávdegoddi - FUB</p>
<p><em type="italic">Mánáidgárddi váhnenlávdegoddi lea nationála lávdegoddi váhnemiidda geain leat mánát mánáidgárddis. </em></p>
<p>FUB vuohččan ásahuvvui Gonagasas stáhtaráđis 25.06.2010 oja doaibmagođii boremánu 1.beaivvi rájes seamma jagi.</p>
<p type="title">FUB miellahtut 2024-2027:</p>
<p><em type="italic">Tor Eirik Rasmussen </em>, jođiheaddji <em type="italic">Sahra Jaber, </em>nubbinjođiheaddji <em type="italic">Einar Olav Larsen </em><em type="italic">Synne Berteussen-Sandberg </em><em type="italic">Erik Lølandsmo </em><em type="italic">Amalie Ristin Rimpi, </em>Sámediggi nammadan <em type="italic">Tone Pettersen </em>, várrelahttu <em type="italic">Steffen André Kvalheim, </em>várrelahttu </p>
<p>FUB lea iešheanalaš ráđđeaddi orgána váhnemiidda geain leat mánát mánáidgárddis. FUB lea maid gulaskuddanásahus Máhttodepartementtii áššiin mat gusket ovttasbargui gaskkal ruovttu ja mánáidgárddi. Diehtojuohkima ja bagadallama bokte váhnemiidda, galgá FUB nannet váhnenáŋgiruššama ja váhnenváikkuheami mánáidgárddis.</p>
<p>FUB galgá doaibmat čuovvovaš váldomihtu mielde: "Ovttasbargu gaskkal ruovttu ja mánáidgárddi galgá váikkuhit dasa ahte buot mánát mánáidgárddis ožžot buoremus vejolaš fálaldaga."</p>
<p>Loga eambbo ja váldde oktavuođa Mánáidgárddi váhnenlávdegottiin – FUB</p>
<p type="title">Ovttasbargošiehtadus Sámedikkiin</p>
<p>Sámediggi vuolláičálii ovttasbargošiehtadusa mánáidgárddi váhnenlávdegottiin FUB ja vuođđooahpu váhnenlávdegottiin FUG geassemánu 9. beaivvi 2022.</p>
<p><em type="italic">Dá leat muhtin čuoggát ovttasbargošiehtadusas: </em></p>
<list><p type="listitem">Buot mánáin ja nuorain galgá leat oadjebas, buorre ja dorvvolaš skuvlabiras</p>
<p type="listitem">Buot mánát ja nuorat galget dovdat iežas dohkkehuvvon dakkáriin go sii leat</p>
<p type="listitem">Mánáid ja nuoraid lea vuoigatvuohta oahpahussii sámegillii ja sámegielas</p>
<p type="listitem">Dahkat FUG ja Sámedikki oinnolaš aktevran ja doarjjan sámi skuvlasuorggis</p>
</list><p>Loga ovttasbargošiehtadusa Mánáidgárddi váhnenlávdegotti - FUB ja Sámedikki gaskka áigodagas 2022-2024</p>
</body></document>
