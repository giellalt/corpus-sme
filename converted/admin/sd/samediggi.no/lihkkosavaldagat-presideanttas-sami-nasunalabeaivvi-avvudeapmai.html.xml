<document xml:lang="sme" id="no_id"><header><title>Lihkkosávaldagat presideanttas Sámi našunálabeaivvi ávvudeapmái</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>99</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/Lihkkosavaldagat-presideanttas-Sami-nasunalabeaivvi-avvudeapmai</origFileName><parallel_text xml:lang="nob" location="lykkeoenskninger-fra-presidenten-til-feiringen-av-samenes-nasjonaldag.html"/><parallel_text xml:lang="sma" location="laehkoehtimmieh-presidenteste-aavoedaemman-saemiej-aaaalmegebiejjeste.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Lihkkosávaldagat presideanttas Sámi našunálabeaivvi ávvudeapmái</p>
<p>– Háliidan sávvat lihku Sámedikki bealis sámi álbmogii našunálabeaivvi ávvudemiin. Anán hui árvvus min ávvubeaivvi ja sávan buohkaide ilolaš ávvudeami miehtá Sámi, dadjá Sámedikki presideanta Aili Keskitalo.</p>
<p>Keskitalo ávvuda guovvamánu 6. beaivvi Staares, Ruoŧa bealde Sámis. Doppe lea ávvujahki, go lea 100 jagi áigi go vuosttaš sámi riikkačoahkkin lágiduvvui Ruoŧas.</p>
<p>– Lea stuora illun munnje go beasan čuovvut 100-jagi ávvudeami Ruoŧa bealde Sámi. Mii leat okta álbmot beroškeahttá riikkarájáid ja váimmustan sávan ahte Staare 2018 doalut lihkostuvvet seamma bures go Tråante 2017, dadjá Keskitalo.</p>
<p>Olles sámediggeráđđi lea Staares dán vahku ávvudeame ja čuovvume čoahkkimiid.</p>
</body></document>