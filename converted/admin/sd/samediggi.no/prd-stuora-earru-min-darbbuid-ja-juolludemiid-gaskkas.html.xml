<document xml:lang="sme" id="no_id">
  <header>
    <title>PRD: Stuora earru min dárbbuid ja juolludemiid gaskkas</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2018</year>
    <wordcount>201</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.samediggi.no/Odasarkiiva/PRD-Stuora-earru-min-darbbuid-ja-juolludemiid-gaskkas</origFileName>
    <parallel_text xml:lang="nob" location="prm-stort-sprik-mellom-vaare-behov-og-bevilgningene.html"/>
    <parallel_text xml:lang="sma" location="prm-stoerre-gaahkoe-mijjen-daerpiesvoeti-jih-daaarjoej-gaskem.html"/>
    <parallel_text xml:lang="smj" location="prm-stuorra-aeradus-mija-darboj-ja-juollodimij-gaskan.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">PRD: Stuora earru min dárbbuid ja juolludemiid gaskkas</p>
    <p>– Ráđđehusa bušeahttaárvalusas ii juolo ođđa vuoruhemiide, sámi museain eai leat resurssat Bååstede-prošektii ruovttoluottafievrrideapmái sámi kulturbuktagiin mat leat vurkejuvvon Norgga museaide. Mis lea maid stuora dárbu ovddidit ođđa oahpponeavvuid buot golmma sámi gillii. Lea earenoamáš stuora dárbu digitála oahpponeavvuide, dadjá sámediggeráđđi Henrik Olsen.</p>
    <p>Sámediggeráđđi lea duhtavaš go Sámedikki vuoruheamit sámi huksenprošeavttaide leat ožžon juolludemiid. Saemien Sijte lea ožžon juolluduvvot ođđa vistái ruđa ja maiddái plánat ođđa vistti huksema birra Beaivvážii leat namuhuvvon stáhtabušeahtas.</p>
    <p>Sámediggeráđđi lea maid duhtavaš go Norgga Kulturfoanda oažžu lasihuvvot 2 miljovnna ruvnno ásahit ođđa ortnega jorgalahttit sámegielat girjjálašvuođa dárogillii ja eanet gaskkusteapmái sámi girjjálašvuođas. Dat mearkkaša ahte sámi girječállit besset vuovdit eanet girjjiid.</p>
    <p>Ráđđehus árvala juolludit 2,6 proseantta Sámediggái, muhto meroštallojuvvon haddegoargŋun lea 2,7 proseantta.</p>
    <p>– Mu mielas aŋkke ii leat dát čierrunveara, muhto mis lea ain stuora gaska hástalusaid ja juolludemiid gaskka man oažžut ovddidandihte sámi servodaga, dadjá sámediggeráđđi Henrik Olsen.</p>
    <p>Oppalaččat Norggas lassánit olbmot, muhto sámi guovlluin lea bisánan, ja Sámediggi oaidná ahte bargosajit unnot.</p>
    <p>– Jus mii galgat nannet sámi servodagaid, de berre Sámediggi oažžut eanet ekonomalaš fámuid dustet hástalusaid, dadjá Olsen.</p>
    <p>
      <em type="italic">Jus leat gažaldagat, dahje áigu jearahallama, váldde oktavuođa sámediggeráđiin Henrik Olseniin, tlf. 907 75 219. </em>
    </p>
  </body>
</document>
