<document xml:lang="sme" id="no_id"><header><title>Sámediggi doarju sámi 3D-spealloráiddu - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>168</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-samisk-3d-spillserie.22593.aspx?sprak=12</origFileName><parallel_text xml:lang="nob" location="sametinget_stotter_samisk_3d_spillserie.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi doarju sámi 3D-spealloráiddu</p>
<p><em type="bold">Sámediggi lea juolludan 300 000 kruvnnu Miksapix Interactive AS -prošeavtta sámi 3D-spealloráidui. Dát lea Raanaa spealloráiddu viđat speallu – Jiehtanasaid máilbmi .   </em>   </p>
<p>Vuosttaš speallu dán ráiddus lei <span type="quote">“Raanaa – Noaidenieida”</span> ja almmuhuvvui 2019:s. Raanaa lea jálos noaidenieida, guhte veahkeha sin, geat leat váralaš dilis jiehtanasaid máilmmis. Sus leat noaidefámut ja</p>
<p>Mikkel Eskil Mikkelsen    Åse M.P. Pulk/Sámediggi</p>
<p>sus lea magihkalaš gákti badjelasas mii dagaha su hui geahpasin.</p>
<p>Viđat spealus spealli stivre karaktevrra goalmmátpersovnna perspektiivvas jiehtanasaid máilmmis. Spealus spealli oahpásmuvvá sámi oskku, ipmiliid ja mytologiija elemeanttaiguin, ja maiddái norrøna mytologiijain. Dát lea innovatiivvalaš speallobuvtta, mas sámi ja norrøna mytologiija ja muitalusat kombinerejuvvojit.</p>
<p>Raanaa vánddarda vuoiŋŋaid máilmmiid čađa, maid inspirašuvdnan leat dološ sámi historjját ja mytologiijat, ja juohke episodas spealli galleda ođđa máilmmi.</p>
<p>– Sámedikki strategiija lea loktet sámegiela mánáid ja nuoraid gaskkas, ja dákkár digitála spealut leat dehálaččat. Mađi eanet mánát ja nuorat besset speallat sámegillii dađi buoret dat lea, lohká sámediggeráđđi Mikkel Eskil Mikkelsen.</p>
<p><em type="italic">Gažaldagaid vástida dahje jearahallama addá sámediggeráđđi Mikkel Eskil Mikkelsen (NSR), </em><em type="italic">mikkel.eskil.mikkelsen@samediggi.no </em>   </p>
</body></document>
