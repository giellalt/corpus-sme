<document xml:lang="sme" id="no_id"><header><title>Bovdehus evttohit kandidáhtaid Sámedikki nuoraidpolitihkalaš lávdegoddái (SáNuL) - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>386</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/invitasjon-til-a-foresla-kandidater-til-sametingets-ungdomspolitiske-utvalg-supu.19414.aspx?sprak=12</origFileName><parallel_text xml:lang="nob" location="invitasjon_til_a_foresla_kandidater_til_sametingets_ungdomspolitiske_utvalg_supu_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bovdehus evttohit kandidáhtaid Sámedikki nuoraidpolitihkalaš lávdegoddái (SáNuL)</p>
<p><em type="italic">Sámediggi bovde buktit evttohasaid kandidáhtaide SáNuL miellahttun, ja dáhttu evttohusaid guovvamánu 13. beaivvi rádjái. </em></p>
<p type="title">SáNuL birra</p>
<p>SáNuL ásahuvvui bistevaš orgánan 2003:s. SáNuL:s leat vihtta fásta miellahtu várrelahtuiguin, ja sámediggeráđđi lea dan nammadan. Miellahtut leat olles riikkas ja leat gaskkal 16 ja 28 jagi. Nammadanáigodat lea 2 jagi.</p>
<p>SáNuL lea ožžon fásta mandáhta ja organiserema Sámedikki dievasčoahkkimis. Sin váldobarggut leat:</p>
<list><p type="listitem">veahkehit sámi nuoraid Sámedikki politihkkii mieldemearrideami ja dadjamuša.</p>
<p type="listitem">plánet ja lágidit Sámedikki nuoraidkonferánssaid.</p>
<p type="listitem">bargat nu ahte movttiidahttit eanet sámi nuoraid politihkalaš beroštupmái.</p>
<p type="listitem">bargat dan ala ahte eanet nuorat registrerejit iežaset Sámedikki jienastuslohkui, lasihan dihte nuoraid oasseváldima Sámedikki válggain, ja oažžut eanet nuorra áirasiid Sámediggái ja eará stivrraide ja lávdegottiide Sámedikkis.</p>
</list><p>SáNuLii lea addon friddja rolla bargat áššiiguin mat sin mielas leat relevánta. Lávdegoddi ja miellahtut sáhttet dadjat mediai maid áigot ja ságastit áššiid birra eará ásahusaiguin nu movt ieža háliidit.</p>
<p>Lávdegoddi galgá doaibmat dego oktavuođalađas gaskkal sámi nuoraid ja Sámedikki, muhto maid gulaskuddanásahussan Sámediggái nuoraidáššiin. Dieinna lágiin sáhttá SáNuL veahkehit Sámedikki nuoraidprofiila ja nuoraidpolitihka hábmemis.</p>
<p>Loga eanet SáNuL birra</p>
<p type="title">Sámediggi hástala viidát evttohit kandidáhtaid</p>
<p>Dán vuođul bovde Sámediggi buktit evttohasaid kandidáhtaide SáNuL miellahttun. Evttohuvvon olbmos ii dárbbaš gullevašvuohta organisašuvdnii dahje institušuvdnii mii ovdanbuktá evttohusa. Vihtta nama sáhttet evttohuvvot, áinnas vuoruhuvvon lági mielde.</p>
<p>Evttohasain ferte earret kandidáhta namma, ahki, čujuhus, telefonnummar ja e-poastačujuhus.</p>
<p type="title">SáNuL ovddit áigodaga miellahtut:</p>
<p><em type="italic">Jođiheaddji: </em>Ole Henrik Bjørkmo Lifjell (Nordlánda). <em type="italic">Miellahtut: </em>Maja Fjellstrøm (Davvi-Trøndelága), Stine Ericsson Anti (Nuorta-Finnmárku), Grethe Julianne Skum (Oarje-Finnmárku) og Alfred Mikkel Kuoljok (Nordlánda). <em type="italic">Várrelahtut: </em>Laara Sparrok (Nordlánda), Andine Knudson (Lulli-Norga), Kristine Ballari (Nuorta-Finnmárku), Sajane Olsen (Romsa) ja Katja Elise Utsi (Nordlánda). </p>
<p type="title">Gáibádusat kandidáhtaide</p>
<p>SáNuL miellahtut galget gaskkal 16 ja 28 go nammaduvvojit. Sámediggeráđđi lea álginjulggaštusastis cealkán ahte SáNuL stivrejupmi doaibmá politihkalaš sáhkaguoddin sámi nuoraide ja veahkeha ráhkadit oadjebas čoahkkinbáikkiid nuoraide ja ahte sámi mánát ja nuorat ohppet ja dihtet Sámedikki bargguid birra.</p>
<p>Sámediggeráđđi nammada jođiheaddji, ja SáNuL nammada ieš nubbijođiheaddji. SáNuL miellahtut fertejit rehkenastit veahá mátkkošteami ja oassálastima fysalaš ja digitála čoahkkimiin ja doaluin, ja dasto veahá doaimmahanbargu čoahkkimiid birra. Mii ávžžuhit danne ahte evttohuvvon kandidáhtain lea dilli ja liiba dákkár doaimmalašvuhtii.</p>
<p>SáNuL miellahtuid oktiibidjan galgá speadjalastit geográfalaš govdodaga, agi mielde juohkin, ja ovddastit goappaš sohkabeliid. Sámediggi bivdá evttohusaid speadjalastit dan.</p>
<p><em type="italic">Sámediggi dáhttu evttohusaid guovvamánu 13. beaivvi rádjái. </em></p>
<p>Evttohusat sáhttet sáddejuvvot reivve dahje e-poastta bokte čuovvovaš čujuhussii: Sámediggi, Ávjovárgeaidnu 50, 9730 Kárášjohka, E-poasta: samediggi@samediggi.no</p>
</body></document>
