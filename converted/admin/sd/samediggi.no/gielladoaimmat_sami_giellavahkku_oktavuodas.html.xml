<document xml:lang="sme" id="no_id"><header><title>Gielladoaimmat Sámi giellavahkku oktavuođas - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>217</wordcount><conversion_status type="standard"/><availability><free/></availability><multilingual/><origFileName>https://sametinget.no/stipeanddat-ja-doarjagat/buot-doarjjaortnegat/giella/gielladoaimmat-sami-giellavahkku-oktavuodas/</origFileName><parallel_text xml:lang="nob" location="spraktiltak_i_forbindelse_med_sami_giellavahkku.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Gielladoaimmat Sámi giellavahkku oktavuođas</p>
<p><em type="italic">Ohcanáigemearri: </em></p>
<list><p type="listitem">23.08.23 dii. 12.00.</p>
</list><p>Ohcamat meannuduvvojit oktanaga maŋŋel ohcanáigemearri.</p>
<p>Ohcanskovvi - Gielladoaimmat Sámi giellavahkku oktavuođas</p>
<p type="title">Doarjjaortnega mihttomearri:</p>
<list><p type="listitem">Giellaberošteaddjit čalmmustahttet ja váikkuhit sámegielaid geavaheami lassáneapmái Sámi giellavahkku olis.</p>
</list><p type="title">Dása sáhtát oažžut doarjaga:</p>
<list><p type="listitem">Sámegielladoaibmabijut main lea earenoamáš fokus giela, sániid ja doahpagiid oahppamii, ja mat čatnasit árbevirolaš máhttui ja čađahuvvojit Sámi giellavahkku</p>
</list><p type="title">Gii sáhttá oažžut doarjaga:</p>
<list><p type="listitem">Almmolaš ja priváhta organisašuvnnat/ásahusat/fitnodagat mat leat registrerejuvvon Norgga Ovttadatregistarii.</p>
<p type="listitem">Sámi giellaguovddážat geat ožžot njuolggodoarjaga Sámedikki bušeahta bokte eai sáhte oažžut doarjaga. Seamma guoská vuođđoskuvllaide ja mánáidgárddiide sámegielaid hálddašanguovllu suohkaniin.</p>
</list><p type="title">Ná olu sáhtát oažžut doarjaga:</p>
<list><p type="listitem">Doarjja rehkenastojuvvo vuođustuvvon ohcama ja prošeaktačilgehusa vuođul, gitta 40 000 ru rádjai.</p>
<p type="listitem">Golut maidda ii sáhte oažžut doarjaga: <list><p type="listitem">Prošeavttaide mat gullet oahpahuslága doaibmaguvlui ja mat gullet skuvlaeaiggádiid láhkageatnegahttojuvvon bargamušaide.</p>
<p type="listitem">Girjjálašvuođa, neahttasiidduid ja diehtojuohkinávdnasiid jorgaleapmái.</p>
<p type="listitem">Oastit elektronihkalaš gálvvuid ja duhkorasaid.</p>
</list></p>
<p type="listitem">Doarjja ii addojuvvo dása: elektronihkalaš gálvvuid, duhkorasaid, bajásdoallamii, spesifiserekeahtes goluide, beaivválaš doaibmagoluide jođihit doaimma/fitnodaga, sosiála goluide, doaibmabijuide mat botnjet gilvvohallama, láigovisttiide, rádjovisttiide, opmodatoastimiidda, leasingii, vuodjinfievrruide, investeremiidda ja čielga lonuhemiide. Eará olggosgolut maid Sámediggi ii árvvoštala dárbbašlažžan doaimma čađaheapmái.</p>
<p type="listitem">Almmolaš doarjja oktiibuot ii sáhte leat badjel 100 % prošeavtta/doaibmabiju ollislaš olggosgoluin.</p>
</list><p type="title">Eará doarjjaeavttut:</p>
<p>Geahča doarjjanjuolggadusaid.</p>
<p>Gielladoaimmat Sámi giellavahkku oktavuođas - doarjjanjuolggadusat 2023</p>
<p>Ohcanskovvi - Gielladoaimmat Sámi giellavahkku oktavuođas</p>
</body></document>
