<document xml:lang="sme" id="no_id">
  <header>
    <title>PRD: Sámedikki presideanta ohcalii ONa eamiálbmovuoigatvuođaid julggaštusa - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>160</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1788&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-1788.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRD: Sámedikki presideanta ohcalii ONa eamiálbmovuoigatvuođaid julggaštusa - Sámediggi Sametinget</p>
    <p type="title">PRD: Sámedikki presideanta ohcalii ONa eamiálbmovuoigatvuođaid julggaštusa</p>
    <p>Sámedikki presideanta Aili Keskitalo ohcalii mo bargu eamiálbmogiid vuoigatvuođaiguin lea ovdánan.</p>
    <p>Sámedikki presideanta Aili Keskitalo ja ONa bistevaš eamiálbmotforum jođiheaddji, Victoria Tauli-Corpuz.  Anna Silja Turi</p>
    <p>Sártnistis ONa bistevaš eamiálbmotforumii dán vahkus dajai Keskitalo ahte eamiálbmogiid vuoigatvuođat lundui ja resurssaide fertejit nannoseappot suodjaluvvot.</p>
    <p>- Álbmotstáhtat fertejit, ovttas eamiálbmogiiguin, identifiseret daid eanaviidosiid gos eamiálbmogat ellet ja maid sii geavahit. Stáhtat fertejit fuolahit ahte lágat suodjalit rievttálaččat eamiálbmogiid oamastanvuoigatvuođaid, resursaávkkástallanvuoigatvuođaid ja birgenláhkevuoigatvuođaid, dajai presideanta Aili Keskitalo.</p>
    <p>Dan oktavuođas ferte ásahit rabas ja dásseárvosaš konsultašuvdnavugiid eamiálbmogiid ja eiseválddiid gaskkas, ja nu dahkat vejolažžan oččodit vuoiggalaš ja gánnáhahtti šiehtadusiad mo ávkkástallat eamiálbmogiid árbevirolaš guovlluid luondduresurssaiguin.</p>
    <p>Sáhkavuorustis válddii sámediggepresideanta maiddái ovdan dálkkádatrievdamiid stuorra váikkuhusaid davviguovlluid eamiálbmogiidda.</p>
    <p>Keskitalo sártnui Bistevaš Foruma Árktalaš guovllu bealis, masa gullet davviriikkaid eamiálbmotparlameanttat (Ruonáeatama ruovvtusstivra ja sámedikkit Norggas, Ruoŧas ja Suomas).</p>
    <p>Aili Keskitalo</p>
    <p>Sámediggepresideanta</p>
    <p>Aili Keskitalo</p>
    <p>Telefuvdna</p>
    <p>Mobila</p>
    <p>78 47 40 00</p>
    <p>971 29 305</p>
  </body>
</document>
