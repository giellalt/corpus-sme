<document xml:lang="sme" id="no_id"><header><title>Moaitá garrasit go stáda áigu oasehasveahkkin Øyfjellet Windai - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>209</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sterkt-kritisk-til-at-staten-vil-ga-inn-som-partshjelp-for-oyfjellet-wind.20506.aspx?sprak=12</origFileName><parallel_text xml:lang="nob" location="sterkt_kritisk_til_at_staten_vil_ga_inn_som_partshjelp_for_oyfjellet_wind.html"/><parallel_text xml:lang="sma" location="gaajh_laejhtehks_staate_saejhta_paarhteviehkine_arrodh_oyfjellese.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Moaitá garrasit go stáda áigu oasehasveahkkin Øyfjellet Windai</p>
<p><em type="italic">Stáda, Oljo- ja energiijadepartemeantta bokte, lea dieđihan nu gohčoduvvon oasehasveahkkin Øyfjellet Windai Øyfjellet bieggafápmodoaimmahaga árvvoštallanáššis. Dan moaitá sámediggeráđđi Maja Kristine Jåma garrasit. – Oaivvildan departemeantta vel garraseappot stuorrudit riidodási dáinna áššiin, dadjá sámediggeráđđi Maja Kristine Jåma (NSR). </em></p>
<p>Øyfjellet Wind ja Jillen-Njaarke orohat deaivvadit Helgelándda diggegottis miessemánus bággolotnunáššis Øyfjellet bieggafápmodoaimmahaga birra.</p>
<p>– Departemeanttas leat guokte rolla vuhtiiváldit. Galgá sihke doahttalit boazodili olmmošvuoigatvuođa suodjaleami ja sáhttit bealuštit iežaset mearrádusaid dohkálašvuođa. Oljo- ja energiijadepartemeanta ii nákcen dássedit doallat dán guokte beroštumi go serve oasehasveahkkin Fovsen-áššis, ja lea ágga leat kritihkalaš dasa nákcejit go Øyfjellet-áššis ge, dadjá Jåma.</p>
<p>Oljo- ja energiijadepartemeanta attii 2016 skábmamánu Eolus Vindii (dál Øyfjellet Wind) konsešuvnna hukset ja jođihit Øyfjellet vindkraftverk Vaapste suohkanis Nordlánddas. Konsešuvdnaášši oktavuođas mieđihuvvui maid bággolonisteami. Øyfjellet bieggafápmodoaimmahaga plánaguovlu lea Jillen-Njaarke orohagas.</p>
<p>Sámediggi lea ovdal jo ohcalan movt departemeanta áigu sihkkarastit ahte konsešuvdnaeaktu beassanluotta birra dálveguohtumii suodjaluvvo, ja movt áigot dustet boazodoalu hástalusaiguin mat leat čuožžilan go konsešuvdnaeavttut eai leat čuovvuluvvon.</p>
<p>– Mun reageren garrasit dása maid stáda áigu bargat. Ii mis sáhte nu ahte boazoguohtunorohagat main unnán resurssat álo galget dikkis diggot stáda vuostá áššiid birra fuolahan dihte sin olmmošvuoigatvuođaid, loahpaha Jåma.</p>
<p><em type="italic">Gažaldagaid dahje jearahallama addá sámediggeráđđi Maja Kristine Jåma (NSR), mob. +47 472 42 366, </em><em type="italic">maja.kristine.jama@samediggi.no </em></p>
</body></document>
