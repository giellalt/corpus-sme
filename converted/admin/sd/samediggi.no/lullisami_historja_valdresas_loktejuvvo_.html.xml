<document xml:lang="sme" id="no_id"><header><title>Lullisámi historjá Valdresas loktejuvvo  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>285</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/aarjelsaemien-histovrijem-valdresisnie-vaajnedahta.33573.aspx?sprak=12</origFileName><parallel_text xml:lang="nob" location="sorsamisk_historie_i_valdres_loftes_fram.html"/><parallel_text xml:lang="sma" location="aarjelsaemien_histovrijem_valdresisnie_vaajnedahta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Lullisámi historjá Valdresas loktejuvvo</p>
<p><em type="italic">Sámediggi doallá, ovttas iešguđege ovttasbargoguimmiiguin, rahpandoaluid guovtti gaskkustanprošektii Valdresas. Dat heivehuvvon sajit leat Vang ja Vestre Sildre suohkaniin. </em></p>
<p>Vang suohkanis gaskkustuvvo historjá Lucie Mortensdatter Kant birra. Vestre Slidres ges ođasmahttojit galbbat ja bisánanbáiki Rensennvatnet jávregáttis. Dá lei sámiid orrunbáiki duhát jagi áigi.</p>
<p>Sámediggeráđđi Runar Myrnes Balto (NSR) lea ilus go sámi kulturmuitoguovddážat šaddet čalmmusin ja dovddus.</p>
<p>– Lea dehálaš čájehit ahte Lulli-Norgga historjá maid guoská sámi historjái, dadjá Myrnes Balto.</p>
<p>Sámediggeráđđi Elisabeth Erke (Gb), gii oassálastá rahpandoaluin, lea erenoamáš ilus go Lucie muitalus čalmmustahttojuvvo.</p>
<p>– Álgoálbmotnissoniid historjá lea dávjá vajálduhtton, lohká Erke.</p>
<p type="title" xml:lang="nob">Vang</p>
<p>Čalmmustahttin Vangas lea čakčamánu 7. beaivvi dii. 11.30, Mjøsvang kafeas. Doppe šaddá almmuheapmi galbbain, sárdnit ja musihkka. Mannjel almmuheami olgun, joatkit prográmma Mjøsvang kafeas, gos maiddái guossohuvvo beaivebiepmu.</p>
<p>Lucie Mortensdatter Kant birra historjá álgá go son riegádii 1857:s Plassjeduoddaris. Doppe ledje boazosápmelaččat váttis dilis. Ollugat gildojuvvo geavaheamis sin dološ guohtuneatnamiid. Ollu suohkaniiguin šattai lobiheapme guođohit bohccuid. Muhtimat álge bargat guođoheaddjin Norgga boazosearvvis. Okta dain lei Lars Jonasson Myrås. Lars eamidiinnis Lucie bođiiga 1891:as jođi Vangii, gosa ásaiduvaiga guhkás meahccái Smådalenii. Lucie oaččui váttes eallinvuorbbi. Dán birra beasat eambbo gullat čalmmustahttimis.</p>
<p type="title" xml:lang="nno">Vestre Slidre</p>
<p>Čalmmustahttin Vestre Slidres lea čakčamánu 8. beaivvi dii. 11.00 Rensennvatnet jávregáttis. Dáppe maid šaddá almmuheapmi galbbain, sártnit ja musihkka, ja maiddái kulturmuittuid oahpisteapmi. Maŋŋil vuodjit Brennabuii, gos lea beaiveborran, logaldallan, musihkka ja sártnit.</p>
<p>Goahtesajit duođaštit ahte sápmelaččat leat orron Rensennas loahppa vikiŋgaáiggi rájes. Arkeologalaš goaivumat čájehit ahte sii botne sávzaullu ja bivde firpmiin. Lea maiddái gelddolaš ahte guovlu lea geavahuvvon ruovdebuvttadeapmái. Brennabuas beasat gullat eambbo sámiid johtingeainnuid birra daid lulli duottarguovlluin.</p>
<p>Rahpandoalut leat rabas buohkaide. Sisabeassan ja lunša lea nuvttá. Bures boahtin!</p>
<p>Prográmma goappašat beivviide</p>
<p>Eanet dieđut Vang gaskkustanprošeavtta birra</p>
<p>Eanet dieđut Vestre Slidre gaskkustanprošeavtta birra</p>
</body></document>
