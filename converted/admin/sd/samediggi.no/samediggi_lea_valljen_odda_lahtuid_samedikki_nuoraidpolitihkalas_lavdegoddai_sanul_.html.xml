<document xml:lang="sme" id="no_id"><header><title>Sámediggi lea válljen ođđa lahtuid Sámedikki nuoraidpolitihkalaš lávdegoddái (SáNuL) - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>280</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-har-oppnevnt-nye-medlemmer-til-sametingets-ungdomspolitiske-utvalg-supu.19803.aspx?sprak=12</origFileName><parallel_text xml:lang="nob" location="sametingsradet_har_oppnevnt_nye_medlemmer_til_sametingets_ungdomspolitiske_utvalg_supu_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi lea válljen ođđa lahtuid Sámedikki nuoraidpolitihkalaš lávdegoddái (SáNuL)</p>
<p><em type="italic">Mannan vahkus válljii sámediggeráđđi ođđa lahtuid Sámedikki nuoraidpolitihkalaš lávdegoddái (SáNuL), mas leat nuorat iešguđetge guovllus Norgga Sámis lahttun. </em></p>
<p>– Lean hui illudahtti go ođđa SáNuL lea dál doaimmas. Sii ovddastit viidát sihke agi, guovllu ja giela dáfus, mii mu mielas nanne lávdegotti. Dál lávdegotti ovddastit sihke nuorat geain leat vásáhusat iešguđetlágan organisašuvdnabargguin sámi servvodagas, ja maiddái nuorat geat aiddobáliid leat álgán dákkár doaimmaide. Lean hui ilus go háliidit searvat SáNuL dehálaš bargguide, dadjá Sámediggeráđđi Mikkel Eskil Mikkelsen (NSR).</p>
<p>Guovdageaidnulaš Elle-Rávdná Näkkäläjärvi, guhte aiddo válljejuvvui jođiheaddjin, illuda bargat nuoraidpolitihkalaš áššiiguin. Näkkäläjärvi lei Sámi ofelaš diibmá.</p>
<p>– Mihten jođihit SáNuL daningo anán dehálažžan ahte nuoraid jietna gullo ja ahte mis lea vejolašvuohta váikkuhit Sámedikkis. Mus lea jáhkku ođđa SáNuL:i go oainnán ahte leat válljejuvvon máŋga nuora geat leat čájehan beroštumi, nu ahte sávan buori ovttasbarggu, dadjá ođđa jođiheaddji Näkkäläjärvi.</p>
<p>Mikkel Eskil Mikkelsen.    Árvu/Sametinget    Beaiveálgu-julggaštusas háliidit sihkkarastit sámi nuoraid váikkuhanvejolašvuođaid ja seammás hukset boahtteáiggi Sámi. Mii dáhttut nannet Sámedikki nuoraidpolitihkalaš lávdegotti (SáNuL) nu, ahte doaibmá sámi nuoraid politihkalaš jietnan. SáNuL sáhttá earret eará veahkkin gávdnat oadjebas deaivvadanbáikkiid nuoraide, ja ahte sámi mánát ja nuorat ožžot dieđuid ja oahpu Sámedikki doaimmas.</p>
<p>– Illudan ovttasbargat ođđa SáNuL:in ja ahte Sámi nuoraid jietna nannejuvvo. Sin oassálastin ja mielváikkuheapmi lea dehálaš, dadjá Mikkelsen.</p>
<p><em type="italic">Dá lea ođđa SáNuL: </em></p>
<p><em type="italic">Lahtut: </em></p>
<p>Elle Rávdná Näkkäläjärvi (jođiheaddji)</p>
<p>Dan-Jonas Sparrok</p>
<p>Aina Nordsletta Aslaksen</p>
<p>Edward Paulsen</p>
<p>Laila Nordfjell</p>
<p><em type="italic">Várrelahtut </em><em type="italic">: </em></p>
<p>Amalie Ristin Urheim</p>
<p>Nora K. Nansmork</p>
<p>Inga Marja Lango</p>
<p>Morten Simensen Haldorsen</p>
<p>Hilje Kristoffer Jåma</p>
<p><em type="italic">Jearahallama dahje gažaldagaid oktavuođas, váldde oktavuođa sámediggeráđiin Mikkel Eskil Mikkelseniin (NSR), tlf. +47 917 42 161, </em><em type="italic">mikkel.eskil.mikkelsen@samediggi.no </em><em type="italic">ja </em><em type="italic">SáNuL jođiheaddjiin </em><em type="italic">Elle Rávdná Näkkäläjärvi </em><em type="italic">, tlf. +47 941 89 499 </em><em type="italic">. </em></p>
</body></document>
