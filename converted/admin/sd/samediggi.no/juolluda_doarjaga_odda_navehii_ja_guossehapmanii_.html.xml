<document xml:lang="sme" id="no_id"><header><title>Juolluda doarjaga ođđa návehii ja guossehápmanii  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>209</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-stotte-til-ny-driftsbygning-for-melkekyr-og-til-gjestehavn.7893.aspx?sprak=12</origFileName><parallel_text xml:lang="nob" location="gir_stotte_til_ny_driftsbygning_for_melkekyr_og_til_gjestehavn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Juolluda doarjaga ođđa návehii ja guossehápmanii</p>
<p><em type="italic">S </em><em type="italic">ámediggeráđđi lea juolludan </em><em type="italic">oktiibuot 403 000 ruvnno doarjaga Hans-Magne Hansenii </em><em type="italic">cegget ođđa náveha ja Aursfjord Båthavn og Kystkultursenter AS:ii hukset guosseh </em><em type="italic">ápmansajiid. </em></p>
<p>Hans-Magne Hansen buvttada mielkki ja bierggu Laksvatnis Báhccavuona suohkanis. Sutnje lea juolluduvvon 240 000 ruvnno cegget ođđa náveha. Su otná návet lae boaris ja lea dárbu hukset ođđasa jus son galgá sáhttit joatkit oapmedáluin. Aursfjord Båthavn og kystkultursenter AS:ii lea juolluduvvon 163 000 ruvnno hukset guossehápmansajiid. Mihttun huksemiin lea buoret heiveheapmi mátkeealáhussii ja lasihit turismma dán oasis Málatvuonas.</p>
<p>Sámediggeráđđi Silje Karine Muotka (NSR) lea movttet go doarjagiid bokte sáhttá doarjut ealáhusdoaimmmaid Báhccavuona suohkanis.</p>
<p>– Suohkana eanandollui lea dehálaš addit ovdananvejolašvuođaid. Ođđa návet lea áibbas dárbbalaš vai Hansen sáhttá joatkit mielkebuvttadeaddjin, dadja sámediggeráđđi Silje Karine Muotka. Prošeakta boahtá lasihit buvttadeami fitnodagas ja buoridit árvoháhkama eanandoallosuohkanis, dadjá Muotka. Lassin ahte vuođđoealáhusain galget leat buorit eavttut ovdánit, de lea maiddái ahtanuššanvejolašvuohta árvoháhkamii friddjaáiggis ja turismmas. Ođđa guossahápmanis besset turisttat ja earát boahtit gáddái galledit guovllu fasilitehtaid. Maiddái guovllu olbmot ja asttoáigehasat besset ávkkástallat hápmanhuksemiin. Doarjagat leat juolluduvvon doarjjaortnegiin Vuođđoealáhusat ja Doarjja máŋggabeaát ealáhusaide. Dáid doarjjaortnegiid mihttu lea háhkat eanet bargosajiid ovdal jagi 2025 ja fitnodatahtánuššan sámi guovlluin.</p>
<p><em type="italic">Jearahallama addá dahje vástida gažaldagaide sámediggeráđđi Silje Karine Muotka </em><em type="italic">(NSR), mob. +47 984 87 576, silje.karine.muotka@samediggi.no </em></p>
</body></document>
