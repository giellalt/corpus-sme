<document xml:lang="sme" id="no_id"><header><title>Ohcanvuđot doarjagat - dearvvašvuohta, sosiála ja fuolahus - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>409</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3396&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3396.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ohcanvuđot doarjagat - dearvvašvuohta, sosiála ja fuolahus - Sámediggi Sametinget</p>
<p type="title">Ohcanvuđot doarjagat - dearvvašvuohta, sosiála ja fuolahus</p>
<p>9.2.1 Dearvvašvuođa-, sosiála- ja áimmahuššanprošeavttat</p>
<p>Vuoruheamit 2010:s:</p>
<p type="listitem">Prošeavttat mat ovddidit sámi giella- ja kulturmáhtolašvuođa dálá dearvvašvuođa- ja sosiálabálvalusain</p>
<p type="listitem">Metodaovddidanprošeavttat</p>
<p type="listitem">Prošeavttat main leat konkrehta doaibmabijut bistevaš láhčima várás</p>
<p type="listitem">Prošeavttat mat ovddidit buriid reaidduid maiguin mihtidit ja sihkkarastit kvalitehta sámi álbmoga dearvvašvuođa- ja sosiálafálaldagain</p>
<p type="listitem">Prošeavttat maid ulbmilin lea láhčit fuolahusa sámi boarrásiidda sámi giela ja kultuvrra vuođul</p>
<p type="listitem">Prošeavttat maid ulbmilin lea láhčit gielalaččat ja kultuvrralaččat heivehuvvon fuolahusa gárrenávnnasgeavaheddjiid váste</p>
<p type="listitem">Ráhkadit buhcciide heivehuvvon dearvvašvuođa- ja sosiálafágalaš girjjálašvuođa mii lea vuođđuduvvon sámi gillii ja kultuvrii. Girjjálašvuođa dahje gihppagiid jorgalahttin sámegillii ii leat vuoruhuvvon.</p>
<p type="listitem">Ovdaprošeavttat dutkanideaid ja prošeaktaevttohusaid ovddideapmái</p>
<p type="listitem">Bajábeale namuhuvvon prošeavttat main leat máŋga ruhtadeaddji, vuoruhuvvojit</p>
<p>Juolludaneavttut</p>
<p type="listitem">Ohcanáigemearri  guovvamánu 1. b. 2010. Ohcamat sáddejuvvon dien beaivvi maŋŋá, eai meannuduvvo</p>
<p type="listitem">Ohcamat fertejit gullat Sámedikki 2010 vuoruhemiide</p>
<p type="listitem">Sámedikki ohcanskovvi ortnega várás galgá geavahuvvot</p>
<p type="listitem">Ohcama árvvoštallamii lea deaŧalaš ahte dásseárvoperspektiiva árvvoštallojuvvo</p>
<p type="listitem">Doarjjaoažžu ferte 3 vahku siste maŋŋá doarjjareivve beaivádeami čálalaččat dohkkehit doarjjaeavttuid.</p>
<p type="listitem">Metoda- ja ovdaprošeavttat galget leat čadnojuvvon dutkan- dahje oahpahusásahussii</p>
<p type="listitem">Doarjja ii addojuvvo doaimmaide mat adnojuvvojit ásahusa/organisašuvnna dábálaš doaibmabargun, dahje lága bokte geatnegahtton bargun.</p>
<p type="listitem">Galgá ráhkaduvvot prošeaktačilgehus mii válddahallá prošeavtta ulbmila, oassálastiid logu, fágalaš sisdoalu ja čatnaseami, johtuplána čadnojuvvon guovddáš dáhpáhusaide, prošeavtta čađahanvejolašvuođa, ja prošeavtta bohtosiid gaskkusteami.</p>
<p type="listitem">Ii addojuvvo doarjja prošeavttaide mat leat juo čađahuvvon</p>
<p>Meroštallannjuolggadusat:</p>
<p type="listitem">Doarjja meroštallojuvvo vuođustuvvon ohcama ja prošeaktačilgehusa vuođul, eanemusat 500 000 ru.</p>
<p type="listitem">Prošeaktaruđaid juolludeami oktavuođas dearvvašvuođa- ja sosiálabargiid oahpahusa várás sámegielas ja kulturipmárdusas, suohkaniidda mat leat sámegiela hálddašanguovllus, eaktuduvvo ahte suohkan gokčá 50 % prošeaktagoluin.</p>
<p>Máksineavttut:</p>
<p type="listitem">Prošeakta galgá álggahuvvot dan bušeahttajagi go doarjja juolluduvvo ja válbmejuvvot maŋimusat  jagi maŋŋá doarjjareivve beaivádeami. Erenoamáš diliin sáhttá oažžut prošeavtta válbmenbeaivvi maŋiduvvot gitta guvttiin jagiin maŋŋá doarjjareivve beaivádeami, dan ferte erenoamážit vuođustit. Jus prošeakta ii leat válbmejuvvon áigemearis, de manahuvvo doarjja almmá ovddalgihtii dieđiheami haga</p>
<p type="listitem">Jus doarjja lea badjel 100 000 ru, de máksojuvvo 75 % doarjagis go prošeakta álggahuvvo. Loahppaoassi máksojuvvo go prošeakta lea čađahuvvon, golut leat duođaštuvvon ja prošeaktaraporta lea gárvvistuvvon. Doarjagat mat leat vuollel 100 000 ru máksojuvvo ollásit prošeaktaálggus.</p>
<p type="listitem">Doarjjaoažžu galgá sáddet rehketdoalu ja raportta mii čájeha mo ruđat leat geavahuvvon. Jus doarjja lea badjel 150 000 ru, de galgá registrerejuvvon dahje stáhtafápmuduvvon rehketdoallodárkkisteaddji duođaštit rehketdoalu mii čájeha mo ruđat leat geavahuvvon. Rehketdoalu galgá sáhttit buohtastahttit dohkkehuvvon gollomeroštallamiin</p>
<p>Muđui gustojit dat njuolggadusat maid Sámediggi lea mearridan áššis 43/07 Daid doarjagiid hálddašeami ođasmahttin maid Sámedikkis sáhttá ohcat</p>
<p>Ortnega hálddaša Sámedikki doarjjastivra.</p>
<p>Jahkái 2010 várrejuvvo 3 350 000 ru dearvvašvuođa- ja sosiálaprošeavttaide.</p>
<p>Dáppe gávnnat ohcanskovi</p>
</body></document>
