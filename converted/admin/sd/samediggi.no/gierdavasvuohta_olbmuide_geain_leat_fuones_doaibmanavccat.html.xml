<document xml:lang="sme" id="no_id"><header><title>Gierdavašvuohta olbmuide geain leat fuones doaibmanávccat - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>266</wordcount><conversion_status type="standard"/><availability><free/></availability><multilingual/><origFileName>https://sametinget.no/likestilling/toleranse-for-mennesker-med-nedsatt-funksjonsevne/?sprak=12</origFileName><parallel_text xml:lang="nob" location="toleranse_for_mennesker_med_nedsatt_funksjonsevne.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Gierdavašvuohta olbmuide geain leat fuones doaibmanávccat</p>
<p><em type="italic">Sámedikki mihttomearrin lea váikkuhit dásseárvvu ja eastadit doaibmanávccahis olbmuid vealaheami. Sámediggi háliida bidjat erenoamáš fokusa doaibmanávccahis sámiid ektui. </em></p>
<p>Dát fágasuorgi lea leamaš unnán fokusis. Maŋimuš áiggiid lea dát dattetge boahtán beaiveortnegii raporttaid bokte doaibmanávccahis sámiid dili birra.</p>
<p>Fuones doaibmanákcan lohkkojuvvojit goruda oasit dahje muhtun goruda psykologalaš, fysiologalaš dahje biologalaš doaimma massin, vihki dahje earálaganvuohta. Muhtumat leat riegádan doaibmanávccahisvuođain, ja earát fas ožžot doaibmanávccahisvuođa dávdda dahje vigi geažil maŋŋelis eallimis.</p>
<p>Sámediggeráđi dásseárvopolitihkalaš čilgehus doaibmahehttehusa birra</p>
<p type="title">Stáhtus:</p>
<p>Ođđaset dutkama vuođul sáhttá čujuhit dasa ahte muhtun doaibmanávccahis sámit eai oaččo dál vejolašvuođa oahppat iežaset giela ja kultuvrra dainna čujuhusain ahte sis ii leat kapasitehta oahppat guokte giela. Dán geažil eai sáhte buohkat válljet sámegiela vuosttašgiellan.</p>
<p>Doaibmanávccahis sámit gillájit maiddái ollu givssideami, vaššicealkámušaid, veahkaválddi, vearredaguid, ožžot hástalusaid psykalaš dearvvašvuođain, ja vailu máhttu ja gelbbolašvuohta movt eastadit, fuomášit ja čuovvulit dán lágan hástalusaid.</p>
<p type="title">Strategiijat:</p>
<list><p type="listitem">Váikkuhit stuorát rabasvuođa doaibmanávccahisvuođa birra miellaguottuid duddjojeaddji barggu bokte.</p>
<p type="listitem">Bidjat erenoamáš fokusa doaibmanávccahisvuođa ektui sámi oahppoplánaid ráhkadeami oktvuođas.</p>
<p type="listitem">Ovddidit ođđaáigásaš sámi terminologiija doaibmanávccahisvuođa birra.</p>
<p type="listitem">Váikkuhit eanet demokráhtalaš searvama doaibmanávccahis olbmuid ektui Sámedikki válgaráhkkaneaddji barggu bokte.</p>
</list><p type="title">Sámedikki doaibmaplána doaibmavádjit sápmelaččaid vuoigatvuođaid ollašuhttimii 2024-2026</p>
<p>Sámediggi háliida earenoamážit fokuseret doaibmavádjit sápmelaččaide. Mihttomearri lea sámi servodat mas leat ovttalágan vuoigatvuođat ja vejolašvuođat doaibmavádjigiidda. Dán barggus čielggai árrat ahte dán doaibmaplána váldomihttomearri ferte leat álggahit barggu kártet movt sáhttá ollašuhttit doaibmavádjit sápmelaččaid vuoigatvuođaid dakko bokte ahte sii besset gullot servodatdigaštallamis.</p>
<p>Sámediggi lea dán doaibmaplánas, mii mearriduvvui geassemánu 12. beaivvi 2024, válljen deattuhit doaibmabijuid maid Sámediggi sáhttá dahkat iešheanalaččat. Sámediggi áigu leat čielga jietna riikkaidgaskasaš forain fáttá loktemis.</p>
<p xml:lang="nob">Sametingets handlingsplan for realisering av samiske funksjonshindredes rettigheter 2024-2026</p>
</body></document>
