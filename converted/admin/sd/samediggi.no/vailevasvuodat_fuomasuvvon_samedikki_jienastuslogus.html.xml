<document xml:lang="sme" id="no_id"><header><title>Váilevašvuođat fuomášuvvon Sámedikki jienastuslogus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>227</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/avdekket-feil-i-sametingets-valgmanntall.15853.aspx?sprak=12</origFileName><parallel_text xml:lang="nob" location="avdekket_feil_i_sametingets_valgmanntall.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Váilevašvuođat fuomášuvvon Sámedikki jienastuslogus</p>
<p><em type="italic">Sámediggi lea fuomášan ahte čavčča sámediggeválggaid jienastuslohku ii leat ollislaš. Dát ii galgga váikkuhit válggaid čađaheapmái man ge ládje. </em></p>
<p>Sámediggi fuomášii rutiidnadárkkisteamis geasset ahte čavčča sámediggeválggaid jienastuslohku ii leat ollislaš 30.06.21. Dát guoská dieđihemiide áigodagas 01.07.19 - 30.06.21. Dat mearkkaša ahte olbmot geat livčče galgan leat jienastuslogus, muhtomin eai leat das. Lea sáhka 263 olbmos iešguđet válgabiirriin. Dasa lea sivvan go teknihkalaš vuogádat masa Vearroetáhtas lea ovddasvástádus, ii leat doaibman nu go lei galgat. Sámediggi lea ovttas Vearroetáhtain bargan oažžut rievttes jienastuslogu sadjái, ja vurdojuvvo ahte dat lea divvojuvvon bearjadahkii, borgemánu 13. beaivái 2021.</p>
<p>Tom Sottinen    Kenneth Hætta    Dievasčoahkkinjođiheaddji Tom Sottinen muitala ahte dát ii váikkut válggaid čađaheapmái man ge ládje.</p>
<p>– Lea váidalahtti go Vearroetáhta vuogádagat eai leat doaibman jienastuslogu oktavuođas. Liikká lea nu ahte ii ovttage jienasteaddji sáhte gieldit jienasteamis go eai leat jienastuslogus. Buohkat galget sáhttit jienastit buot válggain, ja dat guoská sámediggeválggaide maiddái, dadjá čoahkkinjođiheaddji Sottinen.</p>
<p>Son maiddái muitala dássážii leat sullii 20 500 olbmo registrerejuvvon jienastuslohkui. Sámediggi sádde ođasmahtton jienastuslogu daidda suohkaniidda main leat olbmot geat leat jávkan jienastuslogus ja dasto lea jienastuslohku ođasmahtton válgaloahpparehkenastimii.</p>
<p>– Ii oktage jietna hilgojuvvo vaikko jienasteaddjit eai leat dan jienastuslogus mii suohkaniin lea dál. Válgaloahpparehkenastin šaddá nu go dábálaččat, eat ge mii vuordde maŋŋonemiid válgabohtosiid dáfus, dadjá Sottinen.</p>
<p><em type="italic">Jearahallama addá dahje gažaldagaide vástida dievasčoahkkimajođiheaddji Tom Sottinen (Bb) mob +47 412 72 386 </em></p>
</body></document>
