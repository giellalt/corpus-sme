<document xml:lang="sme" id="no_id"><header><title>Sámi rádjehehttehuslávdegoddi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>200</wordcount><conversion_status type="standard"/><availability><free/></availability><multilingual/><origFileName>https://sametinget.no/politihkka/politihkalasj-organisierim-ja-jadedibme/same-parlamentaralasj-rade/samisk-grensehinderutvalg/?sprak=12</origFileName><parallel_text xml:lang="nob" location="samisk_grensehinderutvalg.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi rádjehehttehuslávdegoddi</p>
<p><em type="italic">Sámi parlamentáralaš ráđđi (SPR) lea čađahan doaimma identifiseret sámi guovlluid konkrehta rádjehehttehusaid, ja mihttun lea jávkadit rádjehehttehusaid mat hehttejit sámi guovlluid ovttasbarggu. </em></p>
<p><em type="italic">Sámi rádjecaggelávdegoddi: Anders Kråik, lahttu (ruoŧa bealde), Runar Myrnes Balto, lávdegoddejođiheaddji (norgga bealde),Ulla Magga, lahttu (suoma bealde)    Åse M.P. Pulk, Sámediggi      </em></p>
<p>Doaibmabijut leat dahkkojuvvon vai oažžut cealkámušaid sámi organisašuvnnain, institušuvnnain ja priváhta olbmuin. Lávdegoddi lea ožžon máŋga cealkámuša. Bargolávdegoddi lea gárven raportta oktan ávžžuhusaiguin geassemánus 2021.</p>
<p>Loga raportta: Rádjahehttehusat Sámis - Sámi parlamentáralaš ráđi lávdegoddi mii galgá čalmmustahttit rádjahehttehusaid sámi guovlluin raporta (sámi rádjahehttehuslávdegoddi)</p>
<p>Lávdegoddi lea buktán ávžžuhusa ovdal go raporta gárvanii. Ávžžuhus čilgejuvvo <span type="quote">«Deponering av merverdiavgift for duodji ved innførsel til Norge»</span>. Dát lea oahpes rádjecaggi sámi servodagas, go lasseárvodivada deponerennjuolggadusat lea oassi sivas go duojárat eai rasttit rájiid dujiiguin. Dát identifiserejuvvon rádjecaggi adnojuvvo <span type="quote">“Norgga”</span> váttisvuohtan, mii dárbbaša čovdosa Norgga bealde. Danin ávžžuha lávdegoddi ahte Norgga beale Sámediggi lokte jearaldaga njuolga Norgga Ruhtadandepartemeanttain ja Vearroetáhtain.</p>
<p>Bargojoavkkus leat lahtut buot golmma sámedikkis.</p>
<p type="title">Lávdegotti lahtut leat:</p>
<p>Runar Myrnes Balto, jođiheaddji (norgga beal) Anders Kråik, lahttu (ruoŧa beal) Ulla Magga, lahttu (suoma beal)</p>
<p>Lávegoddi lea digitálalaččat čoahkkinastán čieža geardde jagi 2020 áigge. Dasa lassin leat leamaš guokte čoahkkima davviriikkalaš ministtarráđi rádjecaggelávdegotti lahtuiguin. Nordkalottens Grensetjeneste koordináhtor maiddái searvvai čoahkkimiidda.</p>
</body></document>
