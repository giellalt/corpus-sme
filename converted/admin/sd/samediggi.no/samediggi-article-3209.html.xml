<document xml:lang="sme" id="no_id">
  <header>
    <title>PRD: Davvi- Trøndelága boraspireraporta lea suhttadeaddji lohkamuš - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>168</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3209&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-3209.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRD: Davvi- Trøndelága boraspireraporta lea suhttadeaddji lohkamuš - Sámediggi Sametinget</p>
    <p type="title">PRD: Davvi- Trøndelága boraspireraporta lea suhttadeaddji lohkamuš</p>
    <p>- Departemeanttat geahččalit vuovdalit ákkastallamiid regulerenvejolašvuođain boazodollui mat galggaše leat váidudeaddji doaibmabijut unnidit boraspirevahágiid. Váldet baicca ovddasvástádusa duohta váttisvuhtii, -boraspirenáliid mat aivve sturrot, hástala ráđđelahttu Vibeke Larsen.</p>
    <p>Eanandoallo- ja biebmoministtar Brekk ja birasgáhttenministtar Solheim nammadeigga bargojoavkku mii galggai unnidit riidodási <span type="quote">"boraspire - boazodoallu"</span> Davvi- Trøndelágas. Raporta almmuhuvvui čakčamánu 7. beaivvi. Raporttas muitaluvvo áššiid birra mat leat diehttelasat, ii ge maide dan birra mii sáhtášii buoridit boazodoalu dili, lohká ráđđelahttu Vibeke Larsen.</p>
    <p>-Mii fertet jođánit guorahallat Norgga boraspirepolitihka ođđasit. Mis ii leat áigi massit, leat nu ollu boazodoallit geat veardádallet heaitit boazodoaluin boraspiriid geažil. Munnje leat dát hui duođalaš dovddaheamit lohká Vibeke Larsen.</p>
    <p>Eanandoallo- ja biebmodepartemeanta ja birasgáhttendepartemeanta giddeba čalmmiid vai eaba oainne hástalusaid maiguin boazodoallu beaivválaččat ferte soahtat. Sii nammadedje dán bargojoavkku almmá dieđiheamis Sámediggái, dušše dát juo čájeha departemeantta váilevaš doahttaleami sámi álbmoga miel- váikkuhanfápmui áššiide mat gusket sápmelaččaide, loahpaha Larsen.</p>
    <p>Vibeke Larsen</p>
    <p>Sámediggeráđđelahttu</p>
    <p>Vibeke Larsen</p>
    <p>94 13 01 16</p>
  </body>
</document>
