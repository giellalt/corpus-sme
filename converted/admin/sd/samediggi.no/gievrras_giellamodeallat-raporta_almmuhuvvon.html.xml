<document xml:lang="sme" id="no_id"><header><title>Gievrras giellamodeallat-raporta almmuhuvvon - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>171</wordcount><conversion_status type="standard"/><availability><free/></availability><multilingual/><origFileName>https://sametinget.no/maanagierte/nuhteligs-vierhtieh/rapport-om-sterke-sprakmodeller/?sprak=12</origFileName><parallel_text xml:lang="nob" location="sterke_sprakmodeller-rapport_lansert.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gievrras giellamodeallat-raporta almmuhuvvon</p>
<p><em type="italic">Bargojoavku geigii miessemánu 3. beaivvi 2022 <span type="quote">“Gievrras giellamodealla”</span> raportta sámediggeráđđái Mikkel Eskil Mikkelsenii. </em></p>
<p>Sámediggi lea Sámi mánát ođđa searvelanjain (SáMOS) prošeavtta oktavuođas njukčamánus 2021 nammadan bargojoavkku mii galgá guorahallat sámiide heivvolaš, oktasaš gievrras giellamodeallaid, ja buktit fágalaš árvvostallamiid ja ávžžuhusaid movt bargat gievrras giellamodeallaiguin sámegielat mánáidgárddiin ja skuvllain. Bargojoavkkus leat leamašan miellahtut Norgga-, Suoma- ja Ruoŧabeale Sámis.</p>
<list><p type="listitem">Loga raportta: Gievrras giellamodeallat-raporta</p>
</list><p>Raporttas leat guokte oasi, <em type="italic">Gievrras giellamodeallat I: duogáš ja definišuvnnat, </em>mas ulbmilin lea čilget ja defineret iešguđet giellamodeallaid ja <em type="italic">Gievrras giellamodeallat II: fágalaš árvvoštallamat ja ávžžuhusat, </em>mas dárkileappot árvvoštallo giellamodeallaid praktihkalaš beliid. </p>
<p>Raporttas leat čielga ulbmilat ja gáibádusat dasá movt giela nannet mánáidgárddis ja skuvllas. Samediggi áigu atnit raportta ávkin viidáset barggus hábmet nanu struktuvra dasá movt geavahit gievrras giellamodeallaid mánáidgárddiin ja skuvllain. Mihttu lea ahte mánát ožžot sámegielat mánáidgárdefálaldaga ja sámegieloahpahusa skuvllas man bokte mánát šaddet sámegielagat.</p>
<p>Bargojoavkkus leat mielde sámi sosiolingvistihka professor Annika Pasanen, bajit inšenevra ja gielladutki Inga Lill Sigga Mikkelsen, vuosttašlektor Berit Anne Bals Baal ja sámi mánáidgárdeoahpaheaddji ja SáMOS prošeaktabargi Ánne-Márge Päiviö.</p>
</body></document>
