<document xml:lang="sme" id="no_id"><header><title/><genre code="admin"/><author><unknown/></author><wordcount>326</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Eatnan-ja-resursavuoigatvuodat/Bivdovuoigatvuohta/Guolasteami-baikkalas-halddaseapmi-Deanus/Samediggi-guovddazis-guolasteami-reguleremis-Deanucazadagas</origFileName><parallel_text xml:lang="nob" location="sametinget-sentral-i-regulering-av-fisket-i-tanavassdraget.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sámediggi guovddážis guolásteami reguleremis Deanučázádagas / Guolásteami báikkálaš hálddašeapmi Deanus / Bivdovuoigatvuohta / Eatnan ja resursavuoigatvuođat / Sámediggi - Sametinget</p>
<p type="title">Guolásteami báikkálaš hálddašeapmi Deanus</p>
<p><em type="italic">Politihkalaš ášši: </em></p>
<p type="title" xml:lang="nob">Se alle hendelser i saken</p>
<p xml:lang="nob"><em type="italic">Siste hendelse: </em>13.Guovvam 2012  <em type="italic">Sametinget sentral i regulering av fisket i Tanavassdraget </em></p>
<p>31.golggotm 2011</p>
<p><em type="italic">Guolásteami báikkálaš hálddašeapmi Deanus </em></p>
<p>13.Guovvam 2012</p>
<p xml:lang="nob"><em type="bold">Sametinget sentral i regulering av fisket i Tanavassdraget </em></p>
<p>13.Guovvam 2012</p>
<p><em type="italic">Sámediggi guovddážis guolásteami reguleremis Deanučázádagas </em></p>
<p>13.Guovvam 2012</p>
<p xml:lang="nob"><em type="italic">Sametinget sentral i regulering av fisket i Tanavassdraget </em></p>
<p>13.Guovvam 2012</p>
<p><em type="bold">Sámediggi guovddážis guolásteami reguleremis Deanučázádagas </em></p>
<p>13.Guovvam 2012</p>
<p xml:lang="nob">(4 av 4)</p>
<p type="title">Sámediggi guovddážis guolásteami reguleremis Deanučázádagas</p>
<p>Sámediggeráđđi lea nammadan ráđđeaddi Liss-Ellen Ramstad šiehtadallanlávdegoddái mii galgá šiehtadallat guolásteami regulerema birra gaskal Norgga ja Suoma Deanučázádagas.</p>
<p><em type="bold">- Luossabivddus Deanučázádagas lea stuora mearkkašupmi báikkálaš olbmuide. Lea dehálaš ahte báikkálaš vuoigatvuođat guolásteapmái vuhtiiváldojuvvot dohkálaččat go stáhtat šiehtadallet ođđa šiehtadusa. Sámediggi galgá leat guovddážis dán barggus, lohká sámediggeráđđi Marianne Balto. </em></p>
<p><em type="bold">Gáibideaddji šiehtadallamat </em></p>
<p>Šiehtadallamiid ulbmil lea oažžut sadjái ortnegiid mat leat heivehuvvon nálledillái ja mii lea buoremussan báikkálaš olbmuide. Maŋimus šiehtadus gaskal Norgga ja Suoma lea 1989 rájis. Norgga šiehtadallansáttagoddi galgá čoahkkanit njukčamánu ráhkkanandihti šiehtadallamiidda.</p>
<p><em type="bold">- Dát šiehtadallamat lea gáibideaddji, erenoamážit dákkár dilis gos sihke dutkit ja báikkálaš olbmot vuorjašuvvet luossadili dihtii, lohká sámediggeráđđi Marianne Balto </em></p>
<p><em type="bold">Sámedikki ovddasteaddji </em></p>
<p>Finnmárkolágas daddjo ahte sihke Sámediggi ja báikkálaš hálddašanorgána, Deanujoga guolástushálddašeapmi, galgaba searvat šiehtadallamiidda. Sámedikki ovddasteaddji lávdegottis lea Liss- Ellen Ramstad Deanus eret. Son lea ráđđeaddi vuoigatvuođajuhkosis Sámedikki hálddahusas ja sus lea riektesosiologiijaoahppu Oslo universitehtas.</p>
<p>- Liss- Ellen Ramstad:s lea duogáš guorahallan- ja lávdegoddebargguin mearra- ja johkaguolásteamis ja mii leat hui duhtavaččat go son galgá ovddastit Sámedikki dán dehálaš barggus, dadjá Marianne Balto. <em type="bold">Stuora árvu </em>Luosas lea stuora árvu ovddemus báikkálaš olbmuide, muhto leat oallut earát geaidda luossa lea dehálaš ja loahpaloahpas lea buohkain ovddasvástádus seailluhit dán resurssa buolvvaide boahtteáiggis. </p>
<p><em type="bold">- Mu mielas lea buorre go lea vejolaš gávdnat buriid čovdosiid mat vuhtiiváldet sihke luosa ja luossabivdokultuvrra čázádagas, lohká sámediggeráđđi Marianne Balto loahpas. </em></p>
<p>Gulahallanolmmoš: Ráđđeaddi Liss-Ellen Ramstad. Tel. 958 09 451, e-poasta: lill-ellen.ramstad@samediggi.no</p>
<p>Ovddasvástideaddji politihkkár</p>
<p xml:lang="eng">President</p>
<p>NSR</p>
<p>Ávjovárri</p>
</body></document>