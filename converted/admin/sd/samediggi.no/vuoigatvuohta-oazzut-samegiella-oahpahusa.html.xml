<document xml:lang="sme" id="no_id"><header><title>Vuoigatvuohta oažžut sámegiella oahpahusa</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2016</year><wordcount>162</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Balvalusat2/Oahpahus-ja-oahpponeavvut/Vuoigatvuohta-oazzut-samegiella-oahpahusa</origFileName><parallel_text xml:lang="nob" location="rett-til-opplaering-i-samisk.html"/><parallel_text xml:lang="sma" location="reakta-saemien-gielelierehtaemman.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Vuoigatvuohta oažžut sámegiella oahpahusa</p>
<p>Buot sámi ohppiin vuođđoskuvllas ja joatkkaskuvllas lea vuoigatvuohta oažžut oahpahusa sámegielfágas, vaikko gos Norggas sii orrot, gč Oahpahuslága § 6-2 ja § 6-3.</p>
<p>Sámegielain oaivvilduvvo davvi-, lulli- dahje julevsámegiella. Oahpahuslágas § 6-1, vuosttaš lađđasis čuožžu definišuvdna gii definerejuvvo sápmelažžan: sápmelaš: olmmoš guhte sáhttá čálihuvvot sámi jienastuslohkui, gč. § 2-6 geassemánu 12. beaivvi 1987 láhka nr. 56 Sámedikki ja eará sámi riektedilálašvuođaid birra (sámeláhka), ja mánát daidda geat sáhttet sisačálihuvvot.</p>
<p>Ii leat gáibádus ahte oahppi dahje vánhemat galget leat čálihuvvon sámi jienastuslohkui, muhto ahte devdet daid eavttuid maid mielde sáhtašii leat mielde sámi jienastuslogus.</p>
<p>Suohkanat mat gullet sámegiela hálddašanguvlui sáhttet mearridit ahte buot ohppiin vuođđoskuvllas galgá sámegiella leat bákkolaš fága, gč. Oahpahusláhka § 6-2, njealját lađas: Suohkan sáhttá láhkaásahusaid bokte mearridit ahte buohkat sámi guovllu vuođđoskuvllain galget oažžut oahpahusa sámegielas. Unjárgga gielda, Kárášjoga gielda ja Guovdageainnu suohkan leat dahkan dakkár mearrádusa.</p>
<p>Loga maid dán: Gáiddusoahpahus - molssaevttolaš oahpaheapmi sámegielas</p>
<p>Loga maid birra: Vierisgiella ja dárogiella siidogiella ii leat bákkolaš</p>
</body></document>
