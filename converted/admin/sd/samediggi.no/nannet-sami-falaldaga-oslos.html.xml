<document xml:lang="sme" id="no_id"><header><title/><genre code="admin"/><author><unknown/></author><wordcount>215</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="sme"/><language xml:lang="nob"/></multilingual><origFileName>http://www.samediggi.no/layout/set/print/Kultureallin/Sami-kulturbargoarenat/Nannet-sami-falaldaga-Oslos</origFileName><parallel_text xml:lang="nob" location="styrke-det-samiske-tilbudet-i-oslo.html"/><parallel_text xml:lang="sma" location="saemien-faalenassem-oslosne-naennoestehtedh.html"/><parallel_text xml:lang="smj" location="nannit-same-falaldagajt-oslon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Nannet sámi fálaldaga Oslos. / Sámi kulturbargoarenat / Kultureallin / Sámediggi - Sametinget</p>
<p type="title">Nannet sámi fálaldaga Oslos.</p>
<p>18. Njukčamánnu 2014</p>
<p>Sámediggi ja Oslogielda áigot nannet sámi fálaldaga oaivegávpogis sierra ovttasbargošiehtadusain.</p>
<p><em type="bold">-Ovttasbargošiehtadus galgá álkidit leahkit sápmelažžan Oslos. Oslos leat ollu sápmelaččat ja min ulbmil lea ahte sii galget oažžut nu buori fálaldaga go vejolaš, dadjá sámediggeráđđi Ann-Mari Thomassenja máhtu ja oahpu gávpotráđđi, Anniken Hauglie. </em></p>
<p>Sámediggi ja Oslo gielda lea máŋga jagi digaštallan mo nannet ja ovddidit mánáidgárde-, skuvla-, dearvvašvuođa- ja kulturfálaldaga oaivegávpoga sámi álbmogii. Politihkalaš dásis leat leamaš guokte jahkásaš ovttasbargočoahkkima.</p>
<p>Gávpotráđđi Anniken Hauglie máhtu ja oahpu gávpotráđđeossodagas lea leamaš čoahkkin sámediggeráđiin Guovdageainnus. Gávpotráđđi galledii maiddái iešguđet sámi fágabirrasiid nu go Sámi Allaskuvlla ja Gáldu.</p>
<p>Dál áigu sihke gielda ja Sámediggi ráhkadišgoahtit ovttasbargošiehtadusa mii galgá nannet sámi giela, kultuvrra ja dearvvašvuođa Oslos. Máŋga gávpotráđđeossodaga searvvahuvvojit dán bargui.</p>
<p>Čoahkkimis Guovdageainnus ságastallojuvvui dan birra ahte ásahit čoahkkananbáikkiid sámi boarrásiid várás ja ásahit sierra buhcciidsiidda gávpogii.</p>
<p>Sámi viesu ruhtadeapmi maid digaštallojuvvui čoahkkimis.</p>
<p>Kultuvrralaš skuvlalávkka oktavuođas háliida Oslo gielda eanet oktavuođa báikkálaš sámi kulturbirrasiiguin Oslos.</p>
<p>Sámediggi ja Oslo gielda áigot maid digaštallat mo oažžut eanet sámi ohppiid lohkat sámegiela 1. giellan.</p>
<p>Sámedikkis lea dál ovttasbargošiehtadus Romssa suohkaniin, ja Sámediggi lea maid oččodeamen ovttasbargošiehtadusa Álttá suohkaniin.</p>
<p><em type="bold">Eanet dieđut: </em></p>
<p>Sámediggeráđđi Ann-Mari Thomassen, 900 57 123</p>
<p>Máhtu ja oahpu gávpotráđđi, Anniken Hauglie, 48082601</p>
</body></document>
