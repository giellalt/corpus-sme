<document xml:lang="sme" id="no_id">
  <header>
    <title>Guovvamánu 6. b. – doahpaga ”nasjonaldag” geavaheapmi  - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>232</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual>
      <language xml:lang="nob"/>
    </multilingual>
    <origFileName>http://samediggi.no/Artikkel.aspx?aid=72&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-72.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Guovvamánu 6. b. – doahpaga <span type="quote" xml:lang="nob">”nasjonaldag”</span> geavaheapmi - Sámediggi Sametinget</p>
    <p type="title">Guovvamánu 6. b. – doahpaga <span type="quote" xml:lang="nob">”nasjonaldag”</span> geavaheapmi</p>
    <p>Sámi konfereansa/ Sámiráđđi lea mearrádusastis geavahan doahpaga <span type="quote">”sámi álbmotbeaivi”</span>. Dat lea dárogillii jorgaluvvon <span type="quote" xml:lang="nob">”samenes nasjonaldag”</span>.</p>
    <p>Sámi konfereanssa mearrádus borgemánus 1992:&#13; &#13; Sámi álbmotbeaivi. <span type="quote">”Sámi álbmotbeaivin válljejuvvui guovvamánu 6. beaivi (6.2). Guovvamánu 6. beaivve 1917 dollojuvvui Troanddimis vuosttaš. sámi riikka-čoahkkin ja dohko ledje čoahkkanan sihke davvi- ja lullisámit...”&#13; &#13; Samernas nationaldag. ”Den 6. februari (6.2) valdes till nationaldag. Den 6. februari 1917 samlades samer till &#13; &#13; Trondheim till första landsmöte både nord- och sydsamar....”&#13; &#13; Muđui lea Sámi konfereansa mearrádusastis geavahan doahpaga ”sámi álbmotlávlla”</span>, mii dárogillii jorgaluvvon lea <span type="quote" xml:lang="nob">”samisk/samenes nasjonalsang”</span>. Mearrádusa ruoŧagiel jorgalusas geavahuvvo doaba <span type="quote" xml:lang="nob">”samernas nationalsång”</span>. Dasto geavaha Sámiráđđi doahpagiid <span type="quote">”sámiid čearddalaš dovdomearkkat”</span> (samenes etniske kjennemerker) ja <span type="quote">”sámi nášuvnnalaš dovdomearkkat”</span> (samiske nasjonale symboler/kjennemerker). &#13; &#13; Namahus sámi leavga jorgaluvvo dárogillii <span type="quote" xml:lang="nob">”det samiske flagget”</span>. Dát namahus lea buoret ja dárkileabbo go <span type="quote" xml:lang="nob">”samenes flagg”</span> ja <span type="quote">”sameflagget”</span>, mii lea geavahuvvon gaskaboddosaš norgalaš njuolggadusain sámi leavgga geavaheames.</p>
    <p>
      <em type="bold">Našuvdna </em>
    </p>
    <p>Doaba našuvdna mearkkaša olmmošjoavkku, mat dovdet iežaset gullat oktii oktasaš historjjá ja kultuvrra geažil, dábáleamosit oktasaš giela bokte. Našuvdna lea okta álbmot. Riikkaidgaskasaš eamiálbmotbarggus lea doahpaga <span type="quote">”našuvdna”</span> vuođđun biddjojuvvon dát definišuvdna. &#13; &#13; Doaba <span type="quote">”našuvnnalaš”</span> lea dávjá čadnojuvvon álbmotriikkaid rájiide ja sisriikka doibmii, muhto seammás dát lea maiddái dakkár doaba mii geavahuvvo govvidit álbmoga oktavuođa. Mii guoská dáid doahpagiid geavaheapmái, de bidjá Sámediggi Sámi konfereanssa mearrádusa vuođđun, ja rávve ahte geavahuvvojit doahpagat <span type="quote" xml:lang="nob">”samenes nasjonaldag”</span>, <span type="quote" xml:lang="nob">”samenes nasjonalsymboler”</span> ja <span type="quote" xml:lang="nob">”samenes nasjonalsang”</span>.</p>
  </body>
</document>
