<document xml:lang="sme" id="no_id"><header><title>PRD: Sámediggi juolluda doarjaga MIT-FabLab:ii Ivggus - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>117</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=462&amp;sprak=Samisk&amp;Print=1</origFileName><parallel_text xml:lang="nob" location="samediggi-article-462.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRD: Sámediggi juolluda doarjaga MIT-FabLab:ii Ivggus - Sámediggi Sametinget</p>
<p type="title">PRD: Sámediggi juolluda doarjaga MIT-FabLab:ii Ivggus</p>
<p>Sámediggeráđđi lea otne addán Lyngen Forskningsstiftelse MIT-FabLab Norway nammasaš ásahussii 50 000 ruvdnosaš doarjaga. Doarjja lea addojuvvon nannet sámi beali gieskat ásahuvvon guovddážis.</p>
<p>FabLab huksejuvvo Ivgui  FabLab</p>
<p>- Dutkanguovddáža MIT FabLab ásaheapmi Ivggus lea hui deaŧalaš ealáhuseallima innovašuvdnii ja ovddideapmái Davvi-Norggas ja miehtá riikka muđui boahtteáiggis. Mun lean ilus go guovddážii geahččalit oččodit maiddái sámi profiila, dadjá Sámedikki presideanta Sven-Roald Nystø.</p>
<p>Sámedikki doarjja addojuvvo Romssa fylkkagieldda ja Sámedikki gaskasaš ovttasbargošiehtadusa rámma siskkobealde. Massachusetts Institute of Technology (MIT) nammasaš ásahus USA:s ásahii dutkanguovddáža njukčamánus 2004. MIT gullá máilmmi bivnnugeamos teknihkalaš universitehtaid searvái. FabLab lea rahppojuvvon maiddái USA:s, Indias, Norggas, Costa Ricas ja Ghanas.</p>
</body></document>