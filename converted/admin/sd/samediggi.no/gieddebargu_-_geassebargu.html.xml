<document xml:lang="sme" id="no_id"><header><title>Gieddebargu - Geassebargu - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>662</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/feltarbeid-sommerjobb.19918.aspx?sprak=12</origFileName><parallel_text xml:lang="nob" location="feltarbeid_0_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gieddebargu - Geassebargu</p>
<p><em type="italic">Sámediggi ohcá gieddejođiheddjiid/ gieddebargiid/ geassesadjásaččaid 9. § guorahallamiidda plána- ja areálaáššiin Romssas ja Finnmárkkus, Nordlánddas, Trøndelágas, Møre og Romsdal ja Innlandet-fylkkas. </em></p>
<p><em type="italic">Ohcanáigemearri: 20.04.2022. </em></p>
<p>Sáhttá maid šaddat veahá áššemeannudanbargu jus šaddá dárbu. Virggiid logu mearridit olggobealde diŋgojumit gieddebargguide mat galget čađahuvvot jagis 2022. Eaktun lea maid ahte plánat sáhttet rievdat. Virggit leat gaskaboddosaččat, ja eatnasiin lea álgin áigodagas cuoŋománus geassemánnui 2022. Gieddejođiheddjiid ja gieddebargiid virggit bistet dábálaččat 2-5 mánnui, muhto lea vejolaš ahte guhkiduvvojit. Jus virgáduvvo prošeaktajođiheaddji, de dat virgi bistá guhkit.</p>
<p>Bargobáikin lea okta Sámedikki kántorbáikkiin Vuonnabađas, Romssas, Ájluovttas ja Snåases. Álgin farggamusat.</p>
<p type="title">Barggut</p>
<p type="title">Gieddejođiheaddjit:</p>
<p>Gieddejođiheddjiid bargu lea registreret sámi kulturmuittuid áigeguovdilis plána- ja areálaáššiid oktavuođas. Dasa lassin bohtet raporterenbarggut, sihke gaskkamuttus barggus ja maŋŋil gieddebargguid loahpaheami. Jus lea dárbu, ja gávdno kapasitehta, de sáhttet maid plána- ja areálaáššiid áššemeannudeapmi guoskevaš báikkis boahtit lassin, ja maid čálihit sisa registrerejuvvon kulturmuittuid Askeladdenii. Jus dus lea alit oahppu arkeologiijas dahje historjjás dahje sullasaččat, de dat lea ovdamunnin. Gáibiduvvo ahte dus lea máhttu kulturmuitoregistreremis ja GPS geavaheamis. Lea sávahahtti ahte dovddat sámi kulturmuittuid ja GIS ja DPOS geavaheamis. Čális iežat ohcamii makkár kántorbáikái háliidivččet.</p>
<p type="title">Gieddebargit:</p>
<p>Gieddebargit galget leat mielde gieddebargguin ja registreret sámi kulturmuittuid geahčademiid oktavuođas plána- ja areálašáššiin. Dasa lassin gullá maid raporterenbargu maŋŋil loahpahuvvon gieddebarggu. Lea sávahahtti ahte dovddat kulturmuitoregistrerenbarggu ja GPS ja GIS geavaheami. Áššáiguoski bargovásáhusat árvvoštallojuvvojit. Jus čuožžila dárbu, ja vejolašvuohta lea sajis, de sáhttet dasa lassin boahtit áššemeannudanbarggut plána- ja areálaáššiin guoskevaš kántorbáikkis. Čális iežat ohcamii makkár kántorbáikái háliidivččet.</p>
<p type="title">Prošeaktajođiheaddji/gieddejođiheaddji/gieddebargiid:</p>
<p>Jus oažžut ruhtadeami, de ohcat mii maid prošeaktajođiheaddji ja gieddejođiheaddji/ gieddebargiid 9.§- registreremii ođđa 420 kV-elfápmolinjái gaskal Skáiddi ja Áttánleagi Hámmerfeastta, Porsáŋggu ja Davvesiidda gielddain. Prošeaktajođiheaddji galgá jođihit registrerema, ja sus lea ovddasvástádus ovdabargguide, čađaheapmái ja loahppabargguide. Prošeaktajođiheaddjis gáibiduvvo alitoahppu arkeologiijas/ historjjás unnimusat masterdásis, buorre máhttu sámi kultuvrra ja sámi kulturmuittuid birra ja guhkit bargovásáhus arkeologalaš registreremiin / gieddebargguin. Lea maid sávahahtti vásáhus prošeaktajođiheamis stuorit registrerenprošeavttain. Gieddejođiheddjiide ja gieddebargiide leat seamma máhttogáibádusat go dás badjelis namuhuvvo. Dasa lassin lea sávahahtti oažžut olbmuid geat leat hárjánan meahcis orrut ja birgejit idjadit tealttás dahje sullasaččat.</p>
<p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Buot virggiide gullá maid ahte bargguide sáhttet gullat jearahallanbarggut, danin lea sámegielmáhttu dehálaš gelbbolašvuohta. Sámediggi boahtá maid deattuhit máhtu sámi historjjás ja sámi servodatdiliid birra. Dasa lassin deattuhit mii buriid kvalifikašuvnnaid, buriid ovttasbargo- ja gulahallannávccaid, čálalaš ovdanbuktindáidduid, návccaid bargat iehčanasat ja ulbmillaččat ja veahkkáivuođa, meahcis vánddardit ja buorre máhtu kulturmuittuid registreremis. Dus ferte leat vuodjinkoarta personbiilii.</p>
<p>Muđui deattuhit:</p>
<list><p type="listitem">Máhtu sámi servvodatdiliid birra</p>
<p type="listitem">Hárjáneami almmolaš hálddašeamis</p>
<p type="listitem">Buriid gulahallan- ja ovttasbargodáidduid</p>
<p type="listitem">Buori njálmmálaš ja čálalaš ovdanbuktindáiddu</p>
<p type="listitem">Dáiddu bargat iešheanalaččat ja ulbmillaččat</p>
<p type="listitem">Veahkkáivuođa</p>
</list><p>Árvvoštaladettiin geas lea buoremus gelbbolašvuohta, deattuhit oahpu, bargohárjáneami, persovnnalaš dohkálašvuođa ja motivašuvnna virgái.</p>
<p type="title">Bálká- ja bargoeavttut</p>
<p>Gelbbolašvuođa vuođul biddjo gieddebargi virgekodii 1065 konsuleanta/ 1408 vuosttaškonsuleanta ja gieddejođiheaddji virgekodii 1408 vuosttaškonsuleanta/ 1434 ráđđeaddi.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa.</p>
<p type="listitem">Máškidis bargoáigi ja buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrain Sunniva Skålnes Tel. +47 78 47 40 00 dahje e-poasta sunniva.skalnes@samediggi.no</p>
<p type="listitem">Fágajođiheddjin Andreas Stångberg Tel. +47 78 47 40 00 dahje e-poasta andreas.stangberg@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Cuoŋománu 20. b. 2022</p>
</body></document>
