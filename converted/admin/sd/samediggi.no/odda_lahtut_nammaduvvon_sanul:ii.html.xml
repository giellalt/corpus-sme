<document xml:lang="sme" id="no_id"><header><title>Ođđa lahtut nammaduvvon SáNuL:ii - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>206</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/odda-lahtut-nammaduvvon-sanul-ii.31212.aspx</origFileName><parallel_text xml:lang="nob" location="oppnevnt_nye_medlemmer_til_supu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ođđa lahtut nammaduvvon SáNuL:ii</p>
<p><em type="italic">Sámediggeráđđi lea nammadan ođđa Sámedikki nuoraidpolitihkalaš lávdegotti (SáNuL), mandáhta vuođul. SáNuL:s leat nuorat iešguđet sámi guovlluin Norggas. </em> </p>
<p>– Lean ilus go mii dál leat ožžon ođđa SáNuL. Dat ovddastit viidodaga sihke agi, geografiija ja giela dáfus, mii nanne SáNuL. Ođđa SáNuL:in mii sihkkarastit sihke kontinuitehta ja vejolašvuođaid ođđa lahtuide, dadjá sámediggeráđđi Mikkel Eskil Mikkelsen (NSR).</p>
<p>Elle Rávdná Näkkäläjärvi Guovdageainnus joatká jođiheaddjin. Son lea leamaš jođiheaddjin guokte jagi ja lea nammaduvvon guovtti ođđa jahkái. Suinna ovttas joatkiba maid Aina Madelén Nordsletta Aslaksen ja Inga Márjá Lango lahttun ođđa lávdegottis.</p>
<p>– Lea buorre go mis leat ovddeš miellahtut geain lea vásihus ja ođđa miellahtut geat ovddastit ođđa sámi nuoraidjienaid. Nuoraid jietna galgá gullot dálá servodagas, lohká jođiheaddji Elle Rávdná Näkkäläjärvi.</p>
<p>Ođđa miellahtut leat nammaduvvon Sámedikki joavkkuid ja nuoraidorganisašuvnnaid evttohusaid vuođul, ja sii ovddastit geográfalaš viidodaga Norgga bealde Sámis.</p>
<p>– Mun illudan deaivvadit ođđa SáNuL:in ja ovttasbargagoahtit singuin. Boahtte áigodagas lea deaŧalaš nannet vejolašvuođa árjjalaččat čađahit sin mandáhta. SáNuL áigu searvat Sámedikki Duohtavuođa- ja soabahankommišuvnna raportta meannudeapmái, dadjá Mikkelsen.</p>
<p type="title">Dá lea ođđa SáNuL:</p>
<p type="title">Lahtut:</p>
<p>Elle Rávdná Näkkäläjärvi  Aina Madelén Nordsletta Aslaksen  Inga Márjá Lango  Piere Åvla Bransfjell  Jon Anta Eira Åhrén</p>
<p type="title">Várrelahtut:</p>
<p>Sunna Svendsen  Linnea Knutsen  Nils Anders Appfjell  Ronja Vara Sannerud  Odd Ánde Anti</p>
</body></document>
