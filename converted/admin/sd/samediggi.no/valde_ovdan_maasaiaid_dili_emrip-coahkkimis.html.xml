<document xml:lang="sme" id="no_id"><header><title>Válde ovdan maasaiaid dili EMRIP-čoahkkimis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>97</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/tok-opp-maasaienes-situasjon-pa-mote-i-emrip.21373.aspx?sprak=12</origFileName><parallel_text xml:lang="nob" location="tok_opp_maasaienes_situasjon_pa_mote_i_emrip.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Válde ovdan maasaiaid dili EMRIP-čoahkkimis</p>
<p><em type="italic">Sámediggepresideanta Silje Karine Muotka, Suoma Sámedikki ságajođiheaddji Tuomas Aslak Juuso ja Ruoŧa Sámedikki ráđđelahttu Marie Persson Njajta leat ikte Genévas EMRIP-čoahkkimis ságastallan ahte Tanzanias ferte bissehit veahkaválddálašvuođa ja bággosirdimat mat dáhpáhuvvet Loliondos gos maasaiat ásset. </em></p>
<p>Maasaiat vásihit olmmošvuoigatvuođa rihkkumiid ja ellet beaivválaččat áitagiiguin.</p>
<p>Tanzania eiseválddit leat áitán sirdit 70 000 maasaia bákkus eret sin árbevirolaš guovllus, ja sadjái bohtet olgoriikka kapitalisttat geat áigot ráhkadit olles Ngorongoro-guovllus ođđa bálvalusaid turisttaide ja bivdiide.</p>
<p>Sámi parlamentáralaš ráđi reive geigejuvvui ikte Impact Trust Kenya ovddasteaddjái Elizabeth Silakan, gii bargá álgoálbmotvuoigatvuođaid ovddideamin ja suddjemin Kenyas ja Tanzanias.</p>
</body></document>
