<document xml:lang="sme" id="no_id"><header><title>Álggaha fitnodatovddidanprográmma báikkálaš biebmoguossohansajiide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>209</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/igangsetter-bedriftsutviklingsprogram-for-lokale-matserveringssteder.12509.aspx?sprak=12</origFileName><parallel_text xml:lang="nob" location="igangsetter_bedriftsutviklingsprogram_for_lokale_matserveringssteder.html"/><parallel_text xml:lang="sma" location="sielteevtiedimmieprogrammine_voenges_beapmoegaassoehtimmiesijjide_nearhka.html"/><parallel_text xml:lang="smj" location="algat_vidnudakavddanahttemprogrammav_bajkalasj_biebbmofaladiddjijda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Álggaha fitnodatovddidanprográmma báikkálaš biebmoguossohansajiide</p>
<p><em type="italic">– Báikkálaš biebmoguossohanbáikkit leat erenoamáš dehálaččat báikegottiide. Dat leat lunddolaš čoahkkanansajit, bargoaddit ja biebmokultuvralágideaddjit, dadjá sámediggeráđđi Silje Karine Muotka (NSR). Dan dihte álggaha Sámediggi fitnodatovddidanprográmma báikkálaš biebmoguossohansajiide. </em></p>
<p>Sámediggeráđđi Silje Karine Muotka (NSR)    Kenneth Hætta    Sámediggi háliida bidjat fokusa báikkálaš biebmoguossohanbáikkiide suohkaniin/gielddain Kárášjogas, Guovdageainnus, Porsáŋggus, Deanus ja Unjárggas.</p>
<p>Dál álggahuvvo bargu fitnodatovddidanprográmmain <em type="italic">Faamoe Báikkálašbiebmu </em>ja dieđiheapmi dasa. </p>
<p>– Mii oaidnit ahte máŋgga fitnodagas Sámis lea vejolašvuohta nannet mearkagálvvu ja ekonomiijaipmárdusa, seammás go nannejit iežaset fierpmádaga. Dát leage Faamoe konseapta, dadjá Muotka.</p>
<p>Prográmma ulbmil lea nannet báikkálaš biebmoguossohansajiid gánnáhahttivuođa ja movttiidahttit sin geavahit báikkálaš biepmuid vuođđoávnnasin. Koronapandemiija lea dagahan ahte lea stuorát beroštupmi bibmui mii ii leat fievrreduvvon obage dahje mii ii leat nu guhkás fievrreduvvon, biebmooadjebasvuhtii ja biebmobuvttadeapmái, ja dálkkádahkii ja birrasii.</p>
<p>– Danne lea dát prošeakta hui áigeguovdil ja dán áiggi mielde, dadjá Muotka.</p>
<p>Son oaivvilda ahte báikkálaš bie Piadine bohccobiergguin, rukseslávkkiin, jokŋavuosttáin ja saláhtain.    Marie Louise Somby, Árvu    bmoguossohansajiin lea stuora mearkkašupmi báikegottiide ja leat dehálaččat ássanmillii.</p>
<p>– Dat leat servodaga čoahkkanansajit, dat addet nuoraide mávssolaš bargohárjáneami, dat buktet bargosajiid ja fállet mátkkošteddjiide oasi báikkálaš sámi kultuvrras, dadjá Muotka.</p>
<p>Lea Visjona AS mii jođiha <em type="italic">Faamoe Báikkálašbiebmu </em>Sámedikki ovddas. </p>
<p><em type="italic">Sámediggeráđđi Silje Karine Muotka (NSR) addá jearahallama ja vástida gažaldagaide, mob. +47 984 87 576, silje.karine.muotka@samediggi.no </em></p>
</body></document>
