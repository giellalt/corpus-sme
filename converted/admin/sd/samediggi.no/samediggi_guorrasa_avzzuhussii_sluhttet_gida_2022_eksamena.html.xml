<document xml:lang="sme" id="no_id"><header><title>Sámediggi guorrasa ávžžuhussii šluhttet giđa 2022 eksámena - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>263</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-anbefaling-om-a-avlyse-eksamen-var-2022.19454.aspx?sprak=12</origFileName><parallel_text xml:lang="nob" location="sametinget_stotter_anbefaling_om_a_avlyse_eksamen_var_2022_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi guorrasa ávžžuhussii šluhttet giđa 2022 eksámena</p>
<p><em type="bold">Sámediggi lea buktán cealkámuša Máhttodepartementii ahte giđa 2022 eksámeniid galggašii šluhttet pandemiija geažil. Sámediggi vuorjašuvvá das mo pandemiija lea váikkuhan daidda ohppiid oahppanbohtosii geain lea sámegiela oahpahus. </em></p>
<p>Mikkel Eskil Mikkelsen    Árvu, Sámediggi    Sámediggi namuha máŋga dilálašvuođa mat leat dagahan oahpahusa hástaleaddjin sihke ohppiide geain lea oahpahus sámegillii ja dain geain lea sámegiela oahpahus.</p>
<p>– Mii diehtit ahte gitta riikkaráját lea váikkuhan skuvladoaimmaheapmái. Sámegiela oahpaheaddjit mat ásset Ruoŧas dahje Suomas eai leat beassan jođašit ovdán ruoktot barggu ja ruovttu gaska nu mo lávejit, ja oahppit leat dan dihte massán dehálaš oahpahusa.</p>
<p>Dasa lassin lea Romssa ja Finnmárkku Stáhtahálddašeaddji čujuhan ahte oahpahusa dábálaš hástalusat leat vearránan, lohká sámediggeráđđi Mikkel Eskil Mikkelsen.</p>
<p>Muhtin skuvllain ja gielddain lea leamaš hástalussan čađahit digitála oahpahusa.</p>
<p>– Digitála oahpahus lea gáibideaddjin skuvllaide mat leat hárjánan sajálaš oahpahussii. Dasa lassin váilot sámi oahpponeavvut, lohká Mikkelsen.</p>
<p>Sámediggái lea dávistuvvon ahte oahpahus lea gáibideaddji, muhto liikká lea dáhpáhuvvan ahte eksámenat leat čađahuvvon nugo dábálaččat. Muhtin oassi oahpahusas mii lea sámegillii ja sámegiela oahpahusas, lea gáiddusoahpahus ja lei jo ollásit digitálalaš ovdal go pandemiija bođii. Muhtin skuvllat lea čađahan oahpahusa measta dábálaččat daid gielddain gos njoammun lea unnán leavvan.</p>
<p>– Lihkká fertet geahččat váikkuhusaid das go olles riika leamaš gitta, ja dát lea dagahan dan ahte muhtin oahppit leat olles nuoraidceahki čađahan pandemiija áigodaga. Leat ollislaččat árvvoštallan ja oaidnán ahte dilli lea čuohcan oahppanbohtosii ja dát lei vuođđun min rávvagii, lohká Mikkelsen.</p>
<p>Sámediggi guorrasa oahpahusdirektoráhta árvvoštallamii ja oaivvilda ahte máhttodepartemeanta galggašii šluhttet eksámeniid.</p>
<p><em type="italic">Jearahallama addá sámediggeráđđi Mikkel Eskil Mikkelsen (NSR </em><em type="italic">) </em><em type="italic">tel. +47 </em><em type="italic">917 </em><em type="italic">42161 </em><em type="italic">mikkel.eskil.mikkelsen@samediggi.no </em><em type="italic">. </em></p>
</body></document>
