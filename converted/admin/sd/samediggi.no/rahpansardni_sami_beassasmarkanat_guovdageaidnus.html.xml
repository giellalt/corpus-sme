<document xml:lang="sme" id="no_id"><header><title>Rahpansárdni Sámi beassášmárkanat Guovdageaidnus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>274</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tale-til-apning-av-samisk-paskefetival-i-kautokeino.20363.aspx?sprak=12</origFileName><parallel_text xml:lang="nob" location="tale_til_apning_av_samisk_paskefetival_i_kautokeino.html"/><parallel_text xml:lang="sma" location="haalome_saemien_paaskefeestivalese_guovdageaidnuse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Rahpansárdni Sámi beassášmárkanat Guovdageaidnus</p>
<p>Sametingsråd Maja Kristine Jåma (NSR) åpnet onsdag 13/4-22 påskefestivalen i Kautokeino.</p>
<p>Buorre beaivvi!</p>
<p>Giitu bovdehusa ovddas!</p>
<p>Sámediggeráđđin geas lea ovddasvástádus kultuvrii de lea mu mielas somá fitnat min stuorimus festiválas.</p>
<p>Árbevirolaččat leat olbmot čoahkkanan messostallat ovdal go davás johttájit ealuiguin. Dán jagi lea 51 jagi áigi go vuosttaš gearddi lágiduvvui konsearta Sámi beassášmárkaniid oktavuođas.</p>
<p>Dál lea sámi musihkka ja luohti guovddážis. Leat olu konsearttat stuora dovddus sámi artisttaiguin, ja muhtimat galget gilvalit Sámi Grand Prixas. Diibmá lei oidnui vuosttaš gearddi TV:s. Dán jagi sáddejuvvo njuolggosáttan Nrk:s. Lea dehálaš čájehit sámi musihka ja luođi eanet gehččiide.</p>
<p>Dáid beivviid lea viiddis prográmma mánáide, nuoraide ja rávisolbmuide. Lassin konsearttaide, sáhttá oassálastit dahje geahččat heargegilvovuodjima. Mannat govva, dáidda ja duodječáláhusain. Mannat duodjemárkaniin, teáhteris dahje stand-up showas. Oaggungilvvuin dahje eará olgodoaimmain.</p>
<p>Dáppe sáhttá juohkehaš gávdnat doaimmaid.</p>
<p>Sámi festiválat eai leat dušše kultuvrralaš vásáhusaid arena dego musihkka ja dáiddalaš buvttadeamit. Festiválaid sáhttá oaidnit dego ovddeš sámi márkaniid joatkkan ja ovdánahttimin - gos mii oassálastit - sihke nuorat ja boarrásat - váldit ruovttoluotta deaivvadan ja servvoštallanvuogi, mii lea leamaš oassi min kultuvrras don doložis.</p>
<p>Sámi festiválat leat dehálaš čoahkkananbáikkit buot ahkejoavkkuide. Mii sámit orrut bieđggus stuora guovllus, ja lea buorre dovdu čoahkkanit fas maŋŋá korona -gildosiid.</p>
<p>Dá lea maid arena gos oasálastit ja geahččit geat ieža eai gula sápmái, besset boahtit ja vásihit sámi kultuvrra beliid.</p>
<p>Sámediggi háliida sámi festiválaid seailluhit ja ovdánahttit dehálaš sámi dáidda- ja kulturarenan. Mii háliidit váikkuhit ahte Sámis galget sámi festiválat mat čalmmustahttet, gaskkustit ja ovdánahttet sámi dáidaga ja kultuvrra.</p>
<p>Lea áigi almmostahttit ahte lea vuosttaš geardde go mun lean beassášfestiválas ja mun illudan dinguin dáppe leahkit Guovdageainnus!</p>
<p>Lihkku festivála čađahemiin!</p>
<p>Giitu!</p>
</body></document>
