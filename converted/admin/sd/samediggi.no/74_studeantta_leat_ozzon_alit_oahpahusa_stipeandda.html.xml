<document xml:lang="sme" id="no_id"><header><title>74 studeantta leat ožžon alit oahpahusa stipeandda - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>100</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/74-studeantta-leat-ozzon-alit-oahpahusa-stipeandda.22364.aspx</origFileName><parallel_text xml:lang="nob" location="74_studenter_har_fatt_stipend_for_hoyere_utdanning.html"/><parallel_text xml:lang="sma" location="74_studeenth_stipendem_jollebe_oohpehtaemman_aadtjeme.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">74 studeantta leat ožžon alit oahpahusa stipeandda</p>
<p><em type="italic">Sámedikki alit oahpahusa stipeanda 2022 čakčii lea dál gárvásit meannuduvvon. Oktiibuot 74 studeantta leat ožžon stipeandda, ja lea oktiibuot máksojuvvon </em><em type="italic">1 498 500 ruvnno. </em></p>
<p>Oahpaheaddjeoahpuid studeanttaide lei ohcanáigemearri Sámedikki stipendii golggotmánu 1. beaivi.</p>
<p>Sámediggeráđđi Mikkel Eskil Mikkelsen (NSR) lea hui duhtavaš dainna ahte stipeandameannudeapmi lea mannan dan mutto jođánit, ja sávvá ahte dát movttiidahttá studeanttaid ođđajagi guvlui dahkat buori barggu.</p>
<p>- Sámi servodagas lea stuora dárbu sihke mánáidgárdeoahpaheddjiide ja oahpaheddjiide geain lea giella- ja kulturgelbbolašvuohta geat sáhttet oahpahit vuođđo- ja joatkkaskuvllas. Sávan dan dihte ahte olu eanet studeanttat válljejit oahpaheaddjeoahpuid boahtteáiggis, dadjá Mikkelsen.</p>
</body></document>
