<document xml:lang="sme" id="no_id"><header><title>Sámiid kulturárbi boahtá ruoktot - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>266</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/samisk-kulturarv-kommer-hjem.8157.aspx?sprak=12</origFileName><parallel_text xml:lang="nob" location="samisk_kulturarv_kommer_hjem.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámiid kulturárbi boahtá ruoktot</p>
<p><em type="italic">Sámediggeráđđi juolluda regionálaovddidandoarjaga Árran julevsáme guovddážii gitta 230 000,- ru rádjai prošektii Sámi kulturárbi máhcahuvvo ruoktot - čájáhus Bååstede. </em></p>
<p>Bååstede mearkkaša ruovttoluotta máttasámegillii, ja kulturárbeprošeakta mii váldá vuolggasaji Norgga geatnegasvuođain sámiid guovdu go lea álgoálbmot.</p>
<p>Loga eanet Bååstede birra</p>
<p>Birrasii 4200 dávviris, mat ovdalaš áiggi leat čohkkejuvvon miehtá Sám ja šaddan oassin Norgga Álbmotmuseas ja Kulturhistorjjálaš museas Oslos, galget 383 dávvira dál máhcahuvvot Árran julevsáme guovddážii. Dát dávvirat galget dál čájáhussii.</p>
<p>– Illudahttá oaidnit go viimmat dáhpáhuvvagoahtá juoga čoahkkádusain, ja fargga oažžu publikumma viimmat oaidnit muhtun dávviriid. Bååstede-prošeavtta bokte galget sámi museat váikkuhit dasa ahte sámi álbmot beassá vásihit ahte sii ožžot ruoktot sin iežaset kulturártna ja dieinna lágiin váikkuhit sámi giela, kultuvrra ja identitehta ealáskahttimii. Dat lea máilmmi deaŧalaš, dadjá sámediggeráđđi Mikkel Eskil Mikkelsen. Váldomihttomearrin čájáhusain lea vuosttažettiin buktit Bååstede-čoahkkádusa sámi álbmoga olámuddui. Máhcahuvvon dávvirat galget váikkuhit eanet máhtu, áddejumi, čeavláivuođa ja lagašvuođa iežas kulturárbái. – Dát lea deaŧalaš ja gelddolaš regionála ovddidandoaibmabidju man ektui mii maiddái ovttasbargat fylkkagielddain, dadjá nubbi eará sámediggeráđđi, Silje Karine Muotka. Dasa lassin galgá čájáhus tematiseret duodjeárbevieruid čuvgen dihtii surggiid sámi kultuvrras mat leat leamaš guovddážis sámi servodagas nissonolbmuid ektui. Áiggi mielde lea maiddái plánejuvvon oažžut beroštumi mánáid ja nuoraid beales, ja ahte čájáhussii sáhtášii siskkildit bargobáji duojis ja gielas ja čatnat fálaldaga kultuvrralaš skuvlalávkii. – Go sámi museat, dán oktavuođas Árran, dál ožžot dávviriid ruovttoluotta, de lea deaŧalaš láhčit nu ahte dáid dávviriid sáhttá gaskkustit museafágalaš vugiin dasa lassin ahte dávvirat galget leat sihkkarastojuvvon mieskama vuostá, dadjá sámediggeráđđi loahpas. <em type="italic">Eanet dieđuid ja jearahallama addá sámediggeráđđi Mikkel Eskil Mikkelsen (NSR), tel. 917 42 161 dahje-poasta: mikkel.eskil.mikkelsen@samediggi.no </em></p>
</body></document>
