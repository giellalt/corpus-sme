<document xml:lang="sme" id="no_id"><header><title>Duhtavaš go ráđđehus evttoha korona-miljovnnaid sámi ealáhusaide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>208</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/fornoyd-med-at-regjeringen-foreslar-koronamillioner-til-samisk-naringsliv.10818.aspx?sprak=12</origFileName><parallel_text xml:lang="nob" location="fornoyd_med_at_regjeringen_foreslar_koronamillioner_til_samisk_naeringsliv.html"/><parallel_text xml:lang="sma" location="madtjeles_reerenasse_koronavierhtieh_saemien_jieliemasse_raereste.html"/><parallel_text xml:lang="smj" location="dudalasj_ga_raddidus_oajvvat_korona-millijavnajt_same_aeladusajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Duhtavaš go ráđđehus evttoha korona-miljovnnaid sámi ealáhusaide</p>
<p><em type="italic">Ráđđehus evttoha dálá heahtepáhkas 4 miljon ru sámi ealáhusaide sihkkarastin dihtii einnostahttivuođa ealáhusdolliide gáibideaddji áiggis. Sámedikkis šaddá ovddasvástádus ruđaid juohkimis. </em></p>
<p>– Mun lean movtta go min leat guldalan ja go ráđđehus dál evttoha koronaruđaid Sámediggái. Dán geažil sáhttit mii nannet min doarjjaortnegiid sin ektui geaidda roassu lea čuohcan. Dasto presiseren ahte 4 miljon ru 16,3 miljárddas lea dušše smávva oasáš heahtepáhkas, dadjá sámediggeráđđi Silje Karine Muotka (NSR).</p>
<p>Ráđđehus ovddidii ođđa heahtepáhka preassakonferánssas bearjadaga. Ráđđehus evttoha doaibmabijuid oktiibuot 16,3 miljárdda ru. Sámi ealáhusaide lea virus čuohcan garrasit. Ollugat vásihit ahte gávpejohtu lea leamaš heittot ja ráđđehus evttoha danne 4 miljon ru sámi ealáhusaide. Čavga doaibmabijut maiguin bissehit njoammuma leavvama leat maiddái bággen muhtun fitnodagaid unnidit aktivitehta. Ollu fitnodagain leat ain likviditehta- ja máksinváttisvuođat.</p>
<p>Heahtepáhkas leat doaibmabijut ollu servodatsurggiin.</p>
<p>– Mun vuorddán ahte ráđđehusa heahtepáhkka muđui deaivá sámi servodaga bures. Mii maid fertet juohkit bures dieđuid doarjjaortnegiid birra, nu ahte sii geaidda roassu lea čuohcan dihtet doarjjaortnegiid birra, dadjá sámediggeráđđi Silje Karine Muotka.</p>
<p>Sámediggeráđđi máhccá fas lagabuidda áššái dan birra movt ruđat galget geavahuvvot.</p>
<p>Sámediggi oaččui maiddái 4 miljon ru sámi ealáhusaide miessemánus 2020 oassin ráđđehusa heahtepáhkas.</p>
<p><em type="italic">Gažaldagaide vástida dahje addá jearahallama sámediggeráđđi Silje Karine Muotka (NSR), mob. +47 984 87 576, silje.karine.muotka@samediggi.no </em></p>
</body></document>
