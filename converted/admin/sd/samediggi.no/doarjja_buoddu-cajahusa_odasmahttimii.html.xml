<document xml:lang="sme" id="no_id"><header><title>Doarjja Buođđu-čájáhusa ođasmahttimii - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>194</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-fornying-av-utstillingen-buoddu.15978.aspx?sprak=12</origFileName><parallel_text xml:lang="nob" location="stotte_til_fornying_av_utstillingen_buoddu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja Buođđu-čájáhusa ođasmahttimii</p>
<p><em type="italic">Sámediggeráđđi lea juolludan 300 000 ruvnno ČálliidLágádus AS:i Buođđu-čájáhusa ođasmahttima várás Fanasgiettis Deanus. Buođđu lea čájáhus Deanučázádaga luossabivddu ja johkasámi kultuvrra birra. </em></p>
<p>Čájáhus gaskkusta čázádaga dehálaš rolla sámi ovddešáiggis ja dálááiggis teavsttaid, govaid ja filmmaid bokte. Čájáhus mii jagi 2008 álggahuvvui addojuvvui iežas áiggis Várjjat Sámi Museas ČálliidLágádus AS:i. Čájáhus lea ČálliidLágádus AS visttis Fanasgiettis Deanus, ja čájáhusas leat fitnan sihke Deanu ja Kárášjoga skuvlaluohkát, ja maiddái mátkkošteaddjit.</p>
<p>Guhká lea sávaldahkan leamaš ođasmahttit čájáhusa ja viiddidit dan neahttavuđot čájáhussan. Erenoamážit dál koronaáiggis leat oaidnán eanet dárbbu digitaliseret čájáhusa.</p>
<p>ČálliidLágádus galgá earret eará Jodduin, mii lea ođđa ovttasbargoarena luosa várás Deanučázádagas, ovttasbargat teavsttaid ráhkadeamis ja fágalaš gelbbolašvuođa dáfus čájáhusa oktavuođas. UiT Norgga árktalaš universitehta historihkkár Ivar Bjørklund lea prošeaktajođiheaddji.</p>
<p>Čájáhus maiddái viiddiduvvo ja galgá lassin báikkálaš luossabivdoárbevieruid gaskkusteapmái gaskkustit maid eará eamiálbmogiid árbevieruid.</p>
<p>– Go čájáhusa digitalisere de olaha eambbogiidda gaskkustit guovllu historjjá ja kultuvrra, lassin dasa ahte oahppat eará eamiálbmogiid luossabivdoárbevieruid birra. Mii leat hui movttegat go sáhttit doarjut dán, dadjá Henrik Olsen.</p>
<p>Doarjja mii lea 300 000 ruvnno lea juolluduvvon ásahusovddideami doarjjaortnegis.</p>
<p><em type="italic">Jus leat gažaldagat dahje jus áiggut jearahallat, de váldde oktavuođa sámediggeráđiin Henrik Olseniin (NSR), 907 75 219, </em><em type="italic">henrik.olsen@samediggi.no </em></p>
</body></document>
