<document xml:lang="sme" id="no_id"><header><title>Sárdni muitobácci almmustahttima oktavuođas Áhkánjárggas  - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>235</wordcount><conversion_status type="standard"/><availability><free/></availability><multilingual/><origFileName>https://sametinget.no/politihkka/sartnit-ja-sahkavuorut/sardni-muitobacci-almmustahttima-oktavuodas-ahkanjarggas.15498.aspx</origFileName><parallel_text xml:lang="nob" location="tale_ved_avduking_av_minnestotte_i_narvik.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sárdni muitobácci almmustahttima oktavuođas Áhkánjárggas</p>
<p>Sámediggepresideantta Aili Keskitalo sárdni muitobácci almmustahttima oktavuođas Áhkánjárggas geassemánu 23. beaivvi 2021.</p>
<p>Lean hui ilus leat dás ovttas Áhkánjárgga suohkaniin čalmmustahttimin dán oktasaš prošeavtta. Mii leat ceggen dán bácci muitin dihtii sin geat leat hávdáduvvon Silsandmoena girkogárdái. Girkogárdi lei Čoalmmis ja dat lei geavahusas 1800-logus. Nuppi máilmmisoađi áigge hávddit billahuvve.</p>
<p>Háliidan giitit sámi báikkálašhistorihkkára Einar Nilsen Nylund reivve ovddas maid sáddii munnje máŋga jagi áigi. Reivves son čilgii Silsandmoena girkogárddi billistemiid, ja sávai ođđa muitobácci.</p>
<p>Das son maiddái muitalii iežas čeazi muitalusa das mo okkupašuvdnafámut 1942:s billistedje girkogárddi. Dát fearán čuzii munnje. Lea ahkit jurddašit ahte moanaid sápmelaččaid ja dáččaid maŋimuš vuoiŋŋastanbáiki meannuduvvo nie gutneheamet.</p>
<p>Sámediggái lea leamaš dehálaš duohtandahkat dán prošeavtta ja leat veahkkin dikšumin dološ háviid. Danin lei illudahtti ahte Áhkánjárgga suohkan vástidii positiivvalaččat initiatiivii cegget dán muitobácci.</p>
<p>Dan eahperievtti, mii lea dahkkojuvvon dáid hávdáduvvon olbmuid vuostá, ii sáhte šat rievdadit, daningo dokko gokko oktii lei girkogárdi, lea dál industriijaguovlu. Muhto dáinna muitobácciin háliidit mii addit ođđa muitobáikki mas lea árvu, ja dainna lágiin dikšut háviid mat leat gártan ovddeš daguid dihtii.</p>
<p>Loahpahan dáinna divttain maid Áillohaš/Nils Aslak Valkeapää lea čállán:</p>
<p>og tiden er ikke, ingen ende, ingen og tiden er, alltid, bestandig, er stiger, synker fødes, dør slik, rundes døgn år snø smelter knopper skytes livets strøm når djupålen i bevegelse vandringen i hjertenes marker avrundes livets sirkel tidløst uten start eller ende oppfylles forandres farges livet</p>
</body></document>
