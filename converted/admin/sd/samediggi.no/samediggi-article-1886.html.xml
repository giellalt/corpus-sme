<document xml:lang="sme" id="no_id">
  <header>
    <title>Bálvalusat - Sámedikki girjeradju - Sametingets bilbiotek</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>137</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1886&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-1886.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Bálvalusat - Sámedikki girjeradju - Sametingets bilbiotek</p>
    <p type="title">Bálvalusat</p>
    <p>Girjeráju deaŧaleamos fálaldat dutnje luoikkaheaddjin lea vejolašvuohta ohcat (neahtas) ja luoikat gálduid. Mii fállat maid luoikat uhcit girječoakkáldagaid eará girjerájuide ráddjejuvvon áigái.</p>
    <p>© Jaro Hollan</p>
    <p><em type="italic">Neahtta ja multimedia </em>Sámedikki girjerádju fállá sierra neahttabáikki oktan ohcanreaidduiguin ja ávkkálaš leaŋkačoakkáldagaiguin. Girjeráju lanjain Sámedikkis leat mis AV- ja microfilbmareaiddut ja dihtorat maid olbmot besset geavahit. </p>
    <p><em type="italic">Luoikkaheapmi </em>Sámedikki girjerádju lea rabas buohkaide. Luoikkaheaddjit geat eai oro Kárášjogas besset dábálaččat luoikkahit girjjiid lagamus girjerájus. Mii vástidit gažaldagaid telefovnnas, e-poasttas dahje fávssa bokte. </p>
    <p><em type="italic">Veahkki ja neavvun </em>Sámedikki girjerádju sáhttá neavvut girjerájuid go dat áigot oastit girjjiid ja girjerádjoávdnasiid iežaset sámi čoakkáldagaide. Go váldá oktavuođa girjerájuin, de mii sáhttit veahkehit gávdnat guovdilis girjjálašvuođa ja ohcat diehtovuođuin ja eará diehtogálduin. </p>
    <p><em type="italic">Hálddašangirjerádju </em>Sámedikki girjerádju lea oassi Sámedikki hálddahusas ja das leat lanjat Sámediggevisttis Kárášjogas, ja doaibmá parlameantta hálddašangirjerádjun. </p>
  </body>
</document>
