<document xml:lang="sme" id="no_id"><header><title/><genre code="admin"/><author><unknown/></author><wordcount>186</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Kultureallin/Daidda-ja-kulturbargu/Sami-filmmat-cajehuvvojit-riikkaidgaskasas-filbmafestivalas</origFileName><parallel_text xml:lang="nob" location="samiske-filmer-vises-paa-internasjonal-filmfestival.html"/><parallel_text xml:lang="sma" location="saemien-filmh-vaaaajnoeh-gaskenasjovnaale-filmefestivaalesne.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámi filmmat čájehuvvojit riikkaidgáskasaš filbmafestiválas / Dáidda – ja kulturbargu / Kultureallin / Sámediggi - Sametinget</p>
<p type="title">Sámi filmmat čájehuvvojit riikkaidgáskasaš filbmafestiválas</p>
<p>08. Golggotmánnu 2015</p>
<p>Sámediggepresideanta Aili Keskitalo oasálasttá riikkaidgáskasaš filbmafestiválas The imagineNATIVE Film + Media Arts Festival Toronttos Canadas dán mánu 14. - 18.beaivái.</p>
<p>The imagineNATIVE Film + Media Arts Festival lea álgoálbmot media- ja dáiddafestivála, mii lágiduvvo juohke jagi Torontos Kanadas.</p>
<p><em type="bold">L </em><em type="bold">oga eanet festivála birra dás </em><em type="bold">: </em>http://www.imaginenative.org/home/ </p>
<p>Sámi filmmat čájehuvvojit festiválas namahusain: <em type="bold">International spotlight on The Sapmi nation </em>. Dáid beivviid lágiduvvo maiddái lávdedigaštallan sámi filmma birra. </p>
<p xml:lang="nno">http://www.imaginenative.org/home/spotlight/2015</p>
<p><em type="bold">- </em><em type="bold">Lea erenoamáš somá oaidnit ahte sámi filbmabiras lea mielde hábmemin sisdoalu dákkár deaŧalaš filbmafestiválii álgoálbmotfilmmaid várás. Festivála lea áidnalunddot vejolašvuohta sápmelaččaide ovdanbuktit sámi filmmaid riikkaidgaskasaččat. Danne lea Sámedikki mielas deaŧalaš doarjut sámi filmma, mii leat earret eará oasseruhtadan </em><em type="bold"><span type="quote">“7 Sámi stories”</span> </em><em type="bold">filmmaid. Dás čađaha Sámi riikkaidgaskasaš filbmainstituhtta buori barggu mii bidjá vuođu sámi filbmaindustriijii mii lea stuorrumin. Jáhkán mii fargga beassat oaidnit sámi spillenfilmmaid maid nuorra sámi filbmadahkkit leat ráhkadan, dadjá sámedikkepresideanta </em><em type="bold">Aili Keskitalo. </em></p>
<p>Sámediggi lea juolludan 150 duhát ruvnnu sámi oassálastimii festivála oktavuođas.</p>
<p><em type="bold">Eanet dieđuid addá </em><em type="bold">: </em>Sámedikkepresideanta Aili Keskitalo, 971 29 305 </p>
</body></document>
