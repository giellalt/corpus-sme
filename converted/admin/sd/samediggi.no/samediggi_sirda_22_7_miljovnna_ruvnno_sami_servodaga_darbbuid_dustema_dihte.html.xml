<document xml:lang="sme" id="no_id"><header><title>Sámediggi sirdá 22,7 miljovnna ruvnno sámi servodaga dárbbuid dustema dihte - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>192</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-omdisponerer-22-7-millioner-kroner-for-a-mote-det-samiske-samfunnets-behov.35011.aspx?sprak=12</origFileName><parallel_text xml:lang="nob" location="sametinget_omdisponerer_22_7_millioner_kroner_for_a_mote_det_samiske_samfunnets_behov.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi sirdá 22,7 miljovnna ruvnno sámi servodaga dárbbuid dustema dihte</p>
<p><em type="italic">Sámediggeráđđi lea 2024:s sirdán oktiibuot 22 703 400 ruvnno bušeahtas. Rehketdoallu čájeha ahte ollu surggiin lea báhcán ruhta geavatkeahttá, mii dál juogaduvvo rievdan dárbbuid ja vuoruhemiid mielde. </em> </p>
<p>Sámediggeráđđi lea sirdán ruđa surggiide main leat stuorámus dárbbut. Daidda gullet giella, bajásšaddan, oahpahus, biras, ealáhusat, kultuvra ja dearvvašvuohta, ja buot daidda surggiide lea lasihuvvon ruhta.</p>
<p>– Ruđa sirddašeapmi lea dárbbašlaš min servodaga dárbbuid dustema dihte. Mis lea geatnegasvuohta doarjut doaimmaid mat ovddidit sámi gielaid, kultuvrra ja servodatovdáneami, dadjá sámediggeráđđi Runar Myrnes Balto (NSR).</p>
<p type="title">Ohcanvuđot ortnegiidda eambbo ruhta</p>
<p>Máŋgga ohcanvuđot ortnegii mat leat rabas buohkaide, lasihuvvo ruhta sirdima maŋŋel. Alitoahpu giellastipendii lea 440 000 ruvnno lasáhus, ja rámma lea de oktiibuot 840 000 ruvnno. Mariidnaealáhusaid ortnegii lasihuvvo 1 400 000 ruvdno, ja de lea rámma oktiibuot 4 100 000 ruvnno. Boazodoalu ortnegii Sámediggi lea lasihan 2 050 000 ruvnno, ja dan rámma lea de oktiibuot 3 800 000 ruvnno.</p>
<p>– Mii leat vuoruhan lasihit ruđa ohcanvuđot ortnegiidda maidda lea stuora beroštupmi. Dat galgá sihkkarastit ahte bušeahtta lea buorrin sámi servodahkii dan vuođul gos leat stuorámus dárbbut, čilge Myrnes Balto.</p>
<p><em type="italic">Tabealla mii čájeha sirdimiid 2024 bušeahtas: </em> </p>
</body></document>
