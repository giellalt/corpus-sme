<document xml:lang="sme" id="no_id"><header><title>Julggaštus almmuhuvvo: “Oktasaš árvovuođđu ja bajit doaibmaprinsihpat mánáidgárdefálaldahkii ja oahpahussii miehtá Sámi”  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>179</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/erklaring-offentliggjores-felles-verdigrunnlag-og-overordnede-prinsipper-til-barnehagetilbudet-og-for-opplaring-i-skolen-over-hele-sapmi.20533.aspx?sprak=12</origFileName><parallel_text xml:lang="nob" location="erklaering_offentliggjores:_felles_verdigrunnlag_og_overordnede_prinsipper_til_barnehagetilbudet_og_for_opplaering_i_skolen_over_hele_sapmi_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Julggaštus almmuhuvvo: <span type="quote">“Oktasaš árvovuođđu ja bajit doaibmaprinsihpat mánáidgárdefálaldahkii ja oahpahussii miehtá Sámi”</span></p>
<p><em type="italic">Sámediggeráđđi lea 2020:s bidjan johtui bargojoavkku geat leat konkretiseren ja hábmen oktasaš árvovuođu ja bajit doaibmaprinsihpaid mánáidgárddiide ja oahpahussii miehtá Sámi. Bargojoavkkus leat leamašan miellahtut sihke Norgga -, Suoma- ja Ruoŧa-beale sámis. </em></p>
<p>Julggaštus galgá láidestussan sámi mánáidgárdefálaldahkii ja oahpahussii mii galgá sihkkarastit ahte sámi rievttit ja vuoigatvuođat čuvvojit ja ahte fálaldaga ja oahpahusa ožžot iežaset gillii ja kultuvrras.</p>
<p>Dán julggaštusas mánáidgárdefálaldat gokčá Norggas mánáidgárddi, Suomas árrabajásgeassima ja Ruoŧas ovdaskuvladási, ja oahpahus sisttisdoallá vuođđoskuvlla- ja joatkkaskuvlla fálaldagaid.</p>
<p>– Dát julggaštus lea earenoamáš dan dáfus ahte ii leat ovdal dákkár oktasaš bargu čađahuvvon riikarájiid rastá. Julggaštus láhčá dili eanet rájáhis mánáidgárde- ja skuvlaovttasbargui, dadjá sámediggeráđđi Mikkel Eskil Mikkelsen.</p>
<p>Son illuda bovdet politihkkarguimmiid, mánáidgárddiid -ja skuvllaid jođiheddjiid, oamasteddjiid, vánhemiid ja oahpaheddjiid Norgga -, Suoma- ja Ruoŧa-beale sámis bargagoahtit duohtandahkat julggaštusa áigumušaid.</p>
<p>Searvva Teams bokte miessemánu 2.beaivve dii 13:00- 13:40, gullat julggaštusa sisdoalu birra ja sierra logaldallama árvvuid birra.</p>
<p>Liŋka rávdnjemii bidjo <em type="italic">deike </em>. </p>
<p><em type="italic">Jearahallama addá ja gažaldagaid vástida vuođđooahpahusa juogushoavda Brita Oskal Eira, tlf: +47 99 69 01 74, </em><em type="italic">Brita.Oskal.Eira@samediggi.no </em></p>
</body></document>
