<document xml:lang="sme" id="no_id"><header><title>Ođđa 2021 dáiddáršiehtadus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>123</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/ny-kunstneravtale-for-2021.8112.aspx?sprak=12</origFileName><parallel_text xml:lang="nob" location="ny_kunstneravtale_for_2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ođđa 2021 dáiddáršiehtadus</p>
<p><em type="italic">Sámediggi ja Sámi dáiddárráđđi (SDR) leat šiehttan ođđa 2021 dáiddáršiehtadusa. </em></p>
<p><em type="italic">Govas: SDR bealis Synnøve Persen, Niillas A. Somby, Ada Einmo Jürgensen ja Biret Risten Sara, ja Sámedikki bealis Magne Svineng.     </em></p>
<p>Šiehtadallamiin čakčamánu 16. beaivvi sohpe bealit 8 877 000 ruvdnosaš rámma 2021:ii. Dat leat 307 000 ruvdnosaš lassáneapmi 2020 rájes.</p>
<p>Sámediggeráđđi Henrik Olsen lea ilus go bealit sohpe ođđa šiehtadusa ja ahte bargu nannet Sámi dáiddárráđi joatkašuvvá.</p>
<p>Lassáneapmi manná earret eará Dáiddafoandda nannemii, vai eanet dáiddárat sáhttet oažžut doarjaga dáiddaprošeavttaide. Dát lea erenoamáš dehálaš dál go koronapandemiija čuohcá maiddái sámi dáiddáriidda.</p>
<p>Lassáneapmi manná maid dáiddárstipeanddaid justeremii, nu ahte dat dál čuvvot stáhta máksomeriid. Dasa lassin manná maid lassáneapmi nannet SDR organisašuvdnan, sihke hálddahuslaš kapasitehtii ja daid iešguđet servviide SDR vuolde.</p>
</body></document>
