<document xml:lang="sme" id="no_id"><header><title>Doarjja sámi street artii Sørøyrockenis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>223</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-samisk-street-art-pa-soroyrocken.8353.aspx?sprak=12</origFileName><parallel_text xml:lang="nob" location="tilskudd_til_samisk_street_art_pa_soroyrocken.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja sámi street artii Sørøyrockenis</p>
<p><em type="italic">Sámediggeráđđi lea juolludan kr. 60 000 Sørøyrocken festiválii, mii lea bovden sámi grafihttadáiddára Linda <span type="quote">"Zina"</span> Aslaksena street arta ráhkadit sihke festiválaoassálastiide, báikegoddeálbmogii ja eará olbmuide illun geat Sállanii bohtet 2021 geasi. </em></p>
<p>Zina, mii lea Linda Aslaksena dáiddárnamma, lea ovdal maid street arta Sørøyrockenii buktán. Ovddit geardde son málii njuolgga seaidnái Sørvær guollerusttegis, ja dasa liikojedje hui bures. Maiddái dán háve lea son bovdejuvvon hervet ovtta Sørøyrockena seainni dáidagiin mii čájeha guovllu identitehta - sihke sámi leahkima ja guolásteddjiid.</p>
<p>– Prošeakta maid áigot čađahit lea street art šáŋŋer, ja dáiddár maid prošektii leat bálkáhan lea beakkán dán šáŋŋeris. Sámediggi oaidná maid potensiála go Sørøyrovken háliida ráhkadit identitehtamerkejuvvon arena iežaset festiválaide, ja das go háliidit sámi dáiddáriid mielde prošektii, dadjá sámediggeráđi Henrik Olsen.</p>
<p>Doaibmabidju lea Kulturdoaibmabijut doarjjaortnega siskkobealde - Ealli ja máŋggabealat sámi kultureallin, ja doarjjaortnega vuoruheami siskkobealde - Prošeavttat mat nannejit ja várjalit árbevirolaš dáidaga ja dálááigedáidaga kulturalbmanahttima.</p>
<p>Sámediggeráđđi lea koronapandemiijas vuoruhan sámi dáiddáriid doarjut.</p>
<p>– Sámi kulturaktevrrat leat mealgadii smávva fitnodagat mat leat ovttaolbmodoaibman organiserejuvvon mat prošeavttaiguin barget ja frilanserin. Fitnodagat mat vuolggasajis leat rašit ja lea heajos ekonomiija, earret eará danne go publikumvuođđu sámi guovlluin lea unni, leat hui rašit roasu ektui maid koronavirus lea dagahan, dadjá sámediggeráđi lahttu.</p>
<p><em type="italic">Jus háliidat jearahallat dahje gažadit, váldde oktavuođa Sámediggeráđi Henrik Olseniin (NSR), tlf. 907 75 219, dahje e-poasta henrik.olsen@samediggi.no </em></p>
</body></document>
