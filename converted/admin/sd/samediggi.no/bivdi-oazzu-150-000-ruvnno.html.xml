<document xml:lang="sme" id="no_id"><header><title/><genre code="admin"/><author><unknown/></author><wordcount>164</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Ealahusat/Mearraealahusat/Bivdi-oazzu-150-000-ruvnno</origFileName><parallel_text xml:lang="nob" location="150-000-kroner-til-bivdi.html"/><parallel_text xml:lang="sma" location="150-000-kraavnah-bivdise.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Bivdi oažžu 150 000 ruvnno / Mearraealáhusat / Ealáhusat / Sámediggi - Sametinget</p>
<p type="title">Bivdi oažžu 150 000 ruvnno</p>
<p>17. Juovlamánnu 2015</p>
<p>Sámediggeráđđi juolluda 150 duhát ruvnno Bivdái, mearrasámi bivdo- ja guolástusorganisašuvdnii, ovddideapmái ja organisašuvdnahuksemii.</p>
<p>Bivdi lea bivdo- ja guolástusorganisašuvdna mii galgá ovddidit fuolahit mearrasámiid beroštusaid ja vuoigatvuođaid mearas. Organisašuvdna vuođđuduvvui 2005:s.</p>
<p>Sámediggeráđđi Silje Karine Muotka dadjá ahte mearrasámi guolásteaddjit ja báikegottit dárbbašit nana organisašuvnnaid maid ulbmil lea fuolahit ovttaskas guolásteaddji, báikegotti ja sámi álbmoga sámi vuoigatvuođaid, dadjá sámediggeráđđi Silje Karine Muotka.</p>
<p>Bivdi čállá ohcamis ahte organisašuvdna lea deaŧalaš váikkuheaddji dain Sámedikki politihkkasurggiin, main mearrasámi vuoigatvuođat ealáhuseallimis ja servodagas leat guovddážis.</p>
<p>Ođđa stivra lea ožžon bargamuššan loktet organisašuvnna <span type="quote" xml:lang="smj">“gievkkandásis”</span> vai sáhttá lágidit iežas beaivválaš doaimma nu ahte dat oktilaččat ovddida politihka ja geige gulaskuddamiid ovddidettiin mearrasámi guolásteddjiid, bivdiid ja lotnolasealusdoaimmaheddjiid kultur- ja ealáhusberoštumiid.</p>
<p><em type="bold">-Sámediggeráđđi sávvá Bivdái lihku ovddideamis mearrasámi beroštusaid nana ja čielga jiena, dadjá sámediggeráđđi Silje Karine Muotka. </em></p>
<p>Loga eanet Bivdi birra dás: http://bivdi.no/</p>
<p><em type="bold">Eanet dieđuid addá: Sámediggeráđđi Silje Karine Muotka, 984 87 576 </em></p>
</body></document>
