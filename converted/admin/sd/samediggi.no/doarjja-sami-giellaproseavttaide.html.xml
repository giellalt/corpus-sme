<document xml:lang="sme" id="no_id"><header><title>Doarjja sámi giellaprošeavttaide</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>417</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Doarjagat-ja-stipeanddat/Doarjja-sami-giellaproseavttaide</origFileName><parallel_text xml:lang="nob" location="tilskudd-til-samiske-spraakprosjekter.html"/><parallel_text xml:lang="sma" location="daaarjoe-saemien-gieleprosjektide.html"/><parallel_text xml:lang="smj" location="doarjja-same-giellaprosjevtajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja sámi giellaprošeavttaide</p>
<p>Ulbmil doarjjaortnegiin lea ahte álbmogis lea vejolašvuohta oahppat ja ovddidit sámegiela.</p>
<p><em type="italic">Rabas ohcanáigemearri: </em>Doarjjaortnegis lea rabas ohcanáigemearri skábmamánu 1. beaivvi rádjái. </p>
<p>Ohcamat meannuduvvojit dađistaga go bohtet. Áššemeannudanáigi lea sullii 2 mánu.</p>
<p><em type="italic">Dása sáhtát oažžut doarjaga: </em></p>
<list><p type="listitem">Ráhkadit ja/dahje jorgalit sámegillii giellaapplikašuvnnaid ja spealuid mánáide ja nuoraide.</p>
<p type="listitem">Sámegielkurssat rávisolbmuide.</p>
<p type="listitem">Lohkan- ja čállinveahkkeortnegat sámegielagiidda.</p>
<p type="listitem">Váikkuhit Biibbala jorgaleami lulli- ja julevsámegielaide.</p>
<p type="listitem">Giellaovddidandoaibmabijut sámi giellaguovddážiidda mat ovdal leat ožžon ásahandoarjaga.</p>
<p type="listitem">Sámi báikenamaid čohkken ja gaskkusteapmi.</p>
<p type="listitem">Sátnegirjjiid ráhkadeapmi sámegielain, earenoamážit vuoruhuvvojit digitála čovdosat.</p>
<p type="listitem">Terminologiijaprošeavttat main ulbmil lea ásahit ođđa tearpmaid dahje ealáskahttit boares tearpmaid.</p>
<p type="listitem">Váikkuhit dan ahte sámi mediafálaldagaide, mat leat ásahuvvomin, bohtet ovddidanprošeavttat dassážii go šaddet dássedis doarjjaortnegat.</p>
<p type="listitem">Gielladikšundoaibmabijut ja buorit giellaarenat</p>
<p type="listitem">Hábmet modeallaid vai ovtta regiovnna giellaresurssat ovttasráđiid sáhttet buoridit giellaoahpahusa.</p>
<p type="listitem">Sámegieldoaimmat sámi giellavahkku 2020 oktavuođas.</p>
</list><p><em type="italic">Gii sáhttá ohcat: </em></p>
<list><p type="listitem">Almmolaš ja priváhta organisašuvnnat/ásahusat/fitnodagat</p>
<p type="listitem">Sámi giellaguovddážat mat ožžot njuolggodoarjaga Sámedikki bušeahtta bokte, eai sáhte oažžut doarjaga dán doarjjaortnegis. Spiehkasteapmi lea: <list><p type="listitem">Sámi giellaguovddážat julev-, lulli- ja márkosámi guovlluin sáhttet ohcat doarjaga vuoruheamis <span type="quote">“Gielladikšundoaibmabijut ja buorit giellaarenat”</span> ja <span type="quote">"Ovddidit málliid vai giellaresurssat mat leat guovllus oktiibuot sáhttet váikkuhit giellaoahpahusa"</span>.</p>
</list></p>
<p type="listitem">Giellaguovddážat mat juo leat ásaheame vuolde ja leat ožžon dasa doarjaga, sáhttet ohcat. Ii addo doarjja ođđa giellaguovddážiid ásaheapmái.</p>
<p type="listitem">Fitnodagat, ásahusat ja organisašuvnnat mat ožžot doarjaga, galget leat registrerejuvvon Norgga Ovttadatregistarii.</p>
</list><p><em type="italic">Ná olu sáhtát oažžut doarjaga: </em></p>
<list><p type="listitem">Eanemus doarjja maid sáhtát oažžut lea kr 300 000 rádjái.</p>
<p type="listitem">Eanemus doarjja sámegieldoaimmaide sámi giellavahkku 2020 oktavuođas lea kr 40 000 rádjái.</p>
</list><p><em type="italic">Čuovvovaš mildosat galget leat ohcama mielde: </em></p>
<list><p type="listitem">Prošeaktačilgehus mas leat čuovvovaš čuoggát: <list><p type="listitem">Prošeavtta áigumuš oassemihttuiguin</p>
<p type="listitem">Ulbmiljoavku</p>
<p type="listitem">Ohcama vuođustus</p>
<p type="listitem">Fágalaš sisdoallu</p>
<p type="listitem">Čilgehus prošeavtta čađaheapmái oktan ovdánanplánain ja vejolaš muttuiguin</p>
<p type="listitem">Prošeavtta čađahahttivuohta /riskoárvvoštallan</p>
<p type="listitem">Mot prošeakta lea vuođđuduvvon geavaheddjiid sávaldagaide ja servodaga dárbbuide</p>
<p type="listitem">Čilgehus mot prošeavtta váikkuhus lea boahtteáigái maŋŋel prošeaktaáigodaga</p>
<p type="listitem">Čilgehus mot prošeavttas váldo vuhtii dásseárvoperspektiiva</p>
<p type="listitem">Čilgehus mot prošeaktaboađus galgá almmuhuvvot/ilbmaduvvot</p>
<p type="listitem">Vejolaš ovttasbargoguoimmit</p>
<p type="listitem">Leat go vejolaš eará ruhtadeaddjit meannudan doarjjaohcama ja juolludan doarjaga</p>
</list></p>
<p type="listitem">Soahpamuš applikašuvnnaid vuoigatvuođaoamasteddjiin (guoská ohcamii applikašuvnnaid heiveheami oktavuođas).</p>
</list><p><em type="italic">Eambbo dieđut doarjjaortnega eavttuid birra </em>: </p>
<p>Geahča Sámi giellaprošeavttaid doarjjanjuolggadusaid.</p>
<p><em type="italic">Gulahallanolbmot: </em></p>
<p>Anne Marit Triumf +47 78 48 42 11 ja Siv Marit R. Eira +47 78 47 40 72</p>
<p>Elektrovnnalaš ohcanskovvi</p>
</body></document>
