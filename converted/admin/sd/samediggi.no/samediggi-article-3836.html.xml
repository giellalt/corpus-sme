<document xml:lang="sme" id="no_id"><header><title>Sámediggeráđđi doarju Noereh! - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>239</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3836&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3836.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámediggeráđđi doarju Noereh! - Sámediggi Sametinget</p>
<p type="title">Sámediggeráđđi doarju Noereh!</p>
<p><em type="italic">Sámediggeráđđi juolluda 50 duhát ruvnnu prošektii <span type="quote">"Cuvket rájáid"</span> mii galgá lágiduvvot sámi nuoraid organisašuvnna Noereh! riikačoahkkima oktavuoađas. </em></p>
<p>Laila Susanne Vars jearahallo  Jan Roger Østby</p>
<p>Prošeakta <span type="quote">"Cuvket rájáid"</span> galgá lágiduvvot sámi nuoraid organisašuvnna Noereh! vuosttaš riikačoahkkima oktavuođas golggotmánu 7.-10. b. Hemnesas Nordlánddas dán jagi. <em type="italic">Duddjo rahpaset servodaga </em>Prošeavtta ulbmil lea njeaidit muhtun rájáid sámi nuoraid guottuin. Dan čállá Noereh! ohcamisttis. Noereh! háliida čájehit ahte juohkehaš lea bures boahtin sámi servodahkii, leš dal uhcci vai stuoris, dábálaš vai ii, ii galgga mearkkašit maidege vállježat go sámegiela vai mearkagiela. Ulbmil lea álggahit proseassa mii dagaha sámi servodaga rahpaset servodahkan. Prošeavttas galget leat máŋga bargoseminára mat veahkehit nuoraid rievdadit iežaset jurddašanvugiid, ja vejolaččat fuomášahttit ovdagáttuid maid sii eai diehtán ahte sis ledje. <em type="italic">Noereh! </em><em type="italic">-Lea buorre sámi servodahkii go lea ásahuvvon riikaviidosaš nuoraidorganisašuvdna sámi nuoraid várás, ja danne lea Sámediggi ovdal juolludan ruđaid Noereh! ásaheapmái, dadjá várrepresideanta Laila Susanne Vars. </em>Noereh! ásahuvvui 2009 golggotmánu gaskkamuttus. Ásahančoahkkimii ledje čoahkkanan badjel 50 sámi nuora Sállirii Romsii. Namma Noereh! mearkkaša nuorat máttasámegillii. Noereh! jođheaddjin lea Susanne Amalie Andersen. <em type="italic">-Buorre prošeakta </em><em type="italic">Sámediggeráđi mielas lea prošeakta <span type="quote">"Cuvket rájáid"</span> maid Noereh! háliida čađahit 2010 čavčča, buorre prošeakta mii lea vuođđuduvvon sámi nuoraid sávaldahkii ahte sámi servodat galgá leat rahpaset, čáhkkilet ja eanet riidoeastadeaddji. Dáid ulbmiliid doarjut mii Sámediggeráđis ollásit, dadjá várrepresideanta Laila Susanne Vars. </em></p>
<p>*Várrepresideanta Laila Susanne Vars</p>
<p>Telefovdna</p>
<p>Mobiila</p>
<p>E-paosta</p>
<p>+47 78 47 40 00</p>
<p>+47 977 54 102</p>
<p>laila.susanne.vars@samediggi.no</p>
</body></document>
