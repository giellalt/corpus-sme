<document xml:lang="sme" id="no_id"><header><title>Ođđa dáiddáršiehtadus sohppojuvvon jahkái 2025 - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>146</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/enighet-om-ny-kunstneravtale-for-2025.33589.aspx?sprak=12</origFileName><parallel_text xml:lang="nob" location="enighet_om_ny_kunstneravtale_for_2025.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ođđa dáiddáršiehtadus sohppojuvvon jahkái 2025</p>
<p>Sámi Dáiddárráđđi (SDR) ja Sámediggi leat čađahan jahkásaš šiehtadallamiid ođđa dáiddáršiehtadusa birra, ja bealit leat soahpan ekonomalaš rámmaid jahkái 2025.</p>
<p xml:lang="nno">Ørjan Marakatt Bertelsen</p>
<p>Sámediggi ja SDR leat čađahan jahkásaš proseassa oažžut sadjái ođđa ekonomalaš eavttuid sámi dáiddáriidda geat leat mielde SDR goavdeorganisašuvnna miellahttoservviin. SDR galgá jođihit dáiddapolitihka ja hálddaša máŋga buhtadus- ja stipeandaortnega, earret eará bivnnuhis bargostipeanddaid. Dán jagáš šiehtadallamat leat buktán oktiibuot 939 000 ruvdnosaš lassáneami, dahje 8,6 % lassáneami ovddit jagi dáiddáršiehtadusa ektui. Jagi 2025 bušeahtta šaddá oktiibuot 11 830 000 ruvnno. – Sámediggeráđđi lea duhtavaš go šiehtadallamat mielddisbukte lassáneami dáiddáršiehtadussii, vaikko ledjege čavgadit bušeahttaeavttut, dadjá sámediggeráđđi Maja Kristine Jåma (NSR). Jagi 2025 ekonomalaš lassáneamis deattuhuvvo erenoamážit bargostipeanda. – Sámediggeráđđi lea duhtavaš go sáhttá fokuseret bargostipeanddaid lassáneami, juoga maid SDR miellahttosearvvit leat čielgasit signaliseren, loahpaha sámediggeráđđi Jåma. Dáiddáršiehtadus galgá loahpalaččat dohkkehuvvot Sámedikki dievasčoahkkimis čakčamánus. Dá lea oanehis čoahkkáigeassu lassáneamis:</p>
</body></document>
