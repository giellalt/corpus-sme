<document xml:lang="sme" id="no_id"><header><title>Sámediggi juolluda doarjaga ávvogirjái Beaivváš ja konsertii Rørosas Marja Mortensson ja KORK bokte</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>205</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/Samediggi-juolluda-doarjaga-avvogirjai-Beaivvas-ja-konsertii-Roerosas-Marja-Mortensson-ja-KORK-bokte</origFileName><parallel_text xml:lang="nob" location="sametinget-bevilger-stoette-til-jubileumsbok-til-beaivvas-og-konsert-paa-roeros-med-marja-mortensson-og-kork.html"/><parallel_text xml:lang="sma" location="saemiedigkie-daaarjoem-vadta-beaivvasen-heevehtimmiegaerjese-jih-konsertese-marja-mortensson-jih-kork-ine.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Sámediggi juolluda doarjaga ávvogirjái Beaivváš ja konsertii Rørosas Marja Mortensson ja KORK bokte</p>
<p>Sámi nášunálateáhteris Beaivvážis lea 40 jagi ávvudeapmi 2021:s ja dan oktavuođas áigot almmuhit govvadokumentáralaš girjji. Sámediggeráđđi juolluda 200 000 ru bargui dainna girjjiin.</p>
<p>Beaivvážis lea gelddolaš ja deaŧalaš historjá sámi kultuvrralaš eaktobiddjin. Ollu lea dáhpáhuvvan dan rájes go teáhter ásahuvvui fargga 40 jagi dás ovdal, friijajoavkun dramáhtalaš dáhpáhusaid oktavuođas Álttá-Guovdageainnu eanu dulvadeami oktavuođas, ja dássážii go lea šaddan ámmátlaš teáhterásahussan mii johtá máŋgii jagis miehtá Sámi. Sámi giela ja kultuvrra gaskkusteaddjin lea Beaivvážis buhttekeahtes árvu.</p>
<p>«Sámedikki mielas lea ávvogirji deaŧalaš servodahkii, ja go sámi nationála teáhtera historjá buktojuvvo olámuddui.”, dadjá sámediggeráđđi Henrik Olsen.</p>
<p>Máttasámi festivála Raasten Rastah oktavuođas galgá lágiduvvot konsearta Marja Mortenssonain ja Sáddehatorkesteriin (KORK) Rørosa girkus čakčamánu 25. b. dán jagi. Sámediggeráđđi juolluda 179 000 ru Raasten Rastah festiválii dása.</p>
<p>Konsearta lea maiddái sámi tv-buvttadeapmi mas NRK Sápmi bidjá fokusa máttasámi áššiide oktanaga festivála čađahemiin. Konsearta báddejuvvo ja čájehuvvo maŋŋá NRK:s.</p>
<p><span type="quote">“Dat go doalut biddjojuvvojit Rørosii lea stuorra dáhpáhus. Dieinna lágiin beassá maiddái sámi publikumma searvat vásihussii iežas ruovttu guovllus. Dat go konsearta lágiduvvo Røros girkus, addá maiddái erenoamáš lagašvuođa álbmogii”</span>, dadjá sámediggeráđđi.</p>
<p>Gažaldagaide vástida ja jearahallama addá sámediggeráđđi Henrik Olsen, tel. + 47 907 75 219, dahje e-poasta: henrik.olsen@samediggi.no</p>
</body></document>