<document xml:lang="sme" id="no_id"><header><title>Sámiide stuorra dáhpáhus go sihke Majestehta Gonagas ja H.K.H Ruvdnaprinsa searvaba sámediggerahpamii - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>175</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/en-stor-begivenhet-for-samene-nar-bade-h-m-kongen-og-h-k-h-kronprinsen-skal-vare-med-pa-sametingsapningen.16516.aspx?sprak=12</origFileName><parallel_text xml:lang="nob" location="en_stor_begivenhet_for_samene_nar_bade_h_m__kongen_og_h_k_h_kronprinsen_skal_vaere_med_pa_sametingsapningen_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámiide stuorra dáhpáhus go sihke Majestehta Gonagas ja H.K.H Ruvdnaprinsa searvaba sámediggerahpamii</p>
<p> Åse M. P. Pulk/Sámediggi    <em type="italic">Samediggepresideanta Aili Keskitalo lea sihke rámis ja atná stuorra gudnin go Majestehta Gonagas Harald ja H.K.H Ruvdnaprinsa Haakon boahtiba Kárášjohkii 9. sámedikki rahpamii golggotmánu 20. beaivvi. </em></p>
<p>Aili Keskitalo.    Kenneth Hætta    Son dadjá ahte dákkár oassálastimin, de čájeha Norgga gonagasbearaš ahte sii adnet árvvus sámi álbmoga válljen orgána.</p>
<p>– Gonagasbearaš lea álo čájehan beroštumi Sámediggái ja go ná stuorra allaárvosaš rahpan lea dan 9. sámedikkis, de čájeha gonagasbearaš iežaset oassálastimin, ahte sii adnet árvvus sámi demokratiija. Dálá koronadilis, de ii lean diehttelas ahte oažžut guossin gonagasa, lohká Keskitalo.</p>
<p>Keskitalo lea leamaš sámediggepresideantan lagabui 10 jagi ja son lea oahpásmuvvan gonagasbearrašiin máŋgga lágan gallestaddan doaluin.</p>
<p>– Lea stuorra gudni munnje persovnnalaččat go dákkár dilálašvuođaiguin loahpahan iežan áigodaga sámediggepresideantan. Álggos galggan sámi álbmoga ovddas váldit vuostá Lappekodisillen dokumeanta mii sirdása Arkivverket vuorkkás Sámi arkiivii. Beaivvi maŋŋil, de beasan Kárášjogas váldit vuostá sihke gonagasa ja ruvdnaprinssa. Dát šaddá hui árvvolaš munnje ja seammás hui stuorra alla árvosaš rahpan dan 9. sámedikkis, dadjá Keskitalo.</p>
</body></document>
