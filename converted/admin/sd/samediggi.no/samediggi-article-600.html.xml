<document xml:lang="sme" id="no_id">
  <header>
    <title>Pressii: 64 journalistta leat akkrediterejuvvon ođđa Sámedikki rahpamii  - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>157</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=600&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-600.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Pressii: 64 journalistta leat akkrediterejuvvon ođđa Sámedikki rahpamii - Sámediggi Sametinget</p>
    <p type="title">Pressii: 64 journalistta leat akkrediterejuvvon ođđa Sámedikki rahpamii</p>
    <p>64 journalistta, govvaváldi ja doaimmaheaddji leat akkrediterejuvvon ođđa Sámedikki rahpamii golggotmánu 19. ja 20. b. Dát lea 24 eambbo go Sámedikki jagi 2001 rahpamis.</p>
    <p>Kapasitehta geažil besset dušše akkrediterejuvvon journalisttat sámediggevistái viđát sámedikki rahpama ja vuođđudeami oktavuođas golggotmánu 19. ja 20. b. 2005. Akkrediterejuvvon journalisttat ožžot sierra beassankoartta.</p>
    <p>
      <em type="bold">Dieđihan áigemearri </em>
    </p>
    <p>lei golggotmánu 12. b.</p>
    <p>
      <em type="bold">Prográmma ja čoahkkinplána </em>
    </p>
    <p>Leat gárvvisteamen rahpama ja vuođđudančoahkkima prográmma ja čoahkkinplána golggotmánu 19. ja 20. b. váste. Dalán go dat leat gárvásat, sáddejuvvojit dat almmuhuvvon oktavuohtaolbmuide ja biddjojuvvojit min neahttasiidduide.</p>
    <p>
      <em type="bold">Preassabagadeapmi </em>
    </p>
    <p>Dan oktavuođas go G.M. Gonagas Harald V almmolaččat rahpá Sámedikki, de lea preassabagadeapmi akkrediterejuvvon journalisttaid váste dii. 11.00 golggotmánu 19. b.</p>
    <p>
      <em type="bold">Govven-joavkkut </em>
    </p>
    <p>Dušše nammaduvvon govven-joavkkut besset govvidit Sámedikki lunššas G.M. Gonagas Harald V:in ja ieš rahpamis golggotmánu 19. b. Eaktudit ahte diet govvideaddjit addet govaid nuvttá daid mediaide main eai leat ovddasteaddjit govven-joavkkuin.</p>
  </body>
</document>
