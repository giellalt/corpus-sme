<document xml:lang="sme" id="no_id">
  <header>
    <title>PRD: Sámediggi bivdá ráđđehusa čilget WTO-šiehtadallamiid birra - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>188</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=776&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-776.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRD: Sámediggi bivdá ráđđehusa čilget WTO-šiehtadallamiid birra - Sámediggi Sametinget</p>
    <p type="title">PRD: Sámediggi bivdá ráđđehusa čilget WTO-šiehtadallamiid birra</p>
    <p>Sámediggeráđđi ballá sámi eanadoallu dilis WTO-šiehtadallamiid oktavuođas, ja bivdá ráđđehusa čilget mo sámi beroštumit galget sihkarastojuvvot go šiehtadallamat jotkojuvvojit.</p>
    <p>Ola Røe</p>
    <p>Eanadoallu sámi guovlluin gártá eanemusat gillát buvttadandoarjaga unnidemiid geažil. Dát vuolgá das go buvttadandoarjja sámi guovlluin dahká duppal geardi eanet go doarjja riikka buoremus eanadoalloguovlluin.</p>
    <p>- Sámi beroštumit eai leat leamaš oppanassiige fáddán WTO-šiehtadallamiin. Mii eaktudat ahte Sámediggi váldojuvvo mielde ságastallamiidda go WTO-šiehtadusa detaljjat galget mearriduvvot, nu mo boahtá ovdan konsulttašuvdnanjuolggadusain gaskal stáhtalaš eiseválddiid ja Sámedikki, deattuha ráđđelahttu Terje Tretnes.</p>
    <p>Sámediggeráđi lahttu, Terje Tretnes, bivdá reivves eanadoalloministarii Terje Riis-Johansen ráđđehusa láhčit diliid sierra eamiálbmotavádaga ásaheami oktavuođas, mii sáhtašii sihkarastit sámi eanadoalu boahteáiggi.</p>
    <p>Diekkár avádaga ásaheapmi sáhtašii buoridit rámmaeavttuid, ovddidit báikkálaš hálddašanmodeallaid ja nannet luondoresurssaid báikkálaš rievttiid. Resurssaid regiunálalaš hálddašeamis diekkár avádagas galgá leat vuođđun gaskariikkalaš álbmotvuoigatlaš prinsihpat mat leat cieggan eamiálbmotrievttiin.</p>
    <p>- Eanadoallu lea oassin sámi kultuvrra materialalaš vuođus seamma go boazodoallu ge lea. Dát mielddisbuktá ahte Norga ferte addit sámi eanadollui ja boazodollui nana suodjaleami.</p>
    <p>Terje Tretnes</p>
    <p>Sámediggeráđđelahttu</p>
    <p>Terje Tretnes</p>
    <p>Telefuvdna</p>
    <p>Mobila</p>
    <p>78 47 40 00</p>
    <p>416 22 599</p>
  </body>
</document>
