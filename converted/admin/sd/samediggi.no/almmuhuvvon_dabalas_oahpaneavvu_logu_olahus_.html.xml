<document xml:lang="sme" id="no_id"><header><title>Almmuhuvvon dábálaš oahpaneavvu logu olahus  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>335</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/rekorder-i-antall-utgitte-ordinare-laremidler.20459.aspx?sprak=12</origFileName><parallel_text xml:lang="nob" location="rekorder_i_antall_utgitte_ordinaere_laeremidler.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Almmuhuvvon dábálaš oahpaneavvu logu olahus</p>
<p><em type="italic">Sámedikki rahčamuš oahpponeavvuid ovdánahttit ja doarjjaortnega geahčadeapmi lea buktán bohtosiid. 2019:s gárvvistuvvo 66 sámi oahpponeavvu, ja 2021:s 47. </em></p>
<p><em type="italic">- Illudahttá oaidnit guovtti olahusjagi bohtosiid. Eai leat ovdal leamaš dákkár bohtosat ja dan sáhttit ávvudit, muhto dárbbahit ain eanet oahpponeavvuid, lohka sámediggeráđđi Mikkel Eskil Mikkelsen (NSR). </em></p>
<p>Eanet digitála oahpaheapmi ja eanet oahppit geat ožžot gáiddusoahpaheami sámegillii, dárbbahit lasi sámi digitála oahponeavvuid.</p>
<p>- Sámediggi lea dusten digitála skuvlaárgabeaivvi áŋgiruššamiin digitála oahpponeavvuide. Lea čielga politihkalaš vuoruhus guovtti sámediggeáigodaga leamaš, ja dál oaidnit vuosttaš bohtosiid. Ii dárbbaš eahpidit ge ahte dása ii leat dárbu. - Dat vuhttui hui čielgasit go skuvllat galge heivehallat oahpahusa koronadávdda áigge, dadjá Mikkel Eskil Mikkelsen.</p>
<p>Vuoruhemiid bohtosat leat čielgasat. 2021: ledje 19 digitála oahpponeavvu 47 gárvvistuvvon oahpponeavvus, 2019 ledje fas 25 ja 2018 lei 1.</p>
<p><em type="italic">Gáibideaddji proseassa </em></p>
<p>Sámediggi lea čavgen oahpponeavvuid doarjjaortnega, earret eará loahpahan prošeavttaid mat eai gárvvistuvvo. Dát guoská erenoamážit boarráset oahponeavvuide gitta 2011 rájes.</p>
<p>- Sámediggi lea eanet searaid bidjan oahpponeavvu hálddašeapmái ja obbalaččat geahčadan joatkevaš oahpponeavvoprošeavttaid. Lea leamaš gáibideaddji muhto dárbbašlaš geassit ruovttoluotta ruđaid prošeavttain mat eai leat gárvvistuvvon ja loahpahit daid. -Lea dagahan dearvaset oahpponeavvobuvttadeami gos eanet prošeavttat gárvvistuvvojit dál. Boađusin leat guokte olahusjagi, dadjá Mikkelsen.</p>
<p><em type="italic">Doarjjaortnet evaluerejuvvui 2021:s </em></p>
<p>Sámediggi čađahii 2021:s evaluerema, mii čájehii sámi oahpponeavvoovdánahttimis hástalusaid. Seammás čájehii ahte oahpponeavvoovdánahttima doarjjaortnega hábmen ja hálddašeapmi doaibmá viehka bures.</p>
<p>- Váilot oahpponeavvočállit, muhto lean liikka ilus otná konklušuvnnain ahte hálddašeapmi lea buorre, ja juste dasa eai ávžžut stuorit rievdadusaid dál. Boađus orro duođaštuvvome go nákciimet olahit olahuslogu almmuhuvvon oahponeavvuiguin, vaikke oahpponeavvoovdánahttimis leat stuora hástalusat ain, lohka Mikkelsen.</p>
<p>Vaikke leat olahan olahusloguid sihke 2021:s ja 2019:s de leat stuora hástalusat suorggis. Mikkelsen dieđiha dievasčoahkkinášši boahttevaš oahpponeavvoovdánahttima birra.</p>
<p>- Mus leat ain mihttomearit oahpponeavvoovdánahttimii ja háliidan bidjat ovdan dievasčoahkkinášši gos eavttuhit eanet doaimmaid ovdánahttin dihte sámi oahpponeavvu ja -oahppanresurssaid, loahpaha Mikkelsen.</p>
<p><em type="italic">Dábálaš sámi oahponeavvuid statistihkka: </em></p>
<p>Dábálaš</p>
<p>Deaddiluvvon</p>
<p xml:lang="smj">Digitála</p>
<p xml:lang="vep">2015</p>
<p xml:lang="vep">26</p>
<p xml:lang="vep">23</p>
<p xml:lang="vep">2016</p>
<p xml:lang="vep">14</p>
<p xml:lang="vep">13</p>
<p xml:lang="vep">2017</p>
<p xml:lang="vep">38</p>
<p xml:lang="vep">37</p>
<p xml:lang="vep">2018</p>
<p xml:lang="vep">29</p>
<p xml:lang="vep">28</p>
<p xml:lang="vep">2019</p>
<p xml:lang="vep">66</p>
<p xml:lang="vep">41</p>
<p xml:lang="vep">25</p>
<p xml:lang="vep">2020</p>
<p xml:lang="vep">32</p>
<p xml:lang="vep">22</p>
<p xml:lang="vep">10</p>
<p xml:lang="vep">2021</p>
<p xml:lang="vep">47</p>
<p xml:lang="vep">28</p>
<p xml:lang="vep">19</p>
<p><em type="italic">Oktiibuot </em></p>
<p xml:lang="vep"><em type="italic">252 </em></p>
<p xml:lang="vep"><em type="italic">193 </em></p>
<p xml:lang="vep"><em type="italic">60 </em></p>
</body></document>
