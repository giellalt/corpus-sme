<document xml:lang="sme" id="no_id"><header><title>PRD: Bovdet seminárii Sámedikki ealáhusdieđáhusa birra</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>167</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-Bovdet-seminarii-Samedikki-ealahusdiedahusa-birra</origFileName><parallel_text xml:lang="nob" location="prm-inviterer-til-seminar-om-sametingets-naeringsmelding.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Bovdet seminárii Sámedikki ealáhusdieđáhusa birra</p>
<p>Kulturvuođustuvvon ealáhusovdánepmi ja rievdadusat vuoruhemiin sámi ealáhusovdáneamis leat fáddán semináras Sámedikki ealáhusdieđáhusa birra, ihttin duorastaga 23.5.</p>
<p>Sámediggi galgá čakčat 2019 mearridit ealáhusdieđáhusa. Dan oktavuođas bovde Sámediggi buot sámediggeáirasiid ja eará berošteddjiid seminárii ihttin, duorastaga miessemánus 23. b . diibmu 0900 rájes Sámedikkis Kárášjogas, gos earret eará Sápmi ealáhusgárdi doallá sáhkavuoru.</p>
<p>- Mii ávžžuhat buot sámediggeáirasiid geat beroštit sámi ealáhusovddideames searvat. Dál lea mis vejolašvuohta leat mielde hábmemin ealáhuseallima Sámis, dadjá sámediggeráđđi Silje Karine Muotka.</p>
<p type="title">Ealáhusovddideapmi boahtteáiggis</p>
<p>Sámediggi oaidná earret eará ahte lea dárbu ságastallat daid rievdadusaid birra maid eretfárren árbevirolaš guovlluin dagaha. Sámediggeráđđi háliida ságastallama váikkuhusaid birra mat das leat barggolašvuhtii ja ealáhusstruktuvrii árbevirolaš sámi guovlluin.</p>
<p>Sámediggi vásiha seammás ahte eanet gielddat háliidit searvat Sámedikki ealáhusovddideami váikkuhangaskaomiid guvlui (STN-guovlu), mii stuorruda vejolaš doarjjavuoigadahttojuvvomiid logu Sámedikki ealáhusovddideami váikkuhangaskaomiide.</p>
<p>– Mii fertet dán oktavuođas geahččat ahte áiggi mielde Sámedikkis vátnot ruđat maid geavahit ealáhusovddideapmái, mii mearkkaša ahte doarjjageavahusa ja njuolggadusaid ferte rievdadit, dadjá sámediggeráđđi Silje Karine Muotka.</p>
<p>Seminára rávdnjejuvvo Sámedikki neahtta-tv bokte: https://sametinget.kommunetv.no/</p>
</body></document>
