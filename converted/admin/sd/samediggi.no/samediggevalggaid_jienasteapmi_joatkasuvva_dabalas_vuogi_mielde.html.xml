<document xml:lang="sme" id="no_id"><header><title>Sámediggeválggaid jienasteapmi joatkašuvvá dábálaš vuogi mielde - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>242</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stemmegivning-til-sametingsvalget-fortsetter-som-normalt.15989.aspx?sprak=12</origFileName><parallel_text xml:lang="nob" location="stemmegivning_til_sametingsvalget_fortsetter_som_normalt.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggeválggaid jienasteapmi joatkašuvvá dábálaš vuogi mielde</p>
<p>Buot suohkanat/gielddat galget váldit vuostá jienaid sámediggeválgii. Maŋemus beivviid lea boahtán ovdan ahte leat fuomášuvvon boasttuvuođat Sámedikki válgajienastuslogus.</p>
<p>Válgadirektoráhta ovttasbargá Sámedikkiin ja Vearroetáhtain gávdnat sivaid ja divvut boasttuvuođaid jođáneamos lági mielde. Mii addit dieđu dakkaviđe go boasttuvuođat leat divvojuvvon.</p>
<p>Loga eanet preassadieđáhusas</p>
<p>Suohkaniidda/gielddaide dát ii mielddisbuvtte makkárge rievdadusaid ovdalgihtiijienasteapmái. Buot jienat sámediggeválggaid oktavuođas galget ain vuostáváldojuvvot nu movt dábálaččat - konvoluhtas.</p>
<p>Go juo buot jienasteaddjit sámediggeválggaide addet iežaset jiena konvoluhta siste, de ii leat makkárge dárkkisteapmi jienastusloguin válgabáikkis jienasteami oktavuođas. Dan sadjái registrerejuvvo ja geahččaluvvo jietnaaddin maŋitáiggis.</p>
<p>Dassážii go Sámedikki válgajienastuslohku lea njulgejuvvon, de fertejit suohkanat/gielddat vuordit vuostáiváldojuvvon jietnaaddimiid geahččalemiin.</p>
<p>Dan vuođul go Válgadirektoráhta geavaheaddjedoarjalusain leat váldán oktavuođa, de oaidnit mii čuovvovaš dárbbu</p>
<p type="title">Ođđa rutiidna sámediggeválggaid konvoluhtta-jietnaaddimiid merkemii</p>
<p>Lea dárbu álkibut identifiseret sámediggeválggaid jietnaaddimiid. Go jietnaaddin sámediggeválggaide lea vuostáiváldon konvoluhtas, de galgá dat merkejuvvot "S" bustávain bajemusas olgeš ravddas doavdnjekonvoluhta ovdasiiddus.</p>
<p>Galgá dušše leat merkejuvvon "S" bustávain sámediggeválggain. Jietnaaddimat konvoluhtas stuoradiggeválgii eai galgga merkejuvvot.</p>
<p type="title">Muittuhus das movt sámediggeválggaid jietnaaddimat galget vuostáiváldojuvvot</p>
<p>Buot suohkanat/gielddat galget váldit vuostá jietnaaddimiid sámediggeválggaide. Válgadirektoráhtain váldet oktavuođa sihke suohkanat/gielddat ja jienasteaddjit geat muitalit ahte lea stuora eahpesihkarvuohta movt galgá dahkat jienasteami oktavuođas. Mii muittuhit ahte galgá addot dárbbašlaš oahpaheapmi dáin rutiinnain buot válgamielbargiide.</p>
<p>Valgmedarbeiderportalen neahttasiiddus gávnnat bagadusaid sámediggeválggaid jietnaaddimiid vuostáiváldimii mat leat Sámedikkiin ovttas ráhkaduvvon:</p>
<list><p type="listitem">Fáddáartihkkalat</p>
<p type="listitem">Bagadusat</p>
</list><p>Dáppe gávnnat bagadusa jietnavuostáiváldimii mii leat erenoamáš áigeguovdil válgamielbargiide.</p>
<p>Válgadirektoráhta ávžžuha suohkaniid/gielddaid váldit adnui materiála mii lea olamuttos nu ahte jietnaaddimat váldojuvvojit vuostá rutiinnaid mielde.</p>
</body></document>
