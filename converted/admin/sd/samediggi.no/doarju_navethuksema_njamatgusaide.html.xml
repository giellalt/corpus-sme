<document xml:lang="sme" id="no_id"><header><title>Doarju návethuksema njamatgusaide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>154</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-stotte-til-bygging-av-ammekufjos.16353.aspx?sprak=12</origFileName><parallel_text xml:lang="nob" location="gir_stotte_til_bygging_av_ammekufjos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarju návethuksema njamatgusaide</p>
<p><em type="italic">Sámediggeráđđi juolluda 500 000 ru doarjaga Bård Ivar Tollefsenii Báhccavuona suohkanis hukset náveha njamatgusaide. </em></p>
<p>Silje Karine Muotka     Bård Ivar Tollefsen buvttada njamatgusaid Báhccavuona suohkanis. Njamatgusat leat gusat mat eai geavahuvvo mielkebuvttadeamis.</p>
<p>Tollefsen lea heaitán sávzadoaluin ja álgán njamatgusaiguin vai árvu lassána dállodoalus. Oapmedálus leat juo 20 gusa ja ođđa návehii čáhket 48 guiggu.</p>
<p>Sámediggeráđi Silje Karine Muotka (NSR) illuda go Sámediggi doarjagiid bokte sáhttá veahkkin ovdánahttit dállodoalu.</p>
<p>– Ođđa návet orru áibbas dárbbašlaš jus Tollefsenas galget dan mađe oamit ahte sáhttá ávkkástallat dállodoalu potentiálas, dadjá Muotka.</p>
<p>500 000 ruvdnosaš doarjja addo doarjjaortnegis Vuođđoealáhusat. Doarjjaortnega mihttu lea eanet bargosajit vuođđoealáhusain ovdal 2025. Vuoruhemiid gaskkas leat ođđa visttit ja doaibmavisttiid viidát divvun ja prošeavttat mat váikkuhit rekrutterema, buoret árvoháhkama ja ovdáneami ealáhusas.</p>
<p>– Prošeakta ráhkada ceavzilis eanandoalu ja Báhccavuona suohkana eanandoalus lassána árvoháhkan, dadjá Muotka.</p>
<p><em type="italic">Jus leat gažaldagat dahje háliidat jearahallat, váldde oktavuođa sámediggeráđiin Silje Karine Muotkain (NSR), +47 984 87 576, </em><em type="italic">silje.karine.muotka@samediggi.no </em></p>
</body></document>
