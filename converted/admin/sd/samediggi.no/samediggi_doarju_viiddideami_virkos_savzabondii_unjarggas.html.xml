<document xml:lang="sme" id="no_id"><header><title>Sámediggi doarju viiddideami virkos sávzabondii Unjárggas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>163</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-okning-i-sauebestanden-til-driftig-bonde-i-nesseby.16465.aspx?sprak=12</origFileName><parallel_text xml:lang="nob" location="sametinget_stotter_okning_i_sauebestanden_til_driftig_bonde_i_nesseby.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi doarju viiddideami virkos sávzabondii Unjárggas</p>
<p>Sámediggi juolludii 410 000 ru njamatgussabuvttadeapmái ja sávzadollui. -Unjárggas lea nana sávzadoallobiras ja doarjja vel gievrudahttá sávzadoalu gielddas, lohka sámediggeráđi Silje Karine Muotka (NSR).</p>
<p>Boanddas Arild Wiltmann Keros leat 260 sávzza ja viidásetbuvttada lábbábierggu. Álggos áigu vuos buoridit náveha vai dohko čáhket njamatgusat. Maŋŋil áigu ođđasit isoleret sávzanáveha.</p>
<p>- Dahká buori Unjárgga eanadollui ahte eanandoallit viiddidit buvttademiid ja rustejit dállodoaluid. Álkida maid nuoraid geardái joatkit dállodoaluin, lohka sámediggeráđi Muotka.</p>
<p>1995-logu rájes lea sávzaboanda bargan ollesáigge šibihiiguin, ja lea huksen sierra buvttadan- ja gávpe/kafea- lanja sávzanáhkiid ja biergguid viidásetbuvttadeami bargguide.</p>
<p>Go son lábbáid maid viidásetbuvttada lohka Muotka su sihkkarastit buoret árvoháhkama ja stuorit sisaboađu bearrašii. Go dasa lassin buvttada vel oapmebierggu, stuorru gálvohivvodat ja gávppi bisuheapmi nanusnuvvá.</p>
<p>- Dát lotnolasvuohta gaskkal viidásetbuvttadeami ja sávzadoalu lea doaibmavuohki masa Sámediggi lea máŋga jagi áŋgiruššan, ja lea maid Sámedikki vuoruhemiid siskkobealde, loahpaha Muotka.</p>
<p>Submi váldo poasttas Vuođđoealáhusat.</p>
<p>Jus jearahallat háliidat, de váldde oktavuođa sámediggeráđiin Silje Karine Muotkain, tlf 984 87 576</p>
</body></document>
