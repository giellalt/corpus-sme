<document xml:lang="sme" id="no_id"><header><title>Doarjja smávitlágan biebmobuvttadussii - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>136</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1308&amp;sprak=Samisk&amp;Print=1</origFileName><parallel_text xml:lang="nob" location="samediggi-article-1308.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Doarjja smávitlágan biebmobuvttadussii - Sámediggi Sametinget</p>
<p type="title">Doarjja smávitlágan biebmobuvttadussii</p>
<p>Sámedikki doarjjastivra lea juolludan doarjaga guovtti nissonolbmui Nyvoll:as, Álttá suohkanis, geat áiguba ásahit smávitlágan biebmobuvttadusa iežaska sávzadoalu vuođđoávdnasiid vuođul.</p>
<p>Sámedikki doarjjastivrra mielas lea buorre go eanadoalu nissonolbmot háliidit áŋgiruššat buvttaovddidemiin ja árvoháhkamiin iežaset sávzadoalu vuođđoávdnasiid vuođul. Mihttomearrin lea buoridit buvttadusa gánnáhahttivuođa oalgebuktagiiguin. Dát guokte doarjjaoažžu leaba veahážiid mielde bargan ovddosguvlui ásahanstipeandda ja fágamátkkiid vehkiin. Soai leaba lihkostuvvan geahččalanbuvttadusain ja vuovdán bures. Dál soai áiguba eanet dihtomielalaččat bargat iežaska buvttadan¬lokálaid ásahemiin. Soai leaba maid dahkan oalgebuvttašiehtadusa Gildein.</p>
<p>- Dát prošeakta čájeha ahte lea dáhttu bargat buvttaovdánahttimiin ja buvttadit árvvuid báikegottiin. Erenoamáš buorre lea go nissonolbmot čájehit beroštumi ja áŋgirvuođain háhket alcceseaset bargosajiid doppe gos sii ásset, dadjá stivrajođiheaddji Ann-Mari Thomassen.</p>
<p>Sámedikki doarjjastivra lea doallan čoahkkima Ákšovuonas árat dán mánus. Dán čoahkkimis juolluduvvui badjelaš 1 miljon ruvnno doarjjan ealáhusulbmiliidda.</p>
</body></document>
