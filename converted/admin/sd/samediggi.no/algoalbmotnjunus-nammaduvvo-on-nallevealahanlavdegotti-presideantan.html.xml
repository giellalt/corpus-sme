<document xml:lang="sme" id="no_id"><header><title/><genre code="admin"/><author><unknown/></author><wordcount>156</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="sme"/><language xml:lang="nob"/></multilingual><origFileName>http://www.samediggi.no/layout/set/print/Riikkaidgaskasas-bargu/Riikkaidgaskasas-algoalbmotovttasbargu/Algoalbmotnjunus-nammaduvvo-ON-Nallevealahanlavdegotti-presideantan</origFileName><parallel_text xml:lang="nob" location="urfolksleder-oppnevnes-som-president-for-fns-rasediskrimineringskomite.html"/><parallel_text xml:lang="sma" location="aalkoealmetjeaavtehke-nammoehtamme-sjaedta-goh-presidente-en-n-raasesierredimmiemoenehtsasse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Álgoálbmotnjunuš nammaduvvo ON Nállevealahanlávdegotti presideantan / Riikkaidgaskasaš álgoálbmotovttasbargu / Riikkaidgaskasaš bargu / Sámediggi - Sametinget</p>
<p type="title">Álgoálbmotnjunuš nammaduvvo ON Nállevealahanlávdegotti presideantan</p>
<p>04. Guovvamánnu 2014</p>
<p>Sámedikki presideanta Aili Keskitalo lihkuha Jose Francisco Cali Tzay nammademiin ON Nállevealahanlávdegotti (CERD) presideantan.</p>
<p>ON konvenšuvdna nállevealaheami vuostá dohkkehuvvui 1969:s. Konvenšuvnna ulbmil lea eastadit máilmmi iešguđet čearddalaš joavkkuid vealaheami.</p>
<p>Juohke nuppi jagi sáddejit dat riikkat, mat leat vuolláičállán šiehtadusa, raportta ON nállevealahanlávdegoddái. Dávjá kommišuvdna addá rávvagiid ja mearkkašumiid dasa mo šiehtadus galgá áddejuvvot ja čađahuvvot.</p>
<p><em type="bold">Loga eanet CERD birra dás: </em></p>
<p>http://www.fn.no/</p>
<p>Sámedikki presideanta Aili Keskitalo muitala ahte lea vuosttaš geardde go álgoálbmotnjunuš lea olahan dákkár saji ON-vuogádagas, ja nammadeapmi mearkkaša hui ollu máilmmi álgoálbmogiidda. Dat lea dan gelbbolašvuođa ja barggu dohkkeheapmin, maid álgoálbmogat dahket olmmošvuoigatvuođaid nannemiin máilmmis.</p>
<p><em type="bold">-Mii sávvat lihku Jose Francisco Cali Tzay:ii dáinna deaŧalaš bargguin, ja mii doarjut buohkat dán nammadeami, dadjá Keskitalo. </em></p>
<p>Jose Francisco Cali Tzay lea Guatemalas eret ja gullá maya ábmogii.</p>
<p><em type="bold">Loga eanetJose Francisco Cali Tzaybirra dás: </em></p>
<p xml:lang="nob">http://www.unhchr.ch/tbs/doc.nsf/647a2ab573a858f6c1256a2a0027ba29/785948ce9c098bcac1256e2100329ae3?OpenDocument</p>
</body></document>
