<document xml:lang="sme" id="no_id"><header><title>Várre dáhtoniid SáMOS boahttevaš konferánsii! - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>183</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/varre-dahtoniid-samos-boahttevas-konferansii.23079.aspx</origFileName><parallel_text xml:lang="nob" location="reserver_datoene_til_samos_kommende_konferanse_.html"/><parallel_text xml:lang="sma" location="spaarh_daatojde_samos:en_baetije_konferansese_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Várre dáhtoniid SáMOS boahttevaš konferánsii!</p>
<p><em type="italic">Sámediggi/SáMOS ovdánahttinprošeakta lágida konferánssa      <span type="quote">"Unna olbmožiid dihtii"</span> ovttas Sámi allaskuvllain mánáidgárdedutkiide, pedagogaide ja eará fágaolbmuide njukčamánu 21.-23. b. 2023 Diehtosiiddas Guovdageainnus.      </em></p>
<p>Konferánsa fáttát leat sámi ja álgoálbmotpedagogihkka ja didaktihkka. Konferánsas ovdanbuktojuvvo SáMOSa bohtosat ja vásahusat.    Dutkit iešguđege álgoálbmotmáilmmis bovdejuvvojit logaldallin. Prográmma almmuhuvvo go lea gárvvis.   <em type="italic">Várre dál juo áiggi iežat kaleandaris konferánsii mii álgá   </em>  <em type="italic">njukčamánu 21. b. </em><em type="italic">dii. 11:s </em><em type="italic">ja bistá njukčamánu 23. b. sullii dii. 12 rádjái. </em></p>
<p type="title" xml:lang="krl">Orrun</p>
<p>Guovdageainnu Thon hoteallas lea vejolaš várret lanja dál juo jus dárbbašat idjadansaji. Geavat <em type="italic">SáMOS  </em>referánsan vaikko mávssát ge ieš orruma. Várre áinnas jođánit vai oaččut lanja. Nubbi vejolaš orrunbáiki lea Arctic motel &amp; Kautokeino camping.     </p>
<p type="title">Mátkkošteapmi</p>
<p>Lagamus girdišillju lea Álttás.  Gaskal Álttá ja Guovdageainnu lea 140 km ja ádjána sullii 2 diimmu vuodjit biillain. Lea vejolaš mátkkoštit láigobiillain dahje bussiin Guovdageidnui. Busse ii vuoje nu dávjá, fuomáš dan dihte ahte galggat beassat girdišiljus konferánsabáikái go diŋgot girdibileahta ja orruma.</p>
<p>Lágideaddji sáhttá bidjat oktasaš sáhtu Guovdageainnus Áltái jus leat máŋggas geat galget joksat girdi seamma beaivvi maŋŋil konferánssa. Dan birra eambbo diehtu go dieđiheapmi rahpasa.</p>
<p><em type="italic">Oaidnalit go mii Guovdageainnus 21.-23.3.23?      </em></p>
</body></document>
