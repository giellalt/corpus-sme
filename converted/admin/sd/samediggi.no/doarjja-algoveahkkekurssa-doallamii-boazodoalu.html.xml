<document xml:lang="sme" id="no_id"><header><title/><genre code="admin"/><author><unknown/></author><wordcount>141</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Dearvvasvuohta-ja-sosiala/Dearvvasvuohta/Doarjja-algoveahkkekurssa-doallamii-boazodoalu</origFileName><parallel_text xml:lang="nob" location="stoetter-foerstehjelpskurs-for-reindriften.html"/><parallel_text xml:lang="sma" location="voestesviehkiekuvsjem-baaatsose-daaarjohte.html"/><parallel_text xml:lang="smj" location="doarjju-vuostasjviehkkekursav-aellobargguj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Doarjja álgoveahkkekurssa doallamii boazodoalu / Dearvvašvuohta / Dearvvašvuohta ja sosiála / Sámediggi - Sametinget</p>
<p type="title">Doarjja álgoveahkkekurssa doallamii boazodoalu</p>
<p>18. Guovvamánnu 2014</p>
<p>Sámediggi juolluda 60 000 ru Helgelándda sámiid searvái álgoveahkkekurssa čađaheapmái boazodolliide ja earáide geat vánddardit ja barget duoddaris. Go eambbogat ožžot oahpu álgoveahkis ja HLR:s, de gáddjojuvvojit eambbogat, dadjá sámediggeráđi lahttuHenrik Olsen.</p>
<p>Helgelándda sámiid searvi čállá ohcamis ahte boazodoalus leat leamaš máŋga lihkohisvuođa maŋimuš jagiin. Buohkat geat vánddardit ja barget duoddaris duođai dárbbašit álgoveahkkeoahpu.</p>
<p>Helgelándda sámiid searvi háliida ovttasráđiid Akut og Katastrofmedicinsk nammasaš guovddážiin Norrlándda universitehtabuohcciviesus Ubmis, ja Norgga áibmoambulánssain čađahit álgoveahkkekurssa boazodolliid ja birastahtti fierpmádaga várás.</p>
<p>Sámediggeráđi lahttu Henrik Olsen dadjá ahte prošeakta lea deaŧalaš doaibmabidju boazodolliid bargobirrasa ja sihkarvuođa buorideamis, ja danne doarjut prošeavtta 60 000 ruvnnuin, dadjá Olsen.</p>
<p>Doaibmabiju dorjot maiddái Norlándda fylkkasuohkan ja Gjensidige nammasaš vuođđudus.</p>
<p><em type="bold">Eanet dieđuid addá: </em></p>
<p><em type="bold">Sámediggeráđi lahttu Henrik Olsen, 907 75 219 </em></p>
</body></document>