<document xml:lang="sme" id="no_id"><header><title>Sámediggi gearggus doarjut eambbo sámegiel mánáidgárdesajiid Álttás - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>244</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-klar-til-a-stotte-flere-samiske-barnehageplasser-i-alta.17755.aspx?sprak=12</origFileName><parallel_text xml:lang="nob" location="sametinget_klar_til_a_stotte_flere_samiske_barnehageplasser_i_alta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi gearggus doarjut eambbo sámegiel mánáidgárdesajiid Álttás</p>
<p><em type="italic">Skábmamánu 17. beaivvi gieđahallá Álttá suohkan eanet sámi mánáidgárdesajiid ásaheami. Sámediggeráđi Mikkel Eskil Mikkelsena (NSR) mielas árvalus lea illudahtti ja lea gearggus ekonomalaččat doarjut viiddideami. </em></p>
<p>Mikkel Eskil Mikkelsen    Árvu/Sámediggi    Skábmamánu 17.b gieđahallá bajásšaddama ja kultuvrra váldolávdegoddi ášši mas lea sáhka sámi mánáidgárdesajiid viiddideamis Álttás borgemánu 2022 rájes, mii sisttisdoallá 14 liigesaji Álttá siidii ja 6 liigesaji Guovddáš mánáidgárdái.</p>
<p>– Dát lea erenoamáš buorre ođas ja sávan ahte árvalus mearriduvvo suohkanstivrras, dadjá Mikkelsen.</p>
<p type="title">Guhkitáigge hástalus</p>
<p>Álttá suohkanis leat moanaid jagiid váilon sámi mánáidgárdesajit ja máŋga váhnema leat ohcalan fálaldaga mánáidasaset. Mikkelsena mielas lea buorre oaidnit ahte Álttá suohkanis lea vejolašvuohta dustet dan dárbbu mii lea.</p>
<p>– Dát lea fáddá maid Sámediggi ja Álttá suohkan leaba máŋggaid jagiid digaštallan, ja mii viimmat orru čoavdašuvvamin. Dáinna Áltá šaddá vel ain buoret gávpot sámi mánáide, ja sávan ahte beasan fargga sávvat lihku Álttá suohkanii, dadjá Mikkelsen.</p>
<p type="title">Sámediggi gearggus doarjut</p>
<p>Sámediggi lea lohpidan ekonomalaččat doarjut Álttá suohkana go ásaha eambbo sámi mánáidgárdesajiid. Mikkelsen áigu doallat lohpádusa.</p>
<p>– Lohpádus bissu ja sávan Sámediggi oažžu vejolašvuođa čuovvulit Álttá sámi mánáidgárdesajiid viiddideami ekonomalaččat.</p>
<p>Mikkelsen jáhkká ahte Sámediggi ferte geahččat mo buorebut sáhttá deaivat dárbbuid go maŋŋelis áigodagas revidere Sámedikki doarjjaortnegiid.</p>
<p>– Lea liikká nu ahte go suohkanat šaddet sámegielaid hálddašanguovllu oassin, de sáhttá Sámediggi addit stuorát ekonomalaš doarjaga, dadjá Mikkelsen ja čujuha ahte Áltá ii leat sámegielaid hálddašanguovllus.</p>
<p><em type="italic">Jearahallama dahje gažaldagaid oktavuođas, váldde oktavuođa sámediggeráđiin Mikkel Eskil Mikkelseniin (NSR), tlf. +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
