<document xml:lang="sme" id="no_id"><header><title>Sámediggi doarju duodjekurssa 135.000 ruvnnain. - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>111</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-med-135-000-kroner-til-duodjikurs.20500.aspx?sprak=12</origFileName><parallel_text xml:lang="nob" location="sametinget_stotter_med_135_000_kroner_til_duodjikurs.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi doarju duodjekurssa 135.000 ruvnnain.</p>
<p>Sámediggi lea juolludan 135 000 ruvnnu duodjekursii doarjut Olmmáivákki duodjesearvvi doaimma Grenebua.</p>
<p>- Sámediggi atná dehálažžan veahkehit seailluhit mearrasámi duodjeárbevieruid ealli mearrasámi servodagas, lohká Sámediggeráđđi Maja Kristine Jåma.</p>
<p>Dáinna doarjagiin sáhttá Olmmáivákki Duodjesearvi fállat kurssaid gođđit ulloliinniid, buvttadit Ivggu gávtti málliid, goarrunkurssa, gođđit ránuid ja lágidit veaddekurssaid, earet eará.</p>
<p>Olmmáivákki Duodjesearvi vuođđuduvvui miessemánu 24. beaivvi 1966:s.</p>
<p>Duodjesearvi ovddida báikkálaš duoji buot dásiid. Birrasii 80 lahttu gullet dál searvái.</p>
<p>Gávppis <span type="quote">"Grenebuas"</span>, Olmmáivákkis Gáivuonas, sáhttá oastit čáppa árbevirolaš dujiid, maid báikkálaš buvttadeaddjit ja duojárat leat duddjon. Báikkálaš buvttadeaddjiide lea duodji dehálaš lassesisaboahtun.</p>
<p>Searvi buvttada buriid, áigeguovdilis buktagiid main gáibidit kvaliteahta ja dárkilvuođa.</p>
<p>Váldde oktavuođa seniorráđđeaddiin Vivi Pederseniin, vivi.pedersen@samediggi.no.</p>
</body></document>
