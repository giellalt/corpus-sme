<document xml:lang="sme" id="no_id"><header><title>Sámediggi doarju eanandoalu ovdáneami Romssas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>236</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-utvikling-av-jordbruket-i-troms.14981.aspx?sprak=12</origFileName><parallel_text xml:lang="nob" location="sametinget_stotter_utvikling_av_jordbruket_i_troms.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggi doarju eanandoalu ovdáneami Romssas</p>
<p><em type="italic">Sámediggeráđđi lea juolludan 115 000 ruvnno doarjjan </em><em type="italic">Lockert Gårdsdrift AS </em><em type="italic">:ii Omasvuona suohkanis ja 36 000 ruvnno doarjjan Selnes dállui Báhccavuona suohkanis. </em></p>
<p>Gáiccat guohtume    Hans Lockert    Lockert Gårdsdrift AS lea gáiccadoallu Omasvuona suohkanis ja doarjja galgá mannat monteret muhkkeseparatora, mii galgá sirret goike duvtta njuoskamuhkkis, vai beassá buorebut ávkkástallat gáicca muhkkiid duktan šattuide. Muhkkegieđahallan šaddá nu álkibun ja šattut sáhttet jođáneappot ávkkástallat duvtta ávdnasiid. Dasa lassin sáhttá beliin unnidit muhkkehivvodaga maid šaddá vuodjit olggos dan dihte go ii dárbbaš lasihit čázi muhkkái go geavaha dákkár separatora.</p>
<p>– Lean ilus go boanddat váldet adnui teknologiija mii dahká ahte muhkkiid sáhttá buorebut ávkkástallat, dadjá sámediggeráđđi Silje Karine Muotka (NSR).</p>
<p>Sámediggeráđđi lea maid juolludan 36 000 ruvnno Selnes dállui, mii lea smávvadállodoallu Muotkejávrris (Laksvatn) Báhccavuona suohkanis, maid Inske Fenna De Buhr jođiha. Dállu biebmá islánddaheasttaid, eanamurjjiid vuovdá, ja buvttada villasávzabierggu. Doarjja lea addon gilvvavistti ja beaskidanmašiinna oastimii. Gilvvavisti galgá geavahuvvot šaddadit smávvašattuid ja dát dahká ahte šaddoáigodat guhkku ja ahte sáhttet šaddadit eanet ja maiddái gelddolaš buktagiid ráhkadit. Dálvet galgá gilvvavisti geavahuvvot dálu vuoncáide.</p>
<p>– Prošeakta lasiha báikkálaččat buvttaduvvon biebmobuvttadeami dán fitnodagas ja dahká fitnodaga ollislaš doalu eanet gánnáhahttin. Lean ilus go mii sáhttit doarjut prošeavtta mii buktá árvolassáneami eanandoalus ja gilvvagárdedoalus Báhccavuona suohkanis, dadjá Muotka.</p>
<p>115 000 ja 36 000 ruvdnosaš doarjagat juolluduvvojit doarjjaortnegis Doarjja vuođđoealáhusaide 2021.</p>
<p><em type="italic">Sámediggeráđđi Silje Karine Muotka (NSR) addá jearahallama ja vástida gažaldagaide, mob. +47 984 87 576, </em><em type="italic">silje.karine.muotka@samediggi.no </em></p>
</body></document>
