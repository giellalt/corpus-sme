<document xml:lang="sme" id="no_id"><header><title>Sámedikki válgajienastuslogu almmuheapmi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>139</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Valga/Samedikki-valgajienastuslogu-almmuheapmi</origFileName><parallel_text xml:lang="nob" location="utlegging-av-sametingets-valgmanntall.html"/><parallel_text xml:lang="sma" location="baejhkoehtimmie-saemiedigkien-veeljemelaahkoste.html"/><parallel_text xml:lang="smj" location="samedikke-jienastuslaagov-bihkusij-buktet.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikki válgajienastuslogu almmuheapmi</p>
<p>Diehtu gielddaide Sámedikki válgajienastuslogu almmuheami birra gaskajagis:</p>
<p>Láhkaásahusa § 4, 2. lađđasa mielde Sámedikki válggaid birra galgá Sámedikki válgajienastuslohku ráhkaduvvot maiddái dan jagi go leat fylkkadigge- ja gielddastivrraválggat. Dat galgá nu guhkás go vejolaš lágiduvvot almmolaš geahčadeapmái, ja dan galgá gitta válgabeaivvi olggos leat vejolaš geahčadit.</p>
<p>Jienastuslohku šaddá 2019:s distribuerejuvvot gielddaide dallánaga go gárvána. Maŋimuš mearrebeaivi válgajienastuslogu čáliheapmái lea geassemánu 30. b. 2019. Dábálaččat manná vahku dán beaivvi rájes ovdalgo válgajienastuslohku lea ráhkaduvvon ja gárvvis sáddejuvvot.</p>
<p>Gieldda sámeválgastivra almmuha áiggi ja báikki jienastuslogu almmuheapmái, ja čilge maid makkár sivaid geažil ja guđe láhkai sáhtte gáibidit boasttuvuođaid njulgejuvvot. Dain gielddain gos báikkálaš dilit dan dahket dárbbašlažžan, sáhttá almmuheapmi dáhpáhuvvat njuolgga dieđihemiin olbmuide geat leat jienastuslohkui čálihuvvon.</p>
<p>Gáibádus njulgema ja ođasmahttima birra galgá sáddet Sámediggái, Ávjovárgeaidnu 50, 9730 Kárášjohka-Karasjok, e-poasta samediggi@samediggi.no . Gáibádus galgá lea čálalaš ja ákkastuvvon.</p>
</body></document>
