<document xml:lang="sme" id="no_id"><header><title>Addet doarjaga bálvalusvistái guolásteddjiide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>173</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-stotte-til-servicebygg-for-fiskere.16473.aspx?sprak=12</origFileName><parallel_text xml:lang="nob" location="gir_stotte_til_servicebygg_for_fiskere.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Addet doarjaga bálvalusvistái guolásteddjiide</p>
<p><em type="italic">Sámediggeráđđi addá 390 000 kruvnno doarjaga Oksfjord Båtforeningii, Ráissa suohkanis, cegget bálvalusvistti guolásteddjiide. </em></p>
<p>Sámediggeráđđi Silje Karine Muotka.     Oksfjord Båtforening áigu cegget bálvalusvistti guolásteddjiide geat gullet Ákšovuona hápmanii/Oksfjord havnii Ráissa suohkanis. Visttis galgá leat hivsset, riššu, gievkkan ja bassanlatnja ja heivehuvvon dárbbašlaš fálaldagat 11 guolástanfatnasii ja eará geavaheddjiide geat gullet Ákšovuona hápmanii.</p>
<p>Sámediggeráđđi Silje Karine Muotka (NSR) lea ilus go Sámediggi doarjaga bokte sáhttá fállat dakkár bálvalusa ja buoret bargodili guolásteddjiide geat gullet hápmanii.</p>
<p>– Ákšovuona hápman lea leamaš hui mávssolaš ealáhusovdánahttimii Ráissa suohkana davit oasis, ja go bálvalusvistti cegge de dat lea veahkkin ovdánahttime hápmana vai dat lea bivdofatnasiidda ja eará geavaheddjiide buot buoremussan, dadjá sámediggeráđđi Silje Karine Muotka.</p>
<p>Doarjja lea juolluduvvon vuođđoealáhusaid doarjjaortnegis. Dán doarjjaortnega mihttu lea háhkat eanet bargosajiid vuođđoealáhusain ovdal jagi 2025. Láhčči doaibmabijut mariidna ealáhusain lea vuoruhemiid gaskkas.</p>
<p>Prošeakta lea dehálaš Ráissa suohkana guolástusealáhusa ovddideamis ja sáhttá maid leat mávssolaš ođđa aktevrraid rekrutteremis ealáhussii, loahpaha Muotka.</p>
<p><em type="italic">Jus leat gažaldagat dahje jus áiggut jearahallat, váldde oktavuođa sámediggeráđiin Silje Karine Muotkain, mob. +47 984 87 576, silje.karine.muotka@samediggi.no </em></p>
</body></document>
