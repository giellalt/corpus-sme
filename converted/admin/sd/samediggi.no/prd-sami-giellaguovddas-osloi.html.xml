<document xml:lang="sme" id="no_id"><header><title>PRD: Sámi giellaguovddáš Osloi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>130</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Preassadiedahusat/PRD-Sami-giellaguovddas-Osloi</origFileName><parallel_text xml:lang="nob" location="prm-samisk-spraaksenter-til-oslo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Sámi giellaguovddáš Osloi</p>
<p>Sámediggeráđđi lea juolludan 250.000 ruvnno doarjjan Oslo Sámi Vissui álggahit sámi giellaguovddáža gávpogii.</p>
<p>Giellaguovddáš galgá ásahuvvot 2017 čavčča mielde, ja doarjja galgá adnot giellakurssaide ja ásahit sámegielarenaid.</p>
<p>– Sámediggeráđđi lea ilus go ásahuvvo giellaguovddáš oaivegávpogis. Dát lea erenoamáš dehálaš danne go eai leat ásahuvvon sámi giellaguovddážat Lulli-Norggas ja danne go leat unnán eará nanu giellabirrasat Oslo-guovllus, gos orrot olu sápmelaččat, dadjá várrepresideanta Lars Filip Paulsen.</p>
<p>Lea čájehuvvon ahte sámi giellaguovddážiin lea dehálaš rolla sámegielaid ovddideamis. Go sámi giellaguovddáš ásahuvvo Osloi, de sáhttet sámegielat nannejuvvot ja ovddiduvvot stuorát guovllus.</p>
<p>– Háliidan sávvat Sámi vissui ja Oslo suohkanii lihkku giellaguovddášásahemiin, ja ávžžuhan gávpoga ássiid ja maiddái earáid viššalit searvat doaimmaide maid giellaguovddáš bidjá johtui, dadjá Paulsen.</p>
<p>Eanet dieđut: Sámedikki várrepresideanta Lars Filip Paulsen, mob. +47 916 18 561</p>
</body></document>
