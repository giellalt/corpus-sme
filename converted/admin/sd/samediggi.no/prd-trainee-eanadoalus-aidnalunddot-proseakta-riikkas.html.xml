<document xml:lang="sme" id="no_id"><header><title>PRD: Trainee eanadoalus - áidnalunddot prošeakta riikkas</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>191</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Preassadiedahusat/PRD-Trainee-eanadoalus-aidnalunddot-proseakta-riikkas</origFileName><parallel_text xml:lang="nob" location="prm-trainee-i-landbruket-et-unikt-prosjekt-i-landet.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRD: Trainee eanadoalus - áidnalunddot prošeakta riikkas</p>
<p><span type="quote">«Trainee eanadoalus»</span>-prošeakta lea oassi nuoraid rekrutteremis Finnmárkkus vai sáhttet váldit badjelasaset doalu.</p>
<p>Dán prošeavttas sáhttet muhtun nuorat geahččalit guokte jagi mo lea bargat doaluin. Áiggi mielde sáhttet oasseváldit váldit badjelasaset doalu. Geavatlaš bargui lassin čuovvula nuoraid bagadeaddji.</p>
<p>Sámediggi lea gieskat juolludan 300.000 ru doarjjan prošeavtta nuppi ja maŋimuš jahkái.</p>
<p><em type="italic">– </em><em type="italic">Mu mielas lea deaŧalaš ahte nuorat ožžot vejolašvuohta bargat doaluin ovttas ásahuvvon boanddaiguin. Áiggi mielde sihkkarastá dát rekrutterema eanadollui, jáhkká sámediggeráđđi Inger Eline Eriksen. </em></p>
<p>Eanadolliid gaskamearálaš ahki Finnmárkkus lei 51,7 jagi 2014:s. Ealáhussii lea unnán rekrutteren. Suorggahahtti lea maiddái go doaluid lohku Finnmárkkus unnu - áigodagas 2005-2015 njiejai lohku 23 proseanttain, 421 doalus 324 dollui.</p>
<p><span type="quote">«Trainee eanadoalus»</span>-prošeakta čađahuvvui ovddasmanni prošeaktan áigodagas 2011-2014, ja dalle ledje vihtta fitnodaga/doalu Finnmárkkus mielde, ja bohtosat ledje buorit. Sámediggi juolludii doarjaga prošektii 2015:s, ja prošeakta álggahuvvui fas čakčamánus 2015.</p>
<p><em type="italic">– </em><em type="italic">Mun sávan sakka ahte šiehtadusbealit eanadoalus válddášedje trainee-ortnega bissovaš ortnegin eanadoallošiehtadusa siskkobealde, dadjá sámediggeráđđi Inger Eline Eriksen. </em></p>
<p><span type="quote">«Trainee eanadoalus»</span> hálddaša Finnmárkku fylkkamánni.</p>
<p><em type="italic">Jus áiggut jearahallama, de váldde oktavuođa sámediggeráđiin Inger Eline Eriksen, tel. +47 414 58 703. Eará dieđuid addá seniorráđđeaddi John Osvald Grønmo, tel. 78 47 41 86 </em></p>
</body></document>