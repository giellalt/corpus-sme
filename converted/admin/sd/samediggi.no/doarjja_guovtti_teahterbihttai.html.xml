<document xml:lang="sme" id="no_id"><header><title>Doarjja guovtti teáhterbihttái - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>285</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-to-teaterstykker.20068.aspx?sprak=12</origFileName><parallel_text xml:lang="nob" location="stotte_til_to_teaterstykker.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja guovtti teáhterbihttái</p>
<p><em type="italic">Sámediggeráđđi lea juolludan 200 000 ruvnno fitnodahkii S B Johansen Skriv buvttadit teáhterbihtá Eadnemáddu . Sámediggeráđđi lea maid juolludan 200 000 ruvnno Eirin Rosenenga teáhterčájáhussii 7 % samisk , mii galgá čájehit movt lea oččodit ruovttoluotta identitehta maid lea massán. </em></p>
<p><em type="italic">Eadnemáddu </em>teáhterbihtá čájeheami mihttu lea loktet ovdan váttis, muhto dehálaš servodatfáttá, veahkaválddi ja vuoiggalašvuođa. Máŋggas dovdet vearrivuođa go dat gii lea dahkan veahkaválddálašvuođa beassá váikkuhusaid haga joatkit eallima. Danin ii leat dát dušše persovnnalaš trauma, muhto servvodattrauma. </p>
<p type="title">Maja Kristine JåmaÁrvu/Sametinget– Dehálaš fáddá</p>
<p>– Buktaga fáddá lea erenoamáš dehálaš loktet sihke sámi servodahkii, muhto maid stuoraservodahkii muđui. Dasa lassin leat olu buriid dáiddáriid čatnan buvttadeapmái, ja oassi doarjaga mihttomearis lea buoridit rámmaeavttuid sámi dáiddabuvttademiide, lohká sámediggeráđđi Maja Kristine Jåma (NSR).</p>
<p>Dasa lassin lea teáhterčájáhus oktasašbuvttadeapmi Det Norske Teateriin Oslos.</p>
<p>– Lea hirbmat buorre ahte buvtta maid čájehuvvo stuorit lávddis Oslos. Sámi dáiddabuvttadeamis lea alla dássi ja jearahuvvo maid eanet olggobeale Sámi. Ahte Norgga institušuvnnat dál oaidnigohtet sámi teáhtera árvvu ja vejolašvuođaid ráhkadit buvttademiid ovttas de lea dat juoga maid sámi dáiddabiras ja mii Sámedikkis leat juo máŋga jagi sávvan, lohká Jåma.</p>
<p type="title">Dáruiduhttin ja identitehtamassin</p>
<p>Sámediggeráđđi lea maid juolludan 200 000 ruvnno Eirin Rosenenga teáhterčájálmassii <em type="italic">7% samisk </em>. Eirin Roseneng lea govvejeaddji ja bargá Oslos. Sus leat ruohttasat mearrasámi kultuvrras Olmmáivákkis Gáivuonas. </p>
<p>Prošeavttas <em type="italic">7% samisk </em>bidjá son fuomášumi dáruiduhttimii, identitehtamassimii ja movt lea oččodit identitehta ruovttoluotta. Son háliida čájehit mátkki dohkkehuvvot sámi kultuvrras, mii dus galgá jus galggat jáhkehahtti sápmelaš ja mii dus galgá dovdat sápmelažžan. </p>
<p>– Teáhterbihttá sáhttá dehálaš veahkkin áigeguovdilis digaštallamis dáruiduhttima váikkuhusaid birra, dadjá sámediggeráđđi Maja Kristine Jåma (NSR).</p>
<p>Goappaš doarjagat leat juolluduvvon doarjjaortnegis kulturdoaibmabijut.</p>
<p><em type="italic">Sámediggeráđđi Maja Kristine Jåma (NSR) addá jearahallama ja vástida gažaldagaide, mob. +47 472 42 366, </em><em type="italic">maja.kristine.jama@samediggi.no </em></p>
</body></document>
