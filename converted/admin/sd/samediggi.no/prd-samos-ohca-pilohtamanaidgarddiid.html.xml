<document xml:lang="sme" id="no_id"><header><title>PRD: SáMOS ohcá pilohtamánáidgárddiid</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>122</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/PRD-SaMOS-ohca-pilohtamanaidgarddiid</origFileName><parallel_text xml:lang="nob" location="prm-samos-soeker-pilotbarnehager.html"/><parallel_text xml:lang="sma" location="prm-samos-pilovtemaanagierth-ohtsede.html"/><parallel_text xml:lang="smj" location="prm-samos-gaehttjalimmanajgardijt-aahtsaa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">PRD: SáMOS ohcá pilohtamánáidgárddiid</p>
<p>Sámedikki mánáidgárdeprošeakta SáMOS, Sámi mánát ođđa searvelanjain, almmuha dal sámi mánaidgárddiide vejolašvuođa ohcat pilohtamánáidgárdin.</p>
<p>SáMOS pilohtamánáidgárddiid ortnega ulbmil lea sámáidahttit mánáidgárddi ja dakko bokte addit vuođu Sámedikki SáMOS prošektii, ovddidan dihte sámi mánáidgárdepedagogihka ja bargovuogi, sámi vuođđojurdagiid mielde.</p>
<p>SáMOS-prošeavtta áigumuš lea ovddidit pedagogalaš barggu gos vuolggasadjin leat sámi árvvut, luonddumáhttu, giella, kultuvra, jođiheapmi ja árbedieđut. Pilohtamánáidgárdebargu čađahuvvo ovttas Sámi allaskuvlla dutkiiguin.</p>
<p>Álgovuorus biddjojit johtui njeallje pilohtamánáidgárddi ja dan maŋŋá lasihuvvojit eanet mánáidgárddit. Ohcanáigi lea golggotmánu 15. beaivvi.</p>
<p><em type="italic">– Dál SáMOS-prošeakta lea ollen dan muddui ahte konkrehtalaččat galgá dutkat ja ovddidit sámi bargovugiid ovttas sámi mánáidgárddiiguin. Šaddá miellagiddevaš čuovvut sámi pedagogalaš ovdáneami ovddasguvlui, dadjá sámediggeráđđi Mikkel Eskil Mikkelsen. </em></p>
<p><em type="italic">Jearahallama addá sámediggeráđđi Mikkel Eskil Mikkelsen, tel. +47 917 42 161 </em></p>
</body></document>