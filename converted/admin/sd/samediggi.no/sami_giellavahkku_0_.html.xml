<document xml:lang="sme" id="no_id"><header><title>Sámi giellavahkku - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>116</wordcount><conversion_status type="standard"/><availability><free/></availability><multilingual/><origFileName>https://sametinget.no/oppfolging-av-nou-2016-18-hjertespraket/tiltak-i-giellalokten/innsatsomrade-synliggjoring-og-samarbeid/samisk-sprakuke/?sprak=12</origFileName><parallel_text xml:lang="nob" location="samisk_sprakuke_0_.html"/><parallel_text xml:lang="sma" location="saemien_gielevahkoe_0_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi giellavahkku</p>
<p><em type="italic">Sámegielaid oainnusmahttin lea Giellaloktema guovddážis, ja mii leat oaidnán dárbbu involveret iešguđetge aktevrraid ja bargat singuin ovttas sámegielaid oainnusmahttimiin servodagas. </em></p>
<p>Sámediggi vuolggahii riikaviidosaš sámi giellavahkku 2019:s. Boađus lei okta vahkku go sámegielat oidnoje ja gulloje olu báikkiin riikkas, sihke sosiála mediain ja riikkaviidosaš mediain.</p>
<p>Sámi giellavahkku bovttii stuora beroštumi miehtá riikka, ja máŋga aktevrra ledje dan vahkku veahkkin oainnusmahttime sámegielaid servodagas. Lágiduvvoje sihke báikkálaš doalut ja doalut sosiála mediain. Gonagasviessu, Stuoradiggi, Ráđđehus ja ásahusat dego Sámi allaskuvla, Sámi joatkkaskuvllat, Sámi Nationála lohkanguovddáš, Finnmárkkuopmodat, ON gulahallandoaibma, Redd Barna, NRK Super leat muhtun aktevrra mat čalmmustahtte sámi giellavahkku.</p>
<p>Sámediggi háliida ahte sámi giellavahkku galgá lágiduvvot jahkásaččat, ja lea plánegoahtán dán jagáš giellavahkku, mii lea vahkku 43.</p>
</body></document>
