<document xml:lang="sme" id="no_id"><header><title>Sámediggi juolluda 1.7 miljovnna ruvnno báikkálaš biebmobuvttadeapmái Sámis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>277</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-satser-1-7-millioner-kroner-pa-lokalmat-i-sapmi.13756.aspx?sprak=12</origFileName><parallel_text xml:lang="nob" location="sametinget_satser_1_7_millioner_kroner_pa_lokalmat_i_sapmi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi juolluda 1.7 miljovnna ruvnno báikkálaš biebmobuvttadeapmái Sámis</p>
<p>Sámediggeráđđi lea juolludan doarjaga njealji fitnodahkii viidásetbuvttadit biepmu.</p>
<p>Máret Rávdná Buljo Lodegiin oažžu 343 000 ru ovddidit ođđa buktagiid mat leat vuođđuduvvon bohccobierggus ja sámi biebmoárbevieruin.</p>
<p>Beskades Rein Guovdageainnus oažžu 500 000 ru báikkálaš biebmobuvttadeami investeren- ja ovdánahttinprošektii.</p>
<p>Gáissá suohkana Bull Angus oaččui 490 000 ru viidásetbuvttadit vuovssábierggu ja gáiccabierggu.</p>
<p>Kjækan Gård Návuonas oažžu 380 000 ru tunneallaide maid dárbbaša eanamuorjebuvttadeapmái. Eanamuorjebuvttadeami lassin áigu bargat guollebuvttademiin ja Silje Karine Muotka (NSR)     guolástusturismmain. Kjækan Gård bargá ekologalaš eanamuorjebuvttademiin.</p>
<p>Buot dát fitnodagat buoridit arvoháhkama go áŋgiruššet viidásetbuvttadit biepmu.</p>
<p>- Mii oaidnit ahte fitnodagaid dienas stuorru go viidásetbuvttadit fitnodagaid iežaset vuođđoávdnasiid. Seammás sihkkarastá eambbo bargosajiid ja dainna lágiin maiddái ássiid, dadjá sámediggeráđđi Silje Karine Muotka.</p>
<p>Sámediggi lea máŋggaid jagiid vuoruhan vuođđoealáhusaid ja lotnolasdoaimmaid ja dál oaidnit ahte eambbosat háliidit kombineret vuođđoealáhusaid ođđa ealáhusaiguin.</p>
<p>- Mii oaidnit ahte lea vejolaš lotnolasat bargat máŋggain ealáhusain, dadjá Muotká. Dieđusge lea eaktun ahte fitnodagain lea doarvái kapasitehta dasa, dadjá sámediggeráđđi.</p>
<p>Beskades Rein galgá ovddidit bohccobiergobuktagiid. Bearaš jođiha dál Čávžu Safari ja áigu dan bokte fállat báikkálaš biebmovásáhusaid. Sámediggeráđđi Silje Karine Muotka lea ilus go Beskades Rein dáinna lágiin áigu loktet boazodoalu árvoháhkama.</p>
<p>- Mátkeealáhussii čanastagat rahpet vejolašvuođaid ođđa márkaniidda ja goappaš fitnodagat vuoitiba das, dadjá Muotka.</p>
<p>Bull Angus     Birger ja Lena Bull eaiggádeaba Bull Angus ja Siri Bull lea návetmeašttir. Bull Angus ovttasbargá ja juogada buvttadanrusttega muhtun gáicadoaluin. Ovttasbarggu dihte lea vejolaš juohkit goluid ja dainna lágiin ávkkástallat investeremiid buorebut go jus livččii šaddat okto investeret rusttegii, dadjá Muotka.</p>
<p>- Lea somá oaidnit ahte boanddat áŋgiruššet vuovssábierggu viidásetbuvttadeapmái. Eanas boanddat sáddejit vuovssáid njuovahahkii, muhto Bull Angus áigu ieš viidásetbuvttadit daid. Dat lokte eanadoalu árvoháhkama, dadjá Muotka.</p>
</body></document>
