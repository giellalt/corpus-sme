<document xml:lang="sme" id="no_id"><header><title>Luossabivdu lea sámi kultuvrra deaŧalaš oassi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>172</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/laksefiske-en-viktig-del-av-den-samiske-kulturen.8223.aspx?sprak=12</origFileName><parallel_text xml:lang="nob" location="laksefiske_en_viktig_del_av_den_samiske_kulturen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Luossabivdu lea sámi kultuvrra deaŧalaš oassi</p>
<p><em type="italic">Sámediggeráđđi ovddida čilgehusa luosa birra Sámedikki dievasčoahkkimii golggotmánus. – Sámediggi áigu dál vuosttaš gearddi digaštallat čilgehusa luossabivddu birra jogain ja mearas, dadjá sámediggeráđđi Silje Karine Muotka (NSR). </em></p>
<p>– Vaikko luossabivdu lea áigodatbivdu, de lea das leamaš ja lea stuorra mearkkašupmi sámi álbmogii, dadjá Muotka. Mearraluossabivdu addá mávssolaš lassedietnasa, ja johkabivdu lea don doloža rájes addán deaŧalaš biebmu báikki olbmuide maŋŋá guhkes dálvvi.</p>
<p>– Mii háliidat ain bisuhit árbedieđuid maid báikegottiid olbmot leat gártadan luosa hálddašeamis, dadjá Muotka. Sámediggái lea deaŧalaš oaidnit oktavuođa das mii dáhpáhuvvá mearas, vuonain ja jogain.</p>
<p>– Buot lea oktavuođas gaskaneaset, dadjá Muotka.</p>
<p>Ollugat eai dieđe ahte áiggi mielde leat gártaduvvon sierra terminologiija luossabivddus.</p>
<p>– Gávdno rikkis giella mii guoská luossabivdui, ja dainna mii leat rámis, dadjá sámediggeráđđi. Sámedikki politihkkariin lea dál vejolašvuohta ságastallat čilgehusa birra dievasčoahkkimis.</p>
<p>– Dat čuovvuluvvo sierra sámediggedieđáhusain 2021:s, mii šaddá ollu eanet viiddit go čilgehus, dadjá Muotka.</p>
<p>Sámediggerádi cilgehus luosa birra</p>
<p><em type="italic">Eanet dieđuid ja jearahallama addá sámediggeráđđi Silje Karine Muotka (NSR), mob. 98 48 75 76, e-poasta: silje.karine.muotka@samediggi.no </em></p>
</body></document>
