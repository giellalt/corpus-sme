<document xml:lang="sme" id="no_id"><header><title>Lihkku go ON erenoamášdieđiheaddji galleda Sámi juste dál - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>151</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3632&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3632.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Lihkku go ON erenoamášdieđiheaddji galleda Sámi juste dál - Sámediggi Sametinget</p>
<p type="title">Lihkku go ON erenoamášdieđiheaddji galleda Sámi juste dál</p>
<p>-Mis lea lihkku go ON erenoamášdieđiheaddji galleda Sámi juste dál, go konsultašuvnnat Sámedikki ja departemeantta gaskka leat kritihkalaš muttus, dadjá Sámi Parlamentáralaš ráđi lahttu Gunn-Britt Retter.</p>
<p>Jos mearrasámi vuoigatvuođat dál eai dohkkehuvvo go riddoguolástuslávdegotti árvalus nu bures lea láhčán diliid dasa, de lea boahtte lávki váldit ášši ovdan riikkaidgaskasaš arenas.</p>
<p><em type="italic">Mearrasámi kultuvrras leat mearkkat duhát jagiid maŋosguvlui historjjás ja dat kultuvra sáhttá fargga hávkat, ja mii oaivvildit ahte Norgga eiseválddiin lea ovddasvástádus sihkkarastit dan boahtteáiggi. </em></p>
<p>Smith-lávdegotti evttohusat fertejit čađahuvvot nu johtilit go vejolaš danne go dain lea mearrideaddji mearkkašupmi mearrasámi kultuvrii ja muđui guolástusaide, maiddái Finnmárkku olggobealde.</p>
<p><em type="italic">Mii vuohttit ahte Finnmárkkus miehtá rittu lea viiddis doarjja Riddoguolástuslávdegotti árvalussii, loahpaha Gunn-Britt Retter. </em></p>
<p>Sáhkavuorru man Gunn-Britt Retter doalái lea eŋgelasgillii .</p>
<p>Sámi Parlamentarálaš ráđi lahttu Gunn-Britt Retter</p>
<p>Telefovdna/Mobiila</p>
<p>E-poasta</p>
<p>+47 994 90 344</p>
<p>gunn.britt.retter@samediggi.no</p>
</body></document>
