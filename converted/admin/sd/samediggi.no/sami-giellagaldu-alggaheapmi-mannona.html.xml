<document xml:lang="sme" id="no_id"><header><title/><genre code="admin"/><author><unknown/></author><wordcount>183</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="eng"/><language xml:lang="sme"/><language xml:lang="nob"/></multilingual><origFileName>http://www.samediggi.no/layout/set/print/Arkiv/Valgperiode-2009-2013/Artikler/Sami-giellagaldu-alggaheapmi-mannona</origFileName><parallel_text xml:lang="nob" location="etableringen-av-sami-giellagaldu-samisk-spraakkilde-blir-forsinket.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámi giellagáldu álggaheapmi maŋŋona / Artikler / Valgperiode 2009 - 2013 / Arkiv / Sámediggi - Sametinget</p>
<p type="title">Sámi giellagáldu álggaheapmi maŋŋona</p>
<p>29. Borgemánnu 2012</p>
<p>Sámi parlamentáralaš ráđđi (SPR) lea maŋidan Sámi giellagáldu - Davviriikkalaš sámegiela fága- ja resursaguovddáža vuođđudanprošeavtta álggaheami, go buot ruđalaš bealit eai leat vel sajis.</p>
<p>Ásahusa vuođđudanprošeakta galggai álggahuvvot čakčamánu álggus, muhto SPR stivra maŋidii prošeavtta álggaheami mannan vahkus. SPR stivra háliidivččii álggahit prošeavtta boahtte jagi álggus.</p>
<p>Sámi giellaovttasbarggu ođasmahttin biddjui johtui badjel vihtta jagi áigi. Ovddasvástádus dán barggus lea Suoma Sámedikkis, mii maiddái eaiggáduššá ja jođiha prošeavtta.</p>
<p>Prošeavtta mihttun lea oažžut Sámi giellagáldu - Davviriikkalaš sámegiela fága- ja resursaguovddáža bistevažžan. Dát ođđa ásahus galggašii bargagoahtit giellagáhttemiin, giela ovddidemiin, terminologiijain, báikenamaiguin, giela normeremiin ja sámi giellaámmátlaš gažaldagaide guoski diehtojuohkimiin.</p>
<p>Sámi giellagáldu - Davviriikkalaš sámegiela fága- ja resursaguovddáža vuođđudanprošeavtta váldoruhtadeaddjin lea EU-Interreg Rájáhis ovdáneami Sápmi Davvi IV A-oasseprográmma. Dasa lassin prošeavtta ruhtadit sámedikkit, Lapin liitto, Romssa- ja Nordlándda fylkkasuohkan. Prošeavtta bušeahtta lea oktiibuot birrasii 14,6 miljon Norgga ruvnnu.</p>
<p><em type="bold">Eanet dieđuid: </em></p>
<p>Sámi parlamentárlaš ráđđi: SPR jođiheaddji Egil Olli +47 900 26 880.</p>
<p>Prošeaktajođiheaddji Suoma Sámediggi: Ságadoalli Klemetti Näkkäläjärvi +358 50 254 2109.</p>
</body></document>
