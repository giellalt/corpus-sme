<document xml:lang="sme" id="no_id"><header><title>Ođđa SáNuL nammaduvvon</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>216</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/Odda-SaNuL-nammaduvvon</origFileName><parallel_text xml:lang="nob" location="nytt-supu-oppnevnt.html"/><parallel_text xml:lang="sma" location="orre-supu-nammoehtamme.html"/><parallel_text xml:lang="smj" location="aadaa-sanun-nammaduvvam.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ođđa SáNuL nammaduvvon</p>
<p><em type="italic">Sámediggeráđđi lea nammadan ođđa lahtuid Sámedikki nuoraidpolitihkalaš lávdegoddái (SáNuL), mii galgá doaibmat áigodagas 2018-2021. </em></p>
<p><em type="italic">Ođđa SáNuL lahtut: </em></p>
<p>Jođiheaddji Ole Henrik Bjørkmo Lifjell (Nordlánda), Maja Fjellstrøm (Davvi-Trøndelága), Stine Ericsson Anti (Nuorta-Finnmárku), Grete Julianne Skum (Oarje-Finnmárku) ja Alfred Mikkel Kuoljok (Nordlánda)</p>
<p><em type="italic">Várrelahtut: </em></p>
<p>Laara Sparrok (Nordlánda), Andine Knudtson (Lulli-Norga), Kristine Ballari (Nuorta-Finnmárku), Sajane Karina Olsen (Romsa), Katja Elise Utsi (Nordlánda)</p>
<p>Sámediggeráđđi dat nammadii ođđa Sámedikki nuoraidpolitihkalaš lávdegotti čoahkkimis Oslos ikte 14.12.17. Evttohusat ledje boahtán NSR:s, Johttisámi listtus, Åarjel-Saemiej Gïelhas, Bargiidbellodagas ja Olgeš bellodagas.</p>
<p>– Mii leat vuđolaččat bargan ja váldán buoremus lági mielde joavkkuid evttohusaid. Buot evttoheaddji joavkkut leat ožžon juogo fásta lahtu dehe várrelahtu, dadjá sámediggeráđđi Juhána Biera Biret Márjá/Berit Marie P.E. Eira, gii lea dat Sámediggeráđis geas lea ovddasvástádus SáNuL:ii.</p>
<p>Sámedikki nuoraidpolitihkalaš lávdegoddi (SáNuL) lea ásahuvvon buoridan dihtii sámi nuoraid vejolašvuođa váikkuheames Sámedikki politihka. Lávdegoddi galgá doaibmat gulahallanásahussan sámi nuoraid ja Sámedikki gaskkas, muhto galgá maiddái leat gulaskuddanásahus ja <span type="quote">“bearráigeahččin”</span> Sámedikki ektui nuoraidáššiid oktavuođas. Dainna lágiin sáhttá SáNuL veahkehit Sámedikki hábmemis dikki nuoraidprofiilla ja nuoraidpolitihka.</p>
<p>– Šaddá hui somá deaivat ođđa lávdegotti ja dieđán ahte sii leat hui áŋgirat ovddidit nuoraid áššiid, dadjá Eira.</p>
<p><em type="italic">Jus leat gažaldagat, váldde oktavuođa sámediggeráđiin </em><em type="italic">Juh </em><em type="italic">á </em><em type="italic">na Biera Biret Márjá </em><em type="italic">/Berit Marie P.E. Eira, mob. +47 913 28 626 </em><em type="italic">. </em></p>
<p>Govat sámediggeráđis ja/dahje ráđđelahtus Juhána Biera Biret Márjjás</p>
</body></document>
