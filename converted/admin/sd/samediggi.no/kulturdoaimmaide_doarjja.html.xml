<document xml:lang="sme" id="no_id"><header><title>Kulturdoaimmaide doarjja - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>279</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-kulturtiltak.6812.aspx?sprak=12</origFileName><parallel_text xml:lang="nob" location="tilskudd_til_kulturtiltak.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kulturdoaimmaide doarjja</p>
<p><em type="italic">Sámediggi lea juolludan doarjagiid kulturprošeavttaide maid ulbmil lea čohkket ja gaskkustit Sámi lagas historjjá. </em></p>
<p>Sámi lávddi prošeakta duođáštit ja gaskkustit sámi teáhtera ja lávdedáidaga álggu kulturpolitihkalaš ja dáiddalaš ovdáneami čalmmiin, lea ožžon 150 000 ruvnno prošeavtta nuppi oassái. 9 lávdedáiddára leat filbmejuvvon prošeavtta vuosttaš oasis. Prošeavtta nuppi oasis, maid leat gohčodan Sámi lávdedáiddainstituhtta, galgá prošeakta gárvvistuvvot dainna ulbmiliin ahte boahtteáigái šattašii ávkkálažžan fápmoguovddážin. Čohkkejuvvon dieđut galggaše leat ávkin boahttevaš buolvva lávdedáiddáriidda ja vurkejuvvojit Sámi arkiivii.</p>
<p>Susanne Hættai Foto lea ges ožžon 200 000 ruvnno doarjaga prošektii Finnmark 2020. Prošeakta áigu govvidit otná finnmárkulačča. Áigumuš lea čájehit finnmárkulaččaid identitehta muitalusaid, govaid ja musihka bokte. Ulbmil lea ahte sii geat orro Finnmárkkus ieža besset muitalit geat sii leat. Loahpahettiin áigu Susanne Hætta maid ráhkadit girji identitehta birra.</p>
<p>– Lea deahálaš ahte finnmárkkulaččaid identitehta čilgejit sii geat orrot dan regiovnnas. Muđui han leat dávjá earát geat eai gula deike geat dan čilgejit, ja máŋgii sáhttá dat šaddat áibbas boastut, dadjá sámediggeráđđi Henrik Olsen (NSR).</p>
<p>Riddu Duottar museai lea ges juolluduvvon 200 000 ruvnno digitaliseret arkiivvaset, sihke dávvir- ja doaibmaarkiivva. Digitaliseren buktá olámuddui ollu dieđuid maid muđui eai livčče nu sadjosis. Dát dahká álkibun gávdnat buot mii lea Riddu Duottar musea vuorkkás, sihke daidda geat barget doppe ja maiddái álbmogii.</p>
<p>– Lea deahálaš ahte sámi museat besset ávkkastallat ođđa teknihkain nu ahte šaddá álkkit arkiveret ja ávkkastallat dainna arkiivvain, loahpaha Olsen.</p>
<p><em type="italic">Muđui leat čuovvovaš prošeavttat ožžon doarjja: </em></p>
<list><p type="listitem">Riddu Riđđu – Reaškkas – sámi stand-up: 200.000,-</p>
<p type="listitem">Johan Sara Jr – Ambient Yoik: 90.000,-</p>
<p type="listitem">Unjárgga gielda – Várjjatvuona luođit fas gullogohtet: 125.000,-</p>
</list><p>Doarjagat leat juolluduvvo doarjjaortnegiin Doarjja kulturdoaimmaide ja Ásahusovddideapmi.</p>
<p><em type="italic">Jearahallama addá dahje vástida gažaldagaide sámediggeráđđi Henrik Olsen (NSR), 907 75 219 henrik.olsen@samediggi.no </em></p>
</body></document>
