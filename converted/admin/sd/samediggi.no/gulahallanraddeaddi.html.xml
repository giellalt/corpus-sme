<document xml:lang="sme" id="no_id"><header><title>Gulahallanráđđeaddi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>410</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/kommunikasjonsradgiver.17010.aspx?sprak=12</origFileName><parallel_text xml:lang="nob" location="kommunikasjonsradgiver_0_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gulahallanráđđeaddi</p>
<p><em type="italic">Sámedikkis lea rabas sadjásašvirgi gulahallanráđđeaddin gulahallanstábas jahkái. Mii ohcat gulahallanráđđeaddi gii lea servvodatberošteaddji, dáhtolaš ovttasbargat, boađusáŋgir ja geas leat buorit bargonávccat. Álgin lea farggamusat. Ohcanáigemearri: 31.10.21. </em></p>
<p>Bargosadji lea muhtun Sámedikki kánturbáikkiin gos lea sadji.</p>
<p type="title">Barggut</p>
<p>Gulahallanstábas lea ovddasvástádus Sámedikki gulahallan- ja diehtojuohkindoaimmas.</p>
<p>Virggi váldobarggut:</p>
<list><p type="listitem">Gulahallanfágalaš ráđđeaddin politihkalaš jođiheddjiide ja muđui organisašuvdnii</p>
<p type="listitem">Jođihit áššiid mediai ja mediagieđahallan</p>
<p type="listitem">Sisdoalu buvttadit ja almmuhit neahttasiidduide ja sosiála mediaide</p>
<p type="listitem">Čállit kronihkaid ja sártniid politihkalaš jođiheddjiid ovddas</p>
<p type="listitem">Veahkehit hábmet gulahallanstrategiijaid ja kampánjjaid lagas ovttasbarggu bokte fágaossodagaiguin</p>
<p type="listitem">Eará gulahallanbarggut</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Virgái háliidit olbmo geas lea mastergráda dahje vástideaddji oahppu, vuosttažettiin gulahallamis dahje journalistihkas. Ohccit geain lea unnimusat bachelorgráda dahje vástideaddji oahppu, ja unnimusat 5 jagi relevánta bargohárjáneapmi gulahallamis dahje journalistihkas sáhttet árvvoštallojuvvot virgái. Gáibiduvvo sihke njálmmálaš ja čálalaš sámegiel- ja dárogielmáhttu. Son guhte virgáduvvo ferte máhttit eŋgelasgiela maiddái. Lea sávahahtti ahte ohccis lea hárjáneapmi teakstačállimis, govvemis, filbmemis, čuohppamis ja ahte lea hárjánan ulbmillaččat gulahallat sosiála mediaid bokte.</p>
<p>Muđui deattuhit:</p>
<list><p type="listitem">Máhtu sámi servvodatdiliid birra</p>
<p type="listitem">Buori ipmárdusa politihkalaš proseassain</p>
<p type="listitem">Buriid ovttasbargo- ja gulahallandáidduid</p>
<p type="listitem">Buori njálmmálaš ja čálalaš ovdanbuktindáiddu</p>
<p type="listitem">Dáiddu bargat iešheanalaččat, struktuvrralaččat ja ulbmillaččat</p>
<p type="listitem">Veahkkáivuođa</p>
</list><p>Veardidettiin deattuhuvvojit oahppu, bargovásáhusat, persovnnalaš heivvolašvuohta ja mokta.</p>
<p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1434 ráđđeaddi dahje 1364 seniorráđđeaddi, bargoduogáža ja gelbbolašvuođa vuođul.</p>
<list><p type="listitem">Bálkkás gessojuvvo 2 % máksu Stáhta penšunkássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkaide geat ásset Finnmárkkus ja Davvi-Romssas guoská oahppoloana sihkkunortnet Stáhta loatnakássas 10 % jahkái, gitta 25.000 ru rádjai, ja sierra vearrogeasus</p>
<p type="listitem">Dávgasis bargoáigi ja eará buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii. <em type="italic">Ohcanáigemearri: 31.10.21 </em></p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrrain Liv Inger Somby Tel. +47 900 56 995 dahje e-poasta liv.inger.somby@samediggi.no</p>
</list><p>Eanet dieđuid Sámedikki birra gávdná min ruovttusiiddus www.samediggi.no</p>
<p>Oza bargui</p>
<p type="title">Ohcanáigemearri</p>
<p>Golggotmánu 31. beaivvi 2021</p>
</body></document>
