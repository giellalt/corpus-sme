<document xml:lang="sme" id="no_id"><header><title>Rabas virggit - geassemánnu 2009 - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>681</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3056&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3056.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Rabas virggit - geassemánnu 2009 - Sámediggi Sametinget</p>
<p type="title">Rabas virggit - geassemánnu 2009</p>
<p>Čuovvovaš virggit leat rahpasat main ohcanáigi lea 01.07.2009:</p>
<list><p type="listitem">Ráđđeaddi/seniorráđđeaddi - bistevaš</p>
<p type="listitem">Vuosttaškonsuleanta/ráđđeaddi - sadjásaš</p>
<p type="listitem">Vuosttaškonsuleanta/ráđđeaddi - bistevaš</p>
<p type="listitem">Vuosttaškonsuleanta/ráđđeaddi - sadjásaš</p>
</list><p><em type="italic">Ráđđeaddi/Seniorráđđeaddi - bistevaš virgi (ref 09/2784) </em>Sámedikkis lea rabas bistevaš virgi ráđđeaddin/seniorráđđeaddin mas lea álgin farggamusat. Bargobáiki lea okta Sámedikki kántorbáikkiin. Virgái gullet dakkár barggut go ovddidit ja čuovvolit Sámedikki politihka oahpahus, sámegiel ja sámi kultursuorggis. Virgái sáhttet maiddái biddjot eará barggut mat gullet Sámedikki doibmii. Virgái ohcat olbmo geas lea alit oahppu allaskuvllas/universitehtas, ovddemusat master- /váldofágadásis oahpahussuorggis, sámegielsuorggis, servodatdiehtagis dahje eará guoskevaš oahppu. Vásáhusat almmolaš hálddahusas ja gelbbolašvuohta sámegielas ja sámi kultuvrras deattuhuvvojit. Lassin deattuhuvvojit buorit fágalaš gelbbolašvuođat, ovttasbargo- ja gulahallannávccat, čálalaš ovdanbuktinnávccat, návccat bargat iešheanalaččat ja ulbmillaččat ja bálvalusdáhttu. Virgi lea biddjon virgekodii 1434 ráđđeaddi dahje 1364 seniorráđđeaddi. Lagat dieđuid virggi birra addet ossodatdirektevra Julie Eira, vuolitdirektevra Lennart Mikkelsen, dahje vuolitdirektevra Inga Margrethe Eira Bjørn, tlf. 78 47 40 00. </p>
<p><em type="italic">Vuosttaškonsuleanta/ráđđeaddi - </em><em type="italic">sadjásaš (ref 09/2785) </em>Sámedikkis lea rabas sadjásaš virgi vuosttaškonsuleantan/ráđđeaddin jahkái, mas lea álgin farggamusat. Bargobáiki lea vuosttažettiin Snoasas. Virgái gullet dakkár barggut go ovddidit ja čuovvolit Sámedikki politihka oahpahus, sámegiel ja sámi kultursuorggis. Virgái sáhttet maiddái biddjot eará barggut mat gullet Sámedikki doibmii. Virgái ohcat olbmo geas lea alit oahppu allaskuvllas/universitehtas, ovddemusat master-/váldofágadásis pedagogihkkasuorggis, sámegielsuorggis, servodatdiehtagis dahje eará guoskevaš oahppu. Vásáhusat almmolaš hálddahusas ja gelbbolašvuohta lullisámi servodatdiliin ja kultuvrras deattuhuvvojit. Lassin deattuhuvvojit buorit fágalaš gelbbolašvuođat, ovttasbargo- ja gulahallannávccat, čálalaš ovdanbuktinnávccat , návccat bargat iešheanalaččat ja ulbmillaččat ja bálvalusdáhttu. Virgi lea biddjon virgekodii 1408 vuosttaškonsuleanta dahje 1434 ráđđeaddi. Lagat dieđuid virggi birra addet ossodatdirektevra Julie Eira, vuolitdirektevra Lennart Mikkelsen, dahje vuolitdirektevra Inga Margrethe Eira Bjørn, tlf. 78 47 40 00. </p>
<p><em type="italic">Vuosttaškonsuleanta/ráđđeaddi - bistevaš virgi (09/2786) </em>Sámedikkis lea rabas bistevaš virgi vuosttaškonsuleantan/ráđđeaddin, álgin farggamusat. Bargobáiki vuosttažettiin Snoasas. Virggi váldobargu lea politihkkaovddideapmi sámegielsuorggis ja terminologiija- ja báikenammasuorggis, earenoamážit lullisámegielas. Virgái sáhttet maiddái biddjot eará barggut mat gullet Sámedikki doibmii. Virgái háliidit vuosttažettiin olbmo geas lea alit oahppu allaskuvllas/universitehtas master-/váldofágadásis lullisámegielas, ja muđui buorre giellagelbbolašvuohta. Vásáhusat almmolaš hálddahusas ja gelbbolašvuohta sámi servodatdilis ja sámegielas deattuhuvvojit. Lassin deattuhuvvojit buorit fágalaš gelbbolašvuođat, ovttasbargo- ja gulahallannávccat, čálalaš ovdanbuktinnávccat, návccat bargat iešheanalaččat ja ulbmillaččat ja bálvalusdáhttu. Virgi lea biddjon virgekodii 1408 vuosttaškonsuleanta dahje 1434 ráđđeaddi. Earenoamáš oahppan ohccit sáhttet biddjot virgekodii 1364 Seniorráđđeaddi. Lagat dieđuid virggi birra addet ossodatdirektevra Julie Eira, vuolitdirektevra Lennart Mikkelsen, dahje vuolitdirektevra Inga Margrethe Eira Bjørn, tlf. 78 47 40 00. </p>
<p><em type="italic">Vuosttaškonsuleanta/ráđđeaddi - sadjásaš (ref 09/2787) </em>Sámedikkis lea rabas sadjásaš virgi vuosttaškonsuleantan/ráđđeaddin 1,5 jahkái, 2010 lohppii. Álgin farggamusat. Bargobáikin lea okta Sámedikki kántorbáikkiin. Virggi váldobarggut lea ovddidit ja čuovvolit Sámedikki váikkuhangaskaoapmepolitihka, vuosttažettiin doarjjahálddašeamis. Virgái sáhttet maiddái biddjot eará barggut mat gullet Sámedikki doibmii. Virgái háliidit vuosttažettiin olbmo geas lea alit oahppu allaskuvllas/universitehtas ekonomiijasuorggis, áinnas prošeaktajođihan- ja plánenoahppu. Olbmot geain lea eará alit oahppu servodatdieđalaš suorggis dahje eará gullevaš oahppu ávžžuhuvvojit maiddái ohcat. Vásáhusat almmolaš hálddahusas ja gelbbolašvuohta sámi servodatdilis ja sámegielas deattuhuvvojit. Lassin deattuhuvvojit buorit fágalaš gelbbolašvuođat, ovttasbargo- ja gulahallannávccat, čálalaš ovdanbuktinnávccat, návccat bargat iešheanalaččat ja ulbmillaččat ja bálvalusdáhttu. Virgi lea biddjon virgekodii 1408 vuosttaškonsuleanta dahje 1434 ráđđeaddi. Lagat dieđuid virggi birra addet ossodatdirektevra Julie Eira, vuolitdirektevra Lennart Mikkelsen, dahje vuolitdirektevra Inga Margrethe Eira Bjørn, tlf. 78 47 40 00. </p>
<p><em type="italic">Oktasaš buot virggiin: </em>Sámedikki hálddahus galgá nu bures go vejolaš speadjalastit álbmoga girjáivuođa. Bargiidpolitihkalaš ulbmilin lea juksat dássedis čoahkádusa agi ja sohkebeliid dáfus, ja rekrutteret olbmuid geain lea unnitlogu- ja álgoálbmotduogáš. Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái. Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai, sii ožžot maiddái sierra vearrogessosa ja lassi mánáidoaju. Dát gustojit dassážiigo Stuorradiggi rievdada dáid ortnegiid. Sámedikki bargiin lea máškidis bargoáigi. Ohccit geat eai hálddaš sámegiela go biddjojuvvojit virgái, sáhttet ovttasráđiid bargoaddiin geatnegahttojuvvot váldit oahpu sámegielas. Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahččalanáigi. Bálkkás gessojuvvo 2 % Stáhta penšuvdnakássii. <em type="italic">Ohcanáigemearri: 01.07.2009 </em>Virgeohcan sáddejuvvo min digitála ohcanguovddážii: http://min.e-kommune.no/Sametinget . Mii bivdit ohcciid almmuhit virggi referánsanummira. Duođaštuvvon skuvla- ja bargoduođaštusaid máŋgosat biddjojuvvojit mielddusin dahje sáddejuvvojit bábirveršuvdnan: Sámediggi - Sametinget, Ávjovárgeaidnu 50, 9730 Kárášjohka/Karasjok </p>
</body></document>
