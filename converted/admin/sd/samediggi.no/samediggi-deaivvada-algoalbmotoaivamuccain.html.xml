<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>229</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Riikkaidgaskasas-bargu/Riikkaidgaskasas-algoalbmotovttasbargu/Samediggi-deaivvada-algoalbmotoaivamuccain</origFileName>
    <parallel_text xml:lang="nob" location="sametinget-moeter-urfolkshoevding.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámediggi deaivvada álgoálbmotoaivámuččain / Riikkaidgaskasaš álgoálbmotovttasbargu / Riikkaidgaskasaš bargu / Sámediggi - Sametinget</p>
    <p type="title">Sámediggi deaivvada álgoálbmotoaivámuččain</p>
    <p>12. Geassemánnu 2014</p>
    <p>Doaibmi presideanta Silje Karine Muotka deaivvada oaivámuš Raoni:n bearjadaga geassemánu 13. b. Oslos. Oaivámuš háliida muitalit diliid birra mat áitet Amazonas arvevuovddi ja sin geat orrot arvevuovddis.</p>
    <p>
      <em type="bold">Amazonasálgoálbmogat Oslos </em>
    </p>
    <p>Oaivámuš Raoni Metuktire Boahtá iežas nebiin Megaron Txucarramae Norgii geassemánu 12. b. Soai gullaba Kayapo-álbmogii. Soai olleba Osloi seamma beaivi go Brasilas rahppo spábbačiekčan- máilmmimeasttirgilvu.</p>
    <p>Oaivámuš lea máilmmidovddus iežas eallinagi áŋgiruššama dihte suodjalit Amazonas- arvevuovddi ja álgoálbmogiid kultuvrraid arvevuovddis. 1989:s olahii son doarjaga dalá kampánnjii, go son mátkkoštii ovttas Sting:n. Dát mielddisbuvttii ahte Eurohpalaš jođiheaddjit ja G7 čađahedje 1992:s <span type="quote" xml:lang="eng">”Pilot Program to Conserve the Brazilian Rainforest' (PPG7)”</span>. Dat šattai gudneáŋgireamos riikkaidgaskasaš vuolggaheapmi birasgáhttenbarggus.</p>
    <p>
      <em type="bold">Oaivámučča nanu áŋgirvuohta </em>
    </p>
    <p>Ulbmil oaivámučča Oslo- reaissuin lea joatkkit bargguin čalmmustahttit rahčama čuollama vuostá Amazonas- arvevuovddi. Viidáseappot lea sávahahtti olahit ollislaš árvvusatnima álgoálbmotvuoigatvuođain ja álgoálbmogiid kultuvrrain arvevuovddis.</p>
    <p>
      <em type="bold">- Mun illudan deaivvadit oaivámuš Raoni:in ja gullat movt álgoálbmotvuoigatvuođat váldojit vuhtii Amazonas- guovllus. Šaddá erenoamáš gelddolaš gullat eanet dan birra movt stáhtalaš eiseválddit vuhtiiváldet álgoálbmotguovllu ja kultuvrraid go resurssaviežži gávpevuođđudusat besset ávkkástallat árbevirolaš álgoálbmotguovlluin, lohká Silje Karine Muotka. </em>
    </p>
    <p>Sámediggi áigu muitalit oaivámuš Raoni:i movt mii bargat álgoálbmotvuoigatvuođaiguin ja riikkaidgaskasaš álgoálbmotovttasbarggus.</p>
    <p>Oaivámuš deaivvada maid Gonagas Haraldiin bearjadaga.</p>
    <p>Čoahkkin lea Birasviesus ja lea Arvevuovddefoanda mii oktiiheiveha prográmma oaivámuš Raoni guossástallamis Oslos.</p>
    <p><em type="bold">Oktavuođaolmmoš </em>: </p>
    <p>doaibmi presideanta Silje Karine Muotka, tlf 984 87 576.</p>
  </body>
</document>
