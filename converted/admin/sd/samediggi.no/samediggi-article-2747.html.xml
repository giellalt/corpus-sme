<document xml:lang="sme" id="no_id">
  <header>
    <title>Sámedikkis lea ođđa oktasaš poastačujuhus - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>265</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=2747&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-2747.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámedikkis lea ođđa oktasaš poastačujuhus - Sámediggi Sametinget</p>
    <p type="title">Sámedikkis lea ođđa oktasaš poastačujuhus</p>
    <p>Sámediggi lea 2008 čavčča rájes geavahišgoahtán ođđa oktasaš poastačujuhusa: Sámediggi/Sametinget Ávjovárgeaidnu 50 9730 Karasjok/Kárášjohka</p>
    <p>Dat, go leat ožžon ođđa oktasaš poastačujuhusa, mearkkaša dan ahte buot reivvet mannet Sámedikki arkiivii sámediggevissui Kárášjogas ja dat meannuduvvojit doppe. Sámedikkis lea dál digitála arkiiva nu ahte buot poasta mii boahtá, digitaliserejuvvo skánnema bokte. Dan maŋŋá juogaduvvo poasta Sámedikki kantuvrraide Kárášjohkii, Vuonnabahtii, Guovdageidnui, Gáivutnii, Evenáššái, Divttasvutnii ja Snoasai. Reivvet mildosiiguin nugo kárttat, CD:t, girjjit ja sullasaččat galget maiddái sáddejuvvot Kárášjohkii - dát mildosat sáddejuvvojit viidáseappot báikkálaš kantuvrraide.</p>
    <p>Danne bivdit mii din sáddet poastta min oktasaš poastačujuhussii: Sámediggi/Sametinget Ávjovárgeaidnu 50 9730 Karasjok/Kárášjohka</p>
    <p><em type="italic">Oktasaš telefonnummir </em>Sámediggi lea giđđat 2008 geavahišgoahtán oktasaš telefonnummira mii lea 78 47 40 00  ja dat lea buot Sámedikki kantuvrraid várás. </p>
    <p type="listitem">Manin oktasaš poastačujuhus ja oktasaš telefonnummirÁigumuš oktasaš telefonnummira ja oktasaš poastačujuhusa geavahemiin lea earret eará čuovvovaš:</p>
    <p type="listitem">Bálvalusaid buorideapmi Sámedikki geavaheddjiide buot surggiin.</p>
    <p type="listitem">Olbmuid mielas galgá Sámediggi leat rabas ja gearggus bálvalit olbmuid, ja ahte sin mielas lea álki gulahallat Sámedikkiin ja álki váldit oktavuođa buot Sámedikki bálvalusaid ektui.</p>
    <p type="listitem">Mii galgat fállat olbmuide oktasaš gulahallanbáikki.</p>
    <p type="listitem">Beavttálmahttit resurssaid geavaheami daid oktasaččat geavahemiin.</p>
    <p><em type="italic">Gálvovuostáiváldin </em>Gálvvut dahje stuorát páhkat ovdamearkka dihte stuorát girjepáhkat, dihtorat, čálánat jna., galget ain sáddejuvvot kantuvrraid gálvovuostáiváldimii. </p>
    <p>Gálvvut Kárášjohkii:  Sámediggi/Sametinget Ávjovárgeaidnu 50 9730 Karasjok/Kárášjohka</p>
    <p>Gálvvut Guovdageidnui:  Sámediggi/Sametinget Bredbuktnesveien 50 9520 Kautokeino/Guovdageaidnu</p>
    <p>Gálvvut Vuonnabahtii:  Sámediggi/Sametinget Várjjat Sámi musea/Varanger Samiske Museum 9840 Varangerbotn/Vuonnabahta</p>
    <p>Gálvvut Gáivutnii:  Sámediggi/Sametinget Ája sámi guovddáš/Ája samisk senter 9144 Samuelsberg</p>
    <p>Gálvvut Evenáššái:  Sámediggi/Sametinget Várdobáiki 8536 Evenes/Evenášši</p>
    <p>Gálvvut Divttasvutnii:  Sámedigge/Sametinget Árran julevsáme guovdasj/Árran lulesamiske senter 8270 Drag/Ajluokta</p>
    <p>Gálvvut Snoasai:  Samiedigkie/Sametinget Saemien Sijtie 7760 Snåsa</p>
  </body>
</document>
