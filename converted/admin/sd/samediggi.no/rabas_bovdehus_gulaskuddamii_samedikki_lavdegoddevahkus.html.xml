<document xml:lang="sme" id="no_id"><header><title>Rabas bovdehus gulaskuddamii Sámedikki lávdegoddevahkus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>361</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/apen-invitasjon-til-horing-under-sametingets-komiteuke.31087.aspx?sprak=12</origFileName><parallel_text xml:lang="nob" location="apen_invitasjon_til_horing_under_sametingets_komiteuke.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Rabas bovdehus gulaskuddamii Sámedikki lávdegoddevahkus</p>
<p><em type="italic">Sámedikki áirasat galget gávcci ášši bokte meannudit Duohtavuođa- ja soabahankommišuvnna raportta. Meannudeami oktavuođas galgá lágiduvvot rabas, njálmmálaš lávdegoddegulaskuddan, ja viiddiduvvon kultuvrralaš ja fágalaš prográmma. </em></p>
<p>Sámedikkis lea leamaš raporta <span type="quote" xml:lang="nob">«Sannhet og forsoning – grunnlag for et oppgjør med fornorskingspolitikk og urett mot samer, kvener/norskfinner og skogfinner»</span> gulaskuddamis háhkan dihtii oainnuid sámi servodagas. Ovttas Duohtavuođa- ja soabahankommišuvnna raporttain leat gulaskuddanvástádusat vuođđun dan gávcci áššái mat galget politihkalaččat meannuduvvot Sámedikkis, vuos lávdegottiin ja dasto dievasčoahkkimis.</p>
<p>Dát áššit galget meannuduvvot Sámedikkis</p>
<p type="title">Njálmmálaš gulaskuddan</p>
<p><em type="italic">Dan oktavuođas go politihkalaš meannudeapmi álggahuvvo, rahpet Sámedikki lávdegottiid jođiheaddjit njálmmálaš gulaskuddama dain áššiin mat leat ovddiduvvon. Rabas, njálmmálaš gulaskuddan lea Sámedikkis dahje digitálalaččat Teams bokte gaskavahku guovvamánu 21. beaivvi dii. 09.00-12.00. </em></p>
<p>Lávdegottit bovdejit sámi servviid, ásahusaid ja organisašuvnnaid dadjat oaiviliiddiset áššiid birra maid Sámediggi galgá meannudit.</p>
<p>Gulaskuddamat streamejuvvojit njuolga. Lea vejolaš fysalaččat boahtit Sámediggái Kárášjogas ja buktit njálmmálaš gulaskuddancealkámuša. Don ieš mávssát mátkki ja orruma ovddas. Vejolaš lea maid searvat Teams bokte. Ii leat vejolaš addit gulaskuddanvástádusaid neahta bokte ja ovttaskas olbmot eai sáhte buktit oaiviliid.</p>
<p><em type="italic">Dieđiheapmi lávdegottiid čállingoddái: </em>komitesekretaer@samediggi.no <em type="italic">. Áigemearri: Guovvamánu 16. b. dii. 09.00. </em></p>
<p>Čális makkár áššis háliidat kommenteret, gean ovddastat ja boađátgo persovnnalaččat Kárášjohkii vai searvvatgo Teams bokte. Čoahkkináiggit ja áigegeavaheapmi juogaduvvo gulaskuddanásahusaide áigemeari maŋŋil.</p>
<p type="title">Čuovvovaš áššit galget meannuduvvot</p>
<p type="title">Plána- ja finánsalávdegoddi</p>
<p>Ášši 005/24 Duohtavuođa- ja soabadankommišuvnna raporta - Sámedikki bajitdási árvvoštallamat Ášši 011/24 Duohtavuohta ja soabadeapmi - Pilára 5: Njuolggadusaid implementeren Ášši 013/24 Sámedikki 2023 jahkedieđahus</p>
<p type="title">Bajásšaddan-, fuolahus- ja oahppolávdegoddi</p>
<p>Ášši 006/24 Duohtavuohta ja soabadeapmi - Váikkuhusat olbmuide Ášši 007/24 Duohtavuohta ja såbadibme –Vuostasj (1) nihta: Máhtto ja gaskostibme Ášši 008/24 Duohtavuohta ja såbadibme –Nuppát (2) nihta: Giella ja åhpadus</p>
<p type="title">Ealáhus- ja kulturlávdegoddi</p>
<p>Ášši 009/24 Saetniesvoete jïh likteme - Tsegkie 3: Kultuvre jïh kultuvremojhtesh Ášši 010/24 Duohtavuohta ja soabadeapmi - Pilára 4: Riidduid eastadeapmi Ášši 012/24 Duohtavuohta ja soabadeapmi - Ealáhusat</p>
<p type="title">Kultuvrralaš ja fágalaš prográmma</p>
<p>Duohtavuođa- ja soabahankommišuvnna raportta meannudeami oktavuođas lea ráhkaduvvome viiddiduvvon kultuvrralaš ja fágalaš prográmma.</p>
<p>Sámediggeráđđi bovde fágaseminárii guovvamánu 20. beaivvi dii. 09.00-12.00 mas lea sáhka proseassain davviriikkain Duohtavuođa- ja seanadankommišuvnna barggu oktavuođas. Seminára lágiduvvo Sámedikki auditorias Kárášjogas, ja lea rabas buohkaide. Ráđđelahttu Runar Myrnes Balto jođiha seminára, mii maiddái streamejuvvo Sámedikki neahtta-TV:s .</p>
<p>Loga eanet fágaseminára birra</p>
</body></document>
