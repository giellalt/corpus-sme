<document xml:lang="sme" id="no_id"><header><title>Ássan - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>316</wordcount><conversion_status type="standard"/><availability><free/></availability><multilingual/><origFileName>https://sametinget.no/kulturmuito-ja-vistesuodjalus/kulturbalgat/duorgga-kulturbalggis/assan/</origFileName><parallel_text xml:lang="nob" location="bosetting.html"/><parallel_text xml:lang="sma" location="orrijimmie_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ássan</p>
<p type="title">Johtolagat</p>
<p>Luoddahuksen 1900-logus gehččojuvvui heahtebargun, ja bálkáhuvvui guvttiin ruvnnuin beaivái. Luottat mielddisbukte stuora ovdánanlávkki giliid gulahallamii. Duorga lei sierranas meahccegilli mii čadnui oktii ránnjágiliiguin.</p>
<p>Suoidnemánu 1. beaivvi 1927 bohte vuosttaš biillat Duorgai. Náttospárra Henrik ja Elen čuovuiga biilla Evenáššái gos vihahuvvuiga seamma beaivve.</p>
<p type="title">Heikaluodda</p>
<p>Heikaluodda čanai oarjjabeale mearradáluid Duorgái. Øses nuorttas gohčoduvvo luodda Petter Hansa-luoddan dahje Vassbotnluoddan.</p>
<p type="title">Dáluid historjá</p>
<p type="title">Moski/Solli</p>
<p>2020 čavčča gávdnoje viesu ja náveha goahtesajit sullii 100 m otná viesu bajábealde Moskkis. Eat dieđe gii dáppe lea orron, muhto sáhttá Moski vuosttaš ássan, sullii 1700-logu loahpas. Gávdnui maid duktasadji dievá alde gaskkal E10 ja Duorgageainnu.</p>
<p type="title">Anders ja Karen</p>
<p>Anders Johannessen (1796-1847) Roabatvuonas álgovuolggalaččat, ja eamit Karen Johanna Henriksdatter (1806-1881) Livangenis eret fárrii Moskii birrasiid 1830:s. Karena váhnemiin dat lei láhkavuođđu Livangii, mas Moski lea oassi. Anders ja Karen oaččuiga gávcci máná: njealjis náitaledje Vassdalenii, okta fárrii Nord Kvitforsii, ja guovttes ásaiduvvuiba Duorgái. Maŋŋel go Anders jámii 1847:s, orui Karen vel dálus dássážii go son jámii 1881:s.</p>
<p>Anders ja Karen oruiga goađis ja sudnos lei goahtenávet.</p>
<p type="title">Gammel-Elen</p>
<p>Karena ja Andersa nieida Elen Susanna Andersdatter (1828-1914), gean maid gohčodedje <span type="quote">"Gammel-Elen"</span> (<span type="quote">"Boares-Elen"</span>), náitalii Henrik Henriksen Panisiin (1832-1902) Dálmmas eret, ja soai ásaiduvvuiga Moskái. Henrik lei hui čeahpes murrejeaddji. Soai huksiiga viesu 1855:s, mii maŋŋil geavahuvvui áitin. Visti lea ain ceaggáme. Elenis ja Henrikas lei maid goahtenávet ja geallir.</p>
<p type="title">Dimbbarviessu Moskkis</p>
<p>1878: huksejuvvui dimbbarviessu Moskkis. Lassin dasa ahte bearaš orui doppe, geavahuvvui viessu gaskkohagaid skuvlan ja lestadiánalaš čoakkalmasviessun. Viessu huksejuvvui 1932:s, ja divvojuvvui 1960:s.</p>
<p>Dakka maŋŋel nuppi máilmmisoađi ceggejuvvui dálá návet. Gaikkoduvvon duiskabráhkat ledje deháleamos ávdnasat.</p>
<p type="title">Moski</p>
<p>1890:s huksiiga Anders Henriksen (1854-1936) eamidiin dimbbarviesu, ja vel náveha ja láđu. Dát visttit sirdojuvvoje maŋŋil Nergårdii.</p>
<p>Eanaoamastanduođaštusa mielde beaiváduvvon čakčamánu 15. b. 1916:s sirdojuvvo Moski, man Ole Andersen (1857-1918) eaiggádii, eret Livangas, su guovtti vilbeallái Anders Henriksenii (1854-1936) ja Olaus Henriksenii (1865-1956). Seamma jagi sirrejuvvo Nergård eret Moskkis. Olaus báhcá Moskái, ja Anders váldá badjelasas Nergårda.</p>
<p>Moski su. 1945</p>
</body></document>
