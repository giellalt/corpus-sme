<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>246</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Arkiv/Valgperiode-2009-2013/Artikler/Evttoha-Varjjat-SiiddaNorgga-UNESCOmailmmiarbelistii</origFileName>
    <parallel_text xml:lang="nob" location="fremmer-varjjat-siida-som-norges-forslag-til-unescos-verdensarvliste.html"/>
    <parallel_text xml:lang="sma" location="varjjat-siidam-buakta-goh-noeoerjen-raeriestimmieh-unescon-vearteneaerpielaestose.html"/>
    <parallel_text xml:lang="smj" location="aavdet-varjjat-siidav-vuona-oajvvadussan-unescoa-vaeraltarbbelisstaj.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Evttoha Várjjat SiiddaNorgga UNESCOmáilmmiárbelistii / Artikler / Valgperiode 2009 - 2013 / Arkiv / Sámediggi - Sametinget</p>
    <p type="title">Evttoha Várjjat SiiddaNorgga UNESCOmáilmmiárbelistii</p>
    <p>02. Miessemánnu 2013</p>
    <p>Sámediggi evttoha ahte ráfáidahttojuvvon Ceavccageađgi Unjárgga gielddas, ovttas goddebivdorusttegiinNoiddiidčearus Báhcavuona gielddas ja Gollevárri Deanu gielddas, ja dasto geađgeáigelokalitehtainRuovdenjunluovttas Unjárgga gielddas, árvvoštallojuvvojit evttohuvvot ovttastuvvon máilmmiárbebáikinUNESCOmáilmmiárbelistii(World Heritage List).</p>
    <p>2011:s biddjojuvvui bargojoavku mas ledje mielde sorjjasmeahttun áššedovdit, Finnmárkku fylkkagielda, Unjárgga gielda ja Sámediggi. Riikaantikvára lea searvan áicin. Bargojoavku lea ovttasráđiid Unjárgga gielddain, čađahan čoahkkimiid guoskevaš oasálaččaiguin ja álbmotčoahkkimiid gielddain. Sihke guoskevaš gielddat ja Finnmárkku fylkkagielda leat buktán positiivvalaš cealkámušaid prošektii.</p>
    <p>
      <em type="bold">Hui deaŧalaš universiealla árvu </em>
    </p>
    <p>Buot dát njeallje guovllu leat Várjjat-sámiid boares geavahus- ja ássanguovllus, das boahtá namma Várjjat Siida máilmmiárbebáiki. Dasa lassin go dievasmahttit ja eanet čiekŋudit ássan- ja oskkoldathistorjái nugo lea čállojuvvon Ceavccageađggis, leat dat golmma eará guovllus iešalddis hui deaŧalaš kulturhistorjjálaš árvvut.</p>
    <p>Oktiibuot dat njeallje válljejuvvon báikki, Ceavccageađgi váldobáikin, leat hui erenoamáš ovdamearkkat ássamii, bivdui ja oskui Árktisas 12000 jagi čađa. Dat leat erenoamážat kulturmuittuid divdnavuođa ektui, dili, variašuvnna ja kronologalaš čieŋalvuođa ektui, dan seammás go dat ovddastit guovllu ovdahistorjjá ja sámi historjjá ollislaččat.</p>
    <p>
      <em type="bold">Norgga evttohuslista </em>
    </p>
    <p>Vuosttaš lávki lea oažžut guovlluid fievrriduvvot Norgga máilmmiárbelistaevttohussii (tentatiiva lista). Sámedikki evttohus, mas vuođđodokumeanta lea eaŋgalasgillii, leage hábmejuvvon UNESCO málle mielde movt fievrridit evttohuslistii.</p>
    <p>
      <em type="bold">Norggas leat dál guhtta báikki mat leat čállojuvvon UNESCOmáilmmiárbelistii: </em>
    </p>
    <p xml:lang="nob">http://unesco.no/kultur/verdensarven/verdensarv-i-norge/</p>
    <p xml:lang="nob">http://www.riksantikvaren.no/Norsk/Tema/Verdensarv/</p>
    <p>
      <em type="bold">Eanet dieđuid addá: Seniorráđđeaaddi Audhild Schanche, + 47 481 99 656 </em>
    </p>
    <p>Loga evttohusa eaŋgalasgillii dahje dárogillii dákko:</p>
    <p xml:lang="nob">Verdensarvlisten_Innskriving på Norges tentative liste.pdf</p>
    <p xml:lang="nob">3,22 MB</p>
    <p xml:lang="eng">World heritage list_A tentative list submission.pdf</p>
    <p xml:lang="nob">3,12 MB</p>
  </body>
</document>
