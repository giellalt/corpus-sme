<document xml:lang="sme" id="no_id"><header><title>– Sámediggi doarju boahttevaš gáibádusa elliidčálgui - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>210</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-gir-tilskudd-til-fremtidige-krav-til-dyrevelferd.20868.aspx?sprak=12</origFileName><parallel_text xml:lang="nob" location="_sametinget_gir_tilskudd_til_fremtidige_krav_til_dyrevelferd.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">– Sámediggi doarju boahttevaš gáibádusa elliidčálgui</p>
<p><em type="italic">Stig Olsena ja su eamida, Anne Grete Mathisen návet.    Privat    Sámediggi juolludii 211 000 kruvnnu doarjaga Stig Olsenii. – Lea buorre go boanddat leat ráhkkanan boahttevaš gáibádusaide, dadjá sámediggeráđđi Hans Ole Eira. </em></p>
<p>Sámediggeráđđi Hans Ole Eira.    Máret Inger A. Anti/Sametinget    Olsen buvttada mielkki Báhcavuonas, Romssa ja Finnmárkku fylkkas, ja sus lea buvttadeapmi guovtti návehis. Sus leat 34 oami. Buoridan dihte guigguid dili áigu son ođasmahttit boares náveha.</p>
<p>Dasa lassin áigu investeret dukten-separatovrra nu ahte duktenbargu šaddá buoret ja beaktileabbo. Dalle son sáhttá maid ávkkástallat buoret duvttas go galgá duktet gittiid.</p>
<p>– Lea buorre go eanadoallit ođasmahttet iežaset doalu nu ahte duhtadit boahttevaš gáibádusaid elliidčálgui, lohka Eira. Dat lea oassi boahttevaš gáibádusaid ollašuhttimis.</p>
<p>Báhccavuotna suohkan lea okta dain stuorimus eanadoallosuohkaniin fylkkas, ja eanadoallu lea dehálaš ealáhus suohkanis. Eanadoallu dagaha árvohuksema ja barggaheami.</p>
<p>– Stuorideapmi nanne eanadoalloealáhusa suohkanis ja váikkuha eanadoalu sihkkarastimii Romssa fylkkas, lohka Eira.</p>
<p>Eanadoalloealáhusas lea leamaš eahpesihkarvuohta stuora haddegoargŋuma dihte eanandoalus. Gieddegilvaga ja boaldámuša hattit leat lassánan mearkkašahtti olu erenoamážit maŋŋel dan mii lea dáhpáhuvan Ukrainas, muhto eanadoallošiehtadallamis miessemánus njulge muhtin áššit mat ledje manname boastut.</p>
<p>– Diekkár šiehtadallan addá eanadolliide oadjebasvuođa erenoamážit go galget stuoridit, loahpaha Eira.</p>
<p><em type="italic">Jearahallama addá ja gažaldagaid vástida sámediggeráđđi Hans Ole Eira (GB), +47 918 61 471, </em><em type="italic">hans.ole.eira@samediggi.no </em></p>
</body></document>
