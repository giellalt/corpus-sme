<document xml:lang="sme" id="no_id"><header><title>Aiddo ásahuvvon julevsámi mánáidgárdi Viejega AS oažžu 590 000 ruvdnosaš doarjaga - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>170</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/aiddo-asahuvvon-julevsami-manaidgardi-viejega-as-oazzu-590-000-ruvdnosas-doarjaga.22296.aspx</origFileName><parallel_text xml:lang="nob" location="nyetablert_lulesamisk_barnehage_viejega_as_far_tilskudd_pa_590_000_kroner.html"/><parallel_text xml:lang="smj" location="adaasadum_julevsame_manajgardde_viejega_as_oadtju_500_000_kravna_doarjjan_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Aiddo ásahuvvon julevsámi mánáidgárdi Viejega AS oažžu 590 000 ruvdnosaš doarjaga</p>
<p><em type="bold">Sámediggeráđđi lea dán vahkus juolludan 500 000 ruvnno aiddo ásahuvvon julevsámi mánáidgárdái Viejega AS:i, mii lea Hábmeris. Ruđat geavahuvvojit álggahit mánáidgárdedoaimmaid nu, ahte julevsámi mánáide fas fállojuvvo sámegiel mánáidgárdefálaldat. </em>   </p>
<p>16 julevsámi máná masse sámegiel mánáidgárdefálaldaga go dat áidna Norgga beale julevsámegiel mánáidgárdi</p>
<p>Silje Karine Muotka    Árvu/Sametinget</p>
<p>reastaluvai ja giddejuvvui geassemánu loahpas. Dan rájes mánát leat leamaš almmá sámegielat mánáidgárdefálaldaga haga.</p>
<p>- Lea stuorrá dárbu ođđasit rahpat julevsámegiel mánáidgárdefálaldaga. Dat ahte mánáin lea mánáidgárdefálaldat iežaset gillii ja mii vuođđuduvvá sámi kultuvrii, lea mearrideaddjin giela ceavzimii dán guovllus, dadjá sámediggepresideanta Silje Karine Muotka (NSR).</p>
<p>Hábmera suohkan lea dál čakčamánus dohkkehan dan, ahte Viejega AS ožžot rahpat mánáidgárddi Ájluovttas.</p>
<p>Dasa lassin oažžu Viejega AS, nu mo eará sámi mánáidgárddit, 90 000 ruvdnosaš doarjaga Sámedikkis sámi mánáidgárddiid ja ossodagaid -doarjjaortnega bokte. Dáid ruđaid sáhttá geavahit sámi organiseret sámi mánáidgárdefálaldaga man vuođđun lea sámegiella ja sámi kultuvra, ja mii juolluduvvo sámi mánáidgárddiide ja sámi ossodagaide jahkásaččat.</p>
<p>Jearahallama addá sámediggepresideanta Silje Karine Muotka (NSR), silje.karine.muotka@samediggi.no</p>
</body></document>
