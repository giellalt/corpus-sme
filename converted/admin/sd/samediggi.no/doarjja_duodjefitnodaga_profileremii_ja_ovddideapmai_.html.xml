<document xml:lang="sme" id="no_id"><header><title>Doarjja duodjefitnodaga profileremii ja ovddideapmái  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>150</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-profilering-og-videreutvikling-av-duodjibedrift.14485.aspx?sprak=12</origFileName><parallel_text xml:lang="nob" location="stotte_til_profilering_og_videreutvikling_av_duodjibedrift.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja duodjefitnodaga profileremii ja ovddideapmái</p>
<p><em type="italic">Sámediggeráđđi juolluda 138 600 ruvnno duodjefitnodahkii Bivut, profileremii ja viidásit ovddideapmái. Duodjefitnodat lea Ráisavuona suohkanis. </em></p>
<p>Duodjefitnodat Bivut Ráisavuona suohkanis vuođđuduvvui jagis 2011. Fitnodat buvttada sámi inspirerejuvvon biktasiid ja juolgegárvvuid sisttis, ullus ja tekstiillas, sihke mánáide ja rávisolbmuide. Fitnodat lea ožžon doarjaga profileret ja viidásetovddidit fitnodaga dainna ahte ráhkada ođđa buktagiid. Mihttomearrin lea loktet dietnasa ja fitnolašvuođa.</p>
<p>Sámediggeráđđi lea ilus go Sámediggi sáhttá doarjut eanet duodjefitnodagaid, erenoamážit daid mat leat vuođđuduvvon olggobealde Sis-Finnmárkku.</p>
<p>– Sámedikki bajimuš mihttomearri go addá duodjefitnodagaide doarjagiid, lea loktet duodjefitnodagaid ámmátčehppodaga ja dietnasa. Dan dahká go bidjá fuomášumi fitnodatovddideapmái, dadjá sámediggeráđđi Hans Ole Eira (Gb).</p>
<p>– Lea hirbmat buorre ahte ohcci áigu áŋgiruššat iežas duodjefitnodaga ovddideapmái, juoga maid sámediggeráđđi ollislaččat doarju, dadjá Eira.</p>
<p>138 600 ru doarjja addojuvvo Duoji ealáhusšiehtadusa doarjjaortnegis, investeren- ja ovddidandoarjjan.</p>
<p><em type="italic">Eanet dieđuid dahje jearahallama addá sámediggeráđđi Hans Ole Eira (Gb), tel. +47 918 61 471 dahje e-poasta: </em><em type="italic">hans.ole.eira@samediggi.no </em></p>
</body></document>
