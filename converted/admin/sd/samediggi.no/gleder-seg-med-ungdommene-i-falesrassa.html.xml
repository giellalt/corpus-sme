<document xml:lang="sme" id="no_id"><header><title>Gleder seg med ungdommene i Fálesrášša / Energiija ja minerálat / Biras, areála ja kultursuodjaleapmi / Sámediggi - Sametinget</title><genre code="admin"/><author><unknown/></author><wordcount>258</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Biras-areala-ja-kultursuodjaleapmi/Energiija-ja-mineralat/Gleder-seg-med-ungdommene-i-Falesrassa</origFileName><parallel_text xml:lang="nob" location="gleder-seg-med-ungdommene-i-falesrassa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nob">Gleder seg med ungdommene i Fálesrášša</p>
<p>03. Njukčamánnu 2015</p>
<p xml:lang="nob">Sametingspresident Aili Keskitalo er glad for at Olje- og Energidepartementet (OED) har valgt å avslå Aurora Vindkraft AS sin søknad om bygging og drift av vindkraftverk i Fálesrášša iKvalsund.</p>
<p xml:lang="nob"><em type="bold">-Dette er først og fremst en gledelig dag for ungdommene som arbeider i styret i Fálesrášša reinbeitedistrikt. Jeg vil gratulere dem og si at jeg har vært dypt imponert over måten de har stått på for å få frem de svært negative sidene utbyggingen ville ha ført med seg, sier sametingspresident Aili Keskitalo. </em></p>
<p xml:lang="nob">I desember inviterte Sametingspresidenten ungdommene fra reinbeitedistriktet til Sametinget i forbindelse med at hun hadde møte med olje- og energiminister Tord Lien, og de fikk anledning til å legge frem sine bekymringer for han.</p>
<p xml:lang="nob">Møtet med ministeren i desember handlet i stor grad om den planlagte 420 kv kraftlinja som er planlagt mellom Balsfjord og Skáidi. Sametingspresidenten fikk da gehør for at en eventuell utbygging vil måtte bety at andre inngrep i de samme områdene blir stoppet. Dette har Sametinget også senere fått gjennomslag for i konsultasjoner med departementet.</p>
<p xml:lang="nob"><em type="bold">-Vi er tilfreds med at regjeringen nå anerkjenner at belastningen det enkelte reinbeitedistrikt opplever som følge av kraftlinja er så store at de ikke vil takle flere inngrep. Sametingsrådet mener at den samme vurderingen også må ligge til grunn for andre aktuelle inngrepssaker, som for eksempel Nussirplanene og Rieppi vindmøllpark, samt andre utbygginger som på lik linje med Fálesrášša vil gi reinbeitedistriktene en uholdbar samlet belastning , avslutter sametingspresident Aili Keskitalo. </em></p>
<p xml:lang="nob"><em type="bold">Info: Sametingspresident Aili Keskitalo, 971 29 305 </em></p>
</body></document>
