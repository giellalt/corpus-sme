<document xml:lang="sme" id="no_id"><header><title>Juolludit doarjaga dánsunčájálmassii mas fáddá lea vealaheapmi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>248</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-stotte-til-danseforestilling-med-diskriminering-som-tema.16134.aspx?sprak=12</origFileName><parallel_text xml:lang="nob" location="gir_stotte_til_danseforestilling_med_diskriminering_som_tema.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Juolludit doarjaga dánsunčájálmassii mas fáddá lea vealaheapmi</p>
<p><em type="italic">Sámediggeráđđi lea juolludan 100 000 ruvnno Milla Entertainmentii Čávkosis dánsunčájálmasa Čiegus bálggis/Skjult sti buvttadeapmái. </em></p>
<p>Henrik Olsen    Sámediggi    Čiegus bálggis/Skjult sti lea dáiddarasttideaddji lávdedáiddačájálmas, mii vuosttaš gearddi čájehuvvo Riikkalávddis guovvamánu 4. beaivvi 2022. Dát dramáhtalaš teaksta gieđahallá vealaheami, givssideami ja veahkaválddi mii ain stuorru dálá servvodaga heabus. Dát fáddá lea áigeguovdil nu mo Stuoradikki Duohtavuođa- ja seanadankommišuvnna barggu hárrái dáruiduhttinpolitihka váikkuhusain. Buvttadeapmi guovdilastá sámi dáidaga ja kultuvrra juoigamiin ja teavsttain mii čalmmustahttá sámi servvodathistorjjá ja gažada maid mearkkaša leat sápmelaš dál.</p>
<p>– Sámediggeráđi mielas lea dehálaš doarjut stuorát dáiddalaš buvttademiid, nugo dán dánsunčájálmasa. Sámi servvodat dárbbaša sámi dáiddáriid dáiddabuvttademiid. Dát čájálmasat sáhttet maiddái earáide leat mávssolaččat ja ávkkálaččat, dadjá sámediggeráđđi Henrik Olsen (NSR).</p>
<p>Prošeavtta mihttu lea hukset ovttasbarggu dáiddáriid gaskkas dáiddasurggiid ja riikkarájáid rastá mas proseassas ohppet guhtet guimmiineaset. Dáiddasurggiid deaivvadeamis lea stuora fuomášupmi ja dákkár deaivvademiin sáhttet ođđa čovdosat ilbmat movt sáttasáni almmuhit ja addit gehččiide eanet reaidduid čiekŋudit lávdedáidagii.</p>
<p>Buvttadeapmi lokte váttisvuođaid servvodagas mat leat áigeguovdilat sámiide riikkarájáid rastá. Mihttu livččii provoseret gehččiid vai jurdilit iežaset rolla birra guottuid ođđasit huksema dáfus servvodagas mas mii eallit. Go dáid birra smiehttá, de sáhttet áššit rievdaduvvot ja fieskkit viidut.</p>
<p>Áigumuš lea čájálmasain vuolgit gierdomátkái Sámis olahan dihtii gehččiid geat ieža dovdet dán fáttá ja dađistaga maiddái eará riikkaide gos fáddái lea stuora beroštupmi ja gos beroštit áššiin mat gusket davviguovlluide.</p>
<p>Doarjja mii lea 100.000 ruvnno juolluduvvo doarjjaortnegis Kulturdoaibmabijut.</p>
<p><em type="italic">Gažaldagaid ja jearahallamiid oktavuođas, váldde oktavuođa sámediggeráđiin Henrik Olseniin (NSR), 907 75 219, </em><em type="italic">henrik.olsen@samediggi.no </em></p>
</body></document>
