<document xml:lang="sme" id="no_id"><header><title>Rabas virgi: Konsuleanta/vuosttaškonsuleanta arkiivii  - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>303</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2995&amp;sprak=Samisk&amp;Print=1</origFileName><parallel_text xml:lang="nob" location="samediggi-article-2995.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Rabas virgi: Konsuleanta/vuosttaškonsuleanta arkiivii - Sámediggi Sametinget</p>
<p type="title">Rabas virgi: Konsuleanta/vuosttaškonsuleanta arkiivii</p>
<p>Čuovvovaš virggi lea rabas mas ohcanáigi lea 07.05.2009.</p>
<p><em type="italic">Konsuleanta/vuosttaškonsuleanta arkiivii - Ref. nr: 08/5017 </em></p>
<p>Sámedikkis lea rabas bistevaš vigi konsuleantan/vuosttaškonsuleantan, álgin farggamusat.Bargobáikin lea kntorbáiki Kárášjogas. Virgái gullet arkiivafágalaš barggut nu go arkiivaplána, ráhkadit bargovugiid ja gohccumiid, álggahit dárbbašlaš oahpahandoaibmabijuid, cuovvolit gustovaš njuolggadusaid mat gullet arkiivii, elektrovnnalaš áššemeannudeapmái ja arkiivavuogádagaide. Virgái sáhttet maid biddjojuvvot vuostáiváldin- ja telefonguovddášbálvalusat, áššehas- ja poastagiedahallan, iešgudetlágan kantorbálvalusat, coahkkimiid lágideapmi ja cállingoddeveahkki ja álkkes áššemeannudeapmi. Mii ohcat mielbargi geas lea alit arkiivafágalaš oahppu dahje eará oahppu seamma dásis. Vásáhusat elektrovnnalaš arkiivvain ja máhtolašvuohta arkiivabarggu birra deattuhuvvojit. Lassin buori ja áššáiguoskevaš bargohárjehallamii deattuhuvvojit erenoamážit sámegielgelbbolašvuohta, ovttasbargo- ja gulahallannávccat, ja bálvalusdáhttu. Virgi lea biddjojuvvon virgekodii 1065 konsuleanta dahje 1408 vuosttaškonsuleanta. Lagat dieduid virggiid birra addet ossodathoavda Tommy Somby, vuolitdirektevra Berit Karen Paulsen dahje vuolitdirektevra Johan Anders Klemetsen, tel. (47) 78 47 40 00.</p>
<p>Sámedikki hálddahus galgá nu bures go vejolaš speadjalastit álbmoga girjáivuođa. Bargiidpolitihkalaš ulbmilin lea juksat dássedis čoahkádusa agi ja sohkebeliid dáfus, ja rekrutteret olbmuid geain lea unnitlogu- ja álgoálbmotduogáš.</p>
<p>Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái.</p>
<p>Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai, sii ožžot maiddái sierra vearrogessosa ja lassi mánáidoaju. Dát gustojit dassážiigo Stuorradiggi rievdada dáid ortnegiid.</p>
<p>Sámedikki bargiin lea máškidis bargoáigi. Ohccit geat eai hálddaš sámegiela go biddjojuvvojit virgái, sáhttet ovttasráđiid bargoaddiin geatnegahttojuvvot váldit oahpu sámegielas.</p>
<p>Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahččalanáigi. Bálkkás gessojuvvo 2 % Stáhta penšuvdnakássii.</p>
<p>Ohcanáigemearri: <em type="italic">07.05.2009 </em></p>
<p>Ohcan virgái sáddejuvvo min digitála ohcanguovddážii: http://min.e-kommune.no/Sametinget .</p>
<p>Mii bivdit ohcciid almmuhit virggi referánsanummira: <em type="italic">08/5017 </em>. </p>
<p>Duođaštuvvon skuvla- ja bargoduođaštusaid máŋgoat bidjdjojuvvojit mielddusin dahje sáddejuvvojit bábirveršuvdnan: Sámediggi - Sametinget, Ávjovárgeaidnu 50, 9730 Kárášjohka/Karasjok</p>
</body></document>
