<document xml:lang="sme" id="no_id"><header><title>Juogusjođiheaddji - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>583</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/seksjonsleder.19708.aspx?sprak=12</origFileName><parallel_text xml:lang="nob" location="seksjonsleder.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Juogusjođiheaddji</p>
<p><em type="italic">Sámedikki politihkalaš čállingoddi ohcá dihtomielalaš ja áŋgiris juogusjođiheaddji jođihit ja ovddidit barggu politihkalaš ovttastahttimis ja láhčimis. </em></p>
<p><em type="italic">Ohcanáigemearri: 03.04.22. </em></p>
<p>Juogusjođiheaddji galgá jođihit juhkosa mas dál leat vihtta bargi oktan juogusjođiheaddjin. Bargobáiki lea okta Sámedikki kánturbáikkiin, gos lea guoros kántursadji.</p>
<p>Politihkalaš ovttastahttima ja láhčima juogus lea oassi Sámedikki ođđaásahuvvon politihkalaš čállingottis. Čállingotti váldobargun lea láhčit, gozihit ja bajásdoallat áššejođu sierra fágaossodagaid gaskka ja hálddahusa ja politihkalaš ovttadagaid gaskka.</p>
<p>Ođđa juogusjođiheaddji lea mielde ovddideamen čállingotti rutiinnaid ja bargojođu mii lea čielggasmahttimin mihttomeriid maid Sámedikki dievasčoahkkin mearrida. Dasa lassin lea čállingottis ovddasvástádus boađusraporteremiid oktiiordnemis fágaossodagain politihkalaš jođihangoddái.</p>
<p type="title">Ovddasvástádus</p>
<p>Politihkalaš ovttastahttima ja láhčima juhkosis lea ovddasvástádus ovddidanproseassain ja rutiinnain mat leat politihkalaš čállingottis. Juhkosis lea ovddasvástádus sámedikki lávdegodde- ja dievasčoahkkimiid geavatlaš čađaheamis, sámediggeráđi siskkáldas ja olggobeale čoahkkimiin, ja eará politihkalaš lávdegottiin maid dievasčoahkkin ásaha. Juhkosa váldobarggut leat earret eará:</p>
<list><p type="listitem">Áššejohtu Sámedikkis, nugo rutiinnat, bagadeapmi, áššejohtu ja geahčastat áššiid stáhtusis.</p>
<p type="listitem">Sámediggeráđi politihkalaš čoahkkindoaimma čállingoddedoaibma</p>
<p type="listitem">Sámediggeráđi, dievasčoahkkimiid, lávdegottiid, ja eará sámediggeráđi nammadan politihkalaš lávdegottiid geavatlaš čoahkkinláhčin.</p>
<p type="listitem">Politihkalaš čoahkkimiin veahkeheapmi.</p>
<p type="listitem">Politihkkariid bálkkát ja mátkerehkegat</p>
<p type="listitem">Sámedikki rahpan</p>
</list><p type="title">Barggut</p>
<p>Juogusjođiheaddji galgá jođihit juhkosa addojuvvon fápmudusaid mielde ja raportere ossodatdirektevrii. Oppalaš áššemeannudeami, ráđđeaddima ja bagadeami bokte juhkosa fágasuorggis ja juhkosa bargiid čuovvuleamis, lea juogusjođiheaddji bargun fuolahit buori hálddašeami ja beavttálmahttima fágasuorggis. Juogusjođiheaddji galgá čuovvut ovdáneami ja oaidnit vejolašvuođaid mat leat ođđa teknologiijas ja digitaliseremis fágasuorggis. Juogusjođiheaddji galgá maiddái veahkehit bargiid fágalaš bagademiin ja sus galgá leat buorre oktavuohta geavaheddjiiguin, ovttasbargooasálaččaiguin ja mielbargiiguin. Maiddái Sámedikki fágajođiheddjiiguin galgá bargat lávga ovttas.</p>
<p>Dábálaš addojuvvon fápmudusat:</p>
<list><p type="listitem">Juhkosa fágalaš ovddasvástádussuorggi čuovvuleapmi</p>
<p type="listitem">Juhkosa bargiid personálačuovvuleapmi</p>
<p type="listitem">Bušeahttageavahanfápmudus</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Virgái háliidat olbmo geas lea relevánta oahppu vuosttažettiin stáhtadieđa, jussa dahje servodatfága masterdásis. Árvvoštallamii sáhttet váldot kandidáhtat geain lea unnimus bachelorgráda dahje sullasaš, ja unnimus 5 jagi guoskevaš bargohárjáneapmi. Bargohárjáneapmi, sihke fágalaš ja jođiheamis deattuhuvvo.</p>
<p>Muđui go kandidáhtain leat ovttalágan eavttut de lea ovdamunni sis geat máhttet sámegiela njálmmálaččat ja čálalaččat. Kandidáhtat guđet eai máhte sámegiela, galget ceavzit SÁÁL 1 ja 2 vástideaddji eksámeniid, jagi siste maŋŋel bargui álgima. Oahppu bistá jahkebeali, ja bargoaddi máksá oahppogoluid.</p>
<p>Dasto deattuhuvvojit:</p>
<list><p type="listitem">Gelbbolašvuohta sámi servodatdiliin</p>
<p type="listitem">Buorit jođihanattáldagat</p>
<p type="listitem">Dáidu ja beroštupmi oktilaččat fágalaččat áigádit juhkosa.</p>
<p type="listitem">Dáidu bargat dárkilit, iešheanalaččat ja ulbmillaččat.</p>
<p type="listitem">Buorit gulahallan- ja ovttasbargonávccat</p>
<p type="listitem">Buorre njálmmálaš ja čálalaš ovdanbuktinnákca</p>
<p type="listitem">Dávgasis ja positiiva miellaguoddu.</p>
<p type="listitem">Persovnnalaš heivvolašvuohta</p>
<p type="listitem">Buorre jođiheaddjidoarjja ja bálvalus.</p>
</list><p type="title">Bálká- ja bargoeavttut</p>
<p>Virgi lea biddjojuvvon virgekodii 1211 juogushoavda. Bálkábidjan lagat šiehtadusa mielde.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa.</p>
<p type="listitem">Máškidis bargoáigi ja buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrain Rávdná Buljo Gaup, Tel. +47 91 54 20 98 - 416 45 739 dahje e-poasta ravdna.buljo.gaup@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Cuoŋománu 3. b. 2022</p>
</body></document>
