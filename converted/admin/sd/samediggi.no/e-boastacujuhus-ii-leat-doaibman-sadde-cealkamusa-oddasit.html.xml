<document xml:lang="sme" id="no_id"><header><title>E-boastačujuhus ii leat doaibman – sádde cealkámuša ođđasit!</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>172</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/E-boastacujuhus-ii-leat-doaibman-sadde-cealkamusa-oddasit</origFileName><parallel_text xml:lang="nob" location="e-postadressen-har-ikke-fungert-send-inn-innspill-paa-nytt.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">E-boastačujuhus ii leat doaibman – sádde cealkámuša ođđasit!</p>
<p><em type="italic">Sámediggi lea </em><em type="italic">bovden buohkaid buktit cealkámušaid das mii galggašii leat Duohtavuođa- ja seanadankommišuvnna mandáhtta. Dađi bahábut čájehuvvo ahte neahttačujuhus duohtavuohta@samediggi.no ii leat doaibman, ja danne fertet bivdit du ođđasit sáddet cealkámuša. </em></p>
<p>Sámediggi galgá buktit cealkámuša Duohtavuođa- ja seanadankommišuvnna mandáhtii maid Stuorradiggi lea nammadeamen. Mii háliidit ahte dán barggu vuođđun galgá leat sámi servodat ja danne leat doallan rabas čoahkkimiid miehtá Sámi vai beassat gullat álbmoga oainnuid. Leat maid bovden álbmoga sáddet e-boastta bokte cealkámušaid.</p>
<p>Dađi bahábut čájehuvvo dál ahte teknihkalaš sivaid dihte ii leat e-boastačujuhus duohtavuohta@samediggi.no doaibman, ja dan mii šállošit.</p>
<p><em type="italic">Danne fertet bivdit du ođđasit sáddet cealkámuša, jus leaččat dán čujuhussii geahččalan ovdal sáddet. Dál doibmet buot e-boastačujuhusat. </em></p>
<p><em type="italic">Áigemearri sáddet cealkámušaid Sámediggái lea duorastaga cuoŋománu 26. beaivvi. Sádde deike: duohtavuohta@samediggi.no , saetniesvoete@samediggi.no ja/dahje sannhet@samediggi.no </em></p>
<p>Sáhttá maid sáddet cealkámuša mandáhttii reivve bokte Sámediggái, Ávjovárgeaidnu 50, 9730 Kárášjohka.</p>
<p>Maŋŋel dán áigemeari hábmegoahtá Sámediggi cealkámuša, mii galgá meannuduvvot Sámedikki dievasčoahkkimis.</p>
<p><em type="italic">Loga maid: </em>Áigemearri buktit cealkámušaid Duohtavuođakommišuvnna mandahttii lahkona <em type="italic">Loga maid: </em>Cealkámušaid Duohtavuođa- ja seanadankommišuvnna mandáhta birra </p>
</body></document>
