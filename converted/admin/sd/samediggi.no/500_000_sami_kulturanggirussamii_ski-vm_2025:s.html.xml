<document xml:lang="sme" id="no_id"><header><title>500 000 sámi kulturáŋgiruššamii Ski-VM 2025:s - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>216</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/500-000-til-samisk-kultursatsing-under-ski-vm-2025.34775.aspx?sprak=12</origFileName><parallel_text xml:lang="nob" location="500_000_til_samisk_kultursatsing_under_ski-vm_2025_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">500 000 sámi kulturáŋgiruššamii Ski-VM 2025:s</p>
<p><em type="italic">Sámediggi addá oktiibuot bealle-miljovnna ruvnno sámi kulturáŋgiruššamii go lágiduvvojit MM čuoigamiin Tråantes, sihke sierra prošeaktakoordináhtorii ja sámi dáiddáriid ja kulturdoaimmaheddjiid fátmmastit. </em> </p>
<p>-Tråante lea Åarjel-Saepmie guovddážis. Dákkár áŋgiruššan meašttirgilvvuid botta boahtá veahkehit čielgasit čalmmustahttit sámi kultuvrra. Lea hui positiiva ja lean ilus go mii sáhttit veahkehit, dadjá sámediggeráđđi Maja Kristine Jåma (NSR).</p>
<p xml:lang="sma">Maja Kristine Jåma    Ørjan Marakatt Bertelsen</p>
<p><em type="italic">Guokte, goabbatlágan ohccámuša leaba ožžon doarjaga goabbatlágan doarjjaortnega bokte: </em> </p>
<list><p type="listitem">Tråanten Saemien Dåehkie searvi lea ožžon 300.000 ruvnno <span type="quote">“Doarjja Regionálaovdánahttinprošeavttaide”</span> doarjjaortnegis bálkáhit prošeaktakoordináhtora vai sámi kultuvra čalmmustahttojuvvo čuoigamiid máilmmimeašttirgilvvuiguin. Koordináhtor galgá plánet ja ovddidit sámi kultuvra- ja ealáhusdoaimmaid SKI-VM botta. Prošeavtta bargovásáhusaiguin galgá kártet doaibmanvejolašvuođaid doaimmahišgoahtit sámi servvodatovdáneami Tråantes Nasjonaljubileet 2030 rádjai. Searveruhtadeapmi prošeavtta dáfus lea dahkkon Trööndelagen fylkkasuohkaniin, mas lea ovttasbargošiehtadus Sámedikkiin.</p>
<p type="listitem">Ski-VM 2025 searvi oažžu 200.000 ruvnno <span type="quote">“Kulturdoaibmabidju”</span> doarjjaortnega bokte sámi kulturáŋgiruššamii, mii lea oassin meašttirgilvvuid kulturprográmmas. Ruhta galgá geavahuvvot fátmmastit sámi artisttaid ja kulturdoaimmaheddjiid. Sámediggi ja SKI-VM 2025 guorahallába vejolašvuođaid searvevuođašiehtadusa dahkat.</p>
</list><p>-Ii leat Tråante 2017:i rájes ná stuora áŋgiruššan leamaš sámi kultuvrii dán gávpogis. MM bistet measta guokte vahkku ja šaddá álbmotfeastan. Šaddá vuogas ja dehálaš čalmmustahttin ja velá čielga dohkkehus min kultuvrras ovtta dain stuorámus valáštallandoaluiguin riikkas, dadjá Jåma.</p>
<p>SKI-VM álgá guovvamánu 26.beaivvi ja loahpahuvvo njukčamánu 9.beaivvi ja fátmmasta 33 gilvvu. Kulturprográmma váldoarenat leat Granåsen, Medaljetorget ja Tråante guovddáš.</p>
</body></document>
