<document xml:lang="sme" id="no_id"><header><title>Sámediggi doarju Duottar Studio - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>162</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-duottar-studio.6763.aspx?sprak=12</origFileName><parallel_text xml:lang="nob" location="sametinget_stotter_duottar_studio.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi doarju Duottar Studio</p>
<p><em type="italic">Sámediggeráđđi lea juolludan 500 000 ruvnno profešunealla jietnastudio huksemii Guovdageainnus. </em></p>
<p>Internašunála Sámi Filbmainstituhtta (ISFI) lea duogábealde gieskat ásahuvvon vuollefitnodaga, Duottar Studio. Duottar Studio AS galgá doaimmahit jietnastudio ja redigerenfasilitehtaid filbmii ja TV:i. Ulbmilin lea ahte doaibma galgá fállat ja buvttadit filbmadubbema ja maŋŋebarggu TV buvttademiide, ja dasto fállat láigohit jietnastudio ja redigerenlanja filbma- ja TV-suorgái.</p>
<p>– Odne ii gávdno makkárge infrastruktuvra filmmaide guovddáš sámi guovlluin ja Duottar Studio de duhtada dárbbu mii lassána jagis jahkái go eanet sámi filmmat ja dubben-buvttadeamit čađahuvvojit, dadjá sámediggepresideanta Aili Keskitalo (NSR).</p>
<p>Duottar Studio lea sámi suohkanis ja lahka davvisámegielat taleanttaid. Sámi guovlluin eai gávdno dál filbmafasilitehtat main lea dákkár standárda. – Dát fálaldat lea deaŧalaš sámegielaid ovddideapmái ja bisuheapmái, ja ovdáneapmái hutkás ealáhusain. Studio váikkuha ahte min kulturbargit ja taleanttat sáhttet muitalit iežaset muitalusaid, min iežamet gillii, masa geavahit teknihkalaš fálaldaga mii ovdal ii leat gávdnon davvin, dadjá sámediggepresideanta Aili Keskitalo.</p>
<p><em type="italic">Jearahallama addá presideanta Aili Keskitalo (NSR), +47 971 29 305, aili.keskitalo@samediggi.no </em></p>
</body></document>
