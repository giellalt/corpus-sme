<document xml:lang="sme" id="no_id"><header><title>Áššemeannudeaddji - Ealáhusovdánahttin - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>366</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/saksbehandler-naringsutvikling.16565.aspx?sprak=12</origFileName><parallel_text xml:lang="nob" location="saksbehandler_-_naeringsutvikling.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Áššemeannudeaddji - Ealáhusovdánahttin</p>
<p><em type="italic">Sámedikkis lea rabas bistevaš virgi áššemeannudeaddjin ealáhusjuhkosis. Ealáhusjuogus gullá ealáhus-, kultur- ja dearvvašvuođaossodahkii. Álgin farggamusat. </em></p>
<p><em type="italic">Ohcanáigemearri: 24.10.21. </em></p>
<p>Bargosadji lea muhtun Sámedikki kánturbáikkiin gos lea sadji.</p>
<p type="title">Barggut</p>
<p>Virggi váldobarggut:</p>
<list><p type="listitem">Politihkkaovddideapmi ja čuovvulit Sámedikki barggu mii guoská sámi mátkeealáhussii ja hutkás ealáhusaide.</p>
<p type="listitem">Strategiija- ja ovddidanbargu</p>
<p type="listitem">Vuolggahit ja čuovvulit prošeavttaid ja proseassaid mat dorjot mátkeealáhusa ja hutkás ealáhusaid áŋgiruššama.</p>
</list><p>Virgái maiddái sáhttet biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Virgái áinnas háliidit olbmo geas lea oahppu allaskuvllas/universitehtas mii vástida masterdási oahpu, vuosttažettiin servvodatfágas, ekonomiijas, ealáhus- ja fitnodatovddideamis dahje fágasurggiin mat čatnasit mátkeealáhussii ja hutkás ealáhusaide.</p>
<p>Kandidáhtat guđiin lea unnimusat bacheloroahppu dahje vástideaddji oahppu, ja unnimusat 5 jagi relevánta bargohárjáneapmi, sáhttet árvvoštallojuvvot virgái.</p>
<p>Sámegielmáhttu deattuhuvvo ohcciid gaskkas geat muđui leat seamma bures kvalifiserejuvvon.</p>
<p>Muđui deattuhit:</p>
<list><p type="listitem">Máhtu sámi servvodatdiliid birra</p>
<p type="listitem">Hárjáneami almmolaš hálddašeamis</p>
<p type="listitem">Buriid gulahallan- ja ovttasbargodáidduid</p>
<p type="listitem">Buori njálmmálaš ja čálalaš ovdanbuktindáiddu</p>
<p type="listitem">Dáiddu bargat iešheanalaččat ja ulbmillaččat</p>
<p type="listitem">Veahkkáivuođa</p>
</list><p type="title">Bálká- ja bargoeavttut</p>
<p>VVirgi bálkáhuvvo Stáhta regulatiivva mielde virgekodas 1434 ráđđeaddi dahje 1364 seniorráđđeaddi, bargoduogáža ja gelbbolašvuođa vuođul.</p>
<list><p type="listitem">Bálkkás gessojuvvo 2 % máksu Stáhta penšunkássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkaide geat ásset Finnmárkkus ja Davvi-Romssas guoská oahppoloana sihkkunortnet Stáhta loatnakássas 10 % jahkái, gitta 25.000 ru rádjai, ja sierra vearrogeasus</p>
<p type="listitem">Dávgasis bargoáigi ja eará buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title" xml:lang="kmr">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem" xml:lang="eng">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii. <em type="italic">Ohcanáigemearri: 24.10.21 </em></p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrain Magne Svineng Tel. +47 91 54 20 98 dahje e-poasta magne.svineng@samediggi.no</p>
<p type="listitem">Fágajođiheddjin Anne-Marie Gaino Tel. +47 99 69 01 88 dahje e-poasta anne-marie.gaino@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Golggotmánnu 24. beaivvi 2021</p>
</body></document>
