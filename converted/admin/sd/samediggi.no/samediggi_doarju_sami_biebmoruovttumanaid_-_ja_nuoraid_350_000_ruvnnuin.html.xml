<document xml:lang="sme" id="no_id"><header><title>Sámediggi doarju sámi biebmoruovttumánáid - ja nuoraid 350 000 ruvnnuin - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>179</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/sametinget-stotter-samiske-fosterhjemsbarn-og-unge-med-350-000-kroner.22343.aspx?sprak=12</origFileName><parallel_text xml:lang="nob" location="sametinget_stotter_samiske_fosterhjemsbarn_og_unge_med_350_000_kroner.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi doarju sámi biebmoruovttumánáid - ja nuoraid 350 000 ruvnnuin</p>
<p><em type="bold">Sámediggeráđđi lea juolludan 350 000 ruvnno Norgga Biebmoruovttosearvái Finnmárkkus ráhkadahttit doaimmaid sámi biebmoruovttumánáide ja nuoraide sihke Finnmárkkus, Romssas ja Nordlánddas.   </em>  </p>
<p xml:lang="nob">Runar Myrnes Balto</p>
<p>– Lea dehálaš fuolahit ja doarjut sámi mánáid ja nuoraid geat dárbbašit     doaimmaid mat gusket sin gillii ja kultuvrii. Danne doarju sámediggeráđđi prošeavtta, nu ahte biebmoruovttumánáin ja nuorain lea vejolašvuohta deaivvadit ja hukset fierpmádaga, dadjá sámediggeráđđi Runar Myrnes Balto (NSR).</p>
<p>Norgga Biebmoruovttosearvvi mihttu lea buoridit kvaliteahta buot dásiin biebmoruovttufuolahusas, maid sámi sisdoalu. Dehálaš oassi barggus lea maid doaimmahit politihkalaš beroštumi nationála, regionála ja báikkálaš eiseválddiiguin buoridan dihte biebmoruovttufuolahusa.</p>
<p>– Dat lea dehálaš fállat oktasaš deaivvademiid sámi bearrašiidda gos oktasaš sámi perspektiiva lea vuođđun. Seammás lea min oktasaš ovddasvástádus sihkkarastit mánáide ja nuoraide buriid ja oadjebas sámi biebmoruovttuid, lohká Myrnes Balto.</p>
<p>Guhtta čoagganeami leat plánejuvvon, golbma čoagganeami láhččojuvvojit nuoraide ja golbma leat nu gohčoduvvon bearaščoagganeamit. Čoagganemiid galgá juohkit golmma fylkii, Nordlánda, Romsa- ja Finnmárku.</p>
<p>Loga eanet biebmoruovttuid birra</p>
<p>Juolludeapmi lea dearvvašvuođa, fuolahusa- ja mánáidsuodjalanbálvalusprošeavttaid bokte addon.</p>
<p><em type="italic">Jearahallama addá dahje vástida gažaldagaide sámediggeráđđi Runar Myrnes Balto (NSR), runar.myrnes.balto@samediggi.no   </em></p>
</body></document>
