<document xml:lang="sme" id="no_id"><header><title>PRD: Vuosttaš lávki Sámi dutkanráđi ásaheamis - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>115</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=377&amp;sprak=Samisk&amp;Print=1</origFileName><parallel_text xml:lang="nob" location="samediggi-article-377.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Vuosttaš lávki Sámi dutkanráđi ásaheamis - Sámediggi Sametinget</p>
<p type="title">PRD: Vuosttaš lávki Sámi dutkanráđi ásaheamis</p>
<p>Norgga dutkanráđđi pláne čakčat lágidit konferánssa sámi dutkanlávdegotti bargamušaid ja organiserema birra.</p>
<p>Norgga dutkanráđđi lea ráđđehusas ožžon bargun vuolggahit davviriikkalaš čielggadeami Norgga, Suoma ja Ruoŧa várás sámi dutkanlávdegotti birra.</p>
<p>- Dutkanráđi dovddahusat leat hui illudahttit. Sámediggi lea máŋga jagi bargan oččodit sámi dutkanráđi. Dál de viimmat orru ášši biddjojuvvomin áššelistui riikka dásis, lohká várrepresideanta Ragnhild L. Nystad.</p>
<p>Geassemánu 9. b. čoahkkimis gaskal Sámedikki ja Norgga dutkanráđi šiehtaduvvui lágidit dakkár konferánssa. Eará fáttát ledje jotkit Sámi dutkanprográmma ja St.dieđ. 30 (2004-2005) Dutkandáhtu.</p>
<p>- Sámediggi áigu čuovvolit Dutkanráđi dovddahusaid ja mis lea áigumuš doaibmat deaŧalaš váikkuheaddjin go sámi dutkanlávdegoddi hábmejuvvo, loahpaha Nystad.</p>
</body></document>
