<document xml:lang="sme" id="no_id"><header><title>Álbmotčoahkkin nuortalašgiela gielladili birra  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>292</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/folkemote-om-skoltesamisk-spraksituasjon.19993.aspx?sprak=12</origFileName><parallel_text xml:lang="nob" location="folkemote_om_skoltesamisk_spraksituasjon_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Álbmotčoahkkin nuortalašgiela gielladili birra</p>
<p><em type="italic">Duorastaga njukčamánu 24. b. lágiduvvo Njávdámis rabas álbmotčoahkkin nuortalašsámi gielladili birra. Sámedikkis leat giellabirrasiin cealkámušat makkár doaimmaiguin berrejit álgit ealáskahttit nuortalašgiela. </em></p>
<p>Álbmotčoahkkimis dollojuvvo logaldallan gielladiliid birra ja geahččit besset buktit cealkámušaid ja evttohit gielalaš doaibmabijuid.</p>
<p type="title">Háliida čohkket giellabirrasa</p>
<p>Sámediggi háliida čohkket nuortalašgiela birrasiid norgga bealde ja suoma bealde álbmotčoahkkimii. Sámedikkis lea maid ovttasbargu ja gulahallan giellabirrasiin suoma bealde, ja sii oassálastet maid čoahkkimis.</p>
<p>Mikkel Eskil Mikkelsen    Árvu/Sametinget    – Lea mearrideaddji prosessii maid nuortalašgiela birrasat ieža oaivvildit dárbbuid birra ja makkár resurssat leat olámuttus suoma- ja norgga bealde Sámi ealáskahttin dihte giela, dadjá sámediggeráđđi Mikkel Eskil Mikkelsen (NSR), gii galgá rahpat ja jođihit álbmotčoahkkima.</p>
<p>Son čujuha ealáskahttinprošeavttaide sihke Anáris Suoma bealde ja Svahken Sijte Elgåas, gos nagodedje hukset positiivvalaš lassiváikkuhusaid, go eambbogat álge aktiivvalaččat atnit giela, ja šadde sámegielagin.</p>
<p type="title">Rabas buohkaide</p>
<p>Vásáhusat ovddežis čájehit ahte giellaealáskahttin gáibida stuora beroštumi sihke báikegottis, servodagas ja priváhtaolbmuin. Sámediggi rehkenastá ahte nuortalašgiela birrasat ieža besset árvalit sisdoalu ja joatkit giellaealáskahttinproseassa norgga bealde.</p>
<p>– Mii vuordit mielas deaivat nu eatnat nuortalašgiela giellaguovlluin go vejolaš, ja sávvat buresboahtima čoahkkimii, mii lea rabas buohkaide, dadjá Mikkelsen.</p>
<p>Álbmotčoahkkin lágiduvvo čuovvoleapmin guorahallamii nuortalašgiela gielladili birra Norggas</p>
<p>– Strategier og tiltak for vitalisering av språket (Giellaealáskahttima strategiijat ja doaimmat), man phD Torkel Rasmussen čálii Sámedikki ovddas 2021:s.</p>
<p type="title">Konsearta</p>
<p>Álbmotčoahkkimis galgá rapkonsearta joavkkuin Kootkmiõht. Rapjoavku Ilmari Leivo ja Aarni Seri galgaba ráppet nuortalašgillii. Álbmotčoahkkin loahpahuvvo konsearttain nuortalašsámi joavkkuin Čaʹppesrääʹstes. Tero Harju ja Aimo Aikio massiiga nuortalašgiela nuorran. Goappašagat leaba oahppan nuortalašgiela rávisolmmožin.</p>
<p>Sámediggi lágida álbmotčoahkkima ovttasbargguin Äʹvv nuortalaš museain, Nuortalaš kulturfoanddain suoma bealde, ja Saaʹmi Sijddsååbbarain. Álbmotčoahkkin dollojuvvo Ä´vv Nuortalaš museas Njávdámis njukčamánu 24.b. dii. 16.30 - 21.00. Álbmotčoahkkin dulkojuvvo dárogielas suomagillii.</p>
<p><em type="italic">Jearahallama addá ja gažaldagaid vástida sámediggeráđi Mikkel Eskil Mikkelsen bokte, +47 917 42 161, mikkel.eskil.mikkelsen@samediggi.no </em></p>
<p>Geahča álbmotčoahkkima prográmma</p>
</body></document>
