<document xml:lang="sme" id="no_id"><header><title>Sámediggeráđđi sávvá lihkku ođđa rektorii ja pro-rektorii Sámi allaskuvllas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>206</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-gratulerer-ny-rektor-og-pro-rektor-ved-samisk-hogskole.25601.aspx?sprak=12</origFileName><parallel_text xml:lang="nob" location="sametingsradet_gratulerer_ny_rektor_og_pro-rektor_ved_samisk_hogskole.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggeráđđi sávvá lihkku ođđa rektorii ja pro-rektorii Sámi allaskuvllas</p>
<p><em type="bold">Sámi allaskuvla lea válljen Liv Inger Somby ođđa rektorin ja Henrik Samuel Valkeapää ođđa pro-rektorin. Soai galgaba doaibmagoahtit čakčat 2023, njeallje jagi gitta 2027 rádjai. Sámediggepresideanta Silje Muotka sávvá guktuide lihkku ođđa ámmáhin ja sávvá buori ovttasbarggu áigodagas.   </em>   </p>
<p>- Mun sávan guktuide lihkku dehálaš ja guovddáš doibmii Sámi servodagas. Sámi allaskuvla lea dehálaš ásahus sámi servodahkii miehtá sámi, mii galgá leat guovddážis ovdánahttimis sámi servvodaga. Mun illudan joatkit dan buori ovttasbargguin mii mis lea Sámi sllaskuvllain ođđa rektorgottiin ja sávan buot buriid sudnuide, dadjá sámediggepresideanta Silje Karine Muotka.</p>
<p>Njeallje maŋimuš jagi leaba Laila Susanne Vars ja Ylva Jannok Nutti jođihan Sámi allaskuvlla rektorgotti. Sámediggeráđđi Mikkel Eskil Mikkelsen giitá Vars ja Nutti buori ovddasbarggus.</p>
<p>- Háliidan giitit Laila Susanne Vars ja Ylva Jannok Nutti sihke buori ovddasbarggus ja maiddái dan nana barggus maid leaba dahkan buorrin olles sámi servodahkii. Sámediggi ja Sámi allaskuvllas lea leamaš buorre ovddasbargu muhtin oahppofálaldagaid ektui, mii lea buktán buori bohtosiid. Dán áigodagas leaba Vars ja Nutti bargan olu oainnusindahkat Sámi allaskuvlla miehtá sámi, earret eará ásahan gáiddusoahpahusa mii addá fleksibilitehta, maiddái suoma ja ruoŧa beal sámi. Dat lea dehálaš bargu ja dálá rektorgoddi lea bargan buori dán oktavuođas, dadjá sámediggeráđđi Mikkel Eskil Mikkelsen.</p>
</body></document>
