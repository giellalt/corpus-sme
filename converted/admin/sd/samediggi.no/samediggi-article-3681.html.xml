<document xml:lang="sme" id="no_id"><header><title>Rabas virgi Sámedikkis mas ohcanáigi lea: 19.05.10 - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>347</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3681&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3681.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Rabas virgi Sámedikkis mas ohcanáigi lea: 19.05.10 - Sámediggi Sametinget</p>
<p type="title">Rabas virgi Sámedikkis mas ohcanáigi lea: 19.05.10</p>
<p><em type="italic">Vuosttaškonsuleanta </em><em type="italic">/r </em><em type="italic">áđđeaddi - sadjásašvirgi </em><em type="italic">- ref.nr. 10/2743 </em>Sámedikkis lea rabas vuosttaškonsuleanta/ráđđeaddi sadjásaš virgi, álgin farggamusat 30.07.2011 rádjai. Bargosadji lea okta Sámedikki kanturbáikkiin. Virgeohcan sáddejuvvo min digitála ohcanguovddážii: http://e-skjema.no/sametinget  t . </p>
<p><em type="italic">Vuosttaškonsuleanta </em><em type="italic">/r </em><em type="italic">áđđeaddi - sadjásašvirgi </em><em type="italic">- ref.nr. 10/2743 </em>Sámedikkis lea rabas vuosttaškonsuleanta/ráđđeaddi sadjásaš virgi, álgin farggamusat 30.07.2011 rádjai. Bargosadji lea okta Sámedikki kanturbáikkiin. Virggi bargun dábálaččat leat báikenammaovddideapmi ja terminologiija. Sámedikki politihka ovddideapmi sámegielas. Virgái sáhttet biddjojuvvot maiddái eará doaimmat Sámedikki doaimma oktavuođas. Virgái háliidivččiimet olbmo geas lea allaoahppu, ovddemusat master-/váldofága dási oahppu allaskuvllas/universitehtas sámegielas. Bargohárjáneapmi almmolaš hálddašeamis ja máhtolašvuođa sámi servodatdiliid birra deattuhuvvo. Dasa lassin deattuhuvvojit buorre fágalaš máhttu, buorit ovttasbargo- ja gulahallandáiddut, maiddái čálalaš ovdanbidjandáidu, dáidu iešheanalit ja ulbmillaččat bargat ja veahkkáivuohta. Virgi lea biddjon virgekodii 1408 vuosttaškonsuleanta dahje 1434 ráđđeaddi. Ohcci geas lea earenoamáš gelbbolašvuohta sáhttá biddjot virgekodii 1364 seniorráđđeaddi. Eanet dieđuid virggi birra addet ossodatdirektevra Julie Eira, vuolitdirektevra Lennart Mikkelsen dahje vuolitdirektevra Inga Margrethe Eira Bjørn, tlf. 78 47 40 00. Sámedikki hálddahus galgá nu bures go vejolaš speadjalastit álbmoga girjáivuođa. Bargiidpolitihkalaš ulbmilin lea juksat dássedis čoahkádusa agi ja sohkabeliid dáfus, ja rekrutteret olbmuid geain lea unnitlogu- ja álgoálbmotduogáš. Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái. Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 proseanttain jahkái gitta 25 000 ru rádjai, sii ožžot maiddái sierra vearrogessosa ja lassi mánáidoaju. Dát gustojit dassážiigo Stuorradiggi rievdada dáid ortnegiid. Sámedikki bargiin lea máškidis bargoáigi. Ohccit geat eai hálddaš sámegiela go biddjojuvvojit virgái, sáhttet ovttasráđiid bargoaddiin geatnegahttojuvvot váldit oahpu sámegielas. Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahččalanáigi. Bálkkás gessojuvvo 2 % Stáhta penšuvdnakássii. Ođđa almmolašvuođalága vuođul sáhttet ohccidieđut almmuhuvvot vaikko ohcci lea bivdán ahte son ii galgga čállojuvvot ohcciidlistui. <em type="italic">Ohcanáigemearri: 19.05.10 </em>Virgeohcan sáddejuvvo min digitála ohcanguovddážii: http://e-skjema.no/sametinget  t . Mii bivdit ohcciid almmuhit virggi referánsanummira: <em type="italic">10/2743 </em>. Duođaštuvvon skuvla- ja bargoduođaštusaid máŋgosat biddjojuvvojit mielddusin dahje sáddejuvvojit bábirveršuvdnan: Sámediggi - Sametinget, Ávjovárgeaidnu 50, 9730 Kárášjohka/Karasjok </p>
</body></document>