<document xml:lang="sme" id="no_id"><header><title>PRD: Sámediggi meannuda njuolggadusaid meahcceeatnamiid rievdaduvvon ávkkástallanvugiid várás - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>232</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1758&amp;sprak=Samisk&amp;Print=1</origFileName><parallel_text xml:lang="nob" location="samediggi-article-1758.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRD: Sámediggi meannuda njuolggadusaid meahcceeatnamiid rievdaduvvon ávkkástallanvugiid várás - Sámediggi Sametinget</p>
<p type="title">PRD: Sámediggi meannuda njuolggadusaid meahcceeatnamiid rievdaduvvon ávkkástallanvugiid várás</p>
<p>Sámediggeráđđi ovddida dál Sámediggái loahpalaš evttohusas árvvoštallat sámi deasttaid rievdaduvvon meahccegeavaheami oktavuođas Finnmárkkus.</p>
<p>Sámedikki presideanta Aili Keskitalo.  © Kenneth Hætta</p>
<p>Sámedikki presideanta Aili Keskitalo lea hui duhtavaš dainna stuorra beroštumiin mii lea leamaš bargui, ja deattuha ahte ollu evttohusat gulaskuddanásahusain leat váldojuvvon mielde loahpalaš njuolggadusaide.</p>
<p>- Dan evttohusas maid Sámediggeráđđi dál ovddida Sámediggái, vuhtto ahte dat lea gaskaneassoahpamuš. Mii leat geahččalan vuhtiiváldit oasi dain cuiggodemiin mat leat boahtán ovdan. Danne leat ge máŋga rievdadusevttohusa, mat eai rihko Finnmárkkulága dahje eai fámohuhte sámi vuoigatvuođaid, dál váldojuvvon mielde njuolggadusaide, dadjá sámedikkepresideanta Aili Keskitalo.</p>
<p>Njuolggadusat meahcceeatnamiid rievdaduvvon ávkkástallanvugiid várás Finnmárkkus leat leamaš guovtti viiddis gulaskuddanvuorus. Dan lassin leat dollojuvvon 7 álbmotčoahkkima ja sierra ságaškuššančoahkkimat Finnmárkku fylkkagielddain. Njuolggadusat galget sihkkarastit sámi kultuvrra, ealáhusaid ja servodateallima luondduvuđđosa ja ovddidanvejolašvuođaid. Sámediggeráđđi lea deattuhan ahte njuolggadusat galget addit buriid ja guhkesáiggi rámmaeavttuid sihke árbevirolaš ja ođđa ealáhusaide, muhto mat seammás sihkkarastet dan ahte sámi beroštumit fuolahuvvojit ja suodjaluvvojit dohkálaččat.</p>
<p>- Dát ášši lea finnmárkkulága njuolga čuovvoleapmi ja lea nie okta dain deaŧaleamos áššiin maid Sámediggi dán rádjai lea meannudan dán áigodagas. Danne lea munnje deaŧalaš ahte njuolggadusaid meannudeapmi dáhpáhuvvá seamma prinsihppačavga- ja ovttasbargovuoiŋŋain go lága meannudeapmi, ja mun jáhkán ahte evttohus láhčá dasa vejolašvuođaid, dadjá Keskitalo.</p>
<p>Aili Keskitalo</p>
<p>Sámediggepresideanta</p>
<p>Aili Keskitalo</p>
<p>Telefuvdna</p>
<p>Mobila</p>
<p>78 47 40 00</p>
<p>971 29 305</p>
</body></document>
