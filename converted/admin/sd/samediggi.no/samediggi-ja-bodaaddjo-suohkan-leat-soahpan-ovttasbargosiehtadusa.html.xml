<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>226</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Samedikki-birra/Organisasuvdnastruktuvra/Samediggeraddi/Sartnit-ja-artihkkalat/Samediggi-ja-Bodaaddjo-suohkan-leat-soahpan-ovttasbargosiehtadusa</origFileName>
    <parallel_text xml:lang="nob" location="sametinget-og-bodoe-kommune-enige-om-samarbeidsavtale.html"/>
    <parallel_text xml:lang="sma" location="saemiedigkie-jih-baaddaadjo-siemes-laavenjostoelatjkoen-bijre.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámediggi ja Bodåddjo suohkan leat soahpan ovttasbargošiehtadusa / Sártnit ja artihkkalat / Sámediggeráđđi / Organisašuvdnastruktuvra / Sámedikki birra / Sámediggi - Sametinget</p>
    <p type="title">Sámediggi ja Bodåddjo suohkan leat soahpan ovttasbargošiehtadusa</p>
    <p>Vuossárgga miessemánu 4. b. lei sámediggeráđis Ann-Mari Thomassenas čoahkkin Bodåddjo sátnejođiheddjiin, Ole-Henrik Hjartøy:in ja eallineavttuidlávdegotti jođiheddjiin, Else Marie Torp:in. – Mii leat soahpan ovttasbargošiehtadusa das movt ovdánahttit sámi giela ja kultuvrra ja movt nannet sámevuođa Bodåddjos, cealká Thomassen maŋŋá čoahkkima.</p>
    <p>Ovttasbargošiehtadus lea dahkkojuvvon Bodåddjo suohkana álgaga mielde, ja dat galgá meannuduvvot politihkalaččat Sámedikki dievasčoahkkimis geassemánus, ja Bodåddjo suohkanstivrras 18.06.15.</p>
    <p>
      <em type="bold">- Mun háliidan rámiidit Bodåddjo suohkana dán álgagis. Movttiidahttá oaidnit go eanet gávpotsuohkanat háliidit sierra šiehtadusaid Sámedikkiin, cealká sámediggeráđđi Ann-Mari Thomassen. </em>
    </p>
    <p>Son deattuha dasto ahte Bodåddjos lea guhkes sámi historjá, sihke julev-, bihtán-, davvi- ja máttasámegiela váikkuhemiin, ja dáhkida ahte šiehtadus fátmmasta ja goziha dan.</p>
    <p>Bodåddjo sátnejođiheaddji, Ole-Henrik Hjartøy, lea duhtavaš go šiehtadus Sámedikkiin fargga lea mearriduvvon.</p>
    <p>
      <em type="bold">- Mun lean movtta go mii dál oažžut ovttasbargošiehtadusa Sámedikkiin. Bodåddjos dahkkojuvvo juo ollu mii lea buorre sámi giela ja kultuvrra ovdánahttimiin, ja lea buorre go mii dál formaliseret dan. </em>
    </p>
    <p>Plána mielde galgaba Sámedikki presideanta ja sátnejođiheaddji vuolláičállit ovttasbargošiehtadusa borgemánu 8. b. 2015 Bodåddjos, ja dat dahkkojuvvo Norlándda musihkkafestivála vahku doaluid ja riikkaidgaskasaš álgoálbmotbeaivvi borgemánu 9. b ávvudeami oktavuođas.</p>
    <p>Dás sáhtát don lohkat ovttasbargošiehtadusa.</p>
    <p>
      <em type="bold">Gulahallanolmmoš: </em>
    </p>
    <p>Sámediggeráđđi Ann-Mari Thomassen, tel. 900 57 123</p>
    <p>Bodåddjo sátnejođiheaddji Bodø Ole-Henrik Hjartøy, tel. 905 88 345</p>
  </body>
</document>
