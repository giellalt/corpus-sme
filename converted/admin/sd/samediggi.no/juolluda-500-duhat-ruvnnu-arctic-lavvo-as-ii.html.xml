<document xml:lang="sme" id="no_id"><header><title>Juolluda 500 duhát ruvnnu Arctic Lavvo AS:ii</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>192</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Odasarkiiva/Juolluda-500-duhat-ruvnnu-Arctic-Lavvo-AS-ii</origFileName><parallel_text xml:lang="nob" location="bevilger-500-tusen-kroner-til-arctic-lavvo-as.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Juolluda 500 duhát ruvnnu Arctic Lavvo AS:ii</p>
<p><em type="italic">Sámediggeráđđi juolluda 500 000 ru Arctic Lavvo AS:ii Guovdageainnus. Fitnodat galgá buvttadit árbevirolaš lávuid ja gođiid. Sámediggeráđđi </em><em type="italic">Mariann Wollmann Magga </em><em type="italic">dadjá ahte ásaheapmi lea deaŧalaš buvttadeami joatkimii Guovdageainnus, ja áigu galledit fitnodaga bearjadaga miessemánu 12. b. </em></p>
<p>Arctic Lavvo AS lea gieskat ásahuvvon searvi Guovdageainnus. Dat lea sihkkarastán vuoigatvuođaid gálvomerkii Venor mii buvttadii lávuid ja gođiid.</p>
<p>Ođđa searvi galgá bargat lávuid ja gođiid ovddidemiin, buvttademiin ja vuovdimiin, mat girdet nana anu ja garra dálkkiid.</p>
<p><em type="italic">- </em><em type="italic">Fitnodagas lea nana oahppu ja vásihus, ja das lea dárbbašlaš gelbbolašvuohta ja dáhttu mii dárbbašuvvo ásaheami čađaheapmái, dadjá sámediggeráđđi </em><em type="italic">Mariann Wollmann Magga </em><em type="italic">. </em></p>
<p>Arctic Lavvo AS lea bovden sámediggeráđi Mariann Wollmann Magga ja Guovdageainnu sátnejođiheaddji Johan Vasara boahtit oahpásmuvvat plánaide ja fitnat galledeamen fitnodaga lokálain Guovdageainnu guovddážis.</p>
<p>Anders Bongo-Wiik ja Mathis Bongo Arctic Lavvo AS beales muitaleaba plánaid birra mat fitnodagas leat, bearjadaga miessemánu 12. b. dii. 10.00 čoahkkinlanjas Allavárdu, mii lea Diehtosiidda goalmmát gearddis.</p>
<p>Dii. 10.30 galledeaba sámediggeráđđi Mariann Wollmann Magga ja sátnejođiheaddji Johan Vasara buvttadanlokálain Hánnoluohkká 1.</p>
<p>Čoahkkin ja galledeapmi lea rabas pressii.</p>
<p><em type="italic">Loga eanet </em></p>
<p>Arctic Lavvo AS: http://www.arcticlavvo.no/</p>
<p xml:lang="olo"><em type="italic">Gulahallan </em><em type="italic">: </em></p>
<p>Sámediggeráđđi Mariann Wollmann Magga, tel 977 02 350</p>
</body></document>
