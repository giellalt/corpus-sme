<document xml:lang="sme" id="no_id"><header><title>Raporta sámi mátkeealáhusa birra, mii lea goallostuvvon hutkásealáhusaide ja bibmui - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>128</wordcount><conversion_status type="standard"/><availability><free/></availability><multilingual/><origFileName>https://sametinget.no/ealahus/avkkalas-resurssat/raporttat/forstudie-veien-videre-for-samisk-reiseliv-og-kreative-naringer/</origFileName><parallel_text xml:lang="nob" location="rapport_om_samisk_reiseliv_koblet_mot_kreativ_naering_og_mat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Raporta sámi mátkeealáhusa birra, mii lea goallostuvvon hutkásealáhusaide ja bibmui</p>
<p><em type="italic">Bidjan dihte viidáset geainnu sámi mátkeealáhussii, de lea Sámediggi bivdán UiT Norgga arktalaš universitehta ráhkadit raportta das movt lagat čanastumit sámi hutkásealáhusaid ja mátkeealáhusa gaskkas sáhttet buktit ođđa jurdagiid guoddevašvuođas, innovašuvnnas ja sámi luonddu- ja kulturmáhtu gaskkusteamis ja nu váikkuhit dasa ahte biebmo- ja kulturvásáhusat ovdánit, mii boađášii buorrin sámi servodagaid máŋggadáfotvuhtii. </em></p>
<p>Loga raportta <span type="quote">«Veien videre for samisk reiseliv og kreative næringer 2022»</span></p>
<p>Raporta čujuha eará álgoálbmogiid vásáhusaide ja fátmmasta aktevrraid ja nuoraid perspektiivvaid mat leat čadnon min iežamet mátkeealáhussii. Raporta maid sisttisdoallá vásáhusaid Sámedikki ovdalaš barggus sámi mátkeealáhusain ja mihtuin ja strategiijain mat leat vuođđun dán bargui.</p>
<p>Raporta galgá earret eará leat ávkin das go galgat ráhkadit sámi mátkeealáhusa doaibmaplána našunála mátkeealáhusstrategiijas 2030 guvlui ovttas Innovašuvdna Norggain.</p>
</body></document>
