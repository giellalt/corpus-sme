<document xml:lang="sme" id="no_id"><header><title>Juolluda váile 2 miljovnna ruvnno sámi girjjálašvuhtii - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>208</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/bevilger-narmere-2-millioner-kroner-til-samisk-litteratur.7472.aspx?sprak=12</origFileName><parallel_text xml:lang="nob" location="bevilger_naermere_2_millioner_kroner_til_samisk_litteratur_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Juolluda váile 2 miljovnna ruvnno sámi girjjálašvuhtii</p>
<p><em type="italic">Sámediggeráđđi lea meannudan 2020 giđa girjjálašvuođaohcamušaid, ja vuoruha addit doarjaga mánáidgirjjiide julev- ja máttasámegillii. </em></p>
<p>Sámediggi lei ožžon logenár ohcamuša smávit lágádusain ja eará girjjálašvuođaaktevrrain. Ohcanvuđot 2020 girjjálašvuođabušeahtta lea 2,85 millijovnna ruvnno.</p>
<p>– Go girjjálašvuođaohcamušaid vuođul dán vuoro juolluduvvo váile 2 millijovnna girjjálašvuhtii, de dat duođašta alla dási girjjálašvuođaohcamušain, dadjá sámediggeráđđi Henrik Olsen (NSR).</p>
<p>Ohcamušat ledje girjái ja fátmmastit viidát čáppagirjjálašvuođa, go ledje ohcamušat sihke mánáid, nuoraid ja rávisolbmuid várás. Maiddái fágagirjjálašvuohta lea gokčojuvvon dán ohcanvuorus, go duodjegirjjit Várjjat guovllus leat ožžon doarjaga.</p>
<p>Trøndelága fylkkagirjerájus ja Árran julevsáme guovdásj oažžuba doarjaga rámmašiehtadusaid bokte ovddidit mánáidgirjjiid mátta- ja julevsámegillii. Dál lea vuosttaš geardde go Árran julevsáme guovdásj oažžu rámmašiehtadusa fuolahit mánáidgirjjiid julevsámegillii. Rámmašiehtadusa bokte jorgaluvvojit moanat girjjit sihke mátta- ja julevsámegillii, ja nu ordnejit čáppagirjjálašvuođafálaldaga mátta- ja julevsámegielat mánáide.</p>
<p>– Dát doaibma lea earenoamáš bures lihkostuvvan máttasámis gos leat ilbman ollu mánáidgirjjit máttasámegillii maŋemuš jagiid, dadjá Olsen.</p>
<p>Lea maiddái stuorra dárbu nuoraid girjjálašvuhtii, ja dán ohcanvuorus leat máŋga prošeavtta ožžon doarjaga mat vuoruhit nuoraide fálaldaga. Thomas Hansen oažžu juo goalmmát ja maŋemuš girjái Jápmingilvu-trilogiijas doarjaga.</p>
<p>Boahtte ohcanáigemearri Girjjálašvuođabuvttadeami doarjjaortnegis lea golggotmánu 1. beaivvi 2020.</p>
<p>Obbalašgeahcastat girjjálašvuodaprošeavttat 2020 gida</p>
<p><em type="italic">Jearahallama addá dahje vástida gažaldagaide sámediggeráđđi Henrik Olsen </em><em type="italic">(NSR) </em><em type="italic">, 907 75 219, henrik.olsen@samediggi.no . </em></p>
</body></document>
