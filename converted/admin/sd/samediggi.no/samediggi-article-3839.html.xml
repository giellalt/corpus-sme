<document xml:lang="sme" id="no_id"><header><title>Árvvusatnin, gulahallan ja ovttamielalašvuohta lea áibbas deaŧalaš - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>212</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3839&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3839.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Árvvusatnin, gulahallan ja ovttamielalašvuohta lea áibbas deaŧalaš - Sámediggi Sametinget</p>
<p type="title">Árvvusatnin, gulahallan ja ovttamielalašvuohta lea áibbas deaŧalaš</p>
<p><em type="italic">-Árvvusatnin, gulahallan ja ovttamielalašvuohta lea áibbas deaŧalaš gaskal ruvkefitnodagaid ja guovllu eará geavaheddjiid, dadjá Sámedikki presideanta Egil Olli maŋŋá báikediđoštallama dan guovllus Kárášjogas gos Store Norske Gull lea čađahan geahččalanbohkamii 2009:s. </em></p>
<p>Jan Roger Østby</p>
<p>Sámedikki presideanta Egil Olli lei mielde diđoštallamis Ráiteváris ja Suolomarrasis Kárášjoga gielddas gos Store Norske Gull lea čađahan geahččalanbohkamiid ozadettiin metállaid 2009 geasi. <em type="italic">- </em><em type="italic">Otná báikediđoštallamat čájehit ahte almmá dohkálaš gulahallama ja ovttamielalašvuođa haga gaskal minerálafitnodaga, guovllu geavaheddjiid ja Sámedikki, de čuožžila eahpesihkarvuohta ja lassibargu buot áššeosolaččaide, dadjá </em><em type="italic">Sámedikki presideanta Egil Olli </em><em type="italic">. </em>Diđoštallamis ledje mielde Store Norske Gull, orohagat 16, Boazodoallohálddahus, Kárášjoga gielda, NORUT ja Norsk institutt for naturforsking (NINA). <em type="italic">- </em><em type="italic">Otná diđoštallan láhčá buori vuođu dasa ahte Store Norske Gull </em><em type="italic">ja orohagat sáhttet čoavdit riidduid diimmá iskanbohtosiid oktavuođas. Mun duođas jáhkán ahte mii ovttas nagodit juksat buori ja geatnegahtti gulahallama jus iskkadeamit jotkojuvvojit, dadjá Sámedikki presideanta Egil Olli maŋŋá diđoštallama. </em><em type="italic">-Aŋkke ii álggahuvvo ruvkedoaibma guhkes áigái dáin guovlluin. Buot osolaččat dihtet ahte ruvkedoaibma sáhttá dušše dalle čađahuvvot, go dat boahtá buorrin buohkaide ja go buohkat leat ovttamielas dasa, loahpaha Sámedikki presideanta Egil Olli. </em></p>
<p>*Sámediggepresideanta Egil Olli</p>
<p>Telefovdna</p>
<p>Mobiila</p>
<p>E-poasta</p>
<p>+47 78 47 40 00</p>
<p>+47 900 26 880</p>
<p>egil.olli@samediggi.no</p>
</body></document>