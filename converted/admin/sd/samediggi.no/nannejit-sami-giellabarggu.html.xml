<document xml:lang="sme" id="no_id"><header><title/><genre code="admin"/><author><unknown/></author><wordcount>245</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Arkiv/Valgperiode-2009-2013/Artikler/Nannejit-sami-giellabarggu</origFileName><parallel_text xml:lang="nob" location="styrker-samisk-spraakarbeid.html"/><parallel_text xml:lang="sma" location="saemien-gielebarkoem-naennoestahta.html"/><parallel_text xml:lang="smj" location="nanni-same-giellabargov.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Nannejit sámi giellabarggu / Artikler / Valgperiode 2009 - 2013 / Arkiv / Sámediggi - Sametinget</p>
<p type="title">Nannejit sámi giellabarggu</p>
<p>18. Guovvamánnu 2013</p>
<p>Sámedikki doarjjaortnegat sámi giela várás nannejit sámi giellabarggu. Dan čájeha evalueren maidNorut Alta –Áltá lea dahkan ovttasNordlandsforskning/Nordlánda dutkamiin Sámedikki ovddas.</p>
<p>Raporta"Sámedikki ohcanvuđot doarjjaortnegat sámegiela várás - evalueren”ovdan buktojuvvui Sámedikkis vuossárgga 18.02.13.</p>
<p>Evaluerema ulbmilin lea oažžut gova sihke das movt doarjjaoažžut geavahit Sámedikkis ožžon doarjaga ja movt Sámediggi ieš hálddaša doarjjaortnegiid.</p>
<p xml:lang="smj"><em type="bold">Giellabarggu <span type="quote" xml:lang="deu">“dukten”</span> </em></p>
<p>Okta váldokonklušuvnnain raporttas lea ahte gielladoarjagat doibmet vuođđun giellabarggu lassáneapmái. Go geahččá servodatperspektiivvas, de doibmet dát lávga ovttasbargguin sihke eará gielladoaibmabijuiguin ja sámi giellapolitihkain maid Sámediggi fievrrida. Evalueren čájeha ahte doarjjaoažžuid mielas ortnet doaibmá bures.</p>
<p>Ollu giellaprošeavttaide lea Sámediggi deaŧaleamos ruhtadangáldu. Danne lea ortnet deaŧalaš sámegiela ovddideapmái ja dihtomielalažžan dahkamii.</p>
<p>Ráđđelahttu Ellinor Marita Jåma dadjá ahte Sámediggi áigu geahčadit raportta vuđolaččat, danne go dat šaddá leat deaŧalaš Sámedikki doarjjaortnegiid buoridanbarggus sámegiela várás.</p>
<p><em type="bold">-Sámegiella lea áitojuvvon sakka, ja danne lea deaŧalaš ahte Sámedikki giellaruđat geavahuvvojit buoremus vuogi mielde. Danne lea dárbu evalueret ortnega vai sáhttá oaidnit maid ortnegis sáhtášii buoridit, dadjá ráđđelahttu Ellinor Marita Jåma. </em></p>
<p>Evalueren lea čađahuvvon ovttasbargguin Norut Alta - Áltá ja Nordlandsforskning/Nordlánda dutkam nammasaš ásahusaiguin.</p>
<p>Seniordutki Eva Josefsen lea leamaš prošeaktajođiheaddji dán barggus mii lea čađahuvvo ovttas Norut Alta - Áltá dutkiin Áila Márge Varsi Baltoin ja Nordlandsforskning/Nordlánda dutkam dutkiin Marit Solstad:in.</p>
<p><em type="bold">Eanet dieđuid fitnet: </em></p>
<p>Seniordutki Eva Josefsen, + 47 915 51 794 ja ráđđelahttu Ellinor Marita Jåma, + 47 916 13 460.</p>
<p>Sámedikki ohcanvuđot gielladoarjjaortnegiid árvvoštallan.pdf</p>
<p xml:lang="nob">1,60 MB</p>
</body></document>
