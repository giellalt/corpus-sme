<document xml:lang="sme" id="no_id"><header><title>Vistegáhttema geahčadanáigodat lea álgán - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>163</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/bygningsvernets-befaringssesong-er-i-gang.14575.aspx?sprak=12</origFileName><parallel_text xml:lang="nob" location="bygningsvernets_befaringssesong_er_i_gang.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Vistegáhttema geahčadanáigodat lea álgán</p>
<p><em type="italic">Vaikko lea oalle olu muohta ain, de lea Sámedikki vistegáhtten-, seailluhan- ja kultureanadatjuogus juo leamaš vuosttaš geahčadeamis. Mátki manai Lulli-Romsii ja Davvi-Nordlándii. </em></p>
<p>Borris finaimet Peder Krok-láđus Skoaberjávregáttis. Dáppe dat finai maiddái ruvdnoprinsa Haakon 2018:s. Geasset galgá Lulli-Romssa musea ordnet láhtui ođđa darfedáhki.</p>
<p>Peder Krok-láhtu Borris    Lars Børge Myklevold/Sámediggi</p>
<p>Roabadálus geahčadeimmet dán fiinna náveha mii vuvdojuvvui Borris Skoaberjávregáttis 1907:s ja ceggejuvvui Roabadállui jagi maŋŋel. Jáhku mielde dat lea sámi eaiggát ja huksenmeasttir huksen dan gaskkamutto 1800-logu.</p>
<p xml:lang="smj">Návet Roabadálus    Lars Børge Myklevold/Sámediggi</p>
<p>Loahpas finaimet vel Mikkel Olsa-áitti geahčadeame, mii juste dál lea boares fabrihkkaviesu luhtte Rándas. Govas oaidnit Lulli-Romssa musea bargi Frode Hansena hupmame Ofoten bygningsvern (Ofuohta vistegáhttema) bargiin Tor-Gunnar Rantaneniin áitti birra, mii lea huksejuvvon gaskkamutto 1800-logu. Áiti divoduvvo dáhki vuolde, ja maŋŋil galgá dat fas dolvojuvvot dan álgoálgosaš viessosadjái Roabavuonas.</p>
<p>– Lea hui ávkkálaš fitnat guovllus geahčadeame ja iskame daid visttiid maiguin beaivválaččat bargat áššemeannudeaddjin, dadjaba Sámedikki seniorráđđeaddiguovttos Lars Børge Myklevold ja Kjartan Gran.</p>
<p>Mikkel-Olsa áiti    Lars Børge Myklevold/Sámediggi</p>
</body></document>
