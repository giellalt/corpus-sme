<document xml:lang="sme" id="no_id">
  <header>
    <title>Dá lea gonagasmállásat - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>152</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3259&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-3259.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Dá lea gonagasmállásat - Sámediggi Sametinget</p>
    <p type="title">Dá lea gonagasmállásat</p>
    <p>Sarvvis lea váldoborramuš gongasmállásiin Sámedikki ráhpamis golggotmánu 13.beaivve. Báhčči lea Svein Hansen, guhte lea Kárášjoga leansmánni.</p>
    <p>Bivdojoavku  Hans Petter Boyne</p>
    <p>Sámedikki rahpama oktavuođas 13.10.09 bovde Sámediggi Gonagaslaš Majestehta Gonagas Harald V, Gonagaslaš Majestehta Dronnet Sonja, sámediggeáirasiid ja gussiid mállásiidda Rica Hotellii Kárašjogas. Váldoborramuššan lea ealga mii lea báhččojuvvon Kárášjogas. Bivdosearvvis, mii bážii gonagasealgga, ledje mielde Pål Paulsen (gurut bealde), Jan Helge Soleng ja Svein Hanssen. Govvejeaddji lea Hans Petter Boyne, guhte lea maid mielde bivdojoavkkus. 21 sárgosaš gonagasealga báhččojuvvui čakčamánu 1. b. 2009 ja dettii 330 kg. Ealga báhččojuvvui Guorraváris lahka Anárjoga Álbmotmeahci sullii 8 miilla Kárášjogas eret. Bivdosearvi gullá Kárášjohkii. Gonagasealgga bážii Svein Hanssen. Borramuššan lea: Ovdaborramuš: Karasjok Symfoni. Cognacas lánastuvvon bohccosavodeahkki, honnetskávuhuvvon ja suovastuvvon luossa meađđeniiguin ja snøfrisk-nammasaš vuosttáin. Viidna, vilges: Gruen Rheingau Riesling. Váldoborramuš: Báistojuvvon ealggasavodeahkki urttasbuđehiiguin, uvdnarahtádagaiguin ja liemain. Viidna, rukses Laroche Syrah.</p>
    <p>Bajáluš: Liegga luopmánat ruovtturáhkaduvvon mascarpone lákcajieŋain.</p>
  </body>
</document>
