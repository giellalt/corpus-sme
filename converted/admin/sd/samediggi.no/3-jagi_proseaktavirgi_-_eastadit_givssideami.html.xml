<document xml:lang="sme" id="no_id"><header><title>3-jagi prošeaktavirgi - Eastadit givssideami - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>346</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/3-arig-prosjektstilling-forebygge-mobbing.15801.aspx?sprak=12</origFileName><parallel_text xml:lang="nob" location="3-arig_prosjektstilling_-_forebygge_mobbing.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">3-jagi prošeaktavirgi - Eastadit givssideami</p>
<p><em type="italic">Sámedikki bajásšaddan- ja oahpahusossodagas lea rabas prošeaktavirgi bargat doaimmaiguin eastadit givssideami. Ohcanáigemearri: 10.08.21. </em></p>
<p>Álgin lea farggamusat ja lea golmma jahkái.</p>
<p>Bargosadji lea muhtun Sámedikki kánturbáikkiin gos lea guoros sadji.</p>
<p type="title">Barggut</p>
<p>Virggi váldobarggut:</p>
<list><p type="listitem">Čuovvulit ja meannudit áššiid mat gullet givssidaneastadanbargui.</p>
<p type="listitem">Sámi mánáid rievttit.</p>
<p type="listitem">Doarjjaortnet sámi mánáidgárddiide ja skuvllaide mii gieđahallá fáttá givssideami.</p>
<p type="listitem">Ovttasbargat eará aktevrraiguin.</p>
<p type="listitem">Koordineret konferánssaid/ kampánnjaid.</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Virgái háliidat olbmo geas lea alit oahppu allaskuvllas/universitehtas, unnimusat bachelordásis dahje sullasaš. Bargohárjáneapmi sullasaš bargguin ja máhttu ja diehtu givssideami birra deattuhuvvo.</p>
<p>Gáibidat máhtu sámegielas ja dárogielas, sihke njálmmálaččat ja čálalaččat.</p>
<p>Muđui deattuhuvvo:</p>
<list><p type="listitem">Máhttu sámi servodatdiliid birra</p>
<p type="listitem">Buorit gulahallan- ja ovttasbargodáiddut</p>
<p type="listitem">Buorre njálmmálaš ja čálalaš ovdanbuktindáidu</p>
<p type="listitem">Dáidu bargat iešheanalaččat ja ulbmillaččat</p>
<p type="listitem">Veahkkáivuohta</p>
<p type="listitem">Persovnnalaš dohkálašvuohta</p>
</list><p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1408 vuosttaškonsuleantta dahje 1434 ráđđeaddi.</p>
<list><p type="listitem">Bálkkás gessojuvvo 2 % máksu Stáhta penšunkássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkaide geat ásset Finnmárkkus ja Davvi-Romssas guoská oahppoloana sihkkunortnet Stáhta loatnakássas 10 % jahkái, gitta 25.000 ru rádjai, ja sierra vearrogeasus</p>
<p type="listitem">Dávgasis bargoáigi ja eará buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s.</p>
<p>Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima.</p>
<p>Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title" xml:lang="kmr">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem" xml:lang="eng">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p><em type="italic">Ohcanáigemearri: 10.08.21. </em></p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrain Lisbeth Eira Tel. +47 78 47 40 00 dahje e-poasta lisbeth.eira@samediggi.no</p>
<p type="listitem">Fágajođiheddjiin Brita Oskal Eira Tel. +47 78 47 40 00 dahje e-poasta brita.oskal.eira@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Borgemánu 10. b. 2021</p>
<p>Geahča almmuheami jobbnorge.no-siiddus</p>
</body></document>
