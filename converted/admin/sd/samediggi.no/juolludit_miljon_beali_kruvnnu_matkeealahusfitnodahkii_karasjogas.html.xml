<document xml:lang="sme" id="no_id"><header><title>Juolludit miljon beali kruvnnu mátkeealáhusfitnodahkii Kárášjogas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>245</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/en-halv-million-til-reiselivsbedrift-i-karasjok.16251.aspx?sprak=12</origFileName><parallel_text xml:lang="nob" location="en_halv_million_til_reiselivsbedrift_i_karasjok.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Juolludit miljon beali kruvnnu mátkeealáhusfitnodahkii Kárášjogas</p>
<p><em type="italic">Sámediggeráđđi doarju Karasjok campinga ođđa áŋgiruššama Min Ája, ja juolludit 500 000 kruvnnu campingbáikki ođasmahttimii ja sin sámi profiilla čalmmustahttimii. </em></p>
<p>Silje Karine Muotka     Bearašfitnodat mii lea ásahuvvon 1963:s ja lea bures sajáiduvvan, ja sis leat leamaš buorit doaibmafálaldagat birrajagi, ja dál áŋgiruššet ođasmahttit ja viiddidit konseaptta ja fálaldagaid.</p>
<p>Min Ája galgá ovdánahttot šaddat guoddevaš ja gánnihahtti sámi birrajagáš basecampan, gos guossit besset orrut lahka luonddu erenoamáš barttain ja ássanovttadagain mat leat inspirerejuvvon sámi kultuvrras ja árbevierus.</p>
<p>– Dát lea hui mearrediđolaš prošeakta, sihke sámi ja našunála mihtuid mielde. Mii leat ilus go sáhttit doarjut dán prošeavtta ja sávvat ahte áŋgiruššan veahkeha loktet sámi mátkeealáhusa sihke Kárášjogas ja muđui sámis, lohká sámediggeráđđi Silje Karine Muotka (NSR).</p>
<p>Sámediggeráđđi lea ilus go sáhttet leat veahkkin ovdánahttit Min Ája-fitnodaga. Kárášjohka lea oassin Sámedikki ealáhusovddideami doarjjadoaibmaguovllus. Dát addá buriid vejolašvuođaid ohcat ruhtadoarjagiid Sámedikkis ealáhusdoaimmaide dán guovllus.</p>
<p>Prošeakta čájeha ahte fitnodagas lea alla ambišuvdnadássi ja dat boahtá leat givrodat sámi mátkeealáhussii obbalaččat, erenoamážit Finnmárkkus. Jus nagodivčče buoridit gálvojođu báikkálaš fitnodagain de dat dagahivččii ahte sámi mátkeealáhus stuorru.</p>
<p>– Lea hirbmat buorre go Min Ája háliida sámáiduhttit iežas profiilla ja leat mielde čalmmustahttit sámi kultuvrra máilbmái. Dát lea nanu fitnodat mas lea guhkes historjá, ja danne lea sis suorgemáhttu ja relevánta fierpmádat lihkostuvvat áŋgiruššamiin, lohká Muotka.</p>
<p>500 000 ruvdnosaš doarjja addo Sámi mátkeealáhusat doarjjaortnegis.</p>
<p><em type="italic">Jus dus leat eanet gažaldagat dahje háliidat jearahallat, de váldde oktavuođa sámediggeráđiin Silje Karine Muotkain (NSR), tlf. +47 984 87 576. </em><em type="italic">silje.karine.muotka@samediggi.no </em></p>
</body></document>
