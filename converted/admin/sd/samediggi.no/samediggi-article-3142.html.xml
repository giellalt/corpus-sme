<document xml:lang="sme" id="no_id"><header><title>PRM - Barack Obama Ásia-váldoráđđeaddi galleda Sámedikki  - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>156</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3142&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3142.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>PRM - Barack Obama Ásia-váldoráđđeaddi galleda Sámedikki - Sámediggi Sametinget</p>
<p type="title">PRM - Barack Obama Ásia-váldoráđđeaddi galleda Sámedikki</p>
<p>Egil Olli lea guossoheaddjin go Obama lagamus ráđđeaddi, Jeffrey Bader, galleda Sámedikki gaskavahku borgemánu 5. b. Su fárus lea su eamit Rohini Talalla ja ambassádačálli Knut Lein.</p>
<p>Sámediggepresideanta Egil Olli  ©Kenneth Hætta</p>
<p>Guossit galget beassat muosáhit árbevirolaš sámi kultuvrra. Sii bohtet deike sápmelaččain oahppat eanet álgoálbmogiid birra.</p>
<p>- Dát lea Sámediggái áidnalunddot vejolašvuohta gulahallat Vilges viesuin njuolgga, dadjá Egil Olli. Dákkár galledeapmi addá buori doaivaga Amerihká Ovttastuvvan Stáhtaid álgoálbmotpolitihka hárrái.</p>
<p>Sámedikki presideanta ja váldoráđđeaddi Bader áiguba earret eará ságastallat árktalaš guovlluid birrasa birra. Gussiide guossohuvvo mihtilmas sámi biebmu. Sii besset gullat geat dat leat sápmelaččat ja sámi historjjá, Sámedikki ja álgoálbmotovttasbarggu birra. Sii galledit maiddái NRK Sámiradio vai oahpásmuvvet sámi mediaide ja eanet álgoálbmotovttasbargui.</p>
<p>Pressii lea várrejuvvon áigi dii. 16.50-17.00 NRK Sámi radios. Preassa maid beassá leat mielde go oahpásmahttit Sámedikki dii. 14.55 rájes vai sii besset govvidit gussiid.</p>
</body></document>
