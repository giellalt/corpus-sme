<document xml:lang="sme" id="no_id"><header><title>Historjjálaš vuoruheapmi nuortalašgillii - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>187</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/historisk-satsning-pa-skoltesamisk.34385.aspx?sprak=12</origFileName><parallel_text xml:lang="nob" location="historisk_satsning_pa_skoltesamisk.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Historjjálaš vuoruheapmi nuortalašgillii</p>
<p><em type="italic">Sámediggeráđđi lea mearridan ahte nuortalaččat ožžot sierra poastta Sámedikki 2025 bušeahtas. </em></p>
<p>Sámediggeráđđi Mikkel Eskil Mikkelsen bođii Girkonjárgii dainna deaŧalaš ođđasiin ahte nuortalaččat ožžot sierra saji Sámedikki 2025 bušeahtas. Sámediggeráđđi árvala nuortalaš organisašuvnnaid nannema váste juolludit 400.000 ruvnno Norrõs skoltesamene searvái.</p>
<p>– Mii dárbbašit nana nuortalaš organisašuvnnaid, ja danne sámediggeráđđi lea árvalan juolludit 400.000 ruvnno Norrõsii jahkái 2025, dadjá duhtavaš Mikkelsen.</p>
<p>Sámediggeráđđi Mikkel Eskil Mikkelsen lea čoahkkimis Mátta-Várjjaga gielddain ovttasbargošiehtadusa birra duorastaga golggotmánu 24. beaivvi diibmu 14:00–15:30, Girkonjárgga ráđđeviesus.</p>
<p>Dan olis go Mikkelsen lea fitname Girkonjárggas, searvá son álbmotčoahkkimii duorastateahkeda. Čoahkkimis ovdanbuktá movt Sámediggi vuoruha Nuorta-Finnmárkku bušeahtas, ja mihttomearri lea ásahit giellaguovddáža gildii.</p>
<p>Sámediggi lea máŋga jagi vuoruhan nuortalaš giela ja kultuvrra. Mikkelsen čujuha máŋgga bušeahttamearrádussii mat dán áigodaga leat mearriduvvon:</p>
<list><p type="listitem">Jagis 2024 oaččui Äʹvv nuortalaš musea vel liige miljovnna iežaset giella- ja kulturbarggu nannemii</p>
<p type="listitem">Stipeandaortnegat leat dál maiddái nuortalašgiela oahpuid váste</p>
<p type="listitem">Sää'msijdd/Skoltebyen divodeapmi ja gaskkusteapmi</p>
<p type="listitem">Ruhta nuortalaš kulturjahkái 2026</p>
<p type="listitem">Veahkehan Anára gieldda ja Mátta-Várjjaga gieldda Interreg-prošeavtta olis</p>
</list><p>– Sámedikkis lea mihttomearri revitaliseret nuortalaš giela ja kultuvrra ja dan mii čuovvolit iežamet bušeahttaárvalusain. Guovddáš oassi das lea nannet nuortalaš birrasiid ja ásahusaid kapasitehta, dadjá Mikkelsen.</p>
</body></document>
