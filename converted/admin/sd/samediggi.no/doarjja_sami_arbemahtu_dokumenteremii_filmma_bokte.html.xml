<document xml:lang="sme" id="no_id"><header><title>Doarjja sámi árbemáhtu dokumenteremii filmma bokte - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>217</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/doarjja-sami-arbemahtu-dokumenteremii-filmma-bokte.27380.aspx</origFileName><parallel_text xml:lang="nob" location="stotte_til_a_dokumentere_samisk_tradisjonskunnskap_gjennom_film.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja sámi árbemáhtu dokumenteremii filmma bokte</p>
<p><em type="bold">Sámediggi lea juolludan 205 000 ruvnno Vuonnabađa fitnodahkii Smuk Production AS:i dokumenteret sámi árbemáhtu filmma bokte, vuovdalan dihte gápmagiid maid ieža leat hutkan - Gába boots nissonolbmuide. </em>   </p>
<p>Silje Karine Muotka    Máret Inger A. Anti / Sámediggi</p>
<p>Sámediggepresideanta Silje Karine Muotka (NSR) deattuha ahte Gába nammasaš gápmagiid vuovdaleapmi lea innovatiivvalaš prošeakta mas lea ollislaš jurddašeapmi etihka, gierdogeavaekonomiija ja sámi árbevieruid hárrái. – Dá leat árvvut mas Sámediggi berošta ja maid háliida doarjut. Lean positiivva dasa ahte <span type="quote">"Gába"</span> vuovdaleapmi olahivččii stuorát márkanii ja čalmmustahtášii álgoálbmotmáhtu, dadjá Muotka.</p>
<p>Gápmagiid árbevirolaš buvttadanproseassa gaskkustuvvo filmma bokte olahan dihte vuovdima stuorát márkanii. Prošeakta ovddida buktagiid bohcco liigebuktagiin, nugo sisttis ja náhkis, ja viidáset gaskkusta sámi giela ja árbedieđu.</p>
<p>Mihttun lea buvttadit vihtta 5-10 minuhtasaš oanehisfilmma, mat čájehit olles proseassa bohcco válljemis gitta gárvves buktagii. Filmmat galget addit ipmárdusa proseassain nugo <em type="italic">gávlumis ja gaccašteamis, sáltemis, neaskimis, ostemis ja goarrumis. </em>   </p>
<p>Dát vihtta filmma biddjojuvvojit oktii oahpistemiin guoddevašvuođa ja buvttadeami birra ja badjeolbmo holisttalaš jurddašanvuogi birra olles bohcco ávkkástallama, válljema ja ávdnasiid geavaheami hárrái, mas buot ferte dahkkojuvvot rievttes vuogi mielde.</p>
<p>Sihke oanehisfilmmat ja ollislaš filbma galget leat áibbas guovddážis <span type="quote">«Gába boots»</span> almmuheamis ja promoteremis, ja galget muitalit buktaga historjjá. Ámmátrešissevrrat galget gaskkustit <span type="quote">«Gába»</span> mearkabuktaga, mii mearkkaša čeahpes nissonolmmoš davvisámegillii.    </p>
<p>Doarjja juolluduvvo doarjjaortnegis sámi mátkeealáhus, hutkás ealáhusat ja sámi borramuš.</p>
</body></document>
