<document xml:lang="sme" id="no_id"><header><title>Doarjja julevsámi biibbaljorgaleapmái - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>136</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-lulesamisk-bibeloversettelse.4830.aspx?sprak=12</origFileName><parallel_text xml:lang="nob" location="tilskudd_til_lulesamisk_bibeloversettelse.html"/><parallel_text xml:lang="smj" location="doarjja_julevsame_ramatjarggalibmaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja julevsámi biibbaljorgaleapmái</p>
<p><em type="italic">Sámediggeráđđi lea juolludan 300 000 ru Norgga biibbalsearvái joatkit biibbala jorgalanbarggu julevsámegillii. </em></p>
<p>Ulbmilin lea ollistit Girkojagi biibbalteavsttaid jorgaleami ja joatkit Boares testameantta jorgalemiin julevsámegillii.</p>
<p>Sámediggeráđđi Mikkel Eskil Mikkelsen (NSR) dadjá ahte lea deaŧalaš doarjut julevsámi prošeavttaid.</p>
<p>– Dárbu lea jorgalit biibbalteavsttaid julevsámegillii. Biibbalteavsttat sámegillii leat mielde nannemin girku almmolaš julevsámi giellaarenan. Dát sáhttá maiddai buktit oidnosii julevsámi giela ja kultuvrra ja nannet daid stáhtusa servodagas.</p>
<p>Jorgalanbarggu bokte ovdána julevsámegiella sihke fágalaččat ja gielalaččat. Go oahpahuvvojit nuorat julevsámi jorgaleaddjit fágalaš bagaduvvon geavahusa bokte, ja barggu bokte julevsámi normeremiin ja sátnevalljodagain, ja go julevsámi giellaáššedovdit sihkkarastet kvalitehta.</p>
<p>Juolludus sámediggeráđis dávista Muohtačalmmit-julggaštusa vuoruhemiide, mii lea sámediggeráđi álginjulggaštus, mas deattuhuvvo earret eará man deaŧalaš lea sihkkarastit ahte sámegielat gullojit ja geavahuvvojit.</p>
<p><em type="italic">Jearahallama addá ja gažaldagaide vástida sámediggeráđđi Mikkel Eskil Mikkelsen (NSR), tel. +47 917 42 161., mikkel.eskil.mikkelsen@samediggi.no </em></p>
</body></document>
