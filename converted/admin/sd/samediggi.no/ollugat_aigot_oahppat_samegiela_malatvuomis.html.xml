<document xml:lang="sme" id="no_id"><header><title>Ollugat áigot oahppat sámegiela Málatvuomis - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>276</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/mange-vil-lare-seg-samisk-i-malselv.9240.aspx?sprak=12</origFileName><parallel_text xml:lang="nob" location="mange_vil_laere_seg_samisk_i_malselv.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ollugat áigot oahppat sámegiela Málatvuomis</p>
<p><em type="italic">Sámediggeráđđi lea juolludan 148 000 ru </em><em type="italic">vnno </em><em type="italic">davvisámegiela álgokursii. – Nuorat ja rávisolbmot Málatvuomis besset oahppat sámegiela, ja seammás oažžut máhtu sámi kultuvrras, dadjá sámediggeráđđi Mikkel Eskil Mikkelsen (NSR). </em></p>
<p>Málatvuomi suohkan háliida álggahit barggu sámi dimenšuvnna oainnusmahttimiin buoret vuogi mielde. Suohkanis leat juo dál sihke sámi - álbmot, ásahusat, boazodoallu ja historjá gos sámi leahkin lea leamaš guhká. Dát duohtavuohta dahká ahte suohkan háliida eanet fokusii sámi fáttáid. Málatvuomi suohkan lea dan oktavuođas lágidan sámi giellakurssa giđđat 2021. Nuorain ja rávisolbmuin Málatvuomis galgá leat vejolašvuohta álgit sámegielkurssaide, ja oahppat sámi giela ja kultuvrra birra. - Vai álbmot šattašii dihtomielalaš gielas, ja soaitá sin sámi máttuid birra, de háliida suohkan čađahit kurssa easkkaálgiide, muitala sámediggeráđđi Mikkel Eskil Mikkelsen (NSR). Suohkan lea ovdagihtii iskan leago beroštupmi dán lágan kursii, ja otnáš nammii leat lagabuidda 60 olbmo geat háliidit álgit sámi giellakursii. Dat illudahttá min sámediggeráđis. Suohkan čállá ohcamisttis ahte sámi giella ja kultuvra eai leat nu dovddus Málatvuomis, ja vaikko gávdnojit olbmot geain leat sámi máttut, de lea ollugiin unnán máhttu giela ja kultuvrra birra. Sii dat eanaš gullet olahusjoavkun kursii. - Sámediggeráđi mielas lea deaŧalaš ahte dollojuvvo sámegielkursa nuoraide ja rávisolbmuide, erenoamážit guovlluin gos sámegiella ii leat ovddežis nanus, dadjá sámediggeráđđi Mikkelsen. Sámegiella oažžu buoret stáhtusa go eambbogat ohppet giela, ja šaddet eanet sámegielagat servodagas. Váilevaš sámi giellagelbbolašvuohta lea dál váttisvuohtan buot servodatsurggiin. Danne lea deaŧalaš ahte eambbogat ohppet sámegiela ja ohppet sámi kultuvrra birra. Mii sávvat eanet kursaaktivitehta suohkanis, ja ahte dása šattašii buorre joatkka, dadjá Mikkelsen loahpas. Doarjja lea juolluduvvon ohcanvuđot doarjaga bokte <em type="italic">Giellaprošeavttaide </em>. <em type="italic">Gažaldagaide vástida dahje addá jearahallama sámediggeráđđi Mikkel Eskil Mikkelsen (NSR) </em><em type="italic">+47 917 42 161 mikkel.eskil.mikkelsen@samediggi.no. </em></p>
</body></document>
