<document xml:lang="sme" id="no_id"><header><title>Oažžu doarjaga vuosttaš geardde oastit bivdofatnasa - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>144</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/far-stotte-til-forstegangsinvestering-i-fiskefartoy.28866.aspx?sprak=12</origFileName><parallel_text xml:lang="nob" location="far_stotte_til_forstegangsinvestering_i_fiskefartoy.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oažžu doarjaga vuosttaš geardde oastit bivdofatnasa</p>
<p><em type="italic">Sámediggeráđđi lea addán doarjaga Anette Helene Länsman fitnodahkii A. H Länsman Fisk AS Unjárgga gielddas oastit bivdofatnasa. </em></p>
<p>A. H Länsman Fisk AS lea Vuonnabađas ja lea ožžon 175 000 ruvdnosaš doarjaga oastit bivdofatnasa. Fitnodaga ulbmil lea bargat vuotna- ja riddobivdduin.</p>
<p>Unjárgga gielda lea ealáhusovddideami doarjjadoaibmaguovllus, ja dan dihte lea vejolaš doarjut fitnodaga.</p>
<p>– Illudahttá sakka go rekrutteren guolástusaide lassána, ja erenoamážit illudahttá dat go nissonolbmot áigot bargat guolástemiin, dadjá sámediggepresideanta Silje Karine Muotka (NSR).</p>
<p>Sámediggepresideantta mielas lea deaŧalaš ahte Sámediggi doarju sin geat háliidit bargat guolástusealáhusas.</p>
<p>– Dán lágan áŋgiruššan sáhttá addit maiddái eará oalgeváikkuhusaid, nugo ovdamearkka dihtii leat mielde sihkkarastimin sámi ássama rittuin.</p>
<p>175 000 ruvdnosaš doarjja juolluduvvo doarjjaortnegis Doarjja vuođđoealáhusaide - mariidna ealáhusat.</p>
<p>– Sámediggi háliida ahte eambbogat barggašedje guolástusain, ja danne lea mis doarjjaortnet movttiidahttin dihtii oastit fatnasa vai eambbogat álggášedje riddolagaš bivdui, dadjá sámediggepresideanta.</p>
</body></document>
