<document xml:lang="sme" id="no_id"><header><title>Áššemeannudeaddji - kulturáššit - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>403</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/saksbehandler-kultursaker.19261.aspx?sprak=12</origFileName><parallel_text xml:lang="nob" location="saksbehandler_-_kultursaker.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Áššemeannudeaddji - kulturáššit</p>
<p><em type="italic">Sámedikki ealáhus-, kultur- ja dearvvašvuođaossodagas lea rabas fásta virgi áššemeannudeaddjin kulturjuhkosis. Álgin farggamusat. </em></p>
<p><em type="italic">Ohcanáigemearri: 01.02.2022. </em></p>
<p>Bargosadji lea muhtun Sámedikki kánturbáikkiin gos lea guoros sadji.</p>
<p type="title">Barggut</p>
<p>Váldobarggut virggis leat:</p>
<list><p type="listitem">Čuovvoleapmi ja ovddideapmi kulturásahusain ja organisašuvnnain main lea ruhtadeapmi Sámedikkis, dása gullá maid strategiijaid systematiseren ja hábmen Sámedikki čuovvolemiin kulturásahusain.</p>
<p type="listitem">Dasto vel politihkkaovddideapmi ja čuovvoleapmi guovddáš dáiddasurggiin ja fágasurggiin mat gullet Sámedikki bargui dáidda- ja kultursuorggis.</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuođagáibádusat</p>
<p>Virgái háliidit olbmo geas lea oahppu masterdásis, vuosttažettiin servodatfágas dahje fágasuorggis mii gullá kultursuorgái. Ohccit geain lea unnimusat bachelorgráda dahje sullasaš, ja unnimusat 5 jagi bargovásáhus, sáhttet árvvoštallojuvvot. Vásáhus kulturásahusaid čuovvoleamis dahje/ja ovddidanbargguin kulturinstitušuvdnasuorggis vuoruhuvvojit.</p>
<p>Ohccit geat máhttet sámegiela, vuoruhuvvojit. Kandidáhtat geat eai máhte sámegiela, sáhttet geatnegahttojuvvot váldit eksámena vástideaddji SÁÁL 1 ja 2, jagi siste álgima rájes. Dát vástida jahkebeale lohkanbaji, dán gokčá bargoaddi.</p>
<p>Muđui deattuhuvvo:</p>
<list><p type="listitem">Máhttu sámi kulturásahusaid ja sámi servodatdiliid birra</p>
<p type="listitem">Buorit fágalaš attáldagat</p>
<p type="listitem">Vásáhus áššáiguoski almmolaš ásahusas</p>
<p type="listitem">Buorit gulahallan- ja ovttasbargodáiddut</p>
<p type="listitem">Buorre njálmmálaš ja čálalaš ovdanbuktindáidu</p>
<p type="listitem">Dáidu bargat iešheanalaččat ja ulbmillaččat</p>
<p type="listitem">Veahkkáivuohta</p>
</list><p>Árvvoštaladettiin geas lea buoremus gelbbolašvuohta, deattuhit oahpu, bargohárjáneami, persovnnalaš dohkálašvuođa ja motivašuvnna virgái.</p>
<p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1434 ráđeaddi dahje 1364 seniorráđđeaddi, bargoduogáža ja gelbbolašvuođa vuođul.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa.</p>
<p type="listitem">Máškidis bargoáigi ja buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrrain Magne Svineng Tlf. +47 78 47 40 00 magne.svineng@samediggi.no</p>
<p type="listitem">Juogusjođiheddjiin Johan Matteus Triumf Tlf. +47 78 47 40 00 johan.matteus.triumf@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Guovvamánu 1. b. 2022</p>
</body></document>
