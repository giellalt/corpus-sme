<document xml:lang="sme" id="no_id"><header><title>Sámediggi lea juolludan 287 000 ruvnnu luohte- ja musihkkaprošeavttaide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>197</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-bevilger-287-000-kroner-til-joik-og-samisk-musikk.26100.aspx?sprak=12</origFileName><parallel_text xml:lang="nob" location="sametinget_bevilger_287_000_kroner_til_joik_og_samisk_musikk_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi lea juolludan 287 000 ruvnnu luohte- ja musihkkaprošeavttaide</p>
<p><em type="bold">Sámediggeráđđi lea juolludan doarjaga guovtti musihkkaprošektii. Anonyma joavku TØNDRA pláne almmuhit ođđa skearru. Seammás de lea nubbe musihkkajoavku ges plánemin ođđasit almmuhit Simmona Máhte, Mathis Simonsen Hætta luđiid ja lávlagiid. </em>   </p>
<p>Maja Kristine Jåma    Åse M. P. Pulk/Sámediggi</p>
<p>Lea vuođđudus Sámi Musihkkafestivála mii lea ožžon 92 000 ruvnnu doarjaga ođđasit báddet luđiid ja lávlagiid maid Simmona Máhte lea ráhkadan. Báddemat leat digitála hámis. Emil Karlsen, Jan Ole Hermansen ja Dear Sara leat mielde dán musihkkaprošeavttas.</p>
<p>Permafrost Production oačču ges 195 000 ruvnnu doarjjan buvttadit skearru elektronika-joavkkuin man namma lea TØNDRA. Dán anonyma joavkkus leat guokte čuojaheaddji ja soai viežžaba inspirašuvnna luođis ja sámi musihkas. TØNDRA mihttun lea olahit viidábut iežaska musihkain, maiddái olgoriikkas.</p>
<p>– Sámi musihkkasuorggis leat dál ollu doaimmat. Sámi musihkkárat ja lávlut buvttadit musihka máŋgga šlájas dahje suorggis. Sámediggeráđi mielas lea buorre go musihkkasuorggis lea ná viidodat, sihke sámi klassihkkárat ja ođđamállet šuoŋat. Goappaš prošeavttat maidda dál juolludeimmet doarjaga, dat leat sihke ođđaáigásaš ja árbevirolaš musihkka, lohká sámediggeráđđi Maja Kristine Jåma (NSR).</p>
<p>Juolludeapmi addo doarjjaortnegis juoigan ja sámi musihkka.</p>
<p><em type="italic">Jos háliidat jearahallat, de váldde oktavuođa Maja Kristine Jåma tel: +47 47 24 23 66 , e-post: maja.kristine.jama@samediggi.no </em></p>
</body></document>
