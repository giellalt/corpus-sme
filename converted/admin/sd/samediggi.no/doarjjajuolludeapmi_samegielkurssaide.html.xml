<document xml:lang="sme" id="no_id"><header><title>Doarjjajuolludeapmi sámegielkurssaide - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>184</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stottebevilgning-til-samiskkurs.20770.aspx?sprak=12</origFileName><parallel_text xml:lang="nob" location="stottebevilgning_til_samiskkurs_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjjajuolludeapmi sámegielkurssaide</p>
<p><em type="italic">Sámediggi lea juolludan 175 000 kruvnnu doarjagiin ABC-Company E-skuvla AS lágidit davvisámegiela álgokurssa rávisolbmuide neahta bokte ja Láhppi Sámiid Searvái 40 000 kruvnnu doarjaga vai besset lágidit sámegielkurssaid. </em></p>
<p>Mikkel Eskil Mikkelsen    Åse M. P. Pulk/Sametinget    ABC-Company E-skuvla AS oahppu bistá 160 diimmu ja studeanttaid iežaset bargu lea lassin 160 diimmu. Maŋŋel kurssa sáhttet oahppit váldit SAAL-1 eksámena Sámi allakuvllas privatistan.</p>
<p>– Sámediggi atná dehálažžan ahte rávisolbmot ožžot álgokurssa oahppat sámegiela, lohká Sámediggeráđđi Mikkel Eskil Mikkelsen.</p>
<p>Láhppi Sámiid searvi áigu ges lágidit sámegielkurssaid aktivitehtaid bokte, nugo olgoáibmodoaimmaid bokte, biebmoráhkadeame bokte ja duoji bokte.</p>
<p>Kursa lea sin váras geat eai leat oahppan sámegiela ruovttus, ja sidjiide geat háliidit oahpásmuvvat gielain ja kultuvrrain. Láhppi suohkanis lea sámegiella hearkkes dilis dáruiduhttima dihte ja lea dárbu boktit beroštumi sámegielas ovdal oalát nohkka.</p>
<p>– Norggas leat ollu olbmot, geat háliidit ja dárbbašit oahpahallat sámegiela. Ollugin lea passiiva giellamáhttu ja dárbbašit oadjebas rámmaid siskkobealde geavahišgoahtit giela, lohká Mikkelsen.</p>
<p>Sámegielkurssaid ulbmil lea fállat sidjiide geat háliidit, vejolašvuođa oahppat, doalahit, aktiviseret ja ovddidit sámegielmáhtu.</p>
<p><em type="italic">Jearahallama dahje gažaldagaid oktavuođas, váldde oktavuođa sámediggeráđiin Mikkel Eskil Mikkelseniin (NSR), tlf. </em><em type="italic">+47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
