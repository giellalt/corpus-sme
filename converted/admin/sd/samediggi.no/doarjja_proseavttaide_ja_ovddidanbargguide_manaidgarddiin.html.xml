<document xml:lang="sme" id="no_id"><header><title>Doarjja prošeavttaide ja ovddidanbargguide mánáidgárddiin - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>267</wordcount><conversion_status type="standard"/><availability><free/></availability><multilingual/><origFileName>https://sametinget.no/stipeanddat-ja-doarjagat/buot-doarjjaortnegat/manaidgardi/doarjja-proseavttaide-ja-ovddidanbargguide-manaidgarddiin/</origFileName><parallel_text xml:lang="nob" location="tilskudd_til_prosjekter_og_utviklingsarbeid_i_barnehager.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja prošeavttaide ja ovddidanbargguide mánáidgárddiin</p>
<p><em type="italic">Ohcanáigemearri: 02.10.2023 dii. 15.00 </em></p>
<p>Ohcamat mat leat sáddejuvvon dán dáhtona maŋŋel eai meannuduvvo.</p>
<p>Ohcanskovvi - Doarjja prošeavttaide ja ovddidanbargguide mánáidgárddiin</p>
<p type="title">Doarjjaortnega mihttomearri:</p>
<list><p type="listitem">Mánáidgárddit ožžot buoret kvalitehta sámi gielas ja kulturbarggus.</p>
</list><p type="title">Dása sáhtát oažžut doarjaga:</p>
<list><p type="listitem">Giellaovdánahttinprošeavttat (earret eará prošeavttat dego sámástahtte).</p>
<p type="listitem">Báikkálaš ovdánahttinprošeavttat main sámi árbevirolaš bargu deattuhuvvo.</p>
<p type="listitem">Sámegielat mánáidgárdefálaldaga ásaheami.</p>
<p type="listitem">Mánáidgárddiid ovdánahttin mat oasálastet SáMOS ovdánahttimis</p>
</list><p type="title">Gii sáhttá oažžut doarjaga:</p>
<list><p type="listitem">Mánáidgárddit main lea sámegielfálaldat sámi mánáide.</p>
<p type="listitem">Mánáidgárddit mat háliidit addit fálaldaga mii ovddida sámegiela ja kulturgelbbolašvuođa sámegielat mánáide.</p>
</list><p type="title">Ná olu sáhtát oažžut doarjaga:</p>
<list><p type="listitem">Doarjja meroštallojuvvo vuođustuvvon ohcama ja prošeaktačilgehusa vuođul, gitta 300 000 ru rádjai buot prošeavttaide earret sámi mánáidgárddiid ásaheami prošeavttaide maid váste sáhttá oažžut doarjaga gitta 500 000 ru rádjai. Vuolimus doarjjamearri lea 30 000 ru.</p>
<p type="listitem">Dohkkehuvvon prošeaktagolut leat: <list><p type="listitem">Bálká sámi resursaolbmui.</p>
<p type="listitem">Bálká sámegielat bargiide.</p>
<p type="listitem">Geavahusávdnasiid ja pedagogalaš ávdnasiid oastin plánejuvvon doaibmabijuid čađaheapmái sámegiela ja sámi kultuvrra nannemis.</p>
<p type="listitem">Gelbbolašvuođalokten sámegielas, sámi kultuvrras ja árbevirolaš barggus.</p>
</list></p>
<p type="listitem">Doarjja pilohtamánáidgárddiide galgá gokčat lassigoluid mánáidgárddiid ovdánahttima oktavuođas, omd. čuovvovaš lassigoluid: <list><p type="listitem">Gelbbolašvuođaloktemii ja gullevaš oahppoávdnasiidda.</p>
<p type="listitem">Bálkká sadjásašbargiide pilohtamánáidgárdedoaimmaid čađaheami oktavuođas</p>
<p type="listitem">Bálkká go ovdánahttinbargu buktá eambbo plánema ja raporterema.</p>
<p type="listitem">Mátkkiide ja orrumii pilohtamánáidgárddiid kurssaid oktavuođas.</p>
</list></p>
<p type="listitem">Doarjja ii addojuvvo dása: bajásdoallamii, spesifiserekeahtes goluide, beaivválaš doaibmagoluide jođihit doaimma/fitnodaga, sosiála goluide, investeremiidda ja čielga lonuhemiide.</p>
</list><p type="title">Eará doarjjaeavttut:</p>
<p>Geahča doarjjanjuolggadusaid.</p>
<p>Njuolggadusat Doarjja prošeavttaide ja ovddidanbargguide mánáidgárddiin - ohcanvuđot doarjagiidda 2023</p>
<p>Ohcanskovvi - Doarjja prošeavttaide ja ovddidanbargguide mánáidgárddiin</p>
</body></document>
