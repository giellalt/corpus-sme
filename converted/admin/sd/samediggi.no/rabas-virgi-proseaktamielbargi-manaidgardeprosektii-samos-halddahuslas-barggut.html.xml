<document xml:lang="sme" id="no_id"><header><title>Rabas virgi: Prošeaktamielbargi mánáidgárdeprošektii SáMOS - Hálddahuslaš barggut</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>444</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Rabas-virggit/Rabas-virgi-Proseaktamielbargi-manaidgardeprosektii-SaMOS-Halddahuslas-barggut</origFileName><parallel_text xml:lang="nob" location="ledig-stilling-prosjektmedarbeider-i-barnehageprosjektet-samos-administrative-oppgaver.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Rabas virgi: Prošeaktamielbargi mánáidgárdeprošektii SáMOS - Hálddahuslaš barggut</p>
<p>Sámedikkis lea rabas virgi prošeaktamielbargin mánáidgárdeprošektii <em type="italic">SáMOS </em>- Sámi mánát ođđa searvelanjain. Álgin lea farggamusat ja virgi lea prošeaktaáigodahkii 2019 - 2023. </p>
<p>Bargosadji lea muhtun Sámedikki kánturbáikkiin gos lea guoros sadji. Dál leat mis guoros sajit Kárášjogas, Guovdageainnus, Gáivuonas, Unjárggas, Skániin, Snoasas ja Divttasvuonas.</p>
<p type="title">Barggut</p>
<p><em type="italic">Prošeavtta ulbmil </em>Prošeakta SáMOS - <span type="quote">“Sámi mánát ođđa searvelanjain”</span> lea ovddidanprošeakta mii galgá nannet kvalitehta sámi mánáidgárddiin. Prošeavtta oaiveulbmil lea čielggadit mii lea sámi mánáidgárdepedagogihka ja didaktihka filosofiija. SáMOS prošeavtta árvovuođđu váldá vuolggasaji sámi kultuvrras, árbemáhtus ja gielas. Sámi mánáidgárdepedagogihka filosofiijai leat vuođđun sámi oahppahábmen, giella, kultuvra ja árbevirolaš máhttu mat leat heivehuvvon ođđa áigái. </p>
<p><em type="italic">Barggut </em>Prošeaktamielbargi galgá prošeavtta SáMOS’a oaiveulbmiliid ja áigumušaid vuođul bargat ja oasálastit Árranjoavkkus, ja leat mielde ovdánahttinproseassaiguin ja dan ektui čađahit bargguid mat doppe mearriduvvojit. </p>
<list><p type="listitem" xml:lang="dan">Dokumenteret ja rapporteret prošeaktabohtosiid</p>
<p type="listitem">Administratiivvalaš doaimmat, omd. organiseret čoahkkimiid, semináraid ja konferánssaid</p>
<p type="listitem">Hábmet ja ráhkadit diehtojuohkinmateriálaid</p>
<p type="listitem">Diehtojuohkinbargu prošeavtta doaimma ja bohtosiid birra</p>
<p type="listitem">Hábmet bagadusávdnasiid ja digitála veahkkeneavvuid pedagogalaš bargguide</p>
<p type="listitem">Oasálastit prošeavtta ovdánahttinbargguin</p>
<p type="listitem">Eará barggut mat gusket prošeavtta sisdollui</p>
</list><p type="title">Gelbbolašvuohta</p>
<p>Virgái gáibiduvvo oahppu allaskuvllas/ universitehtas vuosttažettiin servodatsuorggis, unnimusat bachelordásis dahje sullasaš oahppu. Áigeguovdilis bargovásáhus sáhttá muhtun muddui buhttet váilevaš oahppogáibádusa.</p>
<p>Muđui gáibiduvvo:</p>
<list><p type="listitem">Gelbbolašvuohta sámegielas, sihke čálalaččat ja njálmmálaččat</p>
<p type="listitem">Dovdá sámi mánáidgárddiid</p>
<p type="listitem">Vásáhus diehtojuohkin ja mediabargguin</p>
<p type="listitem">Hárjáneapmi prošeaktabargguin</p>
</list><p>Deattuhuvvo:</p>
<list><p type="listitem">Máhttu sámi servodatdiliid birra</p>
<p type="listitem">Buorit fágalaš kvalifikašuvnnat</p>
<p type="listitem">Buorit gulahallan- ja ovttasbargodáiddut</p>
<p type="listitem">Buorre njálmmálaš ja čálalaš ovdanbuktindáidu</p>
<p type="listitem">Dáidu bargat iešheanalaččat ja ulbmillaččat</p>
<p type="listitem">Veahkkáivuohta</p>
<p type="listitem">Persovnnalaš dohkálašvuohta</p>
</list><p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1408 vuosttaškonsuleanta.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Máškidis bargoáigi ja buorit čálgoortnegat</p>
<p type="listitem">Buorre bargobiras mas don leat okta váikkuheddjiin</p>
</list><p>Sámedikki hálddahus galgá nu bures go vejolaš speadjalastit álbmoga girjáivuođa. Bargiidpolitihkalaš ulbmilin lea juksat dássedis čoahkkádusa agi ja sohkabeliid dáfus, ja rekrutteret olbmuid geain lea unnitlogu- ja álgoálbmotduogáš.</p>
<p>Sámediggi lea šiehtadan Čáhkkilis bargodili, dg. Inkluderende Arbeidsliv (IA), ja deattuha bargodiliid láhčima juohke bargái. Ohccit geat eai hálddaš sámegiela go virgáduvvojit, sáhttet ovttasráđiid bargoaddiin geatnegahttojuvvot váldit oahpu sámegielas.</p>
<p>Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa.</p>
<p>Muđui virgáduvvojit bargit gustojeaddji lágaid, njuolggadusaid ja šiehtadusaid vuođul, dás maiddái bálká ja penšuvdna, ja 6 mánu geahčalanáigi.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Doaibmi ossodatdirektevrrain Marianne Helene Storjord , tlf. +47 78 47 40 00</p>
<p type="listitem">Prošeaktajođiheddjiin Ol-Johan Sikku , tlf. +47 78 47 40 00</p>
</list><p type="title" xml:lang="kmr">Ohcan</p>
<p>Ohcan, oktan skuvla- ja bargoduođaštusaiguin galgá sáddejuvvot elektrovnnalaččat dán siiddus, liŋka bokte <span type="quote">"Oza bargui"</span>.</p>
<p>Maŋŋel ohcanáigemeari ráhkaduvvo almmolaš ohcciidlistu. Almmolašvuođalága § 25 vuođul sáhttet ohccidieđut almmuhuvvot vaikko ohcci lea bivdán ahte son ii galgga čállojuvvot ohcciidlistui.</p>
<p>Oza bargui</p>
<p type="title">Ohcanáigemearri</p>
<p>Borgemánu 1. beaivvi 2019</p>
</body></document>
