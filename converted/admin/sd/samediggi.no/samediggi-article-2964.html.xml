<document xml:lang="sme" id="no_id">
  <header>
    <title>PRD: NČE ja Sámediggi vuolláičálliba ovttasbargošiehtadusa  - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>177</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=2964&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-2964.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRD: NČE ja Sámediggi vuolláičálliba ovttasbargošiehtadusa - Sámediggi Sametinget</p>
    <p type="title">PRD: NČE ja Sámediggi vuolláičálliba ovttasbargošiehtadusa</p>
    <p>
      <em type="italic">N </em>
      <em type="italic">ČE </em>
      <em type="italic">ja Sámediggi vuolláičálliba odne ovttasbargošiehtadusa konsultašuvnnaid birra sámi guovlluid konsešuvdnaáššiin. Sullii 260 konsešuvdnaášši galget meannuduvvot sámi guovlluin. Danne lea NČE váldán oktavuođa Sámedikkiin sihkkarastin dihtii ahte konsultašuvnnat čađahuvvojit vuohkkasit. </em>
    </p>
    <p>NČE háliida lagas gulahallama Sámedikkiin ja sámi beroštusaiguin go konsešuvdnaáššit meannuduvvojit. Konsešuvdnameameannudeapmái lea deaŧalaš ahte konsultašuvnnat sámi beroštusaiguin čađahuvvojit.</p>
    <p>- NČE lea hui duhtavaš go mii lagas ovttasbarggus leat nagodan válbmet šiehtadusa. Dat galgá leat vuđolaš ja beaktilis áššemeannudeami vuođđun seammás go Sámedikki dárbu oassálastimii lea fuolahuvvon, dadjá čázádat- ja energiijadirektevra Agnar Aas.</p>
    <p>- Energiijasuorggis leat ollu konsešuvdnaáššit mat gusket sámi beroštusaide ja Sámediggi oaidná ge dárbun buori gulahallamii NČE:in, mii lea ovddasvástideaddji eiseváldi. Dát ovttasbargošiehtadus NČE:in lea ge ávkkálaš aiddostahttin bajimus konsultašuvdnašiehtadusa ektui gaskal Sámedikki ja stáhta eiseválddiid, čujuha Sámedikki direktevra Rune Fjellheim.</p>
    <p>NČE áigu viidáseappot bargat dainna ulbmiliin ahte ásahit buriid proseassaid sámi beroštusaiguin muđui ge.</p>
    <p><em type="italic">N </em><em type="italic">ČE </em><em type="italic">a gulahalli </em>Čázádat- ja energiijadirektevra Agnar Aas, mobiila 951 79 164 </p>
    <p><em type="italic">Sámedikki gulahalli </em>Sámedikki direktevra Rune Fjellheim, mobiila 910 09 320 </p>
  </body>
</document>
