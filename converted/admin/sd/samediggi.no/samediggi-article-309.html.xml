<document xml:lang="sme" id="no_id"><header><title>Justislávdegoddi čalmmušta finnmárkuláhkaárvalusas  - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>139</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=309&amp;sprak=Samisk&amp;Print=1</origFileName><parallel_text xml:lang="nob" location="samediggi-article-309.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Justislávdegoddi čalmmušta finnmárkuláhkaárvalusas - Sámediggi Sametinget</p>
<p type="title">Justislávdegoddi čalmmušta finnmárkuláhkaárvalusas</p>
<p>Stuorradikki justislávdegottis lei otne maŋimuš čoahkkin lága birra mii galgá muddet eana- ja čáhcevuoigatvuođadiliid Finnmárkkus (Finnmárkkuláhka). Lávdegotti árvalus gávdno Stuorradikki diehtojuohkinbálvalusas neahtas.</p>
<p>Bondevik-ráđđehus ovddidii cuoŋománu 4. b. 2003 odeldikki proposišuvnna (Od. prp. nr. 53) Láhka eana- ja luondduresurssaid riektediliid ja hálddašeami birra Finnmarkku fylkkas (finnmárkkuláhka) Stuorradikki Justislávdegoddái.</p>
<p><em type="bold">Ráđđádallamat </em></p>
<p>Ráđđehusa láhkaevttohus hirpmástuhtii dalle hui sakka Sámedikki, ja dat oaivvildii ahte evttohus ii dávistan álbmotriektái mii mudde eamiálbmotvuoigatvuođaid. Earret eará čuoččuha Sámediggi ahte ráđđádallangáibádus mii lea ILO-konvenšuvnnas nr. 167 eamiálbmotvuoigatvuođaid birra ii leat ollašuhttojuvvon.</p>
<p>Stuorradikki Justislávdegoddi mearridii ráđđádallagoahtit Sámedikkiin ja Finnmárkku fylkkadikkiin 2004:s. Vuosttaš ráđđádallan lei Deanus njukčamánu 29. b. 2004. Dan rájes leat leamaš vel golbma ráđđádallama.</p>
<p><em type="bold">Sámedikki árvalusat </em></p>
<p>Dás vuolábealde gávnnat liŋkka Stuorradikki justislávdegotti loahpalaš árvalusa Stuorradiggái riektediliid birra Finnmárkkus. Don gávnnat maid liŋkkaid daid árvalusaide mat leat boahtán Sámedikkis.</p>
</body></document>
