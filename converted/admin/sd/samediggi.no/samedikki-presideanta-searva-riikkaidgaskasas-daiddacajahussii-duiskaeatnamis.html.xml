<document xml:lang="sme" id="no_id">
  <header>
    <title>Sámedikki presideanta searvá riikkaidgaskasaš dáiddačájáhussii Duiskaeatnamis</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2017</year>
    <wordcount>252</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.samediggi.no/Samedikki-birra2/Arkiiva-aigodat-2016-2017/Preassadiedahusat/Samedikki-presideanta-searva-riikkaidgaskasas-daiddacajahussii-Duiskaeatnamis</origFileName>
    <parallel_text xml:lang="nob" location="sametingspresidenten-deltar-paa-verdens-viktigste-kunstbegivenhet-i-tyskland.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Sámedikki presideanta searvá riikkaidgaskasaš dáiddačájáhussii Duiskaeatnamis</p>
    <p>Vihtta sámi dáiddára servet riikkaidgaskasaš dáiddačájáhussii <span type="quote" xml:lang="ron">«Documenta 14»</span> Kasselis Duiskaeatnamis. Čájáhus addá áidnalunddot vejolašvuođa gaskkustit sámi dáidaga riikkaidgaskasaččat, dadjá Sámedikki presideanta Vibeke Larsen, gii searvá čájáhussii geassemánus.</p>
    <p>Čájáhus Documenta lágiduvvo juohke viđat jagi, ja 2017:s lágiduvvo dat duiskalaš gávpoga Kassela ja greikkalaš oaivegávpoga Atena gaskka. Oktage sámi dáiddár ii leat ovdal čájehan bargguidis dán riikkaidgaskasaš čájáhusas.</p>
    <p>
      <em type="italic">– Dát lea stuorra ja historjjálaš dáhpáhus, dadjá Sámedikki presideanta Vibeke Larsen, gii lea mannamin <span type="quote" xml:lang="ron">«Documenta 14»</span> rahpamii Kasselis Duiskaeatnamis. </em>
    </p>
    <p>– Hárvenaš dáhpáhus, dadjá Sámi dáiddaguovddáža direktevra, Jan Erik Lundström.</p>
    <p type="title">Deaŧalaš čájáhus</p>
    <p><em type="italic">Documenta </em>adnojuvvo leat okta deaŧaleamos ođđaáiggi dáiddadáhpáhusain, ja čájáhussii čájehit hui stuorra beroštumi sihke preassa, ámmátlaš bargit dáiddamáilmmis. Čájáhus mii bistá 100 beaivvi lágiduvvui maŋimuš 2012:s, ja dan gallededje dalle badjel 850.000 guossi. Lohku 14 čájeha ahte dat lágiduvvo 14. gearddi. </p>
    <p>Lundström lea rámis go lea vejolašvuohta čájehit sámi dáidaga riikkaidgaskasaččat, ja lasiha dasto man deaŧalaš bovdejupmi lea dan ovttaskas 10 dáiddárii.</p>
    <p>– Dát lea sámi dáidaga dohkkeheapmi ahte maiddái dat lea máilmmeviidosaš. Dieđusge lea dát maiddái hui deaŧalaš dáhpáhus ovttaskas dáiddára karrierii, dadjá Lundström.</p>
    <p>Čájeha ahte riikkaidgaskasaččat lea sámi dáidagii stuorát beroštupmi go dáppe sámiid lagaš guovlluin.</p>
    <p>Dáiddáriid gaskkas geat servet Kasselis ja Atenas leat Hans Ragnar Mathisen, Britta Marakatt-Labba, Synnøve Persen, Joar Nango ja Máret Ánne Sara. Dasa lassin leat maiddái Iver Jåks ja John Savio dáidagat mielde dán čájáhusas.</p>
    <p>Sámedikki presideanta Vibeke Larsen lea Kasselis geassemánu 8. beaivvi rájes geassemánu 11. beaivvi rádjai.</p>
    <p><em type="italic">Eanet dieđuid addá </em><em type="italic">: </em>Sámedikki presideanta Vibeke Larsen, tel 941 30 116 </p>
  </body>
</document>
