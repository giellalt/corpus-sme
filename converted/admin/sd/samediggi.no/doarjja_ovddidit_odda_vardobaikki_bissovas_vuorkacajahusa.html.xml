<document xml:lang="sme" id="no_id"><header><title>Doarjja ovddidit ođđa Várdobáikki bissovaš vuorkáčájáhusa - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>207</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-utvikling-av-permanent-museumsutstilling-ved-nye-vardobaiki.14584.aspx?sprak=12</origFileName><parallel_text xml:lang="nob" location="stotte_til_utvikling_av_permanent_museumsutstilling_ved_nye_vardobaiki.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja ovddidit ođđa Várdobáikki bissovaš vuorkáčájáhusa</p>
<p><em type="italic">Sámediggeráđđi juolluda 300 000 ru Várdobáiki AS:i. Juolludus galgá geavahuvvot ovddidit bistevaš vuorkáčájáhusa sisdoalu ja designa Várdobáikki ođđa visttiin, Evenáššis. </em></p>
<p>Eirik Larsen    Sámediggi    Bissovaš vuorkáčájáhusa ásaheapmi lea bargu maid Várdobáikki musea vuoruha, ja mas mihttomearrin lea ásahit sámi kulturhistorjjá gaskkustanarena mas lea buorre kvaliteahtta.</p>
<p>Sámediggeráđi politihkalaš ráđđeaddi Eirik Larsen (NSR) oaivvilda ahte gelbbolašvuođa lokten sámi servodaga, historjjá ja kultuvrra birra lea mearrideaddji vai servodat oččošii buoret ipmárdusa guovllu sámi álbmogis.</p>
<p>– Lean ilus go Várdobáiki sáhttá hukset čájáhusa, ja dat šaddá dehálažžan guovllu sámi historjjá gaskkusteapmái, dadjá Larsen.</p>
<p>Várdobáikki musea fátmmastanguovlu rasttilda sihke suohkan- ja fylkkarájiid, ja fátmmasta olles Lulli-Romssa ja Davvi-Nordlándda, maiddái Viestterállasa. Várdobáikki museas, mánáidgárddis, kulturguovddážis ja giellaguovddážis leat dál oktiibuot 20 bargi. Jagis 2017 oste boares Evenskjersenteret. Visti lea ođastuvvon ja stuora oassi das lea várrejuvvon museaoassái, ja guovllu sámi kulturárbbi ja kulturhistorjjá gaskkusteapmái ja vurkkodeapmái.</p>
<p>Prošeavtta mihttomearrin lea buvttadit rámmaid ja sisdoalu Várdobáikki bissovaš kulturhistorjjálaš čájáhussii. Prošeavttas leat guokte áŋgiruššansuorggi; ovddidit sisdoalu čájáhussii ja ráhkadit čájáhusdesigna. Leat bálkáhan bures kvalifiserejuvvon fágaolbmuid prošektii.</p>
<p>– Prošeakta lokte ásahusa sihke fágalaččat ja ásahuslaččat, dadjá Larsen.</p>
<p>300 000 ru juolludus addojuvvo Ásahusovddideami doarjjaortnegis.</p>
<p><em type="italic">Gažaldagaide vástida ja addá jearahallama sámediggeráđi politihkalaš ráđđeaddi Eirik Larsen (NSR), </em><em type="italic">mob. 970 80 217, eller epost </em><em type="italic">eirik.larsen@samediggi.no </em></p>
</body></document>
