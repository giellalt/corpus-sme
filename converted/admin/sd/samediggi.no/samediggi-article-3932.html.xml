<document xml:lang="sme" id="no_id"><header><title>Sámediggeráđđi doarju sámi filmma - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2010</year><publChannel><publication><publisher>Sámediggi/Sametinget</publisher></publication></publChannel><wordcount>230</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=3932&amp;sprak=Samisk&amp;Print=1</origFileName><parallel_text xml:lang="nob" location="samediggi-article-3932.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version></header><body><p>Sámediggeráđđi doarju sámi filmma - Sámediggi Sametinget</p>
<p type="title">Sámediggeráđđi doarju sámi filmma</p>
<p><em type="italic">Sámediggeráđđi juolluda 175 000 ruvnnu guovtti filbmaprošektii. -Filbma lea deaŧalaš gaskkustanmedia ja danne doarju sámediggeráđđi dáid deaŧalaš filmmaid, dadjá sámediggeráđđi Laila Susanne Vars. </em></p>
<p>Laila Susanne Vars jearahallo  Jan Roger Østby</p>
<p>Filmmat <span type="quote">"Samefolket 30 år etter"</span> ja <span type="quote">"The Nomads trail"</span> ožžot doarjaga sámediggeráđis. <em type="italic">The Nomads trail </em>Nubbi filbma, mánáid- ja nuoraidfilbma The Nomads trail, lea 11 jahkásaš Kárášjoga nieidda birra ja Israela bártni birra. Goappašagat leat álgoálbmogat, geain leat hástalusat go galgaba searvat dan stuorra oppamáilmmálaš searvevuhtii, mas jagiáiggit, dálkkádat ja kultuvra stivre sudno eallima. Kautokeino Film AS dat háliida ráhkadit filmma ovttas Mediamente AS:in. <em type="italic">Samefolket 30 år etter </em>Nubbi filbma,<span type="quote">"Samefolket 30 år etter"</span>, lea fas dokumentára sápmelaččaid ja sámi dilálašvuođaid birra 30 jagi áigodagas. Siivet AS Leavnnjas lea ohcama duogábealde. <em type="italic">- Midjiide lea deaŧalaš ahte sámi filbmaráhkadeapmi beassá ovdánit. Sámediggeráđđái lea deaŧalaš ahte ráhkaduvvojit eanet sámi mánáid- ja nuoraidfilmmat ja dokumentárat. Dát guorrasa muđui min álginjulggaštussii, mas mii dadjat ahte mii áigut leat mielde nannemin sámi mánáid filbmafálaldaga ja áŋgiruššat eanet dokumentáraiguin. Sámi filbmaráhkadeapmi lea ávkkálaš sámi servodahkii ja servodahkii muđui ge. Danne lea sámediggeráđđi juolludan stuorra supmi dáid prošeavttaide, dadjá sámediggeráđđi Laila Susanne Vars. </em><em type="italic">- Sámediggeráđđi sávvá lihku goappašiid filbmaráhkademiide, ja mii vuorddašit iluin beassat oaidnit dáid ođđa filmmaid, dadjá Vars. </em></p>
<p>*Várrepresideanta Laila Susanne Vars</p>
<p>Telefovdna</p>
<p>Mobiila</p>
<p>E-paosta</p>
<p>+47 78 47 40 00</p>
<p>+47 977 54 102</p>
<p>laila.susanne.vars@samediggi.no</p>
</body></document>