<document xml:lang="sme" id="no_id"><header><title>Loga munnje-prošeavtta birra - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>210</wordcount><conversion_status type="standard"/><availability><free/></availability><multilingual/><origFileName>https://sametinget.no/sametingets-bibliotek/les-for-meg-sprak-fra-forste-stund/les-for-meg-bokgaver/?sprak=12</origFileName><parallel_text xml:lang="nob" location="les_for_meg_-_bokgaver.html"/><parallel_text xml:lang="sma" location="_lohkh_munnjien_-prosjekten_bijre.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Loga munnje-prošeavtta birra</p>
<p><em type="italic">Sámediggi lea ovdánahttán dán Loga munnje prošeavtta lagas ovttasbargguin !loga- </em><em type="italic">servviin ja Bokstart- </em><em type="italic">prográmmain. Prošeakta hukse ovttasbarggu gaskkal suohkana dearvvasvuođastašuvnna ja girjerádjosa. </em></p>
<p>Mii háliidit doarjut lohkama, giellaovdáneami ja giellaválljema sámi smávvamánábearrašiin.</p>
<p>Sámediggi lea válljen sierra ávdnasiid ráhkadahttit mat leat sámegillii ja erenoamážit sámi smávvamánábearrašiidda jurddašuvvon servvodaga áitojuvvon gielladili dihte. Mii leat ráhkadahttán sierra govvagirjjiid ja diehtojuohkinávdnasiid sámegillii. Dasa lassin skeŋket skeaŋkagirjjiid girjerádjosii. Oassi materiálain lea maid dárogillii.</p>
<p>Viečča diehtojuohkinávdnasiid ja plakáhtaid</p>
<p>Go smávvamánábearrašat fitnet dearvvasvuođastašuvnnas dahje girjerádjosis galget diehtojuohkinávdnasat ja girjjit leat oidnosis.</p>
<p>Dearvvasvuođastašuvdna bagada váhnemiid lohkama ja máná giellaovdáneami birra. Sámi váhnemat dárbbašit doarjaga giellaválljemii ja sámegiela geavaheamis mánáin. Projeakta deattuha máŋggagielalašvuođa ovdamuniid ja movttiida viššalit atnit sámegiela juo njuoratmánáagis. Dearvvasvuođastašuvdna sáhttá deattuhit man olu lohkan mearkkaša smávvamánnái ja man dehálaš girjerájus lea suohkanis, gos sámegielat girjjit leat buohkaide olámuttus.</p>
<p type="title">Háliida go suohkan searvat Loga munnje doibmii?</p>
<p>Jus suohkan háliida searvat doibmii de galggašeigga dearvvasvuođastašuvdna ja girjerájus soahpat ovttasbarggu ja koordineret diŋgojumiid. Dan sáhttá bargat dainna lágiin ahte oktavuođaolbmo nammadit suohkanis.</p>
<p>Diŋgo girjeveaskku mas ávdnasat ja girjjit</p>
<p>Sámediggi registrere girjepáhkaid diŋgojumi sihke dearvvasvuođastašuvdnii ja girjerádjosii ja sádde páhkaid nuvttá. Go diŋgo nuvttá girjepáhkaid čatnasa suohkan doibmii ja doaimmaid čađaheapmái go dat lohko dego dieđiheapmin. Sámediggi fállá bagadallama ja doarjaga suohkanii dađi mielde.</p>
<p>Bagadallan dearvvašvuođastašuvdnii</p>
<p>Bagadallan girjerádjui</p>
</body></document>
