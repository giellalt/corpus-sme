<document xml:lang="sme" id="no_id"><header><title>PRD: Ođđa oahppoplánat mearriduvvon sámegiella oahpahussii - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>119</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=1074&amp;sprak=Samisk&amp;Print=1</origFileName><parallel_text xml:lang="nob" location="samediggi-article-1074.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>PRD: Ođđa oahppoplánat mearriduvvon sámegiella oahpahussii - Sámediggi Sametinget</p>
<p type="title">PRD: Ođđa oahppoplánat mearriduvvon sámegiella oahpahussii</p>
<p>Sámediggeráđđi mearridii odne ođđa oahppoplánaid sámegiela vuosttašgiellan ja sámegiella nubbingiellan oahpahussii. Ođđa oahppoplánat leat oassin Máhttolokten - mii galgá váldot atnui skuvlajagi 2006-2007.</p>
<p>- Oahppoplánas sámegiella nubbingiellan lea erenoamáš struktuvra jus buohtastahttá buot eará oahppoplanáiguin Máhttoloktemis. Plána lea heivehuvvon ohppiide geat máhttet ja geat eai máhte sámegiela ovdalaččas dainna jurdagiin ahte buot oahppit movttiidahttojuvvujit oahppat sámegiela, dadjá ráddelahttu Jarle Jonassen.</p>
<p>Oahppoplánat leat mearriduvvon oahpahuslága vuođul, leat olles 13 jagi skuvlamannolahkii mii fatmmasta vuođđoskuvlla ja joatkkaoahpahusa, ja dat gustojit oahpaheapmái vuosttašgielas ja nubbingielas sihke davvi-, julev- ja lullisámegielas.</p>
<p>- Oahppoplánat addet ollislaš ja čađačuovvu oahpahusfáladaga sámegielas olles vuođđooahpahussii ja sáhttá mearkkašit sámegiella nannema, loahpaha Jonassen.</p>
</body></document>