<document xml:lang="sme" id="no_id"><header><title>Diehtojuohkin gielddaide Sámedikki jienastuslogu birra 2023  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>245</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/informasjon-om-sametingets-valgmanntall-til-kommuner.26524.aspx?sprak=12</origFileName><parallel_text xml:lang="nob" location="informasjon_om_sametingets_valgmanntall_til_kommuner.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Diehtojuohkin gielddaide Sámedikki jienastuslogu birra 2023</p>
<p><em type="italic">Sámedikki jienastuslohku geassemánu 30. beaivvi 2023 mearrida movt áirrasjuohku šaddá válgabiiriin čuovvovaš válggain. </em></p>
<p>Sámedikki jienastuslohku galgá lágiduvvot almmolaš dárkkisteapmái, gč. láhkaásahus sámediggeválgga birra paragráfa 8. Lea vejolaš gáibidit ahte jienastuslohku divvojuvvo, gč. Sámediggeválgga láhkaásahusa paragráfa 9. Gielda sáhttá addit dieđuid dan birra ja dieđihit ahte dakkár gáibádus ferte sáddejuvvot Sámediggái juogo Sámedikki e-postii samediggi@samediggi.no dahje poastta bokte, poastaboksa 3, 9735 Kárášjohka-Karasjok.</p>
<p>Jienastuslohku gárvana sullii suoidnemánu 10. beaivvi, ja dán jagi sáhttet buot suohkanat viežžat jienastuslogu EVA:s. Geavatlaš bargguid birra gávnnat vel dárkilet dieđuid Valgmedarbeiderportalenis.</p>
<p>Fina Valgmedarbeiderportalenis</p>
<p>Sámediggi fuomášahttá ahte suoidnemánu jienastuslohku gaskaboddosaččat čájeha galgá go gielddas leat ovddalgihtii jienasteapmi (-30-gielddat) vai maiddái válgadiggi (+30-gielddat). Čakčamánu gaskamuttus oažžu Sámediggi jienastuslogu buohkanassii ja dat lea vuođđun mandáhtaid meroštallamii.</p>
<p>Lea maiddái čakčamánu jienastuslohku mii loahpalaččat mearrida galgá go gielddas leat dušše ovddalgihtii jienasteapmi vai maiddái válgadiggi. Sámediggi sádde dieđu dán birra buot gielddaide go lea čielgan movt juogadeapmi šaddá. Seammás ožžot juohke válgabiire lohkansuohkanat dieđu iežaset válgabiriid juogu birra.</p>
<p type="title">Áigemearri dieđihit válgajienastuslohkui jus áigu leat mielde mearrideame mandáhttajuogu</p>
<p>Sámedikki jienastuslohku geassemánu 30. beaivvi 2023 mearrida movt áirrasjuohku šaddá válgabiiriin čuovvovaš válggain. Jus háliidat leat mielde váikkuheame dasa, de fertet dieđihit iežat jienastuslohkui ovdal geassemánu 30. beaivvi.</p>
<p>30.06.2023</p>
<p type="title">Suohkaniid jienastuslohku gárvana</p>
<p>Jienastuslohku gárvana sullii suoidnemánu 10. beaivvi. Suoidnemánu jienastuslohku gaskaboddosaččat čájeha galgá go gielddas leat ovddalgihtii jienasteapmi (-30-gielddat) vai maiddái válgadiggi (+30-gielddat).</p>
<p>10.07.2023</p>
<p type="title">Jienastuslohku geahčadeapmái</p>
<p>Jienastuslohku lea almmolaš geahčadeamis čakčamánu 11. beaivvi rádjai (válgabeaivi)</p>
<p>11.09.2023</p>
<p type="title">Mandáhttajuohku dahkko</p>
<p>Mandáhttajuohku dahkko 2023 čakčamánu gaskkamuttos.</p>
<p>15.09.2023</p>
</body></document>
