<document xml:lang="sme" id="no_id"><header><title>Girjeskeaŋkkat dearvvašvuođastašuvnnas - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>155</wordcount><conversion_status type="standard"/><availability><free/></availability><multilingual/><origFileName>https://sametinget.no/samedikki-girjjevuorkka/laga-munji-giella-algo-rajes/bokgaver-fra-helsestasjonen/?sprak=12</origFileName><parallel_text xml:lang="nob" location="bokgaver_fra_helsestasjoner_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Girjeskeaŋkkat dearvvašvuođastašuvnnas</p>
<p><em type="italic">Buot sámi smávvamánnabearrašat galget oažžut nuvttá girjjiid ja diehtojuohkima dearvvašvuođastašuvnnas máná vuosttaš jagis, dahje maŋŋelaš. </em></p>
<p>Juohke dearvvašvuođastašuvdna árvvoštallá ieš goas heive buoremusat juohkit girjjiid. Sámediggi sávvá ahte buot sámi smávvamánát ožžot dán doarjaga.</p>
<p>Dát čuovvuluvvo girjeskeaŋkkaiguin girjerádjosis go mánná lea sullii guokte jagi ja sullii njeallje jagi.</p>
<p><em type="italic">Loga munnje </em>hásttuha váhnemiid hupmat, lohkat ja lávlut mánáiguin álggu rájes, sámegillii. Áigumuš lea doarjut dan barggu mii juo dahkko dearvvašvuođastašuvnnas go ovddidit giellaovdáneami ja buori ovttasdoaimma váhnemiid ja mánáid gaskkas. </p>
<p type="title">Váldoáigumušat</p>
<p><em type="italic">Loga munnje! </em>lohkanáŋggirdeamis leat golbma váldoáigumuša: </p>
<list><p type="listitem">Nannet váhnemiid dehálaš rolla mánáid giella- ja identitehtaovdáneamis.</p>
<p type="listitem">Láhčit dili mánáide geain lea máŋggagielatvuohta nu ahte besset ovdánahttit sámegiela eatnigiellan nu bures go vejolaš sin eavttuid ektui.</p>
<p type="listitem">Dagahit sámi girjjálašvuođa olámuttos smávvamánáide ja sin váhnemiidda.</p>
</list><p>Viečča infomateriála ja plakáhtaid</p>
<p type="title">Diŋgojupmi</p>
<p>sambib@samediggi.no</p>
<p>Diŋgojumis namuhat galle girjji ja makkár sámegillii.</p>
<p>Sámedikki girjerájus sádde girjepáhka nuvttá, mii fátmmasta poastagoluid. Páhkka sáddejuvvo njuolga dearvvašvuođastašuvdnii.</p>
<p>Čále poastačujuhusa, oktavuođadieđuid mas lea e-boastačujuhus ja telefonnummar.</p>
</body></document>
