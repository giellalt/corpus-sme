<document xml:lang="sme" id="no_id"><header><title>Vuosttaš sámi riikačoahkkin čalmmustahttojuvvo ávvominttain</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>185</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Preassadiedahusat/Vuosttas-sami-riikacoahkkin-calmmustahttojuvvo-avvominttain</origFileName><parallel_text xml:lang="nob" location="det-foerste-samiske-landsmoetet-markeres-med-jubileumsmynt.html"/><parallel_text xml:lang="sma" location="voestes-saemien-rijhketjaaanghkoe-heevehtimmiebeetneginie-meerhkesaavva.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vuosttaš sámi riikačoahkkin čalmmustahttojuvvo ávvominttain</p>
<p>Norgga Báŋku almmuha 20-ruvdnosaš johtumintta čalmmustahttin dihtii dan ahte dál lea vássán 100 jagi dan rájes go vuosttaš sámi riikačoahkkin lágiduvvui Roandimis 2017.</p>
<p>Mintta ávvomotiivva lea sámi govvadáiddár Annelise Josefsen hábmen ja gohčodan <em type="italic"><span type="quote" xml:lang="est">«Vekselvirkning»</span>. </em>Dat galgá govahallat fámuid gaskasaš ovttasdoaibmama. Govastagat gulle sámi mytologiijii, ja dat leat friija čohkkejuvvon sámi meavrresgári ollu govastagaid gaskkas. </p>
<p>Mintta ovdasiidomotiivan geavahuvvo gonagas Harald V gonagasportreahtta nu mo dat lea geavahuvvon maŋimus jagiid dakkár johtuminttain main lea sierramotiiva. Motiivva lea hábmen Ingrid Austlid Rise, Det Norske Myntverket hábmejeaddji.</p>
<p><em type="italic">Ávvominta almmuhuvvo Scandic Nidelven hoteallas, Havnegt 1 </em><em type="italic">, Roandimis guovvamánu 7. </em><em type="italic">b. </em><em type="italic">dii. 11.00. </em></p>
<p>Minta almmuhuvvo ávvolágideami <span type="quote" xml:lang="sma">«Tråante 2017»</span> oktavuođas Roandimis.</p>
<p>Lágideapmi lea Sámedikki, Mátta-Trøndelága Fylkkasuohkana, Davvi-Trøndelága Fylkkasuohkana ja Roandima suohkana gaskasaš ovttasbargu.</p>
<p type="title">Prográmma</p>
<p><em type="italic">Dii. 11.00 – 11.20 </em></p>
<p>Sámedikki direktevra Rune Fjellheim sávvá bures boahtima</p>
<p>Sadjásaš goavddášbáŋkohoavda Jon Nicolaisen sárdnu</p>
<p>Ávvomintta geigen</p>
<p>Ovddeš sámediggepresideanta ja váldolávdegotti jođiheaddji Aili Keskitalo sárdnu</p>
<p>Annelise Josefsen sárdnu</p>
<p>Áigi preassa várás</p>
<p><em type="italic">Gulahallandieđut: </em></p>
<p>Therese Riiser Wålen , Norgga Báŋkku gulahallanhoavda, Tel: 94 05 08 86 Jan Roger Østby , Sámedikki gulahallanossodaga ossodatdirektevra, tel: 48 14 46 96</p>
<p>Maŋŋá almmuheami lea vejolaš cuvket minttaid</p>
</body></document>
