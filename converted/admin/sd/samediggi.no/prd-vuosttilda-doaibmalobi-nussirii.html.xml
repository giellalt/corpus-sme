<document xml:lang="sme" id="no_id"><header><title>PRD: Vuosttilda doaibmalobi Nussirii</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>232</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Samedikki-birra2/Arkiiva-aigodat-2016-2017/Preassadiedahusat/PRD-Vuosttilda-doaibmalobi-Nussirii</origFileName><parallel_text xml:lang="nob" location="prm-gaar-imot-driftstillatelse-til-nussir.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Vuosttilda doaibmalobi Nussirii</p>
<p>– Mii vuosttildat ahte mineráladirektoráhta dohkkeha doaibmalobi Nussir-ruvkii, dadjá sámediggeráđđi Inger Eline Eriksen Fjellgren.</p>
<p>Mineráladirektoráhta sáddii geassemánu 21. b. gulaskuddamii Nussir ASA ohcama oažžut doaibmalobi Riehppovuona veaikeruvkii. Gulaskuddanáigemearri lei čakčamánu 1. beaivvi. Sámediggi lea cealkámušastis Direktoráhtii čujuhan ahte minerálalága ja olmmošvuoigatvuođalága mielde galgá mearkkašahti láhkai deattuhit sámi kultuvrra sin árvvoštallamiin. Sámediggi oaivvilda ahte dakkár stuorra sisabahkken gáibida ahte Sámediggi ja orohagat ovddalgihtii mieđihit sorjjasmeahttumit.</p>
<p><em type="italic">– Doaibmalohpi leat nu stuorra vahágin guolásteapmái ja boazodollui, ahte dat hehtteha sámi ealáhusaid dan guovllus. Prošeakta ii leat gánnáhahtti servvodatekonomalaččat, ii ge leat orohat ii ge Sámediggi konsultašuvnna vuođul mieđihan doaimmaide ovddalgihtii. Daid sivaid geažil ii sáhte doaibmalohpi addot, dadjá sámediggeráđđi Fjellgren. </em></p>
<p>Minerálalága vuođul sáhttá biehttalit addimis doaibmalobi sámi beroštumiid geažil. Go Sámediggi dahje FeFo vuosttildit doaibmalobi, de galgá departemeanta mearridit ášši. Sámediggi lea gulaskuddancealkámušas albmaláhkái árvvoštallan dan riektevuođu man mielde doaibmabiju galgá meannudit, ja makkár váikkuhusat das leat sámi kultuvrii ja servodahkii, birrasii, guolásteapmái ja boazodollui.</p>
<p><em type="italic">– Go Direktoráhta dál ferte sáddet ášši departementii mearrideapmái, de vuorddán ahte departemeanta dahká vuđolaš álbmotrievttálaš árvvoštallamiid doaibmabijus. Mii áigut váruhit ahte sii leat gozuid alde dán áššis. Sii galget minguin konsulteret albma láhkai jus sii oaivvildit ahte dás sáhttá addit lobi. Lean sihkar ahte ii šatta Nussir-ruvkkes mihkkege nu guhká go mus leaš dadjamuš áššis, loahpaha sámediggeráđđi Inger Eline Eriksen Fjellgren. </em></p>
<p>Jus áiggut jearahallama, de váldde oktavuođa Inger Eline Eriksen Fjellgrenain, mob. 414 58 703.</p>
</body></document>
