<document xml:lang="sme" id="no_id"><header><title>Juoiggas sámegielaid ja vuoitte 20.000 ruvnno</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>212</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/Juoiggas-samegielaid-ja-vuoitte-20.000-ruvnno</origFileName><parallel_text xml:lang="nob" location="lag-en-joik-til-de-samiske-spraakene-og-vinn-20-000-kroner.html"/><parallel_text xml:lang="sma" location="darjoeh-vueliem-jih-vitnh-20-000-kraavnah.html"/><parallel_text xml:lang="smj" location="juojgasta-samegielajt-ja-vuojte-20.000-kraavnaa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Juoiggas sámegielaid ja vuoitte 20.000 ruvnno</p>
<p>Riikkaidgaskasaš eamiálbmogiid giellajagi oktavuođas hástalit du bidjat luođi sámegielaide.</p>
<p>Luohtegilvvuin áigu Sámediggi, ovttas NRK Sámiin, čalmmustahttit ja loktet luođi ja sámi gielaid. Gilvu lea oassin sámi giellavahkus 2019.</p>
<p>– Buohkat geat háliidit sáhttet bidjat luođi giellaloktemii, lohka Sámedikki giellaossodaga direktevra Anne Britt K. Hætta.</p>
<p><em type="italic">Luohti galgá govvidit sámegielaid, sámi servvodaga gielladili dahje čalmmustahttit giellaloktema. </em></p>
<p>– Luohtái lea čadnon sámi giella, kultuvra ja sámi árbevierut. Dan dihte lea dat dehálaš giellaloktemis, dadjá Hætta.</p>
<p>Don sáhtát juoigat, dovdnet, huradit ja dajahallat. Galgá leat árbevirolaš luohti musihka haga.</p>
<p>Vuoitu lea 20.000 ruvnno vuoitoluohtái.</p>
<p>Luohti ii galgga bistit guhkit go golbma minuhta.</p>
<p><em type="italic">Áigemearri sáddet evttohusa gilvui lea sotnabeaivi golggotmánu 6. beaivvi. </em></p>
<p>Golggotmánu 7. ja 8. beaivvi válljejuvvojit luođit mat besset gilvui mielde.</p>
<p>Válljejuvvon luođit almmuhuvvojit golggotmánu 9. beaivvi. Dan maŋŋil lea vejolaš guldalit ja jienastit du jiellatluođi neahtas. Jienasteapmi bistá golggotmánu 16. beaivái.</p>
<p>Vuoitoluohti almmuhuvvo golggotmánu 22. beaivvi.</p>
<p type="title">Ná sáddet luođi gilvui</p>
<p>Don dagat luođi, luohti ii galgga ovdal gullon almmolaččat.</p>
<p>Filbme giehtatelefovnnain iežat go juoiggat.</p>
<p>De manat dán čujuhussii ja sáddet videofilmmaža dán čujuhusa bokte: https://bidra.nrk.no/joik .</p>
<p><em type="italic">Jus leat gažaldagat, de sáhtát váldit oktavuođa Sámedikki giellaossodaga direktevrrain Anne Britt K. Hætta + 47 78 48 42 91 </em>, <em type="italic">dahje fágajođiheddjiin Per Johannes Marainen , +47 78 48 42 78. </em></p>
</body></document>
