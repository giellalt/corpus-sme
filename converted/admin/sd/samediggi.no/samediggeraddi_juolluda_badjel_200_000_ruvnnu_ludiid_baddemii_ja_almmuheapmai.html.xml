<document xml:lang="sme" id="no_id"><header><title>Sámediggeráđđi juolluda badjel 200 000 ruvnnu luđiid báddemii ja almmuheapmái - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>142</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-bevilger-over-200-000-kroner-til-innspilling-og-utgivelse-av-joik.23036.aspx?sprak=12</origFileName><parallel_text xml:lang="nob" location="sametingsradet_bevilger_over_200_000_kroner_til_innspilling_og_utgivelse_av_joik.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggeráđđi juolluda badjel 200 000 ruvnnu luđiid báddemii ja almmuheapmái</p>
<p>Sámediggeráđđi lea juolludan 218 000 ruvnnu Gabba – luohtemeašttir John André Eira oktan joavkkuin - albuma báddemii ja almmuheapmái. Albumas leat sihke árbevirolaš luođit ja luođit maid ieš lea komponeren.</p>
<p>Almmuheapmi lea debutalbuma viidásat ovddideapmi, ja sániid bidjama dihtii luđiide maid ieš lea komponeren, lea ásahuvvon ovttasbargu sámi teakstačálliiguin. Maiddái lea ovttasbargu eará árbevirolaš juigiiguin nu ahte lea šaddan polyfona juoigan ja <span type="quote">«call and respons»</span>.</p>
<p>— Prošeakta lea gelddolaš dannego iešguđet juoiganvierut leat oaivadan barggu. Dat lea oalgguheaddji erenoamáš jienain, ja gudnejahttá sámi árbevieruid. Mun jáhkán almmuheapmi váldojuvvo bures vuostá sihke Norggas ja riikkarájáid nuppe bealde, dadjá Sámediggeráđđi Maja Kristine Jåma (NSR).</p>
<p>Doarjja juolluduvvo Luohti ja sámi musihka ortnega bokte.</p>
<p>Váldde oktavuođa Sámediggeráđiin Maja Kristine Jåmain, telefovdna: +47 47 24 23 66 , e-poasta: maja.kristine.jama@samediggi.no jus háliidat vástádusa gažaldagaide dahje čađahit jearahallama.</p>
</body></document>
