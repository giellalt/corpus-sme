<document xml:lang="sme" id="no_id"><header><title>Doarju prošeavtta mii ávkkástallá olles bohcco  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>236</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotter-prosjekt-som-skal-utnytte-hele-reinen-ved-slakting.14480.aspx?sprak=12</origFileName><parallel_text xml:lang="nob" location="stotter_prosjekt_som_skal_utnytte_hele_reinen_ved_slakting.html"/><parallel_text xml:lang="sma" location="prosjektem_daarje_mij_edtja_abpe_bovtsem_leekedimmesne_nuhtedh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarju prošeavtta mii ávkkástallá olles bohcco</p>
<p><em type="italic">Sámediggeráđđi juolluda 432 000 ru doarjaga Min Njuovahat AS prošektii, mas áigot ávkkástallat olles bohcco maid njuovvá. </em></p>
<p>Silje Karine Muotka    Kenneth Hætta    Min Njuovahat AS Kárášjogas vuođđuduvvui jagis 2019 ja lea Norgga nubbin stuorámus boazonjuovahat. Njuovahat háliida dáinna prošeavttain ávkkástallat olles bohcco ja addit buktagiid bohccos maiddái dáidda- ja duodjeindustriijai.</p>
<p>Jahkásaččat bálkásit 7-800 tonna njuovvanbázahusat, mii lea gollohástalus ealáhussii, muhto maiddái etihkalaš dilemma dan ektui ahte oasit bázahusain sáhttet geavahuvvot biebmun dahje sámi dáidagii ja kultuvrii. Bohcco varra lea dehálaš oassi sámi árbevirolaš biebmoráhkadeamis. Dál ii gávdno Norggas dohkkehuvvon proseassa movt váldit vara olbmo biebmun.</p>
<p>– Prošeakta lea gelddolaš ja das sáhttá leat stuora ekonomalaš mearkkašupmi. Ávdnasat mat dál bálkásit sáhttet baicca adnot gávpegálvun ja dan bokte unniduvvot bázahasgolut, seammás go vuovdindienas lassána, dadjá sámediggeráđđi Silje Karine Muotka (NSR).</p>
<p>Máŋggat kundarat, duojárat ja almmolaš ásahusat leat váldán oktavuođa njuovahagain ja bivdán heivehit njuovvama nu ahte sáhttet ávkkástallat iešguđet osiid bohccos vuovdimii ja geavaheapmái. Dat guoská ávdnasiidda mat gullet sámi árbevieruide, muhto mat dál leat fidnemis dušše sidjiide geat ieža njuvvet.</p>
<p>– Prošeakta lea veahkkin nanneme sámi kultuvrra ja árbevieruid go sihkkarastá ahte vuođđoávdnasat maid muđui lea váttis fidnet, leat olahanmuttus, seammás go unnida birasnuoskkideaddji njuovvanbázahusaid, dadjá Muotka.</p>
<p>432 000 ruvdnosaš doarjja addojuvvo máŋggabealat ealáhusaid doarjjaortnegis, vuoruheamis <span type="quote">“doaibmabijut mat addet ođđaháhkama ja fitnodatovddideami”</span>.</p>
<p><em type="italic">Eanet dieđuid dahje jearahallama addá sámediggeráđđi Silje Karine Muotka (NSR), tlf. +47 984 87 576, dahje e-poasta: </em><em type="italic">silje.karine.muotka@samediggi.no </em></p>
</body></document>
