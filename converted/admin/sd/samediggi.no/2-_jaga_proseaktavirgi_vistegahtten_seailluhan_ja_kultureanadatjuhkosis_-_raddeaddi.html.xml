<document xml:lang="sme" id="no_id"><header><title>2- jagá prošeaktavirgi vistegáhtten, seailluhan ja kultureanadatjuhkosis - Ráđđeaddi - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>524</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/2-arig-prosjektstilling-i-seksjon-for-bygningsvern-skjotsel-og-kulturlandskap-radgiver.19847.aspx?sprak=12</origFileName><parallel_text xml:lang="nob" location="2-arig_prosjektstilling_i_seksjon_for_bygningsvern_skjotsel_og_kulturlandskap_-_radgiver.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">2- jagá prošeaktavirgi vistegáhtten, seailluhan ja kultureanadatjuhkosis - Ráđđeaddi</p>
<p><em type="italic">Sámedikkis lea rabas 2-jagá virgi ráđđeaddin vistegáhttemis, kulturmuito-, areála- ja birasossodagas. Bargosadji šiehtadallama vuođul dahje muhtin Sámedikki kantuvrrain. </em></p>
<p><em type="italic">Ohcanáigemearri: 27.03.22. </em></p>
<p>Virgi biddjojuvvo vistegáhtten-, seailluhan- ja kultureanadatjuhkosii. Juogus lea okta golmma juhkosis kulturmuito-, areála- ja birasossodagas. Juhkosa jođiha juogusjođiheaddji.</p>
<p>Juhkosis lea ovddasvástádus vistegáhttemii ja hálddaša sullii 900 automáhtalaččat ráfáiduhtton sámi vistti miehtá Norgga. Visttit leat ožžon suddjenstáhtusa maŋimus logi jagis ja ollu eaiggádiin lea dan sivas mearkkašahtti olu dárbu diehtojuohkimii suddjenárvvu birra, čuovvoleami ja ráđđeaddimadoarjjaortnegiid ektui, sierralobiide ja áimmahuššamii antikváralaš prinsihpaid ektui. Dasa lassin lea eaiggádiin dárbu olahit gelbbolaš divodeddjiid, ja Sámedikkis veahkehit danin doaibmabijuiguin mat nannejit ja ovddidit duddjongelbbolašvuođaiešguđet regiovnnain. Sámedikkis lea maid gulahallan ja ovttasbargu eará suddjeneiseválddiiguin oktasaš hástalusaid birra ja áŋgiruššama birra vistegáhttema hárrái.</p>
<p>Virgi doaimmaha namuhuvvon doaimmaid, ásaheami bokte ulbmillaš ja gulahallanvuđot sámi vistegáhttema. Virgi bargá máškidit visttegáhttendoaimmaiguin juhkosis ja ovttasbargá eará juhkosiiguin ossodagas, eará áigeguovdilis ossodagaiguin Sámedikki hálddahusas ja maid olggobealde ovttasbargoguimmiiguin ja guovddáš kulturmuitoeiseválddiiguin. Álgin farggamusat.</p>
<p type="title">Barggut</p>
<list><p type="listitem">Addit ráđiid eaiggádiidda suddjejuvvon visttiid birra</p>
<p type="listitem">Diehtojuohkin gáhttenárvosaš sámi visttiid birra ja daid áimmahuššama birra</p>
<p type="listitem">Veahkkin meannudit doarjja- ja sierralobiohcamiid</p>
<p type="listitem">Ovddidanbargu sámi vistegáhttemis</p>
<p type="listitem">Gulahallat eará kulturmuitoeiseválddiiguin ja vejolaš ovttasbargoguimmiiguin</p>
<p type="listitem">Kulturmuitodiehtovuorkká Askeladdena geavaheapmi</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuohta</p>
<p>Mii ohcat virgái olbmo geas lea áššáiguoski alit oahppu, master-/ váldofágadásis arkitektuvra, kulturmuitosuodjalus, kulturhistorjá dahje sullasaš fágas. Arkitekturfágalaš gelbbolašvuohta ja vásáhusat transformašuvnnas ja heiveheamis ođđa atnui deattuhuvvojit.</p>
<p>Eará eavttut mat deattuhuvvojit:</p>
<list><p type="listitem">Gelbbolašvuohta sámi vistegáhttemis ja divodeamis antikváralaš prinsihpaid mielde, máhttu suddjenhistorihka birra, máhttu sámi vistebirrasiid birra ja sámi servodagaid birra muđui, deattuhuvvojit olu dán prošeaktavirggis.</p>
<p type="listitem">Gelbbolašvuohta maid lea háhkan relevántta duddjomis deattuhuvvojit maid.</p>
<p type="listitem">Nanu gaskkustannávccat, gulahallan- ja ovttasbargonávccat leat dárbbašlaččat.</p>
<p type="listitem">Sávaldat livččii maid ahte ohcci dovdá kulturmuitodiehtovuorkká Askeladdena.</p>
<p type="listitem">Ohccis ferte leat biilavuodjinkoarta.</p>
<p type="listitem">Vásáhus kulturmuitohálddašeamis</p>
<p type="listitem">Buorit njálmmálaš ja čálalaš ovdanbuktindáiddut</p>
<p type="listitem">Návccat bargat iešheanalaččat ja ulbmillaččat</p>
<p type="listitem">Sámegielmáhttu</p>
</list><p>Árvvoštaladettiin geas lea buoremus gelbbolašvuohta, deattuhit oahpu, bargohárjáneami, persovnnalaš dohkálašvuođa ja motivašuvnna virgái.</p>
<p type="title">Bálká- ja bargoeavttut</p>
<p>Virgi bálkáhuvvo stáhta njuolggadusaid mielde virgekodas 1434 ráđđeaddi dahje 1364 seniorráđđeaddi.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa.</p>
<p type="listitem">Máškidis bargoáigi ja buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<p>Ossodatdirektevrrain Sunniva Skålnes Tlf. +47 78 47 40 00 sunniva.skalnes@samediggi.no</p>
<p>Juogusjođiheddjiin Elin Rose Myrvoll Tlf +47 78 47 40 00 elin.rose.myrvoll@samediggi.no</p>
<p>Oza bargui</p>
<p type="title">Ohcanáigemearri</p>
<p>Njukčamánu 27. b. 2022</p>
</body></document>
