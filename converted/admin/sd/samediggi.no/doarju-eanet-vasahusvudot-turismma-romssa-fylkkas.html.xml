<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>184</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Ealahusat/Manggalagan-ealahusdoaibma/Doarju-eanet-vasahusvudot-turismma-Romssa-fylkkas</origFileName>
    <parallel_text xml:lang="nob" location="stoetter-oekt-opplevelsesturisme-i-troms.html"/>
    <parallel_text xml:lang="sma" location="vielie-daaaajreseturismem-tromsesne-daaarjohte.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Doarju eanet vásáhusvuđot turismma Romssa fylkkas / Máŋggalágan ealáhusdoaibma / Ealáhusat / Sámediggi - Sametinget</p>
    <p type="title">Doarju eanet vásáhusvuđot turismma Romssa fylkkas</p>
    <p>24. Cuoŋumánnu 2014</p>
    <p>Sámediggeráđđi juolluda 463 000 ru. Lenangen Brygge AS:ii Ivgus. Fitnodat áigu fállat barttaid ja eará vuogasvuođaid lustabivdiide meara alde ja čuoigan- ja dálvedoaimmaid Ivgogáissiin.</p>
    <p>– Ivgoguovllus lea ávkkástallan báikkálaš resurssaiguin ja kultuvrrain ovdánan bures, ja dat lea ge dakkár ovdáneapmi maid mii háliidit doarjut. Kultur- ja luondduturismmas davvin leat stuorra vejolašvuođat, ja Sámediggi háliida láhčit ovdáneapmái báikkálaš ealáhuseallimii, dadjá sámediggeráđđi Silje Karine Muotka.</p>
    <p>Muotka deattuha ahte Ivgu lea hui deaŧalaš dan oktavuođas ahte vásihit Davvi-Norgga sihke meara alde ja váris. Mátkeealáhusfálaldagat gielddas leat lassánan maŋimus jagiid, ja Sámediggi lea juolludan doarjagiid máŋga ođđaálggahemiide. Lenangen Brygge AS lea maid ožžon investerendoarjaga Innovašuvdna Norggas.</p>
    <p>– Ivgu lea dál šaddan dovddus mátkeealáhusa mearusbáikin sihke čuoigamiid ja guolástan- ja vázzinturismma oktavuođas. Givrodahkan lea maiddái ahte eaiggádat doibmet juo árjjalaččat guolástusas ja nu sii leat mielde nannemin sihke ealáhusdoaimmaid ja ássama guovllus, deattuha Muotka.</p>
    <p><em type="bold">Gulahalli </em>Sámediggeráđi Silje Karina Muotka, tel. +47 984 87 576 </p>
    <p xml:lang="eng">Govva: Simo Räsänen <em type="italic">via </em>Creative Commons Attribution-Share Alike 3.0 Unported license. </p>
  </body>
</document>
