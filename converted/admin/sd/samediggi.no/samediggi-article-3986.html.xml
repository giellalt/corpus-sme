<document xml:lang="sme" id="no_id">
  <header>
    <title>Heiveheapmi dakkár dálkkádahkii mii lea rievdamin - NOU 2010: 10 - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>286</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=3986&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-3986.html"/>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Heiveheapmi dakkár dálkkádahkii mii lea rievdamin - NOU 2010: 10 - Sámediggi Sametinget</p>
    <p type="title">Heiveheapmi dakkár dálkkádahkii mii lea rievdamin - NOU 2010: 10</p>
    <p>
      <em type="italic">Ráđđehusa nammadan lávdegoddi geigii čielggadusas servodaga raššivuođa birra ja dárbbu birra heivehit dálkkádatrievdamiid váikkuhusaide skábmamánu 15. b. 2010. Raporta deattasta ahte dálkkádatrievdamat váikkuhit lundui ja servodahkii. Hástalusat leat stuorámusat davviguovlluin go liegganeapmi dáhpáhuvvá johtilepmosit doppe. </em>
    </p>
    <p>Jan Roger Østby</p>
    <p>- Sámediggeráđđi lea duhtavaš go sámi oaidnu lea fuolahuvvon čielggadusas vuđolaš ja ollislaš vuogi mielde, dadjá ráđđelahttu Vibeke Larsen.</p>
    <p>Sámi allaskuvlla rektor, Steinar Pedersen, lea leamaš lahttun lávdegottis mii earret eará dadjá ahte dálkkádatrievdamat sáhttet šaddat stuorra hástalussan boazodollui go šaddá váttis gávdnat buori ja doarvái guohtuma, ja nu rievdá maiddái dat biepmu maid boazu guohtu.</p>
    <p>Viidáseappot lea raportta loahppajurdda ahte deaddu luonddubirrasii ja servodaga raššivuohta dálkkádatrievdamiidda gáibidit duostilis heivehanbarggu.</p>
    <p>
      <em type="italic">Buktá hástalusaid árbevirolaš luondduávkkástallamii </em>
    </p>
    <p>Rievdadus iešguđetlágan ealli mariidna resurssaid juohkáseamis ja buvttadeamis sáhttá buktit stuorra hástalusaid dáid hálddašeapmái, sihke riikka ja riikkaidgaskasaš dásis. Meara liegganeapmi sáhttá dagahit ahte biebmanindustriija máddin sirdojuvvo eanet ja eanet davás go doppe lea mearračáhcetemperatuvra vuolit. Dakkár stuorra lassáneapmi dáin guovlluin rivve stuorra vuotnaareálaid mat dál geavahuvvojit árbevirolaš báikkálaš mearrasámi guolásteapmái.</p>
    <p>Vurdojuvvon stuorra dálkkádatrievdamat buktet ođđa hástalusaid árbebirolaš sámi meahcceávkkástallamii ja nu dat váikkuhit sámi kultuvrii ja ealáhuseallimii.</p>
    <p>Lávdegoddi evttoha ahte Sámediggi beassá oassálastit daidda guovddáš proseassaide ja orgánaide mat barget nationála plánemiin dálkkádatheiveheami oktavuođas.</p>
    <p>- Lean giitevaš daid viiddes fáktadieđuid ovddas maid lávdegoddi lea bidjan ovdan ja illudan geahčadit lávdegotti rávvagiid dálkkádatheivehanpolitihka ektui. Sámediggi áigu vuđolaččat guorahallat čielggadeami ja addit gulaskuddancealkámuša, ja mii áigut dieđusge searvat árjjalaččat politihkalaš digaštallamii das mo mii buoremus lági mielde sáhttit heivehit iežamet boahtteáiggi dálkkádatrievdamiidda, loahpaha ráđđelahttu Vibeke Larsen.</p>
    <p>*Ráđđelahttu Vibeke Larsen</p>
    <p>Telefovdna</p>
    <p>Mobiila</p>
    <p>E-poasta</p>
    <p>+47 78 47 40 00</p>
    <p>+47 941 30 116</p>
    <p>vibeke.larsen@samediggi.no</p>
  </body>
</document>
