<document xml:lang="sme" id="no_id">
  <header>
    <title>PRD: Ođđa prinsihpat sámi skuvlla várás - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>188</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=1775&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-1775.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PRD: Ođđa prinsihpat sámi skuvlla várás - Sámediggi Sametinget</p>
    <p type="title">PRD: Ođđa prinsihpat sámi skuvlla várás</p>
    <p>Sámediggi meannuda boahtte vahkus ođđa prinsihpaid sámi skuvlla vuođđooahpahusa várás. Sámi mánát galget oažžut kvalitiatiiva buori vuođđooahpahusa sámi giela, kultuvrra ja servodateallima vuođul.</p>
    <p>- Sámi mánái lea vuoigatvuohta oažžut dásseárvosaš oahpu. Dat mearkkaša ahte sámi mánáide galgá fállojuvvot oahpahus sámegillii, sii galget beassat oahppat iežaset kultuvrra, iežaset historjjá ja árvvuid birra. Sámi skuvlla ođđa prinsihpat geatnegahttet skuvlaeaiggádiid fuolahit sámi mánáide sin vuoigatvuođaid dásseárvosaš ohppui, deattuha ráđđelahttu Jarle Jonassen.</p>
    <p>Oahpahusa prinsihpat – Sámegiella galgá leat oassi Máhttoloktema - Sámi oahppoplánain ja lea oassi kvalitehta viidásetovddideamis vuođđooahpahusas ja sámi oahpahusa vuogádatlaččat árvvoštallamis. Oahpahusa prinsihpat mearkkašit ahte sámi skuvla galgá ovddidit sámi árvvuid, giela ja kultuvrra áddejumi ja galgá váikkuht máŋggagielalašvuođa ja máŋggakultuvrralaš áddejumi ovddideami.</p>
    <p>- Skuvlaeaiggádat fertejit fuolahit ahte oahpaheaddjiin ja bagadeaddjiin lea gelbbolašvuohta sámi gielas, kultuvrras ja servodateallimis. Skuvllas galgá maiddái leat buorre ovttasbargu ruovttuiguin ja báike¬gottiiguin vai ohppit oahpašedje bures árbevirolaš máhtolašvuođa birra, dadjá Jonassen.</p>
    <p>Máhttodepartemeanta galgá mearridit Oahpahusa prinsihpaid – Sámi, ja dat galget gustogoahtit skuvlajagi 2007/2008 rájes.</p>
    <p>Jarle Jonassen</p>
    <p>Sámediggeráđđelahttu</p>
    <p>Jarle Jonassen</p>
    <p>Telefuvdna</p>
    <p>Mobila</p>
    <p>78 47 40 00</p>
    <p>975 81 637</p>
  </body>
</document>
