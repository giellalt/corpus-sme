<document xml:lang="sme" id="no_id">
  <header>
    <title>“Saemesth!” applikašuvdna almmuhuvvo</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2019</year>
    <wordcount>126</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>https://www.samediggi.no/Odasarkiiva/Saemesth!-applikasuvdna-almmuhuvvo</origFileName>
    <parallel_text xml:lang="nob" location="applikasjonen-saemesth_-lanseres.html"/>
    <parallel_text xml:lang="sma" location="baejhkoehtimmie-applikasjovneste-saemesth.html"/>
    <parallel_text xml:lang="smj" location="saemesth_-applikasjaavnnaa-almoduvva.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title"><span type="quote" xml:lang="sma">“Saemesth!”</span> applikašuvdna almmuhuvvo</p>
    <p>Bearjadaga golggotmánu 25. b. dii. 13:10 almmuha Sámediggi <span type="quote" xml:lang="sma">“Saemesth!”</span> applikašuvnna Sámi Joatkkaskuvllas Kárášjogas.</p>
    <p>Almmuheapmái searvá Sámediggepresideanta Aili Keskitalo, stáhtačálli Anne Karin Olli ja Kárášjoga Sámi Joatkkaskuvla oahppit.</p>
    <p>Sámediggi lea Giellavahkku oktavuođas hábmen sátnegirjjáža <span type="quote">“Sámás Muinna”</span> applikašuvdnan, man namma lea <span type="quote" xml:lang="sma">“Saemesth!”</span>. Dáinna sátnegirjjážiin bovdet somás vuogi mielde hállat sámegiela vuosttaš deaivvadeamis, árgabeaivvis ja doaluin. Das ii leat lossa grammatihkka, dušše muhtun ávkkálaš dajaldagat. De ii leat eará go hállagoahtit.</p>
    <p>Sátnegirjjáš ráhkaduvvui <span type="quote">“Sámás muinna”</span>-kampánja oktavuođas, ja dat lea ain hui bivnnut ja ollugat jearahit dan. Dan dihte lea Sámediggi mearridan digitaliseret dan vuoi lea álki váldit atnui. Dál sáhtát dan váldit mielde dan vaikko gosa, nu guhká go dus lea jierbmetelefovdna. Sánit ja dajaldagat leat lulli-, julev- ja davvisámegillii ja muhtin dáin lea maid jietnabáddi.</p>
  </body>
</document>
