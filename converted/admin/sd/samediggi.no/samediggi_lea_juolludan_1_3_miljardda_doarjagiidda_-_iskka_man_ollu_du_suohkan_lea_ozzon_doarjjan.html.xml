<document xml:lang="sme" id="no_id"><header><title>Sámediggi lea juolludan 1,3 miljárdda doarjagiidda - iskka man ollu du suohkan lea ožžon doarjjan - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>256</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-har-gitt-1-3-milliarder-i-tilskudd-sjekk-hvor-mye-din-kommune-har-fatt.16108.aspx?sprak=12</origFileName><parallel_text xml:lang="nob" location="sametinget_har_gitt_1_3_milliarder_i_tilskudd_-_sjekk_hvor_mye_din_kommune_har_fatt.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi lea juolludan 1,3 miljárdda doarjagiidda - iskka man ollu du suohkan lea ožžon doarjjan</p>
<p><em type="bold">Sámediggi lea gárven lista mas almmuhat man ollu doarjagiid juohke suohkan lea ožžon iešguđetge doaimmaide ja dán almmuheamis leat mielde interaktiiva kárta. – Sámedikki doarjjaortnegat leat dehálaččat doalahit ja ovdánahttit sámi báikegottiid ja báikkálaš servodagaid, dadjá sámediggepresideanta Aili Keskitalo (NSR). </em></p>
<p>Sámedikki siskkáldas statistihkka almmuhuvvo dál goalmmát geardde ja dat guokte ovddit statistihkka leat gávdnamis Sámedikki neahttasiiddus . Ođas dán jagi lea interaktiiva kárta mii čájeha mo ja man ollu Sámedikki doarjjaortnegiid vuođul leat juolludan doarjagiid njealje maŋimuš jagi.</p>
<p>Loga eambbo: Sámedikki statistihkka 2021</p>
<p>Statistihkka čájeha ollislaš doarjagiid doarjjaortnegiid vuođul, ja lassin sáhttá oaidnit man stuorra oassi doarjagiin juolluduvvojit juogo njuolgga dahje ohcanvuođut doarjjan. Dán almmuheamis lea fokus giella, vuođđooahppu, mánáidgárddit, ealáhusat, danin go dáin surggiin leat stuorámus doarjjaortnegat.</p>
<p>– Go leat juolludan badjel 1,3 miljárdda ruvnnu áigodagas 2017- 2020, de lea Sámediggi dáinna doaibmadoarjagiin váikkuheamen dasa ahte ohccit ožžot dárbbašlaš risikokapitála árbevirolaš ja máŋggalágan ealáhusaide ja juolludat nai giellastipeanddaid joatkkaskuvllaide. Sámediggi maid doarju njuolggadoarjagiin dehálaš sámi kultur- ja giellaguoddi ásahusaid, dadjá sámediggepresideanta Aili Keskitalo (NSR).</p>
<p>Dán ođđa almmuheamis, de juohke kapihttala álggus lea visuála čájeheapmi, mas oaidná ollislaš doarjagiid - doarjjaortnegiid vuođul áigodagas 2017- 2021. Dás leat mielde tabeallat mat čájehit jahkásaš doarjagiid, sihke suohkaniid ja válgabiriid mielde. Statistihka ráhkaduvvo Sámedikki siskkáldas doarjja registaris mii gohčoduvvo <em type="italic">Access </em>. </p>
<p><em type="italic">Sámediggi doarjjaortnegat leat dehálaččat, sihke doalahan dihte ja ovdánahttit doaibmi sámi báikkálašservvodagaid. Doarjagat leat mielde nannemin ja čalmmustahttimin sámegielaid, kultuvrra miehtá Norgga ja máilmmis, ja dát lea hui illudahtti, lohká sámediggepresideanta Aili Keskitalo. </em></p>
</body></document>
