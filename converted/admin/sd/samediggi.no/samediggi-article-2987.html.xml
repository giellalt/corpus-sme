<document xml:lang="sme" id="no_id"><header><title>Sámediggi lea juolludan 10, 2 miljon ru ealáhus- ja kulturulbmiliidda - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>275</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2987&amp;sprak=Samisk&amp;Print=1</origFileName><parallel_text xml:lang="nob" location="samediggi-article-2987.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámediggi lea juolludan 10, 2 miljon ru ealáhus- ja kulturulbmiliidda - Sámediggi Sametinget</p>
<p type="title">Sámediggi lea juolludan 10, 2 miljon ru ealáhus- ja kulturulbmiliidda</p>
<p>Sámedikki doarjjastivra lea čoahkkimis 31.03 - 02.04.09 juolludan doarjaga oktiibuot 6 315 000 ru ealáhusulbmiliidda ja 3 881 000 ru fas kulturulbmiliidda.</p>
<p>Juolludeami oktavuođas váldá doarjjastivrra jođiheaddji Ann-Mari Thomassen ovdan čuovvovačča:</p>
<p>Mariidnaealáhusaide addojuvvui doarjja oktiibuot 1 200 000 ru bivdofatnasiidda ja 252 000 ru eanaautoliidnarusttegii Nordkáhpa gielddas.</p>
<p>Duodjeealáhussii addojuvvui oktiibuot 1 337 000 ru, mas 550 000 ru sámi dujiid vuovdinorganisašuvnnaide. Doarjjastivrra jođiheaddji háliida erenoamážit váldit ovdan doarjaga 300 000 ru nuorra ásaheddjiide geat áiguba álgit buvttadit bađavuložiid bohccoduolljis.</p>
<p>Juohkelágan ealáhusaide juolluduvvui oktiibuot doarjja 1 572 000 ru. Dán oktavuođas áigu doarjjastivra jođiheaddji deattuhit doarjaga 300 000 fitnodaga álggaheapmái Davvesiidda gielddas man oktavuođas fitnodatjurdda lea Finnkirka čuovggat.</p>
<p>Lotnolasealáhusaid árvoháhkanprográmma ja sámi mátkeealáhusaid oktavuođas juolluduvvui doarjja oktiibuot 730 000 ru. Doarjja addojuvvui váldoáššis meahccevuđot mátkeealáhusdoaimmaid ásaheapmái ja stivrajođiheaddji Ann-Mari Thomassen dadjá ahte illudahttá go árvoháhkanprográmma sáhttá váikkuhit ahtanuššama dán ealáhusas.</p>
<p>Eanandoalloulbmiliidda juolluduvvui doarjja oktiibuot 724 000 ru doaibmavisttiid divodemiide ja viiddidemiide. Sámi ealáhusorganisašuvnnaide addojuvvui doarjja oktiibuot 500 000 ru.</p>
<p>Kulturulbmiliidda juolluduvvui oktiibuot 3 881 000 ru.</p>
<p>Doarjjastivrra jođiheaddji Ann-Mari Thomassen háliida erenoamážit váldit ovdan čuovvovaš juolludemiid:</p>
<p>Doarjja lágádusdoibmii juolluduvvui oktiibuot 2 682 000,- ru. Čuovvovaš lágádusat ožžo doarjaga: Davvi Girji, DAT, Lágádus Iđut, ČálliidLágádus, Skániid girjie ja ABC-company E-skuvla.</p>
<p>Doarjja sámi deaivvadansajiide juolluduvvui oktiibuot 700 000,- ru. Čuovvovaš doaimmat ožžo doarjaga: Mearrasámi duodjedállu, Stuornjárgga sámiid duodji, Álttá Siida A/S ja Beaiveálgu</p>
<p>Loahppa juogaduvvui sierralágan kulturdoaibmabijuide.</p>
<p>Stivračoahkkima oktavuođas dollojuvvui rabas álbmotčoahkkin, gos doarjjastivra muitalii Sámedikki doaimma ja sierralágan doarjjaortnegiid birra. Dollojuvvui maiddái oktasaš čoahkkin Skániid, Evenášši, Rivttáid ja Loabága gielddaiguin ealáhusovddideami birra dáin guovlluin.</p>
</body></document>
