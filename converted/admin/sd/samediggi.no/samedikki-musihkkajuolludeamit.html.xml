<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>174</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Kultureallin/Daidda-ja-kulturbargu/Samedikki-musihkkajuolludeamit</origFileName>
    <parallel_text xml:lang="nob" location="musikktildelinger-fra-sametinget.html"/>
    <parallel_text xml:lang="sma" location="musihkedaaarjoe-saemiedigkeste.html"/>
    <parallel_text xml:lang="smj" location="musihkkajuollodime-samedikkes.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámedikki musihkkajuolludeamit / Dáidda – ja kulturbargu / Kultureallin / Sámediggi - Sametinget</p>
    <p type="title">Sámedikki musihkkajuolludeamit</p>
    <p>16. Juovlamánnu 2014</p>
    <p>Sámediggeráđđi lea juolludan oktiibuot 2,3 miljon ruvnno musihkkaalmmuhemiide 2014:s. Dán jagi leat juolludan doarjaga sihke ođđaáigásaš ja árbevirolaš sámi musihkkii. Ulbmil musihkkaalmmuhemiiguin lea ovddidit kvalitehtalaččat buori sámi musihka mii lea olahanmuttus buohkaide.</p>
    <p>
      <em type="bold">- Dán jagá ohcamat ja juolludeamit čájehit ahte dáhpáhuvvá ollu gelddolaččaid sámi musihkkasuorggis, ja das leat máŋga šáŋgara, ja máŋga nuorra artistta mat dollet alla dási. Mii leat maid ilus dan buori ovdáneamis mii luođis lea, lohká Olsen. </em>
    </p>
    <p>Oktiibuot leat 18 almmuheami ožžon doarjaga dán jagi. Daid searvvis leat máŋga nuorra artistta. Dat guoská earret eará Biru Baby Álttás eret, Katarina Barrrukii ja Marja Helene Fjellheim Mortensenii. Čieža luohtealmmuheami leat maid ožžon doarjaga, ja guokte main leat oskkolaš dovnnat ja guokte almmuheami main lea mánáide musihkka.</p>
    <p>
      <em type="bold">- Lea leamaš buorre dássi dán jagá ohcamiin, ja mii leat maid ilus go leat nu máŋggas geat seaguhit luođi árbevirolaš dahje ođđaáigásaš hápmái iežaset musihkas, lohká Sámediggeráđđi Henrik Olsen. </em>
    </p>
    <p>Oktiibuot ledje ohcamat badjelaš 5 miljon ruvnno ovddas.</p>
  </body>
</document>
