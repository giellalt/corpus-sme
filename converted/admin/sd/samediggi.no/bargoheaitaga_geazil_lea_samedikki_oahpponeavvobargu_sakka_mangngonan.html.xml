<document xml:lang="sme" id="no_id"><header><title>Bargoheaitaga geažil lea Sámedikki oahpponeavvobargu sakka maŋŋonan - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>141</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/streiken-har-medfort-betydelige-forsinkelser-for-laremiddelarbeidet-pa-sametinget.32748.aspx?sprak=12</origFileName><parallel_text xml:lang="nob" location="streiken_har_medfort_betydelige_forsinkelser_for_laeremiddelarbeidet_pa_sametinget.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bargoheaitaga geažil lea Sámedikki oahpponeavvobargu sakka maŋŋonan</p>
<p><em type="italic">Sámedikki vuođđooahpahusjuhkosa bargit ledje aitto bargoheaitagis. Dađi bahábut maŋŋonit oahpponeavvobarggut sakka dan geažil. </em></p>
<p>Sámedikki bargiin lea guovddáš rolla oahpponeavvuid fágapedagogalaš kvalitehta ja sisdoalu árvvoštallamis, ja oahpponeavvoohcamiid meannudeamis. Vaikko bargoheaitta lea loahpahuvvon, de dat dagaha maŋŋonemiid dán proseassas.</p>
<p>Eanemusat dat čuohcá guovtti stuora oahpponeavvoprošektii: Digitála oahpponevvui guoddevaš ovdáneami birra ja digitála oahpponevvui julevsámegielas vuosttašgiellan 5.–7. jahkecehkiide. Dasa lassin leat 42 oahpponeavvoohcama meannudeamis, muhto bargoheaitaga váikkuhusaid geažil dat eai árvvoštallojuvvo ja vuoruhuvvo plánejuvvon áigái.</p>
<p>Maŋŋoneapmi čuohcá girječálliide maid, ja sáhttá dagahit ahte prošeavttat mat ledje sáhttit oažžut doarjaga, eai sáhte álggahuvvot 2024 čavčča nugo lei plánejuvvon.</p>
<p>Sámi oahpponeavvobuvttadeapmi lea rašši ja dasa eai leat nu ollu resurssat. Sámediggeráđđi Mikkel Eskil Mikkelsen (NSR) deattuha ahte áigot ain vuoruhit oahpponeavvuid.</p>
<p>- Mii leat dieđihan ohcciide dili birra ja sávvat ahte sáhttit meannudit ohcamiid jođáneamos lági mielde, dadjá Mikkelsen.</p>
</body></document>
