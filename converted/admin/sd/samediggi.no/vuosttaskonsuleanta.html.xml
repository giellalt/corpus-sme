<document xml:lang="sme" id="no_id"><header><title>Vuosttaškonsuleanta - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>393</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/forstekonsulent.19265.aspx?sprak=12</origFileName><parallel_text xml:lang="nob" location="forstekonsulent.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vuosttaškonsuleanta</p>
<p><em type="italic">Sámedikki politihkalaš čállingottis lea rabas bistevaš virgi dokumentašuvdna- ja parlameantahálddašanjuhkosis. </em></p>
<p><em type="italic">Ohcanáigemearri: 20.02.2022. </em></p>
<p>Bargosadji lea muhtun Sámedikki kánturbáikkiin gos lea guoros sadji. Álgin farggamusat.</p>
<p>Dokumentašuvdna- ja parlameantahálddašanjuhkosis leat 5 virggi ja lea ovddasvástideaddji visot politihkalaš čoahkkimiidda Sámedikkis. Juhkosis lea fokus beavttálmahttit čoahkkingieđahallama buot lađđasiin, čuovvuleami, heiveheami, dárkkisteami ja bajásdoallama bokte áššejođu fágaossodagaid ja hálddahuslaš ja politihkalaš ovttadagaid gaskkas.</p>
<p type="title">Barggut</p>
<p>Virggi valdobarggut:</p>
<list><p type="listitem">Áššejohtu Sámedikkis, mas maiddái leat mielde rutiinnat, áššejohtu ja áššiid stáhtusa bajilgovva.</p>
<p type="listitem">Sámedikki politihkalaš čoahkkindoaimma čállingoddedoaibma.</p>
<p type="listitem">Praktihkalaččat láhččit dili čoahkkimiidda dievasčoahkkimii, lávdegottiide, dievasčoahkkinjođihangoddái, sámediggeráđđái ja eará politihkalaš lávdegottiide.</p>
<p type="listitem">Politihkalaš čoahkkimiid ráđđeaddin.</p>
<p type="listitem">Politihkkáriid honorárat ja mátkerehkegat.</p>
<p type="listitem">Sámedikki rahpan.</p>
<p type="listitem">Resepšuvdna ja telefonguovddáš dárbbu mielde.</p>
<p type="listitem">Sáhttá maid leat áigeguovdil eará bargguiguin dása lassin virggi fága- ja ovddasvástádussuorgái</p>
</list><p>Virgái sáhttet maid biddjot eará barggut mat gullet Sámedikki doibmii.</p>
<p type="title">Gelbbolašvuođagáibádusat</p>
<list><p type="listitem">Bachelorgráda servodatfágas dahje sullasaš, muhto unnimus 3 jagi relevánta bargohárjáneapmi sáhttá buhtadit oahpahusgáibádussii.</p>
<p type="listitem">Buorre IKT-ipmárdus</p>
<p type="listitem">Dat gii virgáibiddjo ferte máhttit sámegiela njálmmálaččat ja čálalaččat.</p>
</list><p><em type="italic">Muđui deattuhit: </em></p>
<list><p type="listitem">Máhtu sámi servvodatdiliid birra</p>
<p type="listitem">Hárjáneami almmolaš hálddašeamis ja čoahkkinláhčimis</p>
<p type="listitem">Buriid gulahallan- ja ovttasbargodáidduid</p>
<p type="listitem">Buori njálmmálaš ja čálalaš ovdanbuktindáiddu</p>
<p type="listitem">Dáiddu bargat iešheanalaččat ja ulbmillaččat</p>
<p type="listitem">Veahkkáivuođa</p>
</list><p>Árvvoštaladettiin geas lea buoremus gelbbolašvuohta, deattuhit oahpu, bargohárjáneami, persovnnalaš dohkálašvuođa ja motivašuvnna virgái.</p>
<p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 1408 vuosttaškonsuleanta, bargoduogáža ja gelbbolašvuođa vuođul.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa.</p>
<p type="listitem">Máškidis bargoáigi ja buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p type="title">Oktavuohta</p>
<p>Eanet dieđuid virggi birra oaččut go válddát oktavuođa:</p>
<list><p type="listitem">Ossodatdirektevrrain Rávdná Buljo Gaup tlf. 78 47 41 06 dahje e-poasta ravdna.buljo.gaup@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Guovvamánu 20. b. 2022</p>
</body></document>
