<document xml:lang="sme" id="no_id"><header><title>Sámediggi doarju Frode Utsi AS - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>153</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-frode-utsi-as.20876.aspx?sprak=12</origFileName><parallel_text xml:lang="nob" location="sametinget_stotter_frode_utsi_as_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámediggi doarju Frode Utsi AS</p>
<p><em type="italic"> Sámediggi lea juolludan 230 000 kruvnno doarjjan Frode Utsi AS fitnodahkii. </em></p>
<p>Doarjja galgá geavahuvvot investeremiidda ja ovdánahttit ođđa skohterreagaid, suddjendávviriid ja eará lassireaidduid skohteriidda ja ATV-vuojániidda. Dat ođđa buktagat galget erenoamážit heivehuvvot Suodjalussii, boazodollui ja eará meahcástanealáhusaide.</p>
<p>– Mii lea ilus go sáhttit doarjut Frode Utsi AS dáinna doarjagiin. Fitnodat lea stuorra aktevra skohter- ja ATV-suorggis. Lea erenoamáš movttiidahtti ahte sii geavahit iežaset gelbbolašvuođa ja hárjáneami ovdánahttit ođđa buktagiid mat fas dagahit eanet árvolassáneami ja barggu Deanus ja Kárášjogas, lohká sámediggepresideanta Silje Karine Muotka (NSR).</p>
<p>Prošeakta lea ruhtaduvvon searválaga Innovašuvdna Norggain, mat juolludit seamma mađe go Sámediggi.</p>
<p>– Lea stuora givrodat ahte Sámediggi ja Innovašuvdna Norga sáhttet ovttas doarjut buriid ovdánahttinprošeavttaid. Mis lea buorre ovttasbargu Innovašuvdna Norggain dál ja dáhttut áinnas ovdánahttit ovttasbarggu vel eanet buorrin ealáhusaide Sámis boahtteáiggis, loahpaha Muotka.</p>
<p>230 000 ruvdnosaš doarjja addo doarjjaortnegis Máŋggabealálaš ealáhusat.</p>
<p>Jearahallama addá sámediggepresideanta Silje Karine Muotka (NSR), silje.karine.muotka@samediggi.no .</p>
</body></document>
