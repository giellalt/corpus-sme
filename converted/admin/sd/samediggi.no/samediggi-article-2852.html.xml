<document xml:lang="sme" id="no_id"><header><title>Olgešbellodat lea registrerejuvvon sámepolitihkalaš organisašuvdnan - Sámediggi Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Sámediggi/Sametinget</publisher></publication></publChannel><wordcount>86</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://samediggi.no/Artikkel.aspx?aid=2852&amp;sprak=Samisk&amp;Print=1</origFileName><parallel_text xml:lang="nob" location="samediggi-article-2852.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Olgešbellodat lea registrerejuvvon sámepolitihkalaš organisašuvdnan - Sámediggi Sametinget</p>
<p type="title">Olgešbellodat lea registrerejuvvon sámepolitihkalaš organisašuvdnan</p>
<p>Sámedikki válgalávdegoddi lea 08.12.2008 áššis VN 003/08 dohkkehan Olgešbellodaga/Høyre sámepolitihkalaš organisašuvdnan. Dat mearkkaša dan ahte organisašuvdna sáhttá bidjat listtaid buot válgabiirriin boahtte sámediggeválggas.</p>
<p>Go organisašuvdna lea registrerejuvvon sámepolitihkalaš organisašuvdnan, de dárbbašit listta vuolláičállit dušše unnimusat guokte báikkálaš ossodaga stivralahtu válgabiirres. Jos organisašuvdna ii leat registrerejuvvon Sámedikki registaris, de fertejit listta čuovvut 30 vuolláičállosa olbmuin geat leat čálihuvvon Sámedikki jienastuslohkui válgabiirres.</p>
<p>Ovddežis leat Bargiidbellodat, Sámi álbmotlihttu, Sosialisttalaš gurutbellodat, Guovddášbellodat ja Ovddádusbellodat registrerejuvvon sámepolitihkalaš organisašuvdnan.</p>
</body></document>
