<document xml:lang="sme" id="no_id">
  <header>
    <title>DAVVIRIIKKALAŠ SÁMI GIELLABÁLKKAŠUPMI - GOLLEGIELLA - Sámediggi Sametinget</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>294</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://samediggi.no/Artikkel.aspx?aid=2419&amp;sprak=Samisk&amp;Print=1</origFileName>
    <parallel_text xml:lang="nob" location="samediggi-article-2419.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>DAVVIRIIKKALAŠ SÁMI GIELLABÁLKKAŠUPMI - GOLLEGIELLA - Sámediggi Sametinget</p>
    <p type="title">DAVVIRIIKKALAŠ SÁMI GIELLABÁLKKAŠUPMI - GOLLEGIELLA</p>
    <p>§ 1 Ásaheapmi Davviriikkalaš sámi giellabálkkašumi leat ásahan Norgga, Suoma ja Ruoŧa sámi áššiin vástideaddji ministarat ja dáid riikkaid sámedikkiid presideanttat. Giellabálkkašumi namma lea Davviriikkalaš sámi giellabálkkašupmi – Gollegiella. Bálkkašupmi juhkkojuvvo juohke nuppi jagi, vuohččan 2004 rájes.</p>
    <p>§ 2 Ulbmil Giellabálkkašumi ulbmilin lea váikkuhit sámegiela ovddideapmái, gárggiidahttimii ja seailluheapmái Norggas, Ruoŧas, Suomas ja Ruoššas. § 3 Bálkkašumi oažžu Giellabálkkašupmi juhkkojuvvo ovttaskas olbmuide dahje servošiidda, mat leat bidjan earenoamáš návccaid ovddidit, gárggiidahttit dahje seailluhit sámegiela. Giellabálkkašupmi sáhttá mieđihuvvot viidát iešguđelágan doaibmasurggiide. Bálkkašumi supmi sáhttá juogadit eanet go ovtta vuoitái. § 4 Bálkkašumi sturrodat Giellabálkkašumi sturrodat lea oktiibuot 12 500 euro. Bálkkašumi vuoiti vástida ieš vejolaš vearu máksimis. § 5 Árvvoštallanlávdegoddi Giellabálkkašumi várás nammaduvvo árvvoštallanlávdegoddi, mii vállje bálkkašumi vuoiti. Árvvoštallanlávdegottis leat oktiibuot vihtta lahtu. Sámi parlamentáralaš ráđđi nammada njeallje lahtu ja bálkkašumi mieđiheaddji riika ovtta lahtu. Árvvoštallanlávdegottis galgá leat vuđolaš áššedovdamuš sámegielas ja sámi giellabarggus sihke sámi kultuvrras ja servodateallimis. Bálkkašanseremoniija lágidanriika bovde árvvoštallanlávdegotti vuosttaš čoahkkimii ja fuolaha hálddahusalaš bargguin. Árvvoštallanlávdegoddi nammada ságajođiheaddji. Árvvoštallanlávdegoddi válljejuvvo juohke njealját jagi. § 6 Almmuheapmi Árvvoštallanlávdegoddi almmuha Davviriikkalaš sámi giellabálkkašumis – Gollegielas ja dasa gullevaš almmolaš evttohanrievttis vuogas lági mielde. § 7 Bálkkašumi juohkin Giellabálkkašupmi juhkkojuvvo sámeministariid ja sámediggepresideanttaid oktasaš čoahkkimis árvvoštallanlávdegotti čálalaš ákkastallama vuođul. § 8 Ruhta Norgga, Ruoŧa ja Suoma ráđđehusat juolludit ruđa bálkkašumi ruhtamearrái ja dasa gullevaš hálddašeapmái. Norga juolluda ruđaid 2004 ja 2006 váste, Suopma 2008 váste ja Ruoŧŧa 2010 váste. Dan maŋŋel ruhtadeamis vástidit Norgga, Suoma ja Ruoŧa ráđđehusat, dás namuhuvvon ortnegis. § 9 Njuolggadusaid rievdadeapmi Dáid njuolggadusaid ja bálkkašumi supmi sáhttet Norgga, Ruoŧa ja Suoma sámeministarat ja dáid riikkaid sámediggepresideanttat rievdadit. --- Dát njuolggadusat, maid sámeministarat ja sámediggepresideanttat leat nannen 14 beaivve skábmamánus 2007, buhttejit 17 beaivve skábmamánus 2004 nannejuvvon njuolggadusaid.</p>
  </body>
</document>
