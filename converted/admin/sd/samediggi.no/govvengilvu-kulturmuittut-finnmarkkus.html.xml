<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>335</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="eng"/>
    </multilingual>
    <origFileName>http://www.samediggi.no/layout/set/print/Biras-areala-ja-kultursuodjaleapmi/Kulturmuittut/Govvengilvu-Kulturmuittut-Finnmarkkus</origFileName>
    <parallel_text xml:lang="nob" location="fotokonkurranse-kulturminner-i-finnmark.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Govvengilvu: Kulturmuittut Finnmárkkus / Kulturmuittut / Biras, areála ja kultursuodjaleapmi / Sámediggi - Sametinget</p>
    <p type="title">Govvengilvu: Kulturmuittut Finnmárkkus</p>
    <p>04. Suoidnemánnu 2014</p>
    <p>Vuolgge kulturmuitobivdui geassit ja vuoitte 7 500 kruvnnu!</p>
    <p>Finnmárkku fylkkagielda ja Sámediggi leaba dál ráhkadeamen kulturmuitoplána Finnmárkui, ja duinna ovttas mii háliidat dál vuoruhit kulturmuittuid. Mii háliidat diehtit maid kulturmuittut mearkkašit dutnje.</p>
    <p>Gilvvu temá lea Finnmárkku kulturmuittut, ja govat galget čájehit ovtta dahje máŋga kulturmuittu mat du mielas muitalit juoga Finnmárkku birra.</p>
    <p>Kulturmuittut leat máŋgga láganat; boares fanas, olgovisti, geađgemuvra, báktesárgosat, industriijavisti, dahje luondduhámit maid birra lea muitaluvvon muitalusain ja máidnasiin. Jos dárbbašat eanet giktaleami, de sáhtát lohkat <em type="italic">dábálaš </em>kulturmuittuid ja <em type="italic">sámi kulturmuittuid. </em></p>
    <p>
      <em type="bold">Vuoittut </em>
    </p>
    <p>Logi buoremus govvejeaddji vuitet ruhtavuoittuid dahje skeaŋkakoartta:</p>
    <list>
      <p type="listitem">1.vuoitu 7 500,-</p>
      <p type="listitem" xml:lang="nob">2. og 3. vuoitu 2000,-</p>
      <p type="listitem">4.-10. Vuoitu skeaŋkakoarta 500,-</p>
    </list>
    <p xml:lang="eng">
      <em type="bold">Jury </em>
    </p>
    <p>Jury árvvoštallá govvejeddjiid, ja deattuha erenoamážit ahte govvejeaddji lea kulturmuittuid govven vuohkkasit ja ahte govain lea gelddolaš hápmi, ja govvejuvvon gilvvu temá vuođul.</p>
    <p>Jury miellahtut:</p>
    <list>
      <p type="listitem">Monica Milch Gebhardt, govvejeaddji ja Várjjat musea/Finnmárkkumuseaid čoakkáldatráđđeaddi</p>
      <p type="listitem">Audhild Schanche, seniorráđđeaddi, Sámediggi</p>
      <p type="listitem">Synnøve Thingnæs, Plána, kulturmuittuid ja biras prošeaktajođiheaddji, Finnmárkku fylkkagielda</p>
    </list>
    <p>Sádde iežat govaid deike: kulturminnefoto@ffk.no ovdal čakčamánu 1.b.2014.</p>
    <p>Gilvonjuolggadusat</p>
    <list>
      <p type="listitem">Juohkehaš sáhttá sáddet eanemusat golbma gova</p>
      <p type="listitem">Don gilvalat govaiguin maid ieš leat govven</p>
      <p type="listitem">Govat galget leat digitála hámis, ja nu stuora čuokkisčoahkku go vejolaš (1MB – 7 MB)</p>
      <p type="listitem">Govva galgá leat govvejuvvon Finnmárkkus</p>
      <p type="listitem">Okta dahje máŋga kulturmuittu galgá govvejuvvon</p>
      <p type="listitem">Muital gos govva lea govvejuvvon, ja maid leat govven</p>
      <p type="listitem">Sisasáddejeaddji ovddasvástádus lea oažžut lobi govaid almmuhit jos olbmuid lea govven. Jos mánáid lea govven geat leat vuollel 15 jagi, de ferte oažžut lobi váhnemiin.</p>
      <p type="listitem">Olbmuid namat govain galget leat mielde, vai daid sáhttá identifiseret.</p>
      <p type="listitem">Persovdnadieđut vurkejuvvojit govaid mielde. Maiddái dan sivas vai daid beassá maŋŋil geavahit.</p>
      <p type="listitem">Finnmark fylkkagielddas ja Sámedikkis lea vuoigatvuohta almmuhit buot sisasáddejuvvon govaid, ja nuvttá daid geavahit FFG ja Sámedikki gulahallankanálain (neahttasiiddut, sosiála mediat), PR-oktavuođas ja iežaset almmuhemiin. FFG/Sámediggi sáhttet rievdadit hámi ja geavahit dušše oasi govas.</p>
      <p type="listitem">Govvejeaddji namma almmuhuvvo govain.</p>
      <p type="listitem">Jury árvvoštallá govaid, ja deattuha ahte kulturmuittut galget leat vuohkkasit govvejuvvon, boktit beroštumi, ja govvejuvvon gilvvu temá vuođul. Logi buoremus govvejeaddji ožžot vuoittu.</p>
    </list>
  </body>
</document>
