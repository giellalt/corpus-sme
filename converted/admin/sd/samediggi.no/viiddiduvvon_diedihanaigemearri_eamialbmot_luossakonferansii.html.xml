<document xml:lang="sme" id="no_id"><header><title>Viiddiduvvon dieđihanáigemearri eamiálbmot luossakonferánsii - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>211</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/viiddiduvvon-diedihanaigemearri-eamialbmot-luossakonferansii.33659.aspx</origFileName><parallel_text xml:lang="nob" location="utvidet_pameldingsfrist_til_urfolkskonferanse_om_laks.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Viiddiduvvon dieđihanáigemearri eamiálbmot luossakonferánsii</p>
<p><em type="italic">Sámediggi viiddida dieđihanáigemeari konferánsii </em> <em type="italic">2nd International Gathering of Indigenous Salmon Peoples,  </em><em type="italic">mii lágiduvvo Kárášjogas čakčamánu 30. beaivvis golggotmánu 2. beaivái. </em> </p>
<p>Konferánsa lágiduvvo fárrolaga Sámiráđiin, ja čohkke oasseváldiid davveguovlluin. Ulbmiljoavku lea eamiálbmogat geain lea luossa dehálaš oassin iežaset kultuvrras. Prográmmas leat ovdanbuktimat iešguđet eamiálbmogiid luossadili ja luossakultuvrra birra. Konferánsa galgá maid dohkkehit cealkámuša eamiálbmogiid luossahálddašeami birra. Dása lassin lea kultuvrralaš prográmma, mas leat sihke filbmačájáhus ja johkafanasmátki.</p>
<p>– Konferánsa lea hui áigeguovdil dasgo luossa lea áitojuvvon miehtá máilmmi. Mii dárbbašit deaivvadit juogadandihte máhtu ja vugiid eamiálbmogiid luossahálddašeamis, dadjá sámediggepresideanta Silje Karine Muotka (NSR).</p>
<p>Muotka oassálasttii sámi delegašuvnnas dan vuosttaš Gathering of Indigenous Salmon Peoples-konferánssas Vancouveris Canadas 2022:s.</p>
<p>– Mearkkašii munnje ollu vásihit eará eamiálbmogiid muitalusaid ja seremoniijaid luosa birra. Deanučázádaga birra lea luossa okta dain deháleamos kulturguddiin. Dál go luossabivdu leamaš giddejuvvon jo njeallje geasi de leat máŋggas fuolas mo mii galgat áimmahuššat luossakultuvrra, dadjá sámediggepresideanta.</p>
<p>Sámediggi bovde erenomážit báikkálašálbmoga searvat. Sámediggi gokčá idjadeami ja boradeami konferánssa oktavuođas, ja lea nuvttá searvat. Oasseváldit fertejit ieža gokčat mátkki. Konferánssas dulkojuvvo davvisámegiela, dárogiela/ruoŧagiela, suomagiela ja eŋgelasgiela gaskkas. Sámediggi váldá dieđihemiid dađistaga, dassái go álgá/dievvá.</p>
<p><em type="italic">Jus leat gažaldagat dahje háliidat searvat, váldde oktavuođa politihkalaš ráđđeaddiin Sandra Márjá West / </em><em type="italic">sandra.marja.west@samediggi.no </em><em type="italic">dahje ealáhusjuhkosa ráđđeaddiin Vegar Jakobsen Bæhr / </em><em type="italic">vegar.jakobsen.baehr@samediggi.no </em><em type="italic">. </em></p>
<p>Luossakonferánssa prográmma</p>
</body></document>
