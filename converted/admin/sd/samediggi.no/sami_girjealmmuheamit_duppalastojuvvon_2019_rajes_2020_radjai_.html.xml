<document xml:lang="sme" id="no_id"><header><title>Sámi girjealmmuheamit duppalastojuvvon 2019 rájes 2020 rádjai  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>284</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/antall-samiske-bokutgivelser-fordoblet-fra-2019-til-2020.13631.aspx?sprak=12</origFileName><parallel_text xml:lang="nob" location="antall_samiske_bokutgivelser_fordoblet_fra_2019_til_2020.html"/><parallel_text xml:lang="sma" location="guektiengierth_dan_gellie_gaerjabaejhkoehtimmieh_2020_goh_2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi girjealmmuheamit duppalastojuvvon 2019 rájes 2020 rádjai</p>
<p><em type="bold">Jagis 2019 doarjjui Sámediggi 44 sámi girjealmmuheami, ja jagi 2020 doarjjui Sámediggi ollásit 89 almmuheami. Sámediggeráđđi Henrik Olsen (NSR) lea hirbmat duhtavaš go girjealmmuhemiid logut leat duppalastojuvvon jagis. </em></p>
<p>Henrik Olsen    Kenneth Hætta    – Mii leat hirbmat duhtavaččat go leat nagodan almmuhit eanet sámegiel girjjálašvuođa mánáide, nuoraide ja rávisolbmuide. Dat lei deháleamos mihttomearri girjjálašvuođastrategiijain maid almmuheimmet jagis 2018, mas maiddái sámegielaid geavaheami nannen lei dehálaš mihttomearrin, dadjá Olsen.</p>
<p>Sámedikkis lea ohcanvuđot doarjjaortnet sámi girjjálašvuođa váste, mii doarju sihke čáppa- ja fágagirjjálašvuođa. Dasa lassin ožžot vihtta sámi lágádusa njuolggodoarjaga sámi girjjálašvuođa almmuheapmái ja doibmii.</p>
<p type="title" xml:lang="vep">2019</p>
<p>Jagis 2019 várrejuvvui 8 260 000 ru sámi girjjálašvuhtii. Das juolluduvvui 6 610 000 ru njuolggodoarjjan lágádusaide ja 1 650 000 ru ohcanvuđot ortnegii.</p>
<p>Jagis 2019 juolluduvvui doarjja 44 girjji almmuheapmái. Dáin leat 25 girjji ođđaalmmuhusat ja 19 leat jorgalusat. Earret eará oaččut Trøndelága fylkkasuohkan rámmadoarjaga 9 girjji almmuheapmái, ovddemustá lullisámegillii. Dát girjjit leat eanas báberhámiin, muhto leat maid ollu jietnagirjjit. Leat muhtomin maiddái jorgalan eará sámegielain julevsámegillii.</p>
<p>Jagis 2019 almmuhuvvojedje 31 dábálaš girjji, 3 jietnagirjji ja 10 e-girjji/digitála girjji. 30 almmuheami ledje davvisámegillii, 5 julevsámegillii, 8 lullisámegillii ja 1 ubmisámegillii.</p>
<p type="title" xml:lang="vep">2020</p>
<p>Jagis 2020 várrejuvvui 13 398 000 ru sámi girjjálašvuhtii. Das juolluduvvui 10 548 000 ru njuolggodoarjjan lágádusaide ja 2 850 000 ru ohcanvuđot ortnegii.</p>
<p>Jagis 2020 almmuhuvvojedje 72 dábálaš girjji, 6 jietnagirjji ja 11 e-girjji/digitála girjji. 53 almmuheami ledje davvisámegillii, 18 julevsámegillii ja 23 lullisámegillii.</p>
<p>Sihke jagis 2019 ja 2020 leat soames paralleallaalmmuheamit, mas okta girji lea máŋgga sámegillii, dat guoská erenoamážit mánáidgirjjiide. Ovdamearkka dihtii sáhttá dasto 1 almmuheapmi lohkkojuvvot 3 almmuheapmin jus lea sihke davvi-, julev- ja lullisámegillii.</p>
<p><em type="italic">Jearahallama addá dahje vástida gažaldagaide sámediggeráđđi Henrik Olsen (NSR), 907 75 219, </em><em type="italic">henrik.olsen@samediggi.no </em></p>
</body></document>
