<document xml:lang="sme" id="no_id"><header><title>Stipeanda alit ohppui</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>518</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Doarjagat-ja-stipeanddat/Stipeanda-alit-ohppui</origFileName><parallel_text xml:lang="nob" location="stipend-for-hoeyere-utdanning.html"/><parallel_text xml:lang="sma" location="stipende-jollebe-oeoehpehtaemman.html"/><parallel_text xml:lang="smj" location="stipenda-alep-aahpadussaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Stipeanda alit ohppui</p>
<p>Ohcanáigemearri: 01.02.2020 23:59</p>
<p><em type="italic">Don sáhtát oažžut stipeandda jus leat studeanta ovtta dáin čuovvovaš oahpuin 2020:s: </em></p>
<list><p type="listitem">Sámi mánáidgárdeoahpaheaddjioahppu.</p>
<p type="listitem">Eará mánáidgárdeoahpaheaddjioahppu studeanttaide geain lea eksámen dahje árvosátni sámegielas 1. dahje 2. giellan joatkkaskuvla oahpahusas, dahje vásttolaš dásis.</p>
<p type="listitem">Sámi vuođđoskuvlaoahpaheaddjioahppu master, 1.7 dahje 5-10.</p>
<p type="listitem">Vuođđoskuvlaoahpaheaddjioahppu mas sámegiella lea fágasuorggis, 1-7 dahje 5-10.</p>
<p type="listitem">Eará oahpaheaddjioahppu studeanttaide geain lea eksámen dahje árvosátni sámegielas 1. dahje 2. giellan joatkkaskuvla oahpahusas, dahje vásttolaš dásis. <list><p type="listitem">Lektoroahppu 8-13</p>
<p type="listitem">Geavatlaš-pedagogalaš oahppu dábálaš fágaide</p>
<p type="listitem">Geavatlaš-pedagogalaš oahppu fidnofágaide cehkiide 8-13</p>
<p type="listitem">Fidnofágaoahpaheaddji oahppu</p>
<p type="listitem">Fágaoahpaheaddji oahput geavatlaš ja estehtalaš fágain</p>
</list></p>
</list><p><em type="italic">Geat sáhttet ohcat stipeandda? </em></p>
<list><p type="listitem">Oahppit geat váldet Sámi mánáidgárde- ja vuođđoskuvlaoahpaheaddji oahpu ja geavatlaš-pedogogalaš oahpu Sámi allaskuvllas.</p>
<p type="listitem">Oahppit geat váldet mátta- ja julevsámi vuođđooahpaheaddji oahpu Davvi universitehtas</p>
<p type="listitem">Oahppit Norgga allaskuvllain ja universitehtain geat leat álbmotregistaris Norggas, ja geat sáhttet duođaštit ahte leat váldán eksámena dahje ožžon árvosáni sámegielas 1. dahje 2. giellan joatkkaskuvla oahpahusas, dahje vásttolaš dásis.</p>
</list><p><em type="italic">Stipeandda sturrodat: </em></p>
<p><em type="italic">Meroštallannjuolggadusat I </em></p>
<list><p type="listitem">Mánáidgárdeoahpaheaddjioahppu</p>
<p type="listitem">Vuođđoskuvlaoahpaheaddjioahppu 5-jagáš master 1-7 ja 5-10, sámegiella fágasuorggis. <list><p type="listitem">Unnimusat 30 oahppočuoggá lohkanbaji nammii 25 000 ru</p>
<p type="listitem">Gaskal 15 ja 29 oahppočuoggá lohkanbaji nammii 10 000 ru</p>
<p type="listitem">Gaskal 10 ja 14 oahppočuoggá lohkanbaji nammii 5 000 ru</p>
</list></p>
</list><p><em type="italic">Meroštallannjuolggadusat II </em></p>
<list><p type="listitem">Lektoroahppu 8-13</p>
<p type="listitem">Geavatlaš-pedagogalaš oahppu dábálaš fágaide</p>
<p type="listitem">Geavatlaš-pedagogalaš oahppu fidnofágaide cehkiide 8-13</p>
<p type="listitem">Fidnofágaoahpaheaddji oahppu</p>
<p type="listitem">Fágaoahpaheaddji oahput geavatlaš ja estehtalaš fágain <list><p type="listitem">Unnimusat 30 oahppočuoggá lohkanbaji nammii 10 000 ru</p>
<p type="listitem">Gaskal 15 ja 29 oahppočuoggá lohkanbaji nammii 5 000 ru</p>
<p type="listitem">Gaskal 10 ja 14 oahppočuoggá lohkanbaji nammii 3 000 ru</p>
</list></p>
</list><p xml:lang="hbs"><em type="italic">Ohcanskovvi: </em></p>
<p>Sámedikki elektruvnnalaš ohcanskovvi <em type="italic">galgá </em>geavahuvvot. </p>
<p><em type="italic">Ohcanskovvi ohcciide geat eai leat Norggas álbmotregistaris: </em></p>
<list><p type="listitem">Ohccit geat leat oahppin Sámi allaskuvllas dahje váldet mátta- ja julevsámegiela vuođđoskuvlaoahpaheaddjioahpu Davvi universitehtas – muhto eai leat Norgga álbmotregistaris – fertejit ieža váldit oktavuođa Sámedikkiin ja jearrat sierra ohcanskovi. <list><p type="listitem"><em type="italic">Vuolláičállojuvvon </em>ohcanskovvi sáddejuvvo <em type="italic">e-poastta bokte ovdal ohcanáigemeari </em>– giđđalohkanbadjái lea guovvamánu 1. b. ja čakčalohkanbadjái lea golggotmánu 1. b. </p>
</list></p>
</list><p><em type="italic">Duođaštus mii galgá čuovvut ohcama: </em></p>
<list><p type="listitem">Duođaštus das ahte leat studeanta dan oahpus masa ozat stipeandda, ja man galle oahppočuoggás áiggut váldit eksámena.</p>
<p type="listitem">Duođaštus das ahte dus lea sámegiella fágasuorggis jus it leat studeanta sámi vuođđoskuvlaoahpaheaddjeoahpus.</p>
<p type="listitem">Duođaštus das ahte leat máksán oahppobadjedivada oahppobadjái masa ohcan guoská.</p>
<p type="listitem">Duođaštus ahte lea čađahan eksámena dahje oppalašárvosátni sámegielas 1. dahje 2. giellan joatkka oahpahusas, dahje vástideaddji dásis ( <em type="italic">ii </em>guoskka studeanttaide sámi mánáidgárde- dahje vuođđoskuvlaoahpaheaddjeoahpus) </p>
</list><p xml:lang="deu"><em type="italic">Raporteren: </em></p>
<p>Alit oahpu stipeandda njuolggadusain leat sierra mearrádusat mat gusket raporteremii, bearráigehččui, doarjaga ruovttoluotta máksimii ja sihkkumii. Doppe čuožžu earret eará:</p>
<list><p type="listitem">Galgá buktojuvvot duođaštus čađahuvvon eksámenis, giđđalohkanbajis maŋimuštá golggotmánu 1. b. 2020.</p>
<p type="listitem">Galgá buktojuvvot duođaštus čađahuvvon eksámenis, čakčalohkanbajis maŋimuštá guovvamánu 1. b. 2021.</p>
</list><p>Eksámenduođaštus sáddejuvvo: samediggi@samediggi.no</p>
<p><em type="italic">Geainna válddát oktavuođa: </em></p>
<p>Heidi Salmi , Seniorráđđeaddi alit oahppu ja dutkan, +47 78 47 40 46</p>
<p>Elektruvnnalaš ohcanskovvi</p>
</body></document>
