<document xml:lang="sme" id="no_id"><header><title>Åpningstale - Innvielse av nye Sámi Dáiddaguovddáš  / Sártnit ja artihkkalat / Sámediggeráđđi / Organisašuvdnastruktuvra / Sámedikki birra  / Sámediggi - Sametinget</title><genre code="admin"/><author><unknown/></author><wordcount>274</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="eng"/></multilingual><origFileName>http://www.samediggi.no/layout/set/print/Samedikki-birra/Organisasuvdnastruktuvra/Samediggeraddi/Sartnit-ja-artihkkalat/AApningstale-Innvielse-av-nye-Sami-Daiddaguovddas</origFileName><parallel_text xml:lang="nob" location="aapningstale-innvielse-av-nye-sami-daiddaguovddas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nob">Åpningstale - Innvielse av nye Sámi Dáiddaguovddáš</p>
<p xml:lang="nob">Sametingsråd Henrik Olsen åpnet de nye lokalene til Samisk senter for samtidskunst i Karasjok lørdag 14.juni. Her er åpningstalen</p>
<p xml:lang="nob">Kjære kunstnervenner, kjære ansatte ved Sámi Dáiddaguovddáš , kjære alle sammen!</p>
<p xml:lang="nob">Sametingsrådet takker for invitasjonen til å være med på å innvie det nye Samisk senter for samtidskunst/ Sámi Dáiddaguovddáš. Det er med stor glede jeg som sametingsråd står her i dag, og kan være med på og åpne senterets nye lokaler. Samlokaliseringen med kunstskolen gir gode muligheter for å bygge et spennende kunstmiljø her i sentrum av Karasjok.</p>
<p xml:lang="nob">Senteret har alt for lenge holdt til i lokaler som ikke har vært samisk samtidskunst verdig. I over 10 år har det vært jobbet med å finne nye, passende lokaler til formidling av nye kunstverk fra Sápmi. Utstillingen <span type="quote" xml:lang="eng">"Top of the World"</span> som åpnes her i dag, vil synliggjøre at samisk samtidskunst virkelig fortjener, og har behov for, passende lokaler for visning og formidling.</p>
<p xml:lang="nob">Sámi Dáiddaguovddáš gjør en viktig jobb, ikke bare i formidling av samisk samtidskunst, men også i forhold til produksjon av utstillinger, formidling av kunst til barn og unge, salg av kunst, residensprogram, samarbeid med andre i form av prosjekter, for å nevne noe. At senteret og de ansatte nå får nye og gode arbeidsvilkår, er noe vi i Sametinget setter stor pris på, og også har forventninger til.</p>
<p xml:lang="nob">Sametinget er opptatt av sterke samiske kulturinstitusjoner. Vi har tro på at senteret nå har de nødvendige ressursene til å gjennomføre målene dere har satt dere, og ønsker dere lykke til med det viktige arbeidet dere har framfor dere.</p>
<p xml:lang="nob">Til lykke med dagen, og takk for meg!</p>
</body></document>
