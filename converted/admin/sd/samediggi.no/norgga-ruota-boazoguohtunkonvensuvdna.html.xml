<document xml:lang="sme" id="no_id"><header><title/><genre code="admin"/><author><unknown/></author><wordcount>330</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Ealahusat/Boazodoallu/Norgga-Ruota-boazoguohtunkonvensuvdna</origFileName><parallel_text xml:lang="nob" location="norsk-svensk-reinbeitekonvensjon.html"/><parallel_text xml:lang="smj" location="svieriga-ja-vuona-boatsojguohtomsaabadibme.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Norgga-Ruoŧa boazoguohtunkonvenšuvdna / Boazodoallu / Ealáhusat / Sámediggi - Sametinget</p>
<p type="title">Norgga-Ruoŧa boazoguohtunkonvenšuvdna</p>
<p>Norgga ja Ruoŧa gaskasaš konvenšuvnnas rádjerasttideaddji boazodoalu birra leat mearrádusat das mot boazoguohtun badjel riikkaráji galgá dáhpáhuvvat. Rádjerasttideaddji boazodoalus leat árbevierut mannet ruovttoluotta áiggis ovdalgo riikkarájit gaskal Norgga ja Ruoŧa mearriduvvojedje. 1751-mannosaš lappekodisilla lea vuosttaš šiehtadus mii gieđahallá sápmelaččaid vuoigatvuođa doaimmahit boazodoalu rastá rájiid.</p>
<p>Norgga-Ruoŧa boazoguohtunkonvenšuvnna vuolláičálle Norga ja Ruoŧŧa vuosttaš geardde jagis 2005, muhto garra duhtameahttunvuođa geažil sápmelaččaid bealis, ii leat konvenšuvdna nannejuvvon.</p>
<p>Norgga ja Ruoŧa bealde sámedikkit leat ovttas Ruoŧa Sápmelaččaid Riikkaservviin ja Norgga Boazosápmelaččaid Riikkaservviin ožžon bargun Norgga ja Ruoŧa ráđđehusain bargat viidáseappot Norgga-Ruoŧa boazoguohtunkonvenšuvnnain. Áigumuššan lea oččodit dakkár konvenšuvnna mii fuolaha buot áššebeliid vuoigatvuođaid ja beroštusaid buriin vugiin.</p>
<p>Norgga bealde Sámediggi lea ožžon ovddasvástádusa das ahte jođihit proseassa ja háliida danne gulahallat guoskevaš orohagaiguin sihkkarastin dihtii buoremus proseassa barggus. Mii bivdit guoskevaš orohagaid váldit oktavuođa minguin jus háliidit gulahallama Sámedikkiin dán áššis.</p>
<p>Bargu ođđa konvenšuvnnain lea ožžon ovtta jagi áigemeari čakčamánu 2012 rájes.</p>
<p>Skábmamánu 16. b. 2012 dii 10-15 doallá Norgga-Ruoŧa boazoguohtunkonvenšuvnna bargojoavku čoahkkima. Čoahkkin dollojuvvo Rica Hotel Victoria nammasaš hoteallas Oslos.</p>
<p type="title" xml:lang="nno">Reinbeitedistrikter og samebyer</p>
<p xml:lang="vep">01.07.2013</p>
<p xml:lang="nob">Først av alt, vil jeg takke alle dere som deltok på møte på Stjørdal i april, og til alle dere som har tatt kontakt med oss pr telefon og e-post. Deres råd, tilbakemeldinger og innspill har vært til god nytte for oss i arbeidet med konvensjonsteksten.</p>
<p type="title">Buresboahtin čoahkkimii cuoŋománu 5.-7. b.</p>
<p xml:lang="vep">11.03.2013</p>
<p>Norgga bealde Sámediggi bovde čoahkkimii Norgga ja Ruoŧa konvenšuvdnabarggu oktavuođas rádjerasttideaddji boazodoalu birra Stjørdalas cuoŋománu 5.-7. b. 2013.</p>
<p type="title">Dehaláš dokumeanttat</p>
<p xml:lang="vep">27.11.2012</p>
<p type="title">Háliidit gulahallat boazodoaluin</p>
<p xml:lang="vep">12.10.2012</p>
<p>Norgga-ruoŧa boazoguohtunkonvenšuvdnabarggu oktavuođas bovde sámediggeráđđi dál guoskevaš ealáhusaktevrraid gulahallamii. – Bohtosa soahpama oktavuođas leat ealáhusa oainnut ja rávvagat deaŧalaččat sámiid bealis, cealká ráđđelahttu Ellinor Marita Jåma.</p>
<p type="title">Ovdáneapmi barggus Norgga-Ruoŧa boazoguohtunkonvenšuvnnain</p>
<p xml:lang="vep">24.09.2012</p>
<p>Norgga ja Ruoŧa bealde Sámedikkit leat ovttas Ruoŧta Sámiid Riikkaservviin ja Norgga Boazosápmelaččaid Riikkaservviin ožžon bargun Nogga ja Ruođa ráđđehusain bargat viidáseappot Norgga-Ruoŧa boazodoallokonvenšuvnnain. Ulbmilin lea oažžut dakkár konvenšuvnna mii fuolaha buot áššbeliid vuoigatvuođaid ja beroštusaid buori láhkai.</p>
<p type="title">Evttohuvvon dokumeanttat</p>
</body></document>
