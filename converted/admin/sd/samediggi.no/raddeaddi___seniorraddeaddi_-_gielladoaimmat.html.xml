<document xml:lang="sme" id="no_id"><header><title>Ráđđeaddi / Seniorráđđeaddi - Gielladoaimmat - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>417</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/radgiver-seniorradgiver-spraktiltak.19843.aspx?sprak=12</origFileName><parallel_text xml:lang="nob" location="radgiver___seniorradgiver.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ráđđeaddi / Seniorráđđeaddi - Gielladoaimmat</p>
<p><em type="italic">Sámedikki giellaossodagas, giellahálddašan- ja politihkkaovdánahttinjuhkosis lea rabas fásta virgi politihkkaovddidan doaimmaide. </em></p>
<p><em type="italic">Ohcanáigemearri: 07.04.2022. </em></p>
<p>Bargobáikin sáhtát válljet muhtun Sámedikki kánturbáikkiin gos leat guoros kantursajit. Álgin farggamusat.</p>
<p type="title">Barggut</p>
<p>Virggi valdobarggut:</p>
<list><p type="listitem">Áššemeannudit ja čállit čielggademiid áššiid birra mat gullet juhkosa bargguide, vuosttažettiin sámelága giellanjuolggadusaide ja guovttegielatvuođadoarjjaortnegii. Dán bargui gullá maid raporteren ja evalueren.</p>
<p type="listitem">Oassálastit fágasuorggi láhka- ja njuolggadusbargguide</p>
<p type="listitem">Oassálastit fágasuorggi doarjjahálddašeami strategalaš plánenbargguide</p>
<p type="listitem">Ráhkkanahttit áššiid politihkalaš jođiheapmái</p>
<p type="listitem">Eará fágalaš ovddideapmi Sámedikki giellaáŋgiruššima fágasuorggis.</p>
<p type="listitem">Virgái sáhttet maid biddjot eará barggut mat gullet Sámedikki doibmii.</p>
<p type="listitem">Virgái gullá mátkkošteapmi.</p>
</list><p type="title">Gelbbolašvuohta</p>
<p>Virgái gáibiduvvo masterdási oahppu vuosttažettiin juristasuorggis dahje stáhtadiehttisuorggis. Maiddai eará masterdási oahppu sáhttá dohkkehuvvot jus ohccis lea unnimus 3 jagi relevánta bargovásáhus. Dattetge gáibiduvvo unnimusat bachelordási oahppu vuosttažettiin juristasuorggis dahje stáhtadiehtasuorggis. Maiddai eará bacheloroahppu sáhttá dohkkehuvvot jus ohccis lea unnimusat 5 jagi relevánta bargohárjáneapmi.</p>
<p>Son guhte virgáduvvo ferte máhttit sámegiela ja dárogiela/ dahje eará Skandinávia giela njálmmálaččat ja čálalaččat.</p>
<p>Bargohárjáneapmi almmolaš suorggis, čielggadanbargguin, politihkkaovddidanbargguin dahje giellahálddašanbargguin deattuhuvvo. <em type="italic">Muđui deattuhit: </em></p>
<list><p type="listitem">Máhtu sámi servvodatdiliid birra</p>
<p type="listitem">Hárjáneami almmolaš hálddašeamis</p>
<p type="listitem">Buriid gulahallan- ja ovttasbargodáidduid</p>
<p type="listitem">Buori njálmmálaš ja čálalaš ovdanbuktindáiddu</p>
<p type="listitem">Dáiddu bargat iešheanalaččat ja ulbmillaččat</p>
<p type="listitem">Veahkkáivuođa</p>
</list><p>Árvvoštaladettiin geas lea buoremus gelbbolašvuohta, deattuhit oahpu, bargohárjáneami, persovnnalaš dohkálašvuođa ja motivašuvnna virgái.</p>
<p type="title">Bálká- ja bargoeavttut</p>
<p>Virgi bálkáhuvvo Stáhta regulatiivva mielde virgekodas 11434 ráđđeaddi dahje 1364 seniorráđđeaddi, vuolgá ohcci bargohárjáneamis ja gelbbolašvuođas.</p>
<list><p type="listitem">Bálkkás gessojuvvo 2 % Stáhta penšuvdnakássii</p>
<p type="listitem">Buorit loatna- ja penšunortnegat Stáhta penšunkássas</p>
<p type="listitem">Buohkain geat ásset Finnmárkkus ja Davvi-Romssas lea vejolašvuohta oažžut oaniduvvot oahppoloana Stáhta loatnakássas 10 % jahkái gitta 25.000 ru rádjai, sii ožžot maiddái sierra vearrogessosa.</p>
<p type="listitem">Máškidis bargoáigi ja buorit čálgoortnegat</p>
</list><p>Stáhta bargofámus galgá vejolašvuođaid mielde speadjalastojuvvot álbmoga girjáivuohta. Bargiidpolitihkalaš mihttomearrin lea olahit dássedettolaš ahke- ja sohkabealčoahkkádusa, ja dasto rekrutteret olbmuid geain lea sisafárrejeaddji duogáš, doaibmavádjet olbmuid ja geain leat váillit CV:s. Sámediggi ávžžuha gelbbolaš kandidáhtaid ohcat, beroškeahttá agis, sohkabealis, nationála dahje etnalaš duogážis, doaibmavádjitvuođas dahje váillis CV:s. Sámediggi lea čáhkkilis doaibma (Searvvaheaddji Bargoeallin) ja deattuhat ovttaskas bargiid bargodiliid láhčima. Virgádeapmi dáhpáhuvvá gustovaš lágaid, njuolggadusaid ja šiehtadusaid mielde. Virggis lea 6 mánu geahččalanáigi.</p>
<p type="title">Ohcan</p>
<p>Ohcan sáddejuvvo elektronalaččat liŋka bokte <span type="quote">«Oza bargui»</span>, ja mielde galget biddjojuvvot:</p>
<list><p type="listitem">Ohcanreive</p>
<p type="listitem">CV – oahppu ja bargovásihusat fertejit devdojuvvot elektronalaš skovvái</p>
<p type="listitem">Oahppo- ja bargoduođaštusat galget biddjojuvvot mielddusin</p>
<p type="listitem">Unnimusat guokte referánssa</p>
</list><p>Almmolašlága §25 mielde sáhttá almmuhit dieđuid ohcci birra vaikko ohcci lea bivdán ahte ii biddjojuvvo ohcciidlistii.</p>
<p type="title">Oktavuohta</p>
<p>Eanet dieđuid virggi birra oažžu go váldá oktavuođa:</p>
<list><p type="listitem">Per Johannes Marainen, giellahálddašan- ja politihkaovdanahttin juhkosa fágajođiheaddji, tlf. 78 48 42 42 78 eboasta per.johannes.marainen@samediggi.no</p>
<p type="listitem">Risten Turi Aleksandersen, giellaossodaga direktevra, tlf. 92 45 97 98 eboasta: risten.turi.aleksandersen@samediggi.no</p>
</list><p>Oza bargui</p>
<p type="title">Ohcanáigemearri</p>
<p>Cuoŋománu 7. b. 2022</p>
</body></document>
