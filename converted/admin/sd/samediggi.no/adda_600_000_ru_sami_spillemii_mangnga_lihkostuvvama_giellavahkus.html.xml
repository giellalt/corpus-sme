<document xml:lang="sme" id="no_id"><header><title>Addá 600 000 ru sámi spillemii maŋŋá lihkostuvvama Giellavahkus - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>205</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gir-600-000-til-samisk-gaming-etter-suksess-under-giellavahkko.9231.aspx?sprak=12</origFileName><parallel_text xml:lang="nob" location="gir_600_000_til_samisk_gaming_etter_suksess_under_giellavahkko.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Addá 600 000 ru sámi spillemii maŋŋá lihkostuvvama Giellavahkus</p>
<p>Sámediggeráđđi lea gieskat mearridan addit Gáisi giellaguovddážii 600 000 ru doarjaga giellaarenai Gáisi TECH. Proševtta áigumuššan lea oččodit sámegielat, digitála arenaid mánáide ja nuoraide mas spillen lea váldooassi.</p>
<p>- Nuorat, ja erenoamážit nuorra gánddat lea olahusjoavkun geaid sáhttá váttis olahit sámi gielladoaibmabijuiguin. Danne lean mun hui movtta go mii sáhttit leat mielde doarjumin ahte maddái spillen ja e-valáštallan sáhttet leat sámi giellaarenan. Lihkostuvvama maŋŋá sámegielat rávdnjemin Giellavahkkus lean mu ilus go oainnán ahte Gáisi Giellaguovddáš háliide áŋgiruššat dainna viidáseappot, dadjá ráđđelahttu Mikkel Eskil Mikkelsen (NSR). Hástaleaddji árgabeaivi, Covid-19 geažil, lea rievdadan ollu min árgabeaivvi, ja ollugat leat ferten jurddašit ođđasis. Mikkelsen oaivvilda ahte dát fálaldat lea buorre ovdamearka dasa ahte juoga positiiva sáhttá boahtit maiddái váttis dilis.</p>
<p>- 2020 lea jahki goas sámegiella duođai lea lávken digitála máilbmái. Media fálaldat mánáide ja nuoraide lea dađistaga rievdamin, ja lea deaŧalaš ahte sámegielat mediafálaldat čuovvu servodaga dárbbuid ja čuovvu mielde teknologalaš ovdáneamis. Dát doaibmabidju lea mielde váldimin sámegielaid ođđa ja stuorra arenai, gos leat stuorra vejolašvuođat geavahit ja ovddidit sámegiela, dadjá ráđđelahttu Mikkel Eskil Mikkelsen loahpas.</p>
<p>Gáisi giellaguovddáš lea virgádan Lemet Máhtte Eira Sara prošeaktajođiheaddjin- Eira Sara oaččui golggotmánus Sámedikki giellaloktenbálkkašumi, barggus ovddas go jorgalii dihtorspealu Minecraft sámegillii.</p>
</body></document>
