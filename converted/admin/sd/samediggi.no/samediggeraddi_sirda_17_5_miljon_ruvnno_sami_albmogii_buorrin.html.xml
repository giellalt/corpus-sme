<document xml:lang="sme" id="no_id"><header><title>Sámediggeráđđi sirdá 17,5 miljon ruvnno sámi álbmogii buorrin - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>271</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-omdisponerer-17-5-millioner-kroner-til-det-samiske-folk.17999.aspx?sprak=12</origFileName><parallel_text xml:lang="nob" location="sametingsradet_omdisponerer_17_5_millioner_kroner_til_det_samiske_folk.html"/><parallel_text xml:lang="sma" location="saemiedigkieraerie_17_5_millijovnh_kravnah_saemien_aalmegasse_serteste.html"/><parallel_text xml:lang="smj" location="samedikkerade_adna_17_5_millijavnna_kr_same_almmugij_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámediggeráđđi sirdá 17,5 miljon ruvnno sámi álbmogii buorrin</p>
<p><em type="italic">Rehketdoallu čájeha ahte ollu surggiin leat báhcán ruđat 2021:s, ja daid geavaha sámediggeráđđi dál eará láhkai. Sámediggeráđđi Runar Myrnes Balto (NSR) dadjá ahte sii leat dál sirdán ruđa poasttaide main ruđat johtilit sáhttet boahtit ávkin sámi álbmogii. </em></p>
<p>Runar Myrnes Balto    Árvu/Sámediggi    – Sierranas sivaid geažil leat ruđat báhcán geavatkeahttá. Muhtun doaimmat eai leat čađahuvvon koronadávdda geažil, ja maiddái prošeavttain leat ruđat gessojuvvon ruovttoluotta maid áiggi mielde ii leat leamaš vejolaš čađahit, dadjá Myrnes Balto.</p>
<p>Geahča buot sirdimiid 2021:s</p>
<p type="title">Eanet ohcanvuđot doarjjaortnegiidda</p>
<p>Sámediggeráđđi lea sirdán ruđaid ollu ohcanvuđot ortnegiidda, earret eará giellaprošeavttaide, stipeanddaide, mánáidgárddiide, juohkelágan ealáhusaide, kulturdoaibmabijuide, ásahusovddideapmái ja regionála ovddidandoaibmabijuide. Oktiibuot leat dát ortnegat nannejuvvon 8,7 miljon ruvnnuin. Doarjjaortnet sámi vuoigatvuođat areálaide ja resurssaide nannejuvvo 1,75 miljon ruvnnuin.</p>
<p>– Mii diehtit ahte dáin ortnegiin leat ollu buorit prošeaktaohcamat mat ožžot doarjaga go mii leat nannen ortnegiid, dadjá Myrnes Balto.</p>
<p type="title">Sámi kultureallin nannejuvvo</p>
<p>6,8 miljon ruvnno leat sirdojuvvon kulturásahusaide ovtta gearddi juolludussan investeremiidda ovddidan dihtii ásahusaid, dát dávista Beaiveálgu-julggaštusa mihttomeriide ahte addit sámi kulturásahusaide ovddidanvejolašvuođaid.</p>
<p>Loga dás eanet eará láhkai geavaheami birra sámi kultureallimii</p>
<p type="title">Maja Kristine JåmaÁrvu/Sámediggi</p>
<p type="title">Ruđat sámi dálkkádatraportii</p>
<p>Dasto juolludit 1 miljon ruvnno bargui sámi dálkkádatraporttain, mii lea Beaiveálgu -julggaštusa čuovvuleapmi. Sámiráđis lea váldoovddasvástádus čielggadusas, masa searvvahuvvojit golbma sámedikki Norggas, Ruoŧas ja Suomas, iešguđege sámi organisašuvnnat ja ásahusat, ja relevánta fágabirrasat.</p>
<p>– Dát lea dehálaš gaskaoapmi ollislaš dálkkádatpolitihka ovddideapmái Sámis, ja boahttevaš doaimmaide álgoálbmotgeađgejuolggis ON konvenšuvnna vuolde dálkkádatrievdamiid birra, dadjá sámediggeráđđi Maja Kristine Jåma (NSR).</p>
<p><em type="italic">Jearahallama addiba dahje vástideaba gažaldagaide sámediggeráđđi Runar Myrnes Balto (NSR), +47 977 73 778, </em><em type="italic">runar.myrnes.balto@samediggi.no </em><em type="italic">ja/dahje sámediggeráđđi Maja Kristine Jåma (NSR), mob. +47 472 42 366, </em><em type="italic">maja.kristine.jama@samediggi.no </em></p>
</body></document>
