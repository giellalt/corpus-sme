<document xml:lang="sme" id="no_id"><header><title>GOLLEGIELLA - Davviriikkalaš sámi giellabálkkašupmi geigejuvvo čakčat 2020 - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>193</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gollegiella-nordisk-samisk-sprakpris-deles-ut-hosten-2020.6808.aspx?sprak=12</origFileName><parallel_text xml:lang="nob" location="gollegiella_-_nordisk_samisk_sprakpris_deles_ut_hosten_2020.html"/><parallel_text xml:lang="sma" location="gulliegiele-_noerhtelaanti_saemien_gieleprijse_juakasavva_tjaktjen_2020.html"/><parallel_text xml:lang="smj" location="gallegiella-_nuorttarijkaj_same_giellaguddnebalkka_juogeduvva_tjavtjan_2020.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">GOLLEGIELLA - Davviriikkalaš sámi giellabálkkašupmi geigejuvvo čakčat 2020</p>
<p><em type="italic">Gollegiella - davviriikkalaš sámi giellabálkkašupmi geigejuvvo ovccát geardde čakčat 2020 sámeministariid ja sámediggepresideanttaid deaivvadeamis, man lea ulbmil doallat Helssegis skábmamánus. Giellabálkkašupmi addojuvvo ovttaskas olbmui dehe organisašuvdnii Norggas, Ruoŧas, Suomas dahje Ruoššas sámegielaid ovddideamis. </em></p>
<p>Giellabálkkašumi leat ásahan sámeáššiin vástideaddji ministarat Norggas, Ruoŧas ja Suomas ovttas dáid riikkaid sámediggepresideanttaiguin. Bálkkašupmi geigejuvvui vuosttaš geardde jagi 2004, ja dat juhkkojuvvo juohke nuppi jagi. Bálkkašumi sturrodat lea 15 000 euro.</p>
<p type="title">Giellabálkkašumi ulbmil</p>
<p>Giellabálkkašumi ulbmilin lea váikkuhit sámegielaid ovddideapmái, gárggiidahttimii ja seailluheapmái Norggas, Ruoŧas, Suomas ja Ruoššas.</p>
<p type="title">Gii sáhttá oažžut bálkkašumi?</p>
<p>Giellabálkkašupmi juhkkojuvvo ovttaskas olbmuide, joavkkuide dehe servošiidda (omd. searvi, ovttastus, ásahus, instituhtta) mat leat earenoamážit bidjan návccaid sámegielaid ovddideapmái, gárggiidahttimii dehe seailluheapmái. Giellabálkkašupmi sáhttá addojuvvot ovdamearkka dihte čálalaš, njálmmálaš dehe eará bargguin mat gusket hui viidát sierra servodatsurggiide. Bálkkašumi supmi sáhttá juohkit eanet go ovtta vuoitái.</p>
<p type="title">Evttot kandidáhtat!</p>
<p>Ovttaskas olmmoš, joavku dahje searvvuš Norggas, Ruoŧas, Suomas ja Ruoššas sáhttá dahkat evttohusa jagi 2020 bálkkašumi vuoitin. Evttohus bálkkašumi vuoitin oktan čálalaš ákkastallamiin, man guhkkodat oažžu leat eanemustá 1-2 siiddu, galgá ollet <em type="italic">16.8.2020 beaivvi rádjai </em>dán čujuhussii: </p>
<p>Gollegiella - árvvoštallanlávdegotti čálli Anne Kirste Aikio Suoma Sámediggi Sajos Menesjärventie 2 FI-99870 Anár anne-kirste.aikio@samediggi.fi</p>
</body></document>
