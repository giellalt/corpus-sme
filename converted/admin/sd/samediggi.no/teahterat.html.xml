<document xml:lang="sme" id="no_id"><header><title>Teáhterat - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>410</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/kunst-og-kulturutovelse/teatre/?sprak=12</origFileName><parallel_text xml:lang="nob" location="teatre.html"/><parallel_text xml:lang="sma" location="teaterh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Teáhterat</p>
<p><em type="italic">Sámedikkis lea doarjjaortnet teáhteriid várás, man mihttomearrin lea ahte ásahuvvon sámi teáhterat sáhttet ovdánit dáiddalaččat, buvttadit sámi lávdedáidaga alla dásis ja sáhttet dahkat gierdomátkkiid lávdedáidagiin mat addet kulturvásihusaid ja oainnusmahttet sámegielaid. </em></p>
<p>Sámediggái lea deaŧalaš ahte sámi teáhteriin lea rámmat čájehit ja gaskkustit sámi dáidaga alla dásis ja stuorra publikummii. Sámi teáhterat mat ožžot doarjaga leat Beaivváš Sámi Našunálateáhter, Åarjelhsaemien Teatere ja Sámi mánáidteáhter - Deanu gielddas.</p>
<p type="title">Beaivváš Sámi Našunálateáhter</p>
<p>Sámediggeráđđi lea nammadan stivralahtuid ja várrelahtuid Beaivváš Sámi Našunálateáhtera stivii, áigodahkii 2020-2024. Sámedikki nammadan lahtut leat:</p>
<p>Stivrajođiheaddji: Maria Utsi (ođđa), várrelahttu: Máret Anne Sara (ođđasit vállejuvvon) Stivralahttu: Gisle Stenersen (ođđa), várrelahttu: Ole Henrik Bjørkmo Lifjell (ođđa) Stivralahttu: Inger Elin Utsi (ođđasit vállejuvvon), várrelahttu: Ada Einmo Jürgensen Stivralahttu: Asta Balto (ođđasit vállejuvvon), várrelahttu: Ken Are Bongo</p>
<p type="title">Ođđa lokálat Beaivváš Sámi Našunálateáhterii</p>
<p>Sámediggi lea máŋggaid jagiid bargan ráđđehusa ektui go lea oččodan ođđa vistti Beaivvážii. Kulturdepartemeanta ja Máhttodepartemeanta adde maŋeš čavčča 2018 ođđa bargun Stáhta huksenfitnodahkii dahkat prošeaktačielggadeami Sámi joatkka- ja boazodoalloskuvlla ja sámi nationála teáhtera oktii lokaliserenis  . Stáhta huksenfitnodat lea 2019:s čađahan čielggadanmuttu dasa gullevaš raporttaiguin ovdaproseavtta álggaheamis. Raporta lea geigejuvvon dien guovtti barggahandepartementii. Sámediggi lea searvan proseassaide, ja lea 2019:s váikkuhan Stáhta huksenfitnodaga bargui oasseváldin prošeaktaráđis, man oktavuođas lea earret eará ráhkaduvvon oktasaš servodat- ja beakotmihttu ásaheami várás. Ovttasbargu Sámedikki, skuvlla ja teáhtera gaskka lea leamaš buorre ja konstruktiiva dán muttus ja lea addán buori vuolggasaji daid čovdosiidda mat válljejuvvojit. Sierra ášši huksenproseassa birra meannuduvvui Sámedikki dievasčoahkkimis áššis 37/19. Sámediggi guorrasii evttohussi ahte oktii lokaliseret ođđa vistái Guovdageainnus Beaivváš Našunálateáhtera ja Sámi joatkka- ja boazodoalloskuvlla. Sámediggi doarju daid servodat- ja beaktomihtuid maid bealit prošeaktaráđis leat ráhkadan, ja prošeaktačielggadussii dán rádjai, ja bivddii ráđđehusa váikkuhit dan ahte ovdaprošeaktamuddu álggahuvvo nu johtilit go lea vejolaš.</p>
<p>Sámediggi áigu 2020:s čuovvulit ođđa vistti prošekterema teáhterii. Ođđa vistti prošekterema oktavuođas lea Sámi Našunálateáhter Beaivváža servodatmihttun nannet sámi identitehta, giela ja kultuvrra dan bokte ahte suodjalit ja ovddidit sámi muitalan- ja lávdedáidaga.</p>
<p>Loga Beaivváš sámi našunálateáhter - Mulighetsstudie</p>
<p type="title">Åarjelhsaemien Teatere</p>
<p>Åarjelsaemien Teatere bargá ovddidit lullisámi lávdedáidaga. Åarjelhsaemien Teatere AS eaiggádat leat Sámediggi, Nordlándda fylkkasuohkan ja Ránen suohkan.</p>
<p>Stivra válljejuvvo juohke nuppi jagi. Sámedikki áirasat stivrras leat stivrajođiheaddji Svein Ole Granefjell ja várrelahttu Marja Lisa Thomasson.</p>
<p type="title">Sámi mánáidteáhter</p>
<p>Deanu Sámi mánáidteáhter lea jagi 2014 rájes ožžon njuolggodoarjaga Sámedikkis. Teáhter lea deaŧalaš arena ođđa taleanttaid fuomášeapmái, ja lea bargan ollu oainnusmahttin dihtii sámegiela lávdegiellan mánáide ja nuoraide. Deanu gielda ovttas Sámedikkiin ruhtadit teáhtera doaimma. Eaktun Sámedikki juolludussii lea dat ahte Deanu gielda bisuha iežas oasi juolludusas teáhterii.</p>
</body></document>
