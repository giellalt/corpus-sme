<document xml:lang="sme" id="no_id"><header><title>Vuorrasat válgalisttuin ja vuorrasiidpolitihkka válgaprográmmain</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>169</wordcount><conversion_status type="standard"/><availability><free/></availability><multilingual/><origFileName>https://www.samediggi.no/Odasarkiiva/Vuorrasat-valgalisttuin-ja-vuorrasiidpolitihkka-valgaprogrammain</origFileName><parallel_text xml:lang="nob" location="eldre-paa-valglister-og-eldrepolitikk-i-valgprogrammene.html"/><parallel_text xml:lang="sma" location="voeresh-veeljemelaestojne-jih-voeresepolitihke-veeljemeprogrammine.html"/><parallel_text xml:lang="smj" location="vuorrasa-valggalistajn-ja-vuorrasijpolitihkka-valggaprogrammajn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Vuorrasat válgalisttuin ja vuorrasiidpolitihkka válgaprográmmain</p>
<p>Politihkalaš bellodagat ja listtut ráhkkanit čavčča gieldda- ja fylkkadiggeválggaide. Go diehtit ahte vuorrasat lassánit, de vuorjašuvvat das go nu unnán vuorrasat leat nominerejuvvon sihkkaris sajiide válgalisttain, oaivvilda Sámedikki vuorrasiidráđđi.</p>
<p>Norgga álbmogis leat jo miljovnna ássi badjel 60 jagi. Danne lea dehálaš ahte vuorasolbmot besset oasálastit politihkalaš stivrenvuogádagas. Ja erenoamážit maŋŋil go leat oktiičaskán gielddaid ja fylkkaid, de politihkalaš áššiid mearridit dál guhkkelis min go ovdal. Álbmotválljejuvvon orgánain váilot odne vuorrasiid ovddasteaddjit.</p>
<p>Sámedikki vuorrasiidráđđi oaivvilda vuorrasat galggašedje vuolgit válgalisttuide evttohassan sihkkaris sajiide nu ahte lea sis lea vejolaš beassat gielddastivrraide ja/dahje fylkkagielddaide. Go dáid listtuin leat evttohassan, de lea maid vejolaš válljejuvvot gielddaid ja fylkkaid vuollásaš lávdegottiide.</p>
<p>Sámedikki vuorrasiidráđđái lea dehálaš ahte politihkalaš bellodagain ja listtuin leat válgaprográmmat main lea fokus vuorrasiidpolitihkkii. Go vuorrasat oasálastet politihkalaš bargguin báikkálaččat, de besset iežaset eallineavttuid ovdánahttit gielddain ja fylkkain.</p>
<p>Sámedikki vuorrasiidráđđi ávžžuha politihkalaš bellodagaid ja listtuid maiddái vuorrasiid fátmmastit politihkalaš stivrenvuogádagas ja maiddái hábmet vuorrasiidpolitihka iežaset válgaprográmmain.</p>
<p><em type="italic">Oktavuođadieđut: Sámedikki vuorrasiidráđi jođiheaddji Julie Eira, tlf 979 57 533, julieeira88@hotmail.com </em></p>
</body></document>