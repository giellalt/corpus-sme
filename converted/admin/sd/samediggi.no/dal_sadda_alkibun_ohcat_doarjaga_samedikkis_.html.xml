<document xml:lang="sme" id="no_id"><header><title>Dál šaddá álkibun ohcat doarjaga Sámedikkis  - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>192</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/na-blir-det-enklere-a-soke-tilskudd-fra-sametinget.16086.aspx?sprak=12</origFileName><parallel_text xml:lang="nob" location="na_blir_det_enklere_a_soke_tilskudd_fra_sametinget_.html"/><parallel_text xml:lang="sma" location="daelie_aelhkebe_sjaedta_daarjoem_saemiedigkeste_ohtsedh.html"/><parallel_text xml:lang="smj" location="dalla_sjadda_giehpebu_ahtsat_darjav_samedikkes.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dál šaddá álkibun ohcat doarjaga Sámedikkis</p>
<p><em type="italic">Sámediggi váldá adnui ođđa neahttaportála doarjjaohcamiidda. </em><em type="italic">– </em><em type="italic">Dat ođđa doarjjaportála álkida doarjagiid ohcama </em><em type="italic">, </em><em type="italic">dadjá sámediggeráđđi </em><em type="italic">Henrik Olsen (NSR). </em></p>
<p>Sámediggi mearridii 2018:s digitaliserenstrategiija mas mihttun earret eará lea ahte sámi álbmogis galgá buorre digitála fálaldat. Doarjjahálddašanvuogádaga digitaliseren lea okta doaibmabidju strategiijas.</p>
<p>– Sámediggi lea guhká bargan dan ovdii ahte duohtandahkat prošeavtta ja mii leat hui duhtavaččat go dál sáhttit almmuhit vuosttaš ortnegiid ođđa vuogádagas, dadjá Olsen.</p>
<p>Buot Sámedikki doarjjaortnegat galget sirdojuvvot doarjjaportálii ovdal go dát jahki lea nohkan.</p>
<p>– Ođđa doarjjaportála ii galgga dušše buoridit geavaheaddji geavahanvásihusa, muhto galgá maid leat dehálaš reaidun beavttálmahttit áššemeannudeami ja mihtidit mo juolluduvvon doarjagat váikkuhit, dadjá Olsen.</p>
<p>Ođđa neahttaportálas gávdná buot ovtta sajis. Ohcanskovi, sisasáddejuvvon ohcamiid stáhtusa ja neahttaportálas galgá maid doarjagiid raporteret. Doppe galgá maid sáhttit álkit gulahallat áššemeannudeddjiin.</p>
<p>Čakčamánu 1.b. rájes leat vuos dát golbma doarjjaortnega gávdnamis portálas:</p>
<list><p type="listitem">Stipeanda alit ohppui</p>
<p type="listitem">Mariidnaealáhusat</p>
<p type="listitem">Máŋggabealát ealáhusat</p>
</list><p>– Vuogádaga ovdánahttit dađistaga, ja mii bivdit min geavaheddjiid čájehit gierdevašvuođa minguin jus vuorddekeahtes hástalusat čuožžilit. Mis leat bargit geat leat gergosat bagadallat geavaheddjiid jus dasa lea dárbu, dadjá sámediggeráđđi Henrik Olsen.</p>
<p><em type="italic">Jearahallama addá sámediggeráđđi </em><em type="italic">Henrik Olsen (NSR), mob. +47 907 75 219, </em><em type="italic">henrik.olsen@samediggi.no </em></p>
</body></document>
