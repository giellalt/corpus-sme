<document xml:lang="sme" id="no_id"><header><title/><genre code="admin"/><author><unknown/></author><wordcount>165</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Samedikki-birra/Organisasuvdnastruktuvra/Samediggeraddi/Sartnit-ja-artihkkalat/Ovddit-jagiid-vuollaibaza-6-969-773-ru-njulgejuvvo</origFileName><parallel_text xml:lang="nob" location="har-tatt-inn-tidligere-aars-underskudd-paa-kr-6-969-773.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ovddit jagiid vuolláibáza 6 969 773 ru njulgejuvvo / Sártnit ja artihkkalat / Sámediggeráđđi / Organisašuvdnastruktuvra / Sámedikki birra / Sámediggi - Sametinget</p>
<p type="title">Ovddit jagiid vuolláibáza 6 969 773 ru njulgejuvvo</p>
<p>Sámediggeráđđi Ann-Mari Thomassen lea ilus go Sámediggi lea nagodan njulget guovtti ovddit jagi vuolláibáhcaga ja bargu lea leamaš hástaleaddji.</p>
<p><em type="bold">- Dát lea leamaš gáibideaddji bargu mii lea dahkkojuvvon guovtti bušeahttajagis. Sámediggi lea unnidan váikkuhangaskaomiid politihkalaš ja hálddahuslaš dássái. Ohcanvuđot váikkuhangaskaomiin lea badjelbáza ortnegiin giella, máhttu ja ealáhusat, eará láhkai geavahuvvon vuolláibáhcaga njulgemii. </em></p>
<p>Sámediggi ovddida dál reviderejuvvon bušeahtas evttohusa loahppa vuolláibáhcaga ektui, mii lea 256 379 ru ovdal go dat lea balánssas. Vuolláibáhcaga leat evttohan njulget nu ahte unnidit ohcanvuđotdoarjaga ealáhusaide ja fitnodatovddideapmái.</p>
<p><em type="bold">- Sámedikki 2014 bušeahttamearrádusas lei eahpečielggasvuohta Deanu ja Várjjaga museasiidda poasttain, kulturviesuid ja museaid ektui, muitala sámediggeráđđi Thomassen. </em></p>
<p>Goappašagat poasttat gullet dattetge Deanu ja Várjjaga museasiidii, ja Sámediggeráđđi evttoha ahte dat čielggasmahttojuvvo 2015 reviderejuvvon bušeahtas.</p>
<p>Sámediggi láve revideret bušeahta jahkásaččat geassemánu dievasčoahkkimis, njukčamánus dahkkojuvvon jahkedieđáhusa mearrádusa vuođul, mas maiddái lea mielde jahkerehketdoallu.</p>
</body></document>
