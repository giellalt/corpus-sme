<document xml:lang="sme" id="no_id"><header><title>Bovde soabahandeaivvadeapmái - Sámediggi</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>175</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/inviterer-til-forsoningstreff.34455.aspx?sprak=12</origFileName><parallel_text xml:lang="nob" location="inviterer_til_forsoningstreff.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bovde soabahandeaivvadeapmái</p>
<p><em type="italic">Sámediggi bovde deaivvadeapmái <span type="quote">"Verddet - Soabahandeaivvadeapmi"</span> mii dollojuvvo Romssas miessemánu 6. - 7. beivviid 2025. Ulbmilin lea ásahit deaivvadanbáikki gos sáhttá suokkardit, digaštallat ja gieđahallat Duohtavuođa- ja seanadankommišuvnna raportta. </em> </p>
<p>Soabahandeaivvadeapmi galgá leat dynámalaš ja movttiidahtti forum mii galgá ovddidit gulahallama, hukset šalddiid, ja movttiidahttit doaibmat sihke álbmogis ja sámi servodagas.  – Duohtavuođa- ja soabadankommišuvnna raporta lea viiddis dokumeanta sihke sámi servodahkii ja eanetlohkoálbmogii vuhtiiváldit. Dáruiduhttin guoská midjiide buohkaide, ja mii fertet ságastallat geainnu viidáseappot soabaheami guvlui, dadjá sámediggeráđđi Runar Myrnes Balto (NSR).  Sámediggi lea ovdal láhčán dasa ahte sáhttá oažžut doarjaga báikkálaš deaivvadanbáikkiide gos raporta lea leamaš fáddán. Dál oidno goitge ahte lea dárbu stuorát arenai digaštallat raportta ja geainnu viidáseappot.  – Mii áigut láhčit ja ráhkadit arena gos sáhttit deaivvadit ja doallat daid ságastallamiid maid mii oaidnit dárbbašlažžan raportta maŋŋá. Dása gullá dialoga sámi servodaga siskkobealde, sámi servodagaid ja majoritehtaálbmoga gaskkas, ja ásahusaid ja eiseválddiid dásiid rájáid rastá, dadjá Balto (NSR).  Prográmma hábmejuvvo dál ja galgá sisttisdoallat fágalaš sisdoallu, ja maiddái láhčit diliid nu ahte ođđa fierpmádagat sáhttet huksejuvvot raportta čuovvoleami oktavuođas.</p>
</body></document>
