<document xml:lang="sme" id="no_id"><header><title/><genre code="admin"/><author><unknown/></author><wordcount>128</wordcount><conversion_status type="standard"/><availability><free/></availability><multilingual/><origFileName>http://www.samediggi.no/layout/set/print/Oahpahus/Vuoddoskuvla-ja-JS/Dal-sahtat-ohcat-stipeandda-elektruvnnalaccat</origFileName><parallel_text xml:lang="nob" location="naa-kan-du-soeke-stipend-elektronisk.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Dál sáhtat ohcat stipeandda elektruvnnalaččat / Vuođđoskuvla ja JS / Oahpahus / Sámediggi - Sametinget</p>
<p type="title">Dál sáhtat ohcat stipeandda elektruvnnalaččat</p>
<p>19. Ođđajagimánnu 2016</p>
<p>Sámediggi joatká 2016:s juolludit giellamovttidahttinstipeandda ohppiide geain lea sámegiella fágan joatkkaskuvllas 2015/16. Ođas dán jagi leat ahte oahppit galget geavahit elektruvnnalaš ohcanskoviid.</p>
<p>Stipeandda máksomearit leat ná:</p>
<list><p type="listitem">Stipeanda ohppiide geain lea sámegiella vuosttašgiellan: kr 7 500,-</p>
<p type="listitem">Stipeanda ohppiide geain lea sámegiella nubbingiellan: kr 5 500,-</p>
<p type="listitem">Stipeanda ohppiide geain lea sámegiella amasgiellan: kr 3 000,-</p>
</list><p>Ohcamat 2015/16 skuvlajagi várás sáhttet sáddejuvvot áigodagas 18.01.16 gitta 31.03.16 rádjái. Ohcamat meannuduvvojit dađistaga ja áššemeannudanáigi lea su. 4 vahkku.</p>
<p>Eambbo dieđuid stipeanddaortnega birra ja elektruvnnalaš ohcanskoviid gávnnat Sámedikki neahttasiiddus.</p>
<p>Ohcamat mat leat sáddejuvvo maŋŋel 31.03.16, eai meannuduvvo.</p>
<p><em type="bold">Fuomáš! Jus ohcci lea vuollel 18 jagi, de ferte ohcan sáddejuvvot váhnema/ovddasteaddji <span type="quote" xml:lang="nob">“ID-portalen”</span> bokte. </em></p>
</body></document>
