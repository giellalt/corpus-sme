<document xml:lang="sme" id="no_id"><header><title>Strategalaš plána sámi mánáidgárddiide 2001–2005</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>2966</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://samediggi.no/filnedlasting.aspx?FilId=30&amp;ct=.pdf</origFileName><parallel_text xml:lang="nob" location="strategisk_barnehageplan_2001_2005.pdf"/><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision$; </version></header><body><p>Strátegalaš plána sámi mánáidgárddiide 2002–2005</p>
<p>Maid mánnán oahppá, boarisin máhttá</p>
<p>Sisdoallu1 Álggahus1.1 Sámi mánáidgárddit čilgejuvvon oanehaččat . . . . 5 1.2 Višuvdna/ulbmil . . . . . . . . . . . . . . . . . . . . . . . . . 52 Sámi mánáidgárddit – čilgehusat ja dárbbut2.1 Diliid čilgen . . . . . . . . . . . . . . . . . . . . . . . . . . . . 6 2.2 Statistihkka . . . . . . . . . . . . . . . . . . . . . . . . . . . . . 62.2.1 Ovdaskuvlaoahpaheaddjedárbbu gokčan . . 6 2.2.2 Erenoamáš doarjja . . . . . . . . . . . . . . . . . . 6 2.2.3 Pedagogalaš neavvut . . . . . . . . . . . . . . . . . 6 2.2.4 Prošeavttat . . . . . . . . . . . . . . . . . . . . . . . . 72.3 Hástalusat ja dárbbut . . . . . . . . . . . . . . . . . . . . . 72.3.1 Mánáidgárdeláhka ja rámmaplána . . . . . . 7 2.3.2 Makkár doaimmaid Stuoradiggi ja</p>
<p>Sámediggi vuoruhit mánáidgárdesuorggi siskkobeale . . . . . . . . . . . . . . . . . . . . . . . . 7Ȟ3 Sámedikki rámmat ja njuolggadusat3.1 Dálá resursarámmat . . . . . . . . . . . . . . . . . . . . . . 9 3.2 Erenoamáš doarjagiid juolludeami njuolggadusat94 Sámedikki mánáidgárdepolitihkka4.1 Váldostrategiija: vuoruhansuorggit . . . . . . . . . . . 10 4.2 Vuoruheapmi 2002–2005 . . . . . . . . . . . . . . . . . . 10 4.3 Ovttasbargooktavuođaid deattuheapmi . . . . . . . . 105 Sámedikki doaimmat 2002–20055.1 IKT . . . . . . . . . . . . . . . . . . . . . . . . . . . . . . . . . 115.2 Pedagogalaš neavvut . . . . . . . . . . . . . . . . . . . . . . 11 5.3 Rekrutteren . . . . . . . . . . . . . . . . . . . . . . . . . . . . . 11 5.4 Gelbbolašvuohta . . . . . . . . . . . . . . . . . . . . . . . . . 12 5.5 Doarjagat . . . . . . . . . . . . . . . . . . . . . . . . . . . . . . 12 5.6 Diehtojuohkin . . . . . . . . . . . . . . . . . . . . . . . . . . 12 5.7 Movttiidahttin . . . . . . . . . . . . . . . . . . . . . . . . . . 12 5.8 Kvalitehta ja gelbbolašvuođadoaimmat . . . . . . . . 12</p>
<p>Poastaboksa 144, N-9730 Kárášjohka. Telefuvdna (47) 78 47 40 00. Telefáksa (47) 78 47 40 01. E-boasta: samediggi@samediggi.no Interneahtta: www.samediggi.no</p>
<p>Olggošgovva: Inger Seierstad. Illustrášuvnnat s. 4, 7 ja 10: Liisa Helander. Hápmi: Fasett Blå. Buvttadeapmi: Bjørkmanns, Alta</p>
<p>Maid mánnán oahppá,boarisin máhttá</p>
<p>Strategalaš plána sámi mánáidgárddiide 2002–2005</p>
<p>Mearriduvvon Sámedikkis 2002 skábmamánus51 Álggahus</p>
<p>Dalá Sámi oahpahusráđđi ráhkadii 1995:s Norgga vuosttaš strategalaš plána sámi mánáidgárddiide áigodaga 1996-2001 várás. Sámi oahpahusráđđi lea maŋŋil šaddan oassin Norgga Sámedikkis. Stráteglaš plána sámi mánáidgárddiide áigodahkii 2002–2005 lea dál ođastuvvon ja ođđa plána lea mearriduvvon Sámedikkis 30.11.01.1.1 Sámi mánáidgárddit čilgejuvvonoanehaččat</p>
<p>Definišuvdna/áddejupmi</p>
<p>Mánáidgárddi rámmaplána čilge sámi mánáidgárddi ná: <span type="quote">«Sámi mánáidgárdi lea mánáidgárdi gos leat sámi sogat mánát – sámit. Mánáidgárddi ulbmil lea nannet mánáid sámi identitehta ovddidettiin sámegiela geavaheami ja gaskkustettiin sámi kultuvrra. Mánáidgárddi jođihit sámi pedogogalaš bargit.»</span></p>
<p>Rámmaplánas ja mánáidgárdelágas čilgejuvvo sámi mánná ná: <span type="quote">«buot mánát geain nubbi dahje goappašat váhnemat leat sápmelaččat»</span>.</p>
<p>Mánáidgárdelága § 7 cealká ahte : <span type="quote">«Mánáidgárddit mat leat sámi mánáide ja sámi guovlluin, galget vuođđuduvvot sámi gillii ja kultuvrii.»</span> Lága mearkkašumiin celko ahte dát lađas § 7:s ráddjejuvvo nu ahte guoská dušše sámi guovlluide, namalassii gielddaide mat gullet sámi giellalága hálddašanguvlui. Mánáidgárddiide olggobeale sámi guovlluid čujuhuvvo § 7 2. lađđasii mii guoská báikkálaš heiveheapmái, rámmaplána njuolggadusaide ja departementta jahkásaš johtočállosii Q-2. Čujuhuvvo maid dasa ahte Girko- oahpahus ja dutkandepartementa lea dulkon sámi guovlluid hui loažžadit, ja Mánáid- ja bearašdepartementa áigu atnit seamma loažžadis vuođđooainnu áššis. Dát mielddisbuktá ahte Sámediggi áigu atnit rámmaplána definišuvnna vuođđun go mánáidgárddiide guoski áššit meannuduvvojit.1.2 Višuvdna/ulbmil</p>
<p>Mánáidgárdi mii lea buorre sámi mánáide, addá mánáide sámi identitehta. Dat juogada mánáide sámi rikkis kultuvrras ja boktá máná váimmugiela ilu.</p>
<p>Ulbmilat:</p>
<p>Mánáidgárdi galgá nannet ja ovddidit sámegiela ja sámi kultuvrra mánáidgárddiin gos leat sámi mánát, ja veahkkin virkkosmahttit ja ođđasit ealáskahttit sámegiela.</p>
<p>Mánáidgárdi galgá veahkkin ovdánahttit sámi mánáid sámi identitehta ja maid oažžut sin oadjebassan kultuvrraseaset ja gielaseaset, ja illudit gielaineaset ja kultuvrraineaset.</p>
<p>Sámegielas ja sámi kultuvrras galget leat buorit eavttut mánáidgárddis. Buot oasálaččat galget veahkkin fuolahit ahte sámegiela ja sámi kultuvrra ovdánahttin sihkkarasto ja ovddiduvvo mánáidgárddiin.</p>
<p type="listitem">Višuvnnat ja ulbmilat leat vuolggahuvvon dáin plánain:</p>
<p type="listitem">Mánáidgárdeláhka oktan rámmaplánain</p>
<p type="listitem">Sámedikkeplána 1998–2001.</p>
<p>Sámedikkeplána 1998–2001 cealká ahte sámi mánáidgárddit mearkkašit ollu sámegiela ovdáneapmái ja sámi mánáid bajásšaddamii oppalaččat.</p>
<p>Sámi mánát bajásšaddet servodagas gos lea kultuvrralaš ja gielalaš eatnatvuohta. Sámi mánáidgárddiin lea erenoamáš ovddasvástádus leat báikin gos sámegiella ja sámi kultuvra gaskkustuvvo, nannejuvvo ja ovddiduvvo.62.1 Diliid čilgen</p>
<p>Sámi mánáidgárddiid dilli lea rievdan dađistaga go servodat muđui lea nuppástuvvan. Dan rájes go ovddit plána mearriduvvui, leat dárbbut muhtin muddui rievdan. Ođđa mánáidgárdeláhka biddjui fápmui jagis 1996. Mánáidgárddi rámmaplána, mii lea mánáidgárdelága láhkaásahus, lea geavahuvvon 1996 rájes. Ođastus 97 mielddisbuvttii ahte 6-jahkásaččat dál leat skuvllas dan sadjái go mánáidgárddis. Leat maid boahtán ođđaset dutkamat fágasurggiide degomat guovtte-/máŋggagielalašvuohta. Eanet ahte eanet mánáidgárdemánát leat guovtte- dahje máŋggagielagat. Seammás duvdojuvvo sámegiella máŋgga guovllus.</p>
<p>Ain váilot ollu sámi mánáide ja sámi mánáidgárddiide heivehuvvon pedagogalaš ávdnasat. Váilot maid dán suorgái guoskevaš dutkamat.</p>
<p>Buorre oassi sámi mánáidgárddiin leat geavahišgoahtán ođđa teknologiija ja geavahit PC Interneahtain. Namuhuvvon rievdamat buktet maid ođđa dárbbuid ja hástalusaid mánáidgárddiide, mánáidgárddi eaiggádiidda, Sámediggái ja eará áššeoasálaččaide. 2.2 Statistihkka</p>
<p>Jagis 2001 leat registrerejuvvon 44 mánáidgárddi maid sáhttá gohčodit sámi mánáidgárdin. Dát fálaldat guoská sulli 980 mánnái. Dán logus leat sihke suohkanlaš ja priváhta mánáidgárddit. Lea eahpe-čielggas lea go mánáidgárddiid lohku lassánan vai unnon. Mánnálohku gal lea sihkkareabbo. Buohtastahttima dihte sáhttá namuhit ahte 1999:s ledje 644 máná geaidda lei fálaldat sámi mánáidgárddiin. Dát čajeha ahte mánnálohku geat ohcet ja ožžot saji sámi mánáidgárddiide lassána olu. Lassáneapmi soaitáboahtit das go eambbogat atnet oasseáiggesajiid. Orru jahkehahtti ahte dát lohku hiljit lassána dán boahtte áigodagas.2.2.1 Ovdaskuvlaoahpaheaddjedárbbu gokčan</p>
<p>Oppalaččat lea sámi mánáidgárddiin oalle bures gokčojuvvon ovdaskuvlaoahpaheaddjedárbu. Ain leat ovdaskuvlaoahpaheaddjit geain lea sámegiel gelbbolašvuohta vátnásat. Dát guoská erenoamážit riddoguovlluide, julevsámi ja oarjelsámi guovlluide. Sámi mánáidgárddiin leat maid unnán dievdolbmot geain lea sámegiel gelbbolašvuohta ja ovdaskuvlaoahppu.2.2.2 Erenoamáš doarjja</p>
<p>Erenoamáš doarjja sámi mánáidgárddiide sirdojuvvui Sámedikki vuollái 01.01.2001. Sámediggi lea dál ráhkadan ja mearridan ođđa njuolggadusaid dán doarjagii. Ođđa njuolggadusat bohtet fápmui 01.01.2002. Erenoamáš doarjja juolluduvvo sámi mánáidgárddiide miehtá riikka, ja maid dáru mánáidgárddiide main lea sámi ossodat.2.2.3 Pedagogalaš neavvut</p>
<p>Dan rájes go ovddit strategalaš plána mearriduvvui, lea servodat oppalaččat ollu ovdánan, ja sámi servodat erenoamážit. Dađistaga lea ođđa teknologiija váldon atnui buot oahpahussuorggi dásiin. Dát gáibida ođđa vugiid ja ođđašlájat pedagogalaš neavvuid maiddái mánáidgárddiide.</p>
<p>Maŋemus plánaáigodagas leat almmuhuvvon girjjit smávvamánáid váste buot golmma sámegillii ja maid veahá fágagirjjálašvuohta mánáidgárddiid atnui. Leat maid almmuhuvvon muhtin ráje plakáhtat, videofilmmat ja CD:t. Sámedikkis lea sierra video-/filbma-čoakkáldat. TV-filmmat mat heivejit maiddái smávi-2 Sámi mánáidgárddit– čilgehusat ja dárbbut7mus mánáide, báddejuvvojit. Dáid besset mánáidgárddit luoikkahit nuvttá.</p>
<p>Sámedikki bušeahta bokte juolluduvvojit juohke jagi ruđat mat leat várrejuvvon dasa ahte ráhkadit pedagogalaš neavvuid smávvamánáid váste. Ruhtasubmi lea unni, ja gáržžida oahpponeavvuid buvttadeami. Mánáidgárddit dárbbašit earenoamážit oahpponeavvuid maid sáhttá geavahit giellaoahpahusas. Go mánát unnán dahje eai veaháge beasa ođđa neavvuid geavahišgoahtit, dagaha dát ahte mánát atnet seamma dahkosiid sihke mánáidgárddis, ruovttus ja go skuvlii álget. Dasto eai oaččo mánát nu ollu hástalusaid, ja dát sáhttá dagahit ahte mánát jođanit válljejit dárogielat ávdnasiid atnit.</p>
<p>Dát guoská sihke girjjiide, CD/musihkkii, videofilmmaide, dataspealuide/prográmmaide ja eará diŋggaide. 2.2.4 Prošeavttat</p>
<p>Maŋemus plánaáigodagas leat leamaš unnán ovdánahttinprošeavttat. Go Sámediggi almmuha prošeaktaruđaid ođđa pedagogalaš neavvuid ovdánahttimii, de eai boađe ohcamat sámi mánáidgárddiin.</p>
<p>Sámediggi ferte guorahallat mii dasa lea sivvan ja doaimmahit juoidá vai eambbogat ohcet.2.3 Hástalusat ja dárbbut</p>
<p>Plánaáigodaga álggus soitet hástalusat bargiid, suohkaniid ja mánáidgárddi eaiggádiid hárrái leat:</p>
<p type="listitem">Hástalit ja movttiidahttit sámi mánáidgárdebargiid ohcat prošeaktadoarjagiid dahje sáddet oahpponeavvoevttohusaid maid Sámediggi beassá árvvoštallat.</p>
<p type="listitem">Hástalit suohkaniid ovttasbargat Sámedikkiinvuoruhansurggiid siskkobealde dakko gokko lea vejolaš.</p>
<p type="listitem">Hástalit suohkaniid ja mánáidgárddi eaiggádiidovdánahttit rámmaplána mii lea heivehuvvon báikkálaš dilálašvuođaide.</p>
<p type="listitem">Hástalit ja movttiidahttit ovttasbargolávdegottiidleat mielde jahkeplánaid ráhkadeamis.2.3.1 Mánáidgárdeláhka ja rámmaplána</p>
<p>Mánáidgárdeláhka mearriduvvui Stuoradikkis 1995 ja doaibmagođii 1996. Lea maŋŋel rievdaduvvon 1997 ja maŋemus 2001. Mánáidgárdeláhka jorgaluvvo sámegillii go láhkateaksta nuppes rievdá. Mánáidja bearašdepartementa mearridii dasto Mánáidgárddi rámmaplána lága § 2, 2. lađđasa láhkateavstta olis.</p>
<p>Rámmaplánas lea sierra kapihtal sámi mánáidgárddiid várás. Buot sámi mánáidgárddit galget dan mielde jođihuvvot. Rámmaplána lea jorgaluvvon davvisámegillii.</p>
<p>Mánáidgárdelága §2 Mánáidgárddi sisdoallu cealká 3. lađđasis:</p>
<p><em type="italic">Mánáidgárddi eaiggát sáhttá heivehit rámmaplána báikkálaš dilálašvuođaide. Juohke mánáidgárddi ovttasbargolávdegoddi galgá mearridit pedagogalaš doaimma jahkeplána. </em>2.3.2 Makkár doaimmaid Stuoradiggi ja Sámediggivuoruhit mánáidgárdesuorggi siskkobeale22.12.1999 dohkkehuvvui Stuoradikkedieđáhus 27(1999–2000) <span type="quote">«Mánáidgárddit buorrin mánáide ja váhnemiidda»</span> stádaráđis. Mánáid- ja Bearašdeparte-8menta leat dán maŋŋel ja Stuoradikkedieđáhusa olis álggahan 3-jagi doaimmaheami mánáidgárdesuorgái. Sámediggi oasálastá dán doaimmaheamis ja galgá erenoamážit áimmahuššat sámi mánáidgárddiid. Sámediggi galgá maid leat oasálaš áššiide mat gusket dáru mánáidgárddiide mat addet fálaldaga sámi mánáide, degomat guovttegielalaš veahki addit dahje eatnigielaoahpahusa doaimmain.2001 dálvvi ovdanbijai Mánáid- ja bearašdepartementa ovttas Girko-, oahpahus- ja dutkandepartementtain, Norgga Oahpaheddjiidservviin ja Gielddaid Ovttastusain raportta mii guorahalai rekrutterema ja stáđisvuođa ovdaskuvlaoahpaheaddjevirggis. Dan oktavuođas dollojuvvui gulaskuddankonfereansa mas oassálaste iešguđet bealit. Namuhuvvon raporttas ja raporttas mii bođii konfereanssa maŋŋel, leat namuhuvvon muhtun doaibmabijut maid departementa ja Sámediggi sáhttet álggahit vai rekrutterejit eanet ovdaskuvlaoahpaheddjiid, ja bisuhit sin geat juo barget mánáidgárddiin. Earret eará soaitá áigeguovdil guorahallat lea go stipeanda sámi ovdaskuvlaoahpaheaddjestudeanttaide vuogas rekrutterendoaibma-bidju. Ferte maid čielggadit makkár dárbu lea buorebut heivehit lassi- ja joatkkaoahppofálaldaga vai bisuha sámi bargoveaga mánáidgárddiin. </p>
<p>Sámediggi lea gulaskuddancealkámušastis NA 2000:3 Sámi oahpaheaddjeoahppu – iešguđet máhttoárbevieruid gaskkas, ee. cealkán ahte</p>
<p><em type="italic">Lea čielggas ahte ferte álggahit erenoamáš rekrutterendoaimmaid jos goassege galgá gokčat sámegielat oahpaheddjiiddárbbu sámi skuvlii. Sámediggi doarju lávdegotti árvalusa ahte galgá ásahuvvot sierra stipeandaortnet studeanttaide geat váldet sámi oahpaheaddjeoahpu. Sámediggi oaivvilda ahte stipeandaortnet erenoamážit galgá boahtit dievdostudeanttaide ja studeanttaide olggobeale sámi giellalága hálddašanguovllu oktan julev- ja oarjelsámi studeanttaiguin, buorrin vai nagoda eanet dievdostudeanttaid oažžut oahpaheaddjeoahpuide (sihke ovdaskuvla- ja dábálašoahpaheaddje oahpuide) ja eanet sámi studeanttaid olggobealde sámi giellalága hálddašanguovllu. </em>9 </p>
<p>Sámediggi čuovvola čađat gustojeaddji mánáidgárdepolitihka maid Stuoradiggi mearrida.</p>
<p>Sámedikki dievasčoahkkin ja Sámediggeráđđi dat mearridit rámmaid ja njuolggadusaid mánáidgárdesuorggi bargui dan mielde makkár resurssat stádabušeahta bokte juolluduvvojit juohke jagi.</p>
<p>Sámedikki oahpahusossodat hálddaša mánáidgárdesuorggi barggu.</p>
<p>Sámediggi ovttasbargá Mánáid- ja bearašdepartementtain ja fylkkamánniámmáhiiguin das mii guoská politihkalaš mearrádusaid čuovvoleapmái.3.1 Dálá resursarámmat</p>
<p>Sámedikkis leat dál guokte olles virggi mánáidgárdesuorggis. Dasa lassin geavahuvvojit hálddahusa doaibmaruđain konsuleanttaid čoahkkindoaimmaide sihke siskkobeale ja olggobeale Sámedikki. Čoahkkindoaimmaide gullet ovttasbargu guoskevaš beliiguin. Bušeahtta gokčá maid diehtojuohkindoaimmaid mat oahpahusossodagas leat dán suorggis.</p>
<p>Sámediggi lea bušeahttajuolludemiin várren ruđaid pedagogalaš neavvuid ráhkadeapmái. Lea Sámedikki ovddasvástádus ráhkadahttit oahpponeavvuid mat heivejit mánáidgárdemánáide ja geavaheddjiid dárbbuide.</p>
<p>Jahkásaččat várrejuvvo ruhta mánáidgárddekonferensii man ulbmiljoavku lea sámi mánáidgárddiid bargit ja váhnemat.</p>
<p>Várrejuvvojit ruđat lágidit guokte giellamovttiidahttinseminára jahkái guovtti guovllus maid Sámediggi mearrida.3.2 Erenoamáš doarjagiid juolludeaminjuolggadusat</p>
<p>Mánáidgárddiide mat leat njuolggadusain cealkán ahte leat vuođđuduvvon sámegillii ja sámi kultuvrii, sáhttá juolludit sierra doarjaga. Áigumuš doarjagiin lea addit mánáidgárddiide buoret vejolašvuođa gaskkustit sámegiela ja sámi kultuvrra. Dasa lassin lea áigumuš nannet mánáidgárddi sámegiela geavaheami, ja nannet máná identitehta. Mánáidgárdi ferte čájehit ahte sii duohtan váldet barggu nannet sámegiela mánáidgárddis, ee. plánaid, bušeahtaid, raporttaid ja rehketdoalu bokte.</p>
<p>Doarjja galgá gokčat daid lassigoluid mat sámi mánáidgárddiin leat guovtti doaibmangiela dihte. Lassin oažžu guhtege mánáidgárdi dihto supmi guđege máná namas mat galget mannat dokumenterejuvvon goluide. Mánáidgárddit galget oalgguhuvvot bargat prošeavttaiguin ja ovdánahttinbargguiguin mánáidgárddis. Dan dihte lea vejolaš ohcat doarjaga Sámedikkis prošeavttaide, ovdánahttinbargui ja geahččalemiide. Sámediggi fállá bagadallama dán oktavuođas.</p>
<p type="listitem">Doarjaga ulbmil lea ahte mánáidgárdi galgá:</p>
<p type="listitem">nannet ja ovdánahttit sámegiela mánáidgárddiingos leat sámi mánát</p>
<p type="listitem">nannet sámi kultuvrra mánáidgárddis</p>
<p type="listitem">nannet máná sámi identitehta</p>
<p type="listitem">ođđasit ealáskahttit sámegiela</p>
<p type="listitem">gokčat lassigoluid mat mánáidgárddiin leat danoktavuođas 3 Sámedikki rámmat ja njuolggadusat104.1 Váldostrategiija: vuoruhansuorggit</p>
<p>Sámedikki rámmaid geažil ferte vuoruhit sihke makkár bálvalusaid galgá fállat, daid viidodaga ja maid makkár gillii Sámedikki čállosiid galgá almmuhit.</p>
<p type="listitem">Vuoruhansuorggit:</p>
<p type="listitem">Joatkit ovttasbarggu Mánáid- ja bearašdeparte-menttain kvalitehtaovddideami oktavuođas jagiin 2002 ja 2003.</p>
<p type="listitem">Sámediggi áigu nannet sámegiela earret eara movt-tiidahttit bearašmánáidgárddiid álggaheapmái.</p>
<p type="listitem">Ovttasbargu ovdalaš ja ođđa ovttasbarganguimmii-guin ovdánahttin- ja dutkanbargguin.</p>
<p type="listitem">Sámediggi áigu plánaáigodagas buohtalastitprošeavttaid mánáidgárddiin ja vuođđoskuvllain.4.2 Vuoruheapmi 2002–2005</p>
<p type="listitem">Sámediggi vuoruha plánaáigodagas dáid:</p>
<p type="listitem">Almmuhit/juolludit doarjagiid ovdánahttindoaim-maide</p>
<p type="listitem">Bagadallama ovdánahttinbargguid oktavuođas</p>
<p type="listitem">Almmuhit áigečállosa sámi mánáidgárddiid várás</p>
<p type="listitem">Lágidit gitta guokte giellamovttiidahttinseminárajahkái</p>
<p type="listitem">Bagadallat mánáidgárddiid eaiggádiidgelbbolašvuođahuksema plána ráhkadettiin</p>
<p type="listitem">Bagadallat jahkeplána ráhkademiin ovttasbargo-lávdegoddái</p>
<p type="listitem">Bagadallat go álggahit sámi bearašmánáidgárddiid</p>
<p type="listitem">Hukset sámi oahpponehttii gulahallanbáikkiid</p>
<p type="listitem">Jahkásaččat lágidit mánáidgárdekonfereanssa</p>
<p type="listitem">Ovttasbargat departementtain ja fylkkamánniám-máhiiguin vai oažžut buriid diehtojuohkindábiid 4.3 Ovttasbargooktavuođaid deattuheapmi</p>
<p>Stuoradikkedieđáhus 27 (1999–2000) mánáidgárddiid kvalitehta birra lea vuođđun ovttasbargui Sámedikki ja Mánáid- ja bearašdepartementta gaskkas. Ovttasbargu guoská erenoamážit sámi mánáidgárddiide guoski beliide. Go golmma-jagi vuoruhanáigodat nohká, berre Sámediggi gávdnat ovttasbarganguimmiid geaiguin lágidit fáddásemináraid dan kvalitehtabarggu birra mii soaitá báhcán. Lea lunddolaš ahte departementa ja Sámediggi ovttasbarget dárkkistit lágaid ja láhkaásahusaid vai dat fuolahit sámi mánáid dárbbuid ja vuoigatvuođaid. Sámediggi ja departementa áigot plánaáigodagas lágidit oktasaš davviriikalaš mánáidgárdekonfereanssa sámi mánáigárddiid birra.</p>
<p>Sámediggi oassálastá maid fierpmádagas mii lea viđa davimus fylkkamánneámmáhiid várás. Dan oktavuođas go Stuoradiggi vuoruha mánáidgárdesuorggi, lea deaŧalaš ovttasbargat guoskevaš fylkkamánniámmáhiiguin mánáidgárddi kvalitehta, rekrutterema, sámi mánáidgárddiid bargiid oahpu ja gelbbolašvuođaloktema dáfus, ja maiddái bargguin hukset deaivvadanbáikkiid ja iešguđetlágan beallásaččaide diehtojuohkima nalde.</p>
<p>Lea dárbbašlaš ovttasbargat suohkaniiguin gos leat sámi mánáidgárddit máŋgga viidodagas. Gelbbolašvuođaloktema barggus bargá Sámediggi ovttas Sámi allaskuvllain.4 Sámedikkimánáidgárdepolitihkka11</p>
<p>Sámediggi áigu jahkásaččat juolludit ruđaid ovdánahttit sámi mánáidgárddiide pedagogalaš oahpponeavvuid.</p>
<p>Áiggi mielde soaitá šaddat áigeguovdilis áššin evttohit rievdadit njuolggadusaid, vai sámi mánát ožžot vuoigatvuođa fálaldagaide iežaset gillii.</p>
<p>Suohkanat fertejit geatnegahttot láhčit dili nu ahte priváhta sámi mánáidgárddit ožžot buriid eavttuid.5.1 IKT</p>
<p>Sámedikki fierpmádatsiidduin galget čađat leat ođasmahtton dieđut mat gusket sámi mánáid ja bajásšaddaneavttuide, sámi mánáidgárddiid bargiide ja mánáidgárddiide gos leat sámi mánát, ja sámi mánáid váhnemiidda. Sámediggi áigu maid buktit ovdan dieđuid sámiid ja sámiid diliid birra mat leat heivehuvvon dáru mánáidgárddiide.</p>
<p>Eanet ahte eanet mánáidgárddit geavahišgohtet dihtorteknologiija ja IKT. Livččii lunddolaš ahte Sámediggi ovttas Mánáid- ja bearašdepartementtain bidjet sámi mánáidgárddiide heivehuvvon dieđuid dihtorfierpmádaga mánáidgárdesiidduide. Dát livčče omd. lágat ja njuolggadusat, áigeguovdilis áššit, dieđut, feara makkár skovit, ovttaskas fáttát ja dađistaga maiddái ságastallanforum.5.2 Pedagogalaš neavvut</p>
<p>Sámediggi lea jahkásaččat várren ruđa ráhkadit pedagogalaš neavvuid. Dát rámma ii govčča buot golmma giela dárbbuid. Ferte bargat jorgalit ja heivehit neavvuid sámi dillái.</p>
<p>Lea maiddái vuos ollu bargu ovdánahttit mánáidgárddiid olgobirrasa. Dan barggus ferte ovdánahttit modeallaid maid máŋga mánáidgárddi sáhttet atnit. Dán sáhttá mánáidgárdi dahkat prošeaktadoarjagiin.</p>
<p type="listitem">Sámediggi áigu plánaáigodagas vuoruhit čuovvovaš beliid:</p>
<p type="listitem">ođđa govvagirjjiid</p>
<p type="listitem">diehtogirjjiid</p>
<p type="listitem">ođđa fágagirjjálašvuođa sihke sámegillii ja dárogillii</p>
<p type="listitem">jietnagirjjiid</p>
<p type="listitem">mánáidgirjjiid jorgalit</p>
<p type="listitem">fágagirjjiid jorgalit</p>
<p type="listitem">musihka, sihke lávllagirjjiid ja CD</p>
<p type="listitem">filmmaid/videofilmmaid</p>
<p type="listitem">dihtorprográmmaid</p>
<p type="listitem">beavdespealuid</p>
<p type="listitem">plakáhtaid</p>
<p type="listitem">duhkorasaid</p>
<p type="listitem">plána makkár doaimmaiguin mánáidgárddit sáhttetbargat huksen dihte buriid dábiid ja dainna lágiin eastadit givssideami ja intoleránssa5.3 Rekrutteren</p>
<p>Muhtin guovlluin lea ovdaskuvlaoahpaheddjiid lohku sámi mánáidgárddiin dohkálaš, muhto eará guovlluin fas váilot ollu sámegielat ovdaskuvlaoahpaheaddjit ja veahkkebargit. Nu lea erenoamážit oarjelsámi ja julevsámi guovlluin ja Tromssa ja Finnmárkku riddoguovlluin. Doppe ferte bargat loktet gelbbolašvuođa bargoveagas mii juo lea virgáibiddjon, muhto maid oččodit olbmuid váldit ovdaskuvlaoahpaheaddjeoahpu. Dievdo-ovdaskuvlaoahpaheaddjit leat hui vátnásat sámi mánáidgárddiin. Soaitá vejolaš oažžut dan soames dievdo-ovdaskuvlaoahpaheaddji veahkkin rekrutterenbargui. Sámediggi áigu ovttasráđiid5 Sámedikki doaimmat2002–200512</p>
<p>Mánáid- ja bearašdepartementtain čielggadit makkár vejolašvuođat gávdnojit ásahit stipeandda studeanttaide geat váldet sámi ovdaskuvlaoahpaheaddjeoahpu ja stipeandda mii ásahuvvo erenoamážit dievdolbmuide.5.4 Gelbbolašvuohta</p>
<p>Sámedikki mielas lea stuora dárbu loktet sámi mánáidgárdebargiid gelbbolašvuođa. Lea maid stuora dárbu hukset sámegiel gelbbolašvuođa, ja maiddái kultuvraáddejumi. Dan dihte lea dárbbašlaš álggahit iešguđetlágan joatkka- ja lassioahpuid mánáidgárdebargiide. NA 2000:3 Sámi oahpaheaddjeoahppu lea árvaluvvon ovdánahttit oahppofálaldaga kulturfágas mas deattuhuvvo árbevirolaš oahppu. Dát árvaluvvo leat oassin dábálašoahpaheaddje- ja ovdaskuvlaoahpaheaddjeoahpuin, ja lassi- ja joatkkaoahppun. Lassi- ja joatkkaoahppodárbbuid čielggadeami sáhttá dahkat ovttas Mánáid- ja bearašdepartementtain ja guoskevaš fylkkamánniiguin. Galgá maid ráhkaduvvot Stuoradikkedieđáhus oahpaheaddjeoahpu birra. Dan dieđáhusas berrejit doaibmabijut mat gusket sámi oahpaheaddjeohppui leat oassin.</p>
<p>Mánáid- ja bearašdepartementa árvala rekrutterendieđáhusas ahte sáhttá árvvoštallot galgá go ovdaskuvlaoahpaheddjiid bálkálasáhus maiddái guoskat ovdaskuvlaoahpaheddjiide geain lea sámegiel gelbbolašvuohta ja barget mánáidgárddiin olggobealde doaibmabidjoguovllu. Sámediggi áigu bargat dan badjelii ahte MBD ulbmilat rekrutterendieđáhusas duohtan dahkkojit.5.5 Doarjagat</p>
<p>Jahkásaččat juolluduvvojit ruđat ovdánahttit mánáidgárddiide heivehuvvon pedagogalaš neavvuid. Ruđat almmuhuvvojit juohke jagi ja ohcanáigi lea čakčat. Sámediggi lea ráhkadan sierra ohcanskovi ja veahkeha maid ohcama deavdimiin ja proseassain maŋŋel.</p>
<p>Sámediggi sáhttá maid juolludit ruđaid mánáidgárddiide mat barget prošeavttaiguin ja Ovddidanbargguiguin. Buot sámi mánáidgárddit ja mánáidgárdditmain leat sámi mánát sáhttet ohcat doarjagiid. Ohcamis galget boahtit ovdan ulbmilat, doaibmabijut, áigeplána ja bušeahtta.5.6 Diehtojuohkin</p>
<p>Sámediggi áigu boahttevaš áigodagas garraseappot bargat juohkit dieđuid suohkaniidda main leat sámi mánáidgárddit ja suohkaniidda main leat sámi mánát dáru mánáidgárddiin. Šaddá maid hástalussan oažžut ságastallama suohkaniiguin main ii leat makkárge fálaldat sámi mánáide. Sámediggi áigu addit dieđuid movt álggahit sámi bearašmánáidgárddiid dain guovlluin gos lea váttis deavdit gáibadusaid jođihit dábálaš mánáidgárddi.</p>
<p>Dakkár oktavuođain lea lunddolaš ovttasbargat guoskevaš fylkkamánniiguin ja mánáid váhnemiiguin. Sámediggi ferte maid addit eanet dieđuid váhnemiidda geat eai oaččo sámi fálaldaga iežaset mánáide. Dát váhnemat fertejit oažžut dieđuid vuoigatvuođaideaset birra ja movt bargat vai ožžot fálaldaga mánáidasaset. Sámediggi áigu maid addit eanet dieđuid mánáidgárddiide oahpponeavvuid birra ja eará ođđasiid birra mánáidgárdesuorggis.5.7 Movttiidahttin</p>
<p>Sámediggi áigu joatkit movttiidahttinbargguiguin. Deaŧaleamos oasit dán áigodagas leat sámegiela geavaheapmi, oažžut eanet evttohusaid pedagogalaš neavvuide ja ovdánahttinbargui.5.8 Kvalitehta ja gelbbolašvuođadoaimmat</p>
<p>Mánáid- ja bearašdepartementa lea Stuoradikkedieđáhusa 27 (1999–2000) maŋŋel álggahan kvalitehtaovddidandoaimmaid mánáidgárddiide, doaibmaáigodat lea golbma jagi. Sámediggi galgá vuosttažettiin fuolahit sámi mánáidgárddiid dán barggus. Sámediggi áigu oalgguhit sámi mánáidgárddiid bargat geahččalemiiguin ja ovdánahttinbargguiguin mánáidgárddiin. Lea maid vejolaš ohcat Sámedikkis doarjaga dasa.</p>
</body></document>
