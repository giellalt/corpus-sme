<document xml:lang="sme" id="no_id"><header><title>Sámedikki dásseárvodoaibmaplána</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>1725</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://samediggi.no/filnedlasting.aspx?FilId=1958&amp;ct=.pdf</origFileName><parallel_text xml:lang="nob" location="sametingets_handlingsplan_for_likestilling_2009_2013.pdf"/><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision$; </version></header><body><p>Ávjovárgeaidnu 50</p>
<p>N-9730 Karasjok/Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90 samediggi@samediggi.no</p>
<p>Sámedikki dásseárvodoaibmaplána 2009-2013</p>
<p>Mearriduvvon skábmamánu 27. b. 2008</p>
<p>Ášši 46/08 2</p>
<p><em type="bold">VIŠUVDNA ........................................................................................................................................................... 3 </em></p>
<p><em type="bold">ÁLGGAHUS .......................................................................................................................................................... 3 </em></p>
<p><em type="bold">VUOĐĐU DOAIBMAPLÁNII............................................................................................................................. 3 </em></p>
<p><em type="bold">ÁŊGIRUŠŠANSUORGI 1: DÁSSEÁRVU SOHKABELIID GASKKA ......................................................... 4 </em></p>
<p>OASSEULBMIL 1: DÁSSEÁRVOBARGU GALGÁ GUOSKAT GOAPPAŠIID SOHKABELIIDE .......................................... 4</p>
<p>OASSEULBMIL 2: OVDDASTUSA SIHKKARASTIN GOAPPAŠIID SOHKABELIIDE STIVRRAIN JA LUOHTTÁMUŠDOAIMMAIN ................................................................................................................................... 5</p>
<p>OASSEULBMIL 3: EANET SOHKABELIID DÁFUS CEAHKKÁLASTOJUVVON BARGOEALLIN...................................... 5</p>
<p>OASSEULBMIL 4: DÁSSEÁRVOPERSPEKTIIVA IMPLEMENTEREJUVVO VUOIGATVUOĐABARGGUS ......................... 6</p>
<p><em type="bold">ÁŊGIRUŠŠANSUORGI 2: GIERDAVAŠVUOHTA SIERRALÁGAN SEKSUÁLA SOJUIDE ................. 7 </em><em type="bold">ÁŊGIRUŠŠANSUORGI 3: VEAHKAVÁLDDI EASTADEAPMI LAGAŠ BIRRASIIN ............................. 7 </em></p>
<p><em type="bold">RAPORTEREN JA EKONOMALAŠ VÁIKKUHUSAT .................................................................................. 7 </em>3 </p>
<p>Višuvdna Dásseárvosaš sámi servodat gos nissonolbmuin ja almmáiolbmuin leat seammalágan vuoigatvuođat, geatnegasvuođat ja vejolašvuođat.</p>
<p>Álggahus Sámediggi bargá dan eavttu vuođul ahte Norgga stáhta lea vuođđuduvvon guovtti álbmoga eatnamiid ala, sámiid ja dážaid. Goappašiin álbmogiin leat seammalágan vuoigatvuođat ja vuordámušat ovddidit sin kultuvrra ja giela. Min bajimuš politihkka ja min višuvnnat sámi servodagas leat vuođđuduvvon vuoigatvuođaide mat mis leat sápmelažžan, álbmogin ja eamiálbmogin. Min ulbmilin lea leamaš ovddidit árvvuid nugo ovttaárvosašvuohta, dásseárvu, solidaritehta ja ráfálaš ovttaseallin álbmogiid gaskka. Ulbmilin lea eastadit negatiivvalaš vealaheami ja oažžut áigái duohta dásseárvosaš meannudeami.</p>
<p>Mii sáhttit dadjat ahte sámepolitihkas lea sáhka dásseárvopolitihka birra. Sámepolitihkka ja dásseárvo-politihkka leat hui ollu vuođđuduvvon seamma ideologiijai mas ulbmilin lea ovttaárvosaččat meannudit ovtta dahje guokte prinsihpas dásseárvosaš beali. Dat sáhttet leat sámit dahje dážat, almmáiolbmot dahje nissonolbmot, nuorat dahje boarrásat, homofiillat dahje heterofiillat. Sámepolitihkka galgá vuhtii váldit ja searvadahttit buot beliid.</p>
<p>Sámedikki doaimma vuođđun leat dásseárvu ja ovttaárvosašvuohta. Danne áigu Sámediggi ovdánahttit dásseárvvu ja ovttaárvosašvuođa beroškeahttá sohkabealis, etnálašvuođas ja seksuálalaš sojus. Dásseárvu guoská buot servodatsurggiide ja galgá danne leat heivehuvvon oassin Sámedikki barggus.</p>
<p>Sámi servodagas leat dásseárvohástalusat unnán systemáhtalaččat dutkojuvvon. Dat dattetge ii berre hehttet min evttoheames konkrehta strategiijaid ja doaibmabijuid dáláš máhtolašvuođa vuođul sámi álbmoga gaskkas. Deaŧalaš lea ahte Sámediggi searvá dásseárvodigáštallamii buot dásiin, seammás go bidjá dásseárvvu sámi servodagas almmolaš áššelistui.</p>
<p>Dainna doaibmaplánain háliida Sámediggi addit signálaid ahte bargu dásseárvvuin ja dásseárvosašvuođain lea bajás vuoruhuvvon. Eanemus guovddážii biddjojuvvo sohkabealdásseárvu, seammás go homofiillaid ja lesbbaid dilli ja veahkaváldi lagaš birrasiin biddjojuvvo áššelistui. Doaibmaplánas biddjojuvvojit guovddážii golbma áŋgiruššansuorggi: Dásseárvu sohkabeliid gaskka, gierdavašvuohta iešguđetgelágan seksuála sojuide ja veahkaválddi eastadeapmi lagaš birrasiin. Dáid áŋgiruššansurggiid siskkobealde leat dasto hábmejuvvon ulbmilat, strategiijat ja doaibmabijut. Muhtun doaibmabijuid sáhttá álggahit dakkaviđe, go fas eará doaibmabijut gáibidit systemáhtalaš ja guhkes áiggi miellaguottuid duddjonbarggu. Sámediggeráđis lea ovddasvástádus doaibmabijuid čuovvoleamis. Muhtun surggiin sáhttá Sámediggi ieš váldit ovddasvástádusa čađaheamis, go fas eará surggiin gáibiduvvojit áŋgiruššamat ovddasvástideaddji eiseválddiid beales. Sámediggi čujuha ahte lea dárbu ollislaččat áŋgiruššat ovddasvástideaddji eiseválddiid guovdu.</p>
<p>Vuođđu doaibmaplánii Jagi 2002 rájes lea Sámediggi ovddidan oktiibuot vihtta dásseárvopolitihkalaš čilgehusa main dásseárvu lea leamaš guovddážis. Čilgehusaid váldoulbmilin lea leamaš bidjat guovddážii hástalusaid mat čatnasit dásseárvui sámi servodagas.</p>
<p>Sámediggi lei 2007:s mielde lágideamen davviriikkalaš sámi dásseárvokonferánssa, Sámis, man fáddán lei fápmu ja fámuhisvuohta sohkabealperspektiivvas. 4</p>
<p>Áŋgiruššansurggiid identifiseren doaibmaplánas lea earret eará váldán vuolggasaji ovddit čilgehusain ja čielggadusain Sámedikkis ja raporttas Sámis – Davviriikkalaš sámi dásseárvokonferánsa. Sámi organisašuvnnat mat barget dásseárvoáššiiguin leat maiddái buktán rávvagiid/árvalusaid doaibmaplánii.</p>
<p>Deaŧalaš lea maiddái ahte Sámedikkit ovttas gehččet dásseárvvu rájárastá perspektiivvas. Sámi parlamentáralaš ráđđi ávžžuha áigodaga 01.11.08 - 31.12.10 doaibmaplánastis Sámedikkiid ráhkadit dásseárvodoaibmaplána.</p>
<p>Áŋgiruššansuorgi 1: Dásseárvu sohkabeliid gaskka Váldoulbmil: Dásseárvu galgá heivehuvvot buot politihkkasurggiide Sámedikki barggus.</p>
<p>Sámediggi berre čájehit buori ovdagova dásseárvvu oktavuođas. Dán Sámedikki áigodagas lea Sámedikkis measta dássásaš sohkabealleovddastus válljejuvvon áirasiid gaskka. Dattetge lea ain ollu maid ferte bargat ovdalgo dásseárvu lea ollásit heivehuvvon Sámedikki doaimmas. Sámedikki legitimitehta juksamis sámi álbmoga gaskkas, lea deaŧalaš ahte sámepolitihkka guoská sihke nissonolbmuide ja almmáiolbmuide. Ii leat doarvái dušše čujuhit dássásaš ovddastupmái sohkabeliid gaskka stivrrain ja ráđiin. Áššesurggiin ja áššiid vuoruhemiin, galgá maiddái leat čielga dásseárvoprofiila. Nissonolbmuid ja almmáiolbmuid gaskasaš dásseárvvu oktavuođas lea sáhka iešmearrideames, vuoiggalašvuođas ja ovttaárvosašvuođas, sihke oktasaččat ja individa dásis. Nissonolbmuin ja almmáiolbmuin galget leat seamma vuoigatvuođat, geatnegasvuođat ja vejolašvuođat buot servodatsurggiin. Individaid ja guđet guimmiideamet gudnejahttin lea deaŧalaš dán oktavuođas. Duohta dásseárvvu juksamis sáhttá muhtumin leat dárbu álggahit iešguđetlágan doaibmabijuid nissonlbmuid ja almmáiolbmuid várás.</p>
<p>Oasseulbmil 1: Dásseárvobargu galgá guoskat goappašiid sohkabeliide</p>
<p>Dásseárvu áddejuvvo dávjá nissonáššin. Okta stuorámus hástalusain ovddosguvlui lea oažžut ovdan ahte dásseárvvus galget searvadahttojuvvot goappašat sohkabealit. Goappašiin sohkabeliin lea ovddasvástádus. Nissonolbmot fertejit čáhkket saji albmáide dásseárvobarggus dego ovttaárvosaš beallin iige vuostebeallin.</p>
<p>Strategiija:</p>
<p>Sámediggi galgá searvat aktiivvalaččat dásseárvopolitihkalaš ságastallamii</p>
<p>Doaibmabijut:</p>
<p>Sámediggi galgá čalmmustit nissonbeaivvi</p>
<p>Sámediggi galgá ovddidit oainnuid buot dásiin dásseárvoságastallama oktavuođas</p>
<p>Sámediggi galgá viidáset ovddidit gulahallama organisašuvnnaiguin mat barget dásseárvoáššiiguin</p>
<p>Strategiija:</p>
<p>Buot áššemeannudemiin ferte árvvoštallat čuhcetgo áššit nissonolbmuide ja almmáiolbmuide sierraláhkai</p>
<p>Doaibmabijut:</p>
<p>Sámediggi ferte ovddidit dagaldumiid plána- ja dieđáhusbargui man oktavuođas dásseárvu lea heivehuvvon oassi</p>
<p>Sámediggi ferte buoridit iežas fágalaš gelbbolašvuođa dásseárvvus 5</p>
<p>Oasseulbmil 2: Ovddastusa sihkkarastin goappašiid sohkabeliide stivrrain ja luohttámušdoaimmain</p>
<p>Sámi servodagain oppalaččat, ja Sámedikkis eandalit, lea deaŧalaš atnit guovddážis ovttadássásaš sohkabealleovddastusa stivrrain ja doaimmain buot dásiin. Dássásaš mieldeváikkuheapmi doppe gos politihkalaš mearrádusproseassat álggahuvvojit lea sávahahtti sihke vuoiggalašvuođa vuođul ja sávaldaga vuođul sáhttit ávkkástallat olmmošlaš resurssaiguin buoremus lági mielde.</p>
<p>Strategiija:</p>
<p>Dásseárvosaš sohkabealovddastus sámediggeválgalisttain</p>
<p>Doaibmabijut:</p>
<p>Sámediggi ferte bisuhit gáibádusa listabiddjiide ahte lea unnimusat 40 – 60 % sohkabealovddastus</p>
<p>Sámedikki politihkalaš doaibma ferte organiserejuvvot nu ahte maiddái olbmot geain lea fuolahusovddasvástádus sáhttet searvat</p>
<p>Sámediggi ferte movttiidahttit nissonolbmuid ođđasis válljejuvvot ja váikkuhit dasa ahte šaddá ahkeearuheapmi sohkabeliid gaskkas, dakkár oktavuođas berre nuorra albmáid ávžžuhit oassálastit.</p>
<p>Strategiija:</p>
<p>Sámediggi ferte ain joatkit politihkainis dásseárvosaš sohkabealleovddastusain stivrraide ja luohttámušdoaimmaide nammadeami oktavuođas</p>
<p>Doaibmabijut:</p>
<p>Váldonjuolggadussan ferte leat ahte ásahusain mat ožžot doaibmadoarjaga</p>
<p>Sámedikki bušeahta bokte galgá unnimusat leat 40-60 ovddastus stivrrain</p>
<p>Sámedikki lávdegottit galget rahčat dássásaš sohkabealovddastusa hárrái</p>
<p>Oasseulbmil 3: Eanet sohkabeliid dáfus ceahkkálastojuvvon bargoeallin</p>
<p>Sámi guovlluin ealáhuseallin lea sohkabealjuogu mielde. Iskkadeamit čájehit ahte nissonolbmuid ásaheamit leat duoji, bálvalusaid ja gávppi, ja kultuvrra/eaktodáhtolaš surggiid siskkobealde go gas almmáiolbmuid ásaheamit leat mátkkoštusa, boazodoalu ja guolástusaid siskkobealde. Nissonolbmot ja almmáiolbmot válljejit sierralágan ealáhusaid go ásahit ealáhuseallimis. Eaktun gievrras ealáhuseallimii lea dat ahte oččoduvvo eanet ceahkkálastojuvvon bargomárkan mas lea stuorát govdodat doaimmaid dáfus. Sámi vuođđoealáhusain nugo boazodoalus, eanandoalus ja guolástusas lea áiggiid čađa nissonolbmuid rolla dađistaga hedjonan. Ealáhuslaš struktuvradoaibmabijut ja reguleremat leat dagahan ahte nissonolbmuid barggut eai leat doarvái oainnusmahttojuvvon. Dasto eai leat čálgoortnegat láhččojuvvon nu ahte vuođđoealáhusaid almmáiolbmot sáhtášedje leat fuolahusolmmožin. Nissonolbmuid geain lea alla oahppu, berre geassit eanet mielde innovašuvdnii ja ođđabuvttadeapmái. Earret eará lea deaŧalaš oažžut ásahuvvot dakkár máhtto- ja kulturbargosajiid main lea viiddis márkan ja mat eai leat sorjavaččat almmolaš veahkis.</p>
<p>Sámi guovlluid skuvllaid logut čájehit ahte gánddaid dáfus heaitinproseanta lea stuoris joatkkaskuvllain. Dát dagaha bonju sohkabealjuogu gelbbolašvuođa ektui sámi servodagas. Strategiija:</p>
<p>Sámedikki váikkuhangaskaoamit fertejit heivehuvvot goappašiid sohkabeliid várás</p>
<p>Doaibmabidju:</p>
<p>Sámedikki doarjjaortnegat evaluerejuvvojit ja ođasmahttojuvvojit sohkabealperspektiivvas</p>
<p>Nissonolbmot ávžžuhuvvojit erenoamážit ohcat</p>
<p>Strategiija:</p>
<p>Nissonolbmuid riektedilli ja sadji vuođđoealáhusain ferte nannejuvvot ja 6 buktojuvvot oidnosii</p>
<p>Doaibmabijut:</p>
<p>Sámediggi ferte šiehtadallamiin stáhtalaš eiseválddiiguin bargat dan badjelii ahte nissonolbmuid formála sajádat boazodoalus nanosmahttojuvvo</p>
<p>Sámediggi ferte álggahit nissonolbmuid sajádaga evaluerema eanandoalus, boazodoalus ja guolástusain</p>
<p>Sámediggi áigu oktavuođas stáhtalaš eiseválddiiguin bargat dan badjelii ahte čálgoortnegat vuođđoealáhusain heivehuvvojit goappašiid sohkabeliide</p>
<p>Strategiija:</p>
<p>Sámediggi áigu movttiidahttit gánddaid ollásit čađahit joatkkaskuvlla</p>
<p>Doaibmabidju:</p>
<p>Sámedikki oahppaplánabarggus ferte vuhtii váldit nuorra sámi gánddaid gálggaid ja gelbbolašvuođa ja viidáset bargat dan vuođul.</p>
<p>Oasseulbmil 4: Dásseárvoperspektiiva implementerejuvvo vuoigatvuođabarggus</p>
<p>Sámedikki barggus vuoigatvuođaiguin ja iešmearridemiin biddjojuvvojit deaŧalaš struktuvrrat sámi servodaga ovddidanbargui. Dán barggus leat ávnnaslaš vuoigatvuođat deattuhuvvon. Dat mearkkaša vuoigatvuođat eatnamiidda ja čáziide, ja dáid guovlluid resurssaide. Vuoigatvuođabarggus ferte ávnnaskeahtes vuoigatvuođaid eanet deattuhit. Das lea sáhka vuoigatvuođas muitalit iežas historjjá birra, hállat iežas giela, doaimmahit iežas kultuvrra, meroštallat iežas oahpahusa sisdoalu ja hálddašit iežas kulturmuittuid. Vuoigatvuođabarggu joatkimis Sámedikkis lea hui deaŧalaš ahte areálahálddašeamis lea dásseárvoperspektiiva. Sámedikki biras- ja areálapolitihka ovddideamis berrejit árbevirolaš máhtolašvuođa fievrrideapmi boahtte buolvvaide ja dálkkádatrievdadusaid váikkuhusat searvadahttojuvvot deaŧalaš faktuvran. Árbedieđuid suodjaleapmi ferte leat guovddážis dán barggus. Strategiija:</p>
<p>Dásseárvo- ja vealahaneastadanbargu ferte vuođđuduvvot ásahuslaččat sámi gelbbolašvuođabirrasii.</p>
<p>Doaibmabijut: Sámediggi ferte váikkuhit dasa ahte ásahuvvo orgána mii diehtojuohkima ja duođašteami bokte ovddida dásseárvvu ja vealaheami easteadeami sámi servodagas.</p>
<p>Sámediggi ferte váikkuhit dasa ahte ásahuvvo orgána mas lea ovddasvástádus dásseárvo- ja vealahangažaldagaid goziheamis ja raporteremis sámi servodagas.</p>
<p>Strategiija:</p>
<p>Bargat dan badjelii ahte sohkabealperspektiiva heivehuvvo bargui ávnnaslaš kulturvuođu vuoigatvuođaiguin</p>
<p>Doaibmabijut:</p>
<p>Sámediggi áigu ávžžuhit ahte Finnmárkkukommišuvdna lea dihtomielalaš sohkabealperspektiivva ektui barggus kártedettiin dáláš vuoigatvuođaid</p>
<p>Sohkabealperspektiiva heivehuvvo Sámedikki biras- ja areálapolitihkas</p>
<p>Strategiija:</p>
<p>Ávnnaskeahtes vuoigatvuođaid sajádat ja máhtolašvuohta dan birra ferte nanne-juvvot ja sihkkarastojuvvot seamma dásis ávnnaslaš vuoigatvuođaiguin</p>
<p>Doaibmabidju:</p>
<p>Sámedikki vuoigatvuođabarggus fertejit maiddái ávnnaskeahtes vuoigatvuođat heivehuvvot</p>
<p>Strategiija:</p>
<p>Bargat dan badjelii ahte sámi giella- ja kulturgelbbolašvuohta heivehuvvo Dásseárvo- ja vealahanáittardeaddji doaimmas</p>
<p>Doaibmabijut:</p>
<p>Sámediggi ferte ásahit bissovaš čoahkkimiid Dásseárvo- ja vealahanáittardeddjiin</p>
<p>Sámediggi ferte leat mielde váikkuheamen ahte áittardeaddji kantuvrras sihkkarastojuvvo sámi gelbbolašvuohta 7</p>
<p>Áŋgiruššansuorgi 2: Gierdavašvuohta sierralágan seksuála sojuide Ulbmil: Homofiillaid ja lesbbaid dohkkeheapmi ja gierdavašvuohta sin ektui Sámi servodagas lea unnán rabasvuohta eará seksuála sojuid ektui go heterofiila. Ollu homofiillat ja lesbbat ballet čájeheames sin soju dainna baluin ahte makkár reakšuvnnaid sii ožžot servodagas. Ovdagáttuid vuođđun leat dávjá dieđuid váilun. Danne ferte Sámediggi mannat ovddabealde ja ovdánahttit dohkkeheami ja gierdevašvuođa sámi servodagas iešguđet seksuála sojuide.</p>
<p>Strategiija:</p>
<p>Sámediggi ferte aktiivvalaččat searvat miellaguottuid duddjojeaddji bargui homofiillaid hárrái</p>
<p>Doaibmabijut:</p>
<p>Viidáset ovddidit gulahallama homofiillaid ja lesbbaid organisašuvnnaiguin</p>
<p>Sámediggi ferte aktiivvalaččat háhkat eanet máhtolašvuođa homofiillaid ja lesbbaid dili birra</p>
<p>Sámediggi ferte álggahit kampánnja mii hukse guottuid rabasvuođa birra</p>
<p>Sámediggi ávžžuha organisašuvnnaid bidjat sierranas seksuála sojuid áššelistui Eanedit máhtu ja álggahit dutkama guottuid/vealaheami birra</p>
<p>Áŋgiruššansuorgi 3: Veahkaválddi eastadeapmi lagaš birrasiin Ulbmil: Sihke nissonolbmuin ja almmáiolbmuin galgá leat vuoigatvuohta eallit veahkaválddi ja áitagiid haga ja mánáin galgá leat vuoigatvuohta bajásšaddat veahkaválddi ja balu haga.</p>
<p>Veahkaváldi lagaš birrasiin čuohcá garrasit ja das leat suorggahahtti váikkuhusat sidjiide geaidda dat čuohcá. Dán lágan veahkaváldi sáhttá čuohcat mánáide, nissonolbmuide ja almmáiolbmuide buot agiin, ja sihke nissonolbmot ja almmáiolbmot sáhttet leat veahkaválddálaččat. Dattetge čuohcá nissonolbmuide ollu eanet go almmáiolbmuide dat eanemus suorggahahtti veahkaváldi. Danne lea erenoamáš deaŧalaš bidjat guovddážii dan veahkaválddi maid albmát dahket nissoniid ektui. Mánát geat vásihit veahkaválddi ruovttuin, gártet sakka gillát. Norga lea guorrasan ON mánáidkonvenšuvdnii ja lea geatnegahttojuvvon suodjalit mánáid juohkelágan veahkaválddi vuostá. Hui deaŧalaš lea čielggasmahttit ahte almmolašvuođas lea ovddasvástádus veahkaválddis mii dáhpáhuvvá ruovttuin. Justiisa- ja politiijadepartemeanta lea ráhkadan doaibmaplána áigodahkii 2008 - 2011 veahkaválddi birra lagaš birrasiin. Dát plána lea mielde ja lea vuođđun Sámedikki bargui.</p>
<p>Strategiija:</p>
<p>Nanosmahttojuvvon veahkkeapparáhta sámi giela ja kultuvrra vuođul juohkelágan veahkaválddálašvuođa várás lagaš birrasiin</p>
<p>Doaibmabijut:</p>
<p>Sámi mánáid riektesihkarvuohta ja vuoigatvuođat fertejit gozihuvvot mánáidviesu bokte</p>
<p>Bargat dan badjelii ahte lea nanosmahttojuvvon veahkkeapparáhta olbmuid várás geat gillájit veahkaválddi</p>
<p>Bargat dan badjelii ahte láhččojuvvo dikšunfálaldat veahkaválddálaččaide sámi servodagas</p>
<p>Raporteren ja ekonomalaš váikkuhusat Sámedikki dásseárvodoaibmaplána 2009 – 2013, čuovvoluvvo Sámedikki jahkásaš bušeahtaid bokte áigodagas. Jahkásaš bušeahtain mearriduvvo man ollu ruđat galget várrejuvvot dásseárvodoaibma-bijuide. Buot strategiijat mat leat doaibmaplánas eai gáibit ekonomalaš resurssaid. Dásseárvo-politihkalaš čilgehusaid ovddideami oktavuođas ja jahkedieđáhusa bokte, dieđihuvvo makkár doaibmabijut ja proseassat leat álggahuvvon sierranas strategiijaid oktavuođas mat leat doaibmaplánas.</p>
</body></document>
