<document xml:lang="sme" id="no_id"><header><title>Sámedikki oahpponeavvoráhkadeami strategalaš plána áigodahkii 2009-2012</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>2868</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://samediggi.no/filnedlasting.aspx?FilId=1794&amp;ct=.pdf</origFileName><parallel_text xml:lang="nob" location="sametingets_strategiske_plan_for_laremiddelutvikling_2009_2012.pdf"/><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision$; </version></header><body><p>Ávjovárgeaidnu 50</p>
<p>N-9730 Karasjok/Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90 samediggi@samediggi.no www.samediggi.no</p>
<p>Sámedikki oahpponeavvoráhkadeami strategalaš plána áigodahkii 2009-2012</p>
<p>Mearriduvvon miessemánu 29. beaivvi 2008</p>
<p>Ášši 21/08 2 <em type="bold">1. VIŠUVDNA........................................................................................................................................................ 3 </em><em type="bold">2. PLÁNA VUOĐĐU ............................................................................................................................................ 3 </em><em type="bold">3. AIDDOSTAHTTIN JA RÁDDJEN ................................................................................................................. 3 </em>3.1 SÁMI OAHPPONEAVVUID DEFINIŠUVNNAT ..................................................................................................... 4 <em type="bold">4. OAHPPONEAVVUID RÁHKADEAPMI 2001 – 2008 ................................................................................. 4 </em>4.1 DOARJJA OAHPPANEAVVUID RÁHKADEAPMÁI JA BUVTTADEAPMÁI............................................................... 4 4.2 ROLLAT JA OVDDASVÁSTÁDUS OAHPPONEAVVORÁHKADEAMIS ................................................................... 5 <em type="italic">4.2.1 Sámediggi .............................................................................................................................................. 5 </em><em type="italic">4.2.2 Oahpponeavvobuvttadeaddjit ............................................................................................................... 5 </em>4.3 SÁMI OAHPPONEAVVORÁHKADANDOARJAGA EVALUEREN ............................................................................ 5 4.4 GELBBOLAŠVUOĐA BAJIDEAPMI OAHPPONEAVVORÁHKADEAMI OKTAVUOĐAS ............................................ 6 4. 5 DIEĐIHUVVON OAHPPONEAVVODÁRBBUT MÁNÁIDGÁRDDIIN JA VUOĐĐOSKUVLLAIN .................................. 6 <em type="italic">4.5.1 Máttasámegiella .................................................................................................................................... 7 </em>4.5.1.1 Mánáidgárdi .................................................................................................................................................... 7 4.5.1.2 Vuođđoskuvla ................................................................................................................................................. 7 4.5.1.3 Joatkkaoahpahus.............................................................................................................................................. 7 <em type="italic">4.5.2 Julevsámegiella ..................................................................................................................................... 7 </em>4.5.2.1 Mánáidgárdi .................................................................................................................................................... 7 4.5.2.2 Vuođđoskuvla ................................................................................................................................................. 8 4.5.2.3 Joatkkaoahpahus.............................................................................................................................................. 8 <em type="italic">4.5.3 Davvisámegiella .................................................................................................................................... 8 </em>4.5.3.1 Mánáidgárdi .................................................................................................................................................... 8 4.5.3.2 Vuođđoskuvla ................................................................................................................................................. 8 4.5.3.3 Joatkkaoahpahus.............................................................................................................................................. 9 <em type="bold">5 HÁSTALUSAT................................................................................................................................................... 9 </em><em type="bold">6 MIHTTOMEARIT JA STRATEGIIJAT ...................................................................................................... 10 </em>6.1 OAHPPONEAVVUT MÁNÁIDGÁRDDIIDE ........................................................................................................ 10 </p>
<p><em type="italic">Váldomihttomearri ....................................................................................................................................... 10 </em></p>
<p><em type="italic">Oassemihttomearri 1 .................................................................................................................................... 10 </em></p>
<p><em type="italic">Oassemihttomearri 2 .................................................................................................................................... 10 </em>6.2 DÁBÁLAŠ OAHPPONEAVVUT VUOĐĐOOAHPAHUSSII .................................................................................... 10 </p>
<p><em type="italic">Váldomihttomearri ....................................................................................................................................... 10 </em></p>
<p><em type="italic">Oassemihttomearri 1 .................................................................................................................................... 10 </em></p>
<p><em type="italic">Oassemihttomearri 2 .................................................................................................................................... 10 </em></p>
<p><em type="italic">Oassemihttomearri 3 .................................................................................................................................... 11 </em>6.3 EARENOAMÁŽIT HEIVEHUVVON OAHPPONEAVVUT ..................................................................................... 11 </p>
<p><em type="italic">Váldomihttomearri ....................................................................................................................................... 11 </em></p>
<p><em type="italic">Oassemihttomearri 1 .................................................................................................................................... 11 </em></p>
<p><em type="italic">Oassemihttomearri 2 .................................................................................................................................... 11 </em></p>
<p><em type="italic">Oassemihttomearri 3 .................................................................................................................................... 11 </em></p>
<p>Strategiijat: ................................................................................................................................................................ 11 6.4 RÁMMAEAVTTUT JA VUOĐĐOSTRUKTUVRA ................................................................................................ 11</p>
<p><em type="italic">Váldomihttomearri ....................................................................................................................................... 11 </em></p>
<p><em type="italic">Oassemihttomearri 1 .................................................................................................................................... 12 </em></p>
<p><em type="italic">Oassemihttomearri 2 .................................................................................................................................... 12 </em></p>
<p><em type="italic">Oassemihttomearri 3 .................................................................................................................................... 12 </em></p>
<p><em type="italic">Oassemihttomearri 4 .................................................................................................................................... 12 </em></p>
<p><em type="italic">Oassemihttomearri 5 .................................................................................................................................... 12 </em></p>
<p><em type="italic">Oassemihttomearri 6 .................................................................................................................................... 13 </em></p>
<p><em type="italic">Oassemihttomearri 7 .................................................................................................................................... 13 </em><em type="bold">7 RAPORTEREN ................................................................................................................................................ 13 </em>3 1. Višuvdna </p>
<p>Vai sámi servodahkii sihkkarastojuvvo buorre ovdáneapmi, de ferte sápmelaččain leat máhttu ja gelbbolašvuohta. Oahpahus, oahppu ja dutkan leat deaŧalaččat dán ulbmila juksamii. Buot fágasurggiin ja buot fágain gávdnojit oahpponeavvut, mátta-, julev- ja davvisámegillii, gaskaoapmin Mánáidgárddiid rámmaplána ja oahppoplána Máhttolokten – Sámi juksamis. 2. Plána vuođđu</p>
<p>Sámedikki strategalaš plána oahpponeavvuid ráhkadeapmái 2009 – 2012 siskkilda oahpponeavvuid ráhkadeami gustovaš mánáidgárde- ja vuođđooahpahusplánaid mielde. Plána válddaha oahpponeavvuid ráhkadeami mihttomeriid ja strategiijaid ja dan vuođđun lea Mánáidgárddiid rámmaplána, Máhttolokten – Sámi, sámi oahpponeavvuid doarjjaortnega evalueren ja mánáidgárddiid, skuvllaid, lágádusaid ja earáid. rávvagat. Plánas leat 4 váldomihttomeari 1) oahpponeavvut mánáidgárddiide, 2) dábálaš oahpponeavvut vuođđooahpahussii, 3) oahpponeavvut erenoamáš heivehuvvon oahpahussii ja 4) rámmaeavttut ja infrastruktuvra. Ovdalis namuhuvvon evalueren lea čađahuvvon Sámedikki ášši 28/06 mearrádusa vuođul. Evaluerema ulbmil lei ollislaččat geahčadit doarjjaortnega, buktit árvalusaid viidáset oahpponeavvobargui ja buktit vástádusa dasa ahte berre go ruhtahálddašeapmi sámi oahpponeavvuid ráhkadeapmái. ain leat</p>
<p>Sámedikki ovddasvástádus Evaluerema lea Finnut Consult AS čađahan, ja boađus gávdno 13.04.07 beaiváduvvon raporttas. Sámediggeráđđi válddii raportta diehtun geassemánus seamma jagi ja mearridii ahte evaluerema bohtosat galget leat oassin ođđa strategalaš plána vuođus. Mánáidgárddit, vuođđoskuvllat ja joatkkaskuvllat mátta-, julev- ja davvisámi guovlluin sáddejedje rávvagiid jearahanskoviid bokte ođđajagimánus 2008. Rávvagiin čilgejuvvo makkár dárbbut leat oahpponeavvuide Mánáidgárddiid rámmaplána ja Máhttolokten – Sámi ektui. Skoviin leat bivdán vuoruhit fágasurggiid ja fágaid main oahpponeavvodárbu lea stuorámus. Skuvllat galge maiddái vuoruhit cehkiid gaskka. Dasa lassin bivddii Sámediggi oažžut dieđu makkár fágasurggiin ja makkár fágain livččii vejolaš jorgalit oahpponeavvuid.</p>
<p>Vuoruheamit 2009 – 2012 plánas eaktudit juolludusaid stáhtabušeahtas unnimusat seamma dásis go jagi 2008:s. 3. Aiddostahttin ja ráddjen</p>
<p>Sámedikki strategalaš plána oahpponeavvuid ráhkadeapmái 2009 – 2012 siskkilda oahpponeavvuid ráhkadeami gaskaoapmin juksat Mánáidgárddiid rámmaplána ja oahppoplánabuktosa Máhttolokten – Sámi ulbmiliid. Oahpponeavvut ráhkaduvvojit mátta-, julev- ja/dahje davvisámegillii.</p>
<p>Plána siskkilda oahpponeavvuid ráhkadeami mánáidgárddiide, dábálaš oahpponeavvuid vuođđooahpahussii ja erenoamážit heivehuvvon oahpponeavvuid. Dat lea čuovvovaš plánaid čuovvoleapmi; <span type="quote">”Sámi mánáidgárddiid strategalaš plána 2002 – 2005”</span>, ” Sámi oahpponeavvuid ráhkadeapmi – strategalaš plána 2001 – 2005” ja <span type="quote">”Erenoamáš heivehuvvon oahpponeavvuid doaibmaplána mánáide, nuoraide ja rávis olbmuide 2001 -2004”</span>.</p>
<p>Plána lea strategalaš plána das movt geavahit Sámedikki ekonomalaš váikkuhangaskaomiid oahpponeavvuid ráhkadeapmái. Plána mearrida mihttomeriid, vuoruhemiid ja strategiijaid áigodagas 4 2009 – 2012 ja das eai namuhuvvo doaibmabijut. Lagat vuoruheamit ja gáibádusat ja eavttut mearriduvvojit Sámedikki bušeahta bokte ovttaskas bušeahttajagi áigodagas. Oahpponeavvuid ráhkadeami hivvodat dán plána mielde gáržžiduvvo ekonomalaš resurssaid geažil maid stáhta áiggis áigái juolluda Sámedikki geavahussii dán ulbmilii.</p>
<p>Dán plánii eai guoskka oahpponeavvut oahpahussii Mánáidgárddiid rámmaplána ja Máhttoloktema mielde sámi álbmoga ja sin giela, kultuvrra ja servodateallima birra, go dat lea nationála ovddasvástádus.</p>
<p>Sámediggi áigu dattetge čujuhit dan oahpponeavvodárbui mii lea sámegielas vierisgiellan ja nationála oahppoplána sámi fáttáin, ja dan ovddasvástádussii mii Oahpahusdirektoráhtas lea dás. Sámediggi háliida ahte bargojuvvo dan ala ahte ásahuvvojit resursaskuvllat mat fuolahit oahpponeavvoráhkadeami nationála oahppoplánaid sámi gelbbolašvuođamihttomeriide omd. Vågfjord joatkkaskuvllas, Skániid ossodagas, dahje eará joatkkaskuvllain main lea buorre gelbbolašvuohta sámi kultuvrras. 3.1 Sámi oahpponeavvuid definišuvnnat</p>
<p>Oahpponeavvut mat leat ráhkaduvvon ja almmuhuvvon oahpahussii sámegielas ja sámegillii mánáidgárddiin, vuođđoskuvllas ja joatkkaoahpahusas, dás maiddái erenoamášoahpahusas ja rávesolbmuidoahpahusas</p>
<p>Oahpponeavvut ráhkaduvvon eará gielaide ja mat jorgaluvvojit ja/dahje heivehuvvojit sámegillii Oahpponeavvun adnojuvvojit prentejuvvon ja digitála oahpponeavvut, bargogirjjit, oahpaheaddjibagadusat, fáddágirjjit dahje gihppagat, gáiddusoahpahusprográmmat, pedagogalaš prográmmagálvvut, audiovisuálalaš oahpponeavvut, čuovgaárkkat, plánššat, modeallat, minstarat, spillat, duhkorasat ja eará ovdanbuktimat buot vuođđooahpahusa geavahussii 4. Oahpponeavvuid ráhkadeapmi 2001 – 2008</p>
<p>Áigodagas 2001 -2005 ráhkaduvvojedje oahpponeavvut daid vuoruhemiid vuođul mat ledje dahkko-juvvon bajábealde namuhuvvon strategalaš plánain. Plánaáigodaga loahpas mearridii Sámediggi ahte eai galgga ráhkaduvvot ođđa strategalaš plánat oahpponeavvoráhkadeapmái ovdalgo Mánáidgárddiid rámmaplána ja oahppoplánabuvttus Máhttolokten – Sámi lei dohkkehuvvon, ja go sámi oahpponeavvuid ráhkadeami doarjjaortnet lei evaluerejuvvon. Áigodagas 2005 - 2008 leat álggahuvvon oahpponeavvoprošeavttat juohke jagi sihke mánáidgárddiid ja vuođđooahpahusa váste. Álggahuvvon prošeavttat mat ain ledje álgodásis heivehuvvojedje nu bures go lei vejolaš mánáidgárddiid ođđa rámmaplánii ja Máhttolokten – Sámi oahppoplánaide. 4.1 Doarjja oahppaneavvuid ráhkadeapmái ja buvttadeapmái</p>
<p>Stáhta bušeahtas várrejuvvo jahkásaččat poasttas 206 ruhta Sámi oahppohálddahussii, maiddái ruhta oahpponeavvoráhkadeapmái. 2008 stáhtabušeahtas lei oahpponeavvuide juolluduvvon 12 380 000 ru. Sámediggi hálddaša dán ruđa bajit dási njuolggadusaid bokte mat leat Sámedikki ohcanvuđot doarjjaortnegiid váste ja jahkásaš bušeahta bokte mas earret eará mearriduvvojit jahkásaš vuoruheamit ja doarjjaeavttut. Lassin Sámedikki dábálaš doarjjaruđa hálddašeami rámmaide, lea Sámedikki strategalaš plána oahpponeavvuid ráhkadeapmái ráddjejuvvon áigodahkii vuođđun jahkásaš vuoruhemiide bušeahtas. 5 4.2 Rollat ja ovddasvástádus oahpponeavvoráhkadeamis 4.2.1 Sámediggi</p>
<p>Sámedikkis lea ovddasvástádus defineret mihttomeriid, strategiijaid ja doaibmabijuid oahpponeavvuid ráhkadeami váikkuhangaskaomiide plánadahkosiid ja jahkásaš bušeahtaid bokte. Sámedikkis lea maiddái ovddasvástádus juolludit ruđa ja váikkuhangaskaomiid čuovvoleamis ja bearráigeahččamis lágaid, njuolggadusaid ja bagadusaid ektui.</p>
<p>Sámedikkis leat guokte fásta ovttasbargočoahkkima jagis daid lágádusaiguin mat leat ožžon ruđa eanet go guovtti oahpponeavvoprošektii. Eará oahpponeavvobuvttadeddjiiguin leat Sámedikkis ovttasbargočoahkkimat dárbbu mielde. 4.2.2 Oahpponeavvobuvttadeaddjit</p>
<p>Ulbmiljoavku ruđa juolludeamis dábálaš ja digitála oahpponeavvuid ráhkadeapmái leat lágádusat ja eará oahpponeavvobuvttadeaddjit main lea iežas fitnodat. Erenoamáš heivehuvvon oahpponeavvuid ráhkadit lágádusat ja erenoamášpedagogalaš gelbbolašvuođaguovddážat.</p>
<p>Oahpponeavvobuvttadeddjiin mat leat ožžon doarjaga, lea ovddasvástádus rekrutteret girječálliid, jorgaleddjiid ja govvideddjiid, oahpponeavvuid ráhkadeapmái, ja dasto lea dain ovddasvástádus oahpponeavvuid manusdahkamis, gráfalaš designas, kvalitehta sihkkarastimis, buvttadeamis, juohkimis ja vuovdimis. 4.3 Sámi oahpponeavvoráhkadandoarjaga evalueren</p>
<p>Evaluerenraporta čájeha ahte leat stuorra hástalusat sámi oahppaneavvuid ráhkadeami oktavuođas.</p>
<p>Okta stuorámus hástalusain lea dat go lágáduskapasitehta ii leat doarvái stuoris buvttadit sámi oahpponeavvuid dárbbu mielde. Eanas oassi leat sámi lágádusat mat buvttadit dán lágan oahpponeavvuid. Dáža lágádusat vuoruhit unnán sámi oahpponeavvuid almmuheami heajos gánnáhahttivuođa geažil.</p>
<p>Sámi lágádusat deattuhit váikkuhusaid das go sámi lágádussuorggis leat vátna resurssat. Sámi ja dáža lágádusaid gaskka leat čielga erohusat go guoská hálddahuslaš kapasitehtii ja oahpponeavvoprošeavttaid stivremii. Dáža lágádusain leat eanet lágádusdoaimmaheaddjit geain lea iešguđetlágan duogáš ja geat čuvvot iešguđet prošeavttaid, lassin buoret oppalaš ekonomiijai. Sámi lágádusat galget doaibmat olles oahppodási ja buot fágasurggiid ektui, mii mearkkaša dan ahte dat fertejit bálkáhit fágaolbmuid juohke prošektii, jos dain alddiineaset ii leat guoskevaš gelbbolašvuohta. Gánnáhahttivuohta sámi oahpponeavvobuvttadusain lea hui unni ja sámi lágádusain ii leat vejolašvuohta nannet fágagelbbolašvuođa dahje nannet hálddahuslaš kapasitehta oahpponeavvuid vuovdima bokte.</p>
<p>Okta dain stuorámus hástalusain lágádusaide lea rekrutteret girječálliid oahpponeavvoprošeavttaide. Dát guoská erenoamážit prošeavttaide mátta- ja julevsámegillii. Stuorámus sivvan dasa lea go váilot olmmošlaš resurssat. Girječálliid eavttut maid eai leat leamaš dohkálaččat. Sámi lágádusat oaivvildit ahte heajos rámmaeavttut girječálliide lea okta sivain manne buvttadanáigi šaddá dárbbašmeahttun guhkki.</p>
<p>Dasa lassin go váilot girječállit, leat stuorra hástalusat tearpmaid ráhkadeami ektui, erenoamážit mátta- ja julevsámegielain. 6</p>
<p>Oahpponeavvuid dohkkehanortnet heaittihuvvui borgemánus 2000. Evaluerema mielde lea dát buktán stuorát ovddasvástádusa ja eanet barggu lágádusaide, almmá ekonomalaš buhtadusa haga dan ovddas. Danne lea dárbu ahte referánsajoavkku geavahanortnet bisuhuvvo. Referánsajoavkkuid ulbmil lea veahkehit oahpponeavvobuvttadeddjiid gielalaččat, pedagogalaččat ja fágalaččat. Joavkkus lea ráđđeaddi doaibma ja veahkeha prošeavtta kvalitatiivvalaš bohtosa sihkkarastima.</p>
<p>Go guoská oahpponeavvuid márkanfievrrideapmái, muitalit sámi lágádusat ahte dat almmuhit gárvves buktagiid iešguđet mediain, maiddái sámi áviissain ja báikkálaš/guovllulaš diehtojuohkingaskaomiin.</p>
<p>Dat sáddejit maiddái preassabáhkaid ja muhtumin váldet oktavuođa doaimmahusain vai ožžot liige máinnusteami ja fuomášumi ovttaskas prošeavttaid birra. Lágádusaid almmuheamit almmuhuvvojit sierra neahttasiidduin. Dasa lassin gáibida Sámediggi ahte lágádusat galget sáddet nuvttá gáhppálaga relevánta ásahusaide maid várás oahpponeavvu lea ráhkaduvvon, muhto dat ii doaimma geavahusas ollásit. Ovttage sámi lágádusas ii leat sierra márkanfievrridankonsuleanta, ja oktavuohta geavaheaddjijoavkkuiguin ii leat eanet go maid servet čájáhusaide ja fágabeivviide. Lágádusat dadjet ahte dain ii leat kapasitehta fitnat mánáidgárddiin ja skuvllain.</p>
<p>Geavaheaddjit ožžot unnán dieđuid dan birra makkár sámi oahpponeavvut gávdnojit. Čujuhuvvo ahte eai lágádusat iige Sámediggi sáhttán buktit doarvái buori bajilgova konkrehta oktavuođa váldimiid oktavuođas. Danne lea dárbu buoridit ođđa oahpponeavvuid gaskkusteami ja márkanfievrrideami ja dáláš oahpponeavvuid birra diehtojuohkima ja daid oainnusin dahkama.</p>
<p>Evalueren čájeha ahte lea buoridanvejolašvuohta go guoská láhčit gelbbolašvuođa ovdánahttimii, fierpmádathuksemii, gulahallamii ja ovttasbargui oasálaččaid gaskka oahpponeavvoproseassas. Raporttas čujuhuvvo ahte Sámedikki boahtteáiggi rolla sámi oahpponeavvoráhkadeami oktavuođas ferte čielggaduvvot. Dat ferte dahkkojuvvot ovttasráđiid departemeanttain ja eará relevánta ovttasbargooasálaččaiguin. 4.4 Gelbbolašvuođa bajideapmi oahpponeavvoráhkadeami oktavuođas</p>
<p>Sámi allaskuvla álggahii 2001:s oahppofálaldaga oahpponeavvopedagogihkas mii addá 30 oahppočuoggá. Dán fálaldaga ulbmilin lei bajidit sámi oahpponeavvogirječálliid gelbbolašvuođadási.</p>
<p>Sámediggi ásahii dien oktavuođas stipeandaortnega mii lei jurddašuvvon sin várás geat válde oahppofálaldaga joatkkaoahppun. Ortnet bisttii 3 jagi. Sii guđet ožžo stipeandda geatnegahttojuvvojedje ráhkadit oahpponeavvu maid sáhtii árvvoštallat almmuheami ja buvttadeami várás. Oahppofálaldat jotkojuvvui 2006/2007:s dainna lágiin ahte lei vejolaš váldit vel 30 oahppočuoggá.</p>
<p>Sámi allaskuvllas leat jagi 2007 rádjái čađahan eksámena 95 studeantta oahpponeavvopedagogihkas. 4. 5 Dieđihuvvon oahpponeavvodárbbut mánáidgárddiin ja vuođđoskuvllain</p>
<p>Mánáidgárddiid rámmaplána mii álggahuvvui 2006:s lea juhkkojuvvon čieža fágasuorgái. Buot dáin fágasurggiin lea dárbu oahpponeavvuide ja bagadanávdnasiidda. Fertejit ráhkaduvvot dakkár oahpponeavvut main vuhtiiváldojuvvojit Oahpahusa prinsihpat, gelbbolašvuođamihttomearit ja dat vihtta vuođđogálgga mat leat Máhttolokten – Sámi oahppoplánain. Okta eará hástalus leat dat ođđa fágat joatkkaoahpahusas, gos eai ovddežis gávdno oahpponeavvut.</p>
<p>Ovttasbarggu vuođul mánáidgárddiiguin ja skuvllaiguin ja gažadanskoviid dieđuid vuođul lea ovdan boahtán čuovvovaš oahpponeavvodárbu: 7 4.5.1 Máttasámegiella 4.5.1.1 Mánáidgárdi Vuoruhuvvon fágasuorggit: Gulahallan, giella ja teaksta, Dáidda, kultuvra ja hutkáivuohta, Lagašbiras ja servodat Lohku, latnja ja hápmi</p>
<p>Fágasuorggit maidda berre ráhkadit originála sámi oahpponeavvuid: Gulahallan, giella ja teaksta, Dáidda, kultuvra ja hutkáivuohta, Luondu, biras ja teknihkka, Etihkka, osku ja filosofiija, Lagašbiras ja servodat.</p>
<p>Fágasuorggit maidda sáhttá jorgalit oahpponeavvuid sámegillii:</p>
<p>Rumaš, lihkadeapmi ja dearvvašvuohta ja Lohku, latnja ja hápmi Oahpponeavvošládja:</p>
<p>Prentejuvvon, digitála fáddágihppagat boazodoalu, bivddu ja guolásteami birra 4.5.1.2 Vuođđoskuvla Vuoruhuvvon fágat: Sámegiella vuosttašgiellan, sámegiella nubbingiellan, matematihkka, ROE, musihkka, duodji, servodatfága ja luonddufága</p>
<p>Fágat maidda berre ráhkadit originála sámi oahpponeavvuid: Berre ráhkadit originála sámi oahpponeavvuid identitehtaduddjonfágaide nugo sámegiella vuosttašgiellan, sámegiella nubbingiellan, ROE, servodatfága ja luonddufága.</p>
<p>Fágat maidda sáhttá jorgalit oahpponeavvuid sámegillii: Eará fágaide sáhttá jorgalit oahpponeavvuid, muhto dalle ferte ráhkadit fáddágihppagiid sámi fáttáide Oahpponeavvošládja: Vuođđogirji, digitála resursa dahje kombinašuvdna prentejuvvon ja digitála oahpponeavvuin 4.5.1.3 Joatkkaoahpahus Vuoruhuvvon fágat: Sámegiella vuosttaš- ja nubbingiellan. 4.5.2 Julevsámegiella 4.5.2.1 Mánáidgárdi Vuoruhuvvon fágasuorggit: Gulahallan, giella ja teaksta, Dáidda, kultuvra ja hutkáivuohta, Lagašbiras ja servodat Lohku, latnja ja hápmi</p>
<p>Fágasuorggit maidda berre ráhkadit originála sámi oahpponeavvuid: Gulahallan, giella ja teaksta, Dáidda, kultuvra ja hutkáivuohta, Luondu, biras ja teknihkka, Etihkka, osku ja filosofiija, Lagašbiras ja servodat.</p>
<p>Fágasuorggit maidda sáhttá jorgalit oahpponeavvuid sámegillii:</p>
<p>Fágasuorggit Rumaš, lihkadeapmi ja dearvvašvuohta ja Lohku, latnja ja hápmi Oahpponeavvošládja: 8</p>
<p>Prentejuvvon ja digitála nu go cd-rom/pc-spillat, govva/bustávvalotto, fáddágihppagat, čujuhangirjjit, sátnegirjjit, plánššat 4.5.2.2 Vuođđoskuvla Vuoruhuvvon fágat: Sámegiella vuosttašgiellan, sámegiella nubbingiellan</p>
<p>Fágat maidda berre ráhkadit originála sámi oahpponeavvuid: Berre ráhkadit originála sámi oahpponeavvuid identitehtaduddjonfágaide nugo sámegiella vuosttašgiellan, sámegiella nubbingiellan, ROE, servodatfága ja luonddufága.</p>
<p>Fágat maidda sáhttá jorgalit oahpponeavvuid sámegillii: Eará fágaide sáhttá jorgalit oahpponeavvuid, muhto dalle ferte ráhkadit fáddágihppagiid sámi fáttáide</p>
<p>Oahpponeavvošládja: Vuođđogirji, bargogirji ja digitála resursa 4.5.2.3 Joatkkaoahpahus Vuoruhuvvon fágat: Prográmmafágat – fidnofágalaš oahppoprográmma: Sámi mediat ja kommunikašuvdna 4.5.3 Davvisámegiella 4.5.3.1 Mánáidgárdi Vuoruhuvvon fágasuorggit: Gulahallan, giella ja teaksta, Dáidda, kultuvra ja hutkáivuohta, Lagašbiras ja servodat Fágasuorggit maidda berre ráhkadit originála sámi oahpponeavvuid: Gulahallan, giella ja teaksta, Dáidda, kultuvra ja hutkáivuohta, Luondu, biras ja teknihkka, Etihkka, osku ja filosofiija, Lagašbiras ja servodat. Fágasuorggit maidda sáhttá jorgalit oahpponeavvuid sámegillii: Rumaš, lihkadeapmi ja dearvvašvuohta ja Lohku, latnja ja hápmi</p>
<p>Oahpponeavvošládja: Prentejuvvon ja digitála nu go cd-rom/pc-spillat, govva/bustávvalotto, fáddágihppagat, čujuhangirjjit, sátnegirjjit, plánššat 4.5.3.2 Vuođđoskuvla Vuoruhuvvon fágat: Sámegiella vuosttašgiellan, sámegiella nubbingiellan, matematihkka, ROE, musihkka duodji ja luonddufága.</p>
<p>Fágat maidda berre ráhkadit originála sámi oahpponeavvuid: Berre ráhkadit originála sámi oahpponeavvuid identitehtaduddjonfágaide nugo sámegiella vuosttašgiellan, sámegiella nubbingiellan, ROE, servodatfága ja luonddufága. Fágat maidda sáhttá jorgalit oahpponeavvuid sámegillii:</p>
<p>Eará fágaide sáhttá jorgalit oahpponeavvuid, muhto dalle ferte ráhkadit fáddágihppagiid sámi fáttáide 9</p>
<p>Oahpponeavvošládja: Vuođđogirji, digitála resursa dahje kombinašuvdna prentejuvvon ja digitála oahpponeavvuin leat sávvojuvvon. Fáddágihppagat strukturerejuvvojit gelbbolašvuođamihttomeriid vuođul eai ge juohke ovttaskas jahkeceahkkái 4.5.3.3 Joatkkaoahpahus Vuoruhuvvon fágat: Sámegiella vuosttašgiellan, sámegiella nubbingiellan leat bajimussii vuoruhuvvon buot oahppoprográmmain </p>
<p><em type="bold">Oktasašfágat – studerenráhkkanahtti oahppoprográmma: </em>Osku ja etihkka – sámi, servodatfága – sámi ja historjá – sámi </p>
<p><em type="bold">Prográmmafágat – studerenráhkkanahtti oahppoprográmma: </em>Sámi visuálalaš kultuvra, Sámi musihkka ja lávdi ja Sámi historjá ja servodat </p>
<p><em type="bold">Prográmmafágat – fidnofágalaš oahppoprográmma: </em></p>
<p>Luondduvuđot doaibma, luondduvuđot buvttadeapmi ja eanadoallu ja gilvvagárdeealáhus </p>
<p>Fágat maidda berre ráhkadit originála sámi oahpponeavvuid: Berre ráhkadit originála sámi oahpponeavvuid identitehtaduddjonfágaide nugo sámegiella vuosttašgiellan, sámegiella nubbingiellan, osku ja etihkka – sámi, duodji, musihkka, servodatfága – sámi, luonddufága - sámi ja historjá – sámi</p>
<p>Oahpponeavvošládja: Vuođđogirji, digitála resursa ja fáddágihppagat leat sávvojuvvon 5 Hástalusat</p>
<p>Sámi oahpponeavvoráhkadeami dálá dili válddaheapmi 4. kapihttalis čájeha ahte hástalusat leat stuorrát ja ollu. Oahpponeavvoráhkadeami doarjjaortnega árvvoštallan duođašta ahte hástalusat čatnasit erenoamážit dán barggu rámmaide ja vuođđostruktuvrii, juoga maid lágádusaid evttohusat duođaštit. Dasa lassin hástalit oahppoplánareforpmat sámi oahpponeavvoráhkadeami, seammás go dat váikkuha positiiva ovdáneapmái sámi ohppiid oahpu sisdoalu ektui. Čalbmáičuohcci hástalusat: Uhccán geasuheaddji eavttut oahpponeavvočálliide ja jorgaleddjiide Erenoamážit váilot mátta- ja julevsámegielat oahpponeavvočállit ja jorgaleaddjit</p>
<p>Stuorra gilvu fidnet olbmuid geain lea gelbbolašvuohta čállin ja jorgaleaddjin</p>
<p>Muhtun fágain váilu terminologiija, erenoamážit mátta- ja julevsámegielas Márkan lea uhcci Oahppit eai fidne daid oahpponeavvuid mat gávdnojit sámegillii Smávva lágádusat mat leat rašit Stuora váili oahpponeavvuin mat leat gustojeaddji plánaid mielde</p>
<p>Váilu bajilgovva almmuhuvvon oahpponeavvuin 10 6 Mihttomearit ja strategiijat 6.1 Oahpponeavvut mánáidgárddiide</p>
<p>Váldomihttomearri</p>
<p>Unnimusat 16 álggahuvvon oahpponeavvuprošeavtta Mánáidgárddiid rámmaplána fágasurggiid siskkobealde</p>
<p>Oassemihttomearri 1</p>
<p>Prentejuvvon ja digitála oahpponeavvut čuovvovaš fágasurggiin: Gulahallan, giella ja teaksta Rumaš, lihkadeapmi ja dearvvašvuohta</p>
<p>Dáidda, kultuvra ja hutkáivuohta Luondu, biras ja teknihkka</p>
<p>Etihkka, osku ja filosofiija Lagasbiras ja servodat Lohku, latnja ja hápmi</p>
<p>Oassemihttomearri 2</p>
<p>Fágagirjjálašvuohta fágasuorggis Gulahallan, giella ja teaksta</p>
<p>Strategiijat: Ráhkadit ođđa oahpponeavvuid lulli-, julev- ja davvisámegillii Jorgalit ja heivehit dálá oahpponeavvuid Ovttasbargat gullevaš fágabirrasiiguin ovdánahttindihte fágagirjjálašvuođa 6.2 Dábálaš oahpponeavvut vuođđooahpahussii</p>
<p>Váldomihttomearri</p>
<p>Álggahit unnimusat 135 oahpponeavvoprošeavtta oahpahussii Máhttolokten – Sámi mielde</p>
<p>Oassemihttomearri 1</p>
<p>Oahpponeavvut lullisámegillii Sámegiella vuosttašgiellan 1.-7. jahkeceahkkái Sámegiella nubbingiellan 1.-7. dássái Matematihkka 1.-4. jahkeceahkkái</p>
<p>Jietnagirjjit Jorgaluvvon buktagat/fáddágihppagat</p>
<p>Oassemihttomearri 2</p>
<p>Oahpponeavvut julevsámegillii: Sámegiella nubbingiellan 7.-10. dássái</p>
<p>Sámegiella vuosttašgiellan 1.-3. jahkeceahkkái Bargogirjjit dálá oahpponeavvuide Matematihkka 1.-4. jahkeceahkkái</p>
<p>Jorgaluvvon buktagat/fáddágihppagat 11</p>
<p>Oassemihttomearri 3</p>
<p>Oahpponeavvut davvisámegillii:</p>
<p>Matematihkka vuođđooahpahussii Sámegiella vuosttašgiellan 8.-13. jahkeceahkkái</p>
<p>Sámegiella nubbingiellan 1.-10. dássái Fáddágihppagat sirkumpolára eamiálbmotoskkuid, eallinoainnuid ja máilmmioskkuid birra mat gokčet 5.-7. jahkecehkiid gelbbolašvuođamihttomeriid.</p>
<p>Luonddufága 8.-10. jahkeceahkkái</p>
<p>ROE 8.-10. jahkeceahkkái Servodatfága joatkkaoahpahussii Fáddágihppagat servodatfágas, duojis, ja biebmu ja dearvvašvuohta vuođđoskuvllas</p>
<p>Jorgaluvvon buktagat/fáddágihppagat</p>
<p>Strategiijat: Ráhkadit dábálaš ja/dahje digitála oahpponeavvuid Heivehit dálá oahpponeavvuid lulli- ja davvisámegiella nubbingielas</p>
<p>Lohkat teavsttaid jietnafiilan Nammadit bargojoavkku mii vállje makkár matematihkkaoahpponeavvut galget jorgaluvvot lulli-, julev- ja davvisámegillii. Dárbbu mielde jorgalit ja heivehit oahpponeavvuid/fáddágihppagiid gaskal lulli-, julev- ja davvisámegiela ja maiddái eará gielain 6.3 Earenoamážit heivehuvvon oahpponeavvut</p>
<p>Váldomihttomearri</p>
<p>Álggahan unnimusat 30 oahpponeavvoprošeavtta lulli-, julev- ja davvisámegillii mánáidgárddiid ja vuođđooahpahusa várás mat váikkuhit nu buori oahppandili go vejolaš mánáide ja nuoraide geat eai oaččo ávkki dábálaš oahpponeavvuin.</p>
<p>Oassemihttomearri 1</p>
<p>Oahpponeavvut dieđihuvvon ovttaskas dárbbuid vuođul</p>
<p>Oassemihttomearri 2</p>
<p>Oahpponeavvut oaidno-, gullo-, lohkan- ja čállinváttuid várás</p>
<p>Oassemihttomearri 3</p>
<p>Kárten- ja bagadallanávdnasat</p>
<p>Strategiijat: Ovttasbargu Sámi earenoamášpedagogalaš doarjalusain kártet dárbbu Ovttasbargu Stáhta earenoamášpedagogalaš doarjavuogádaga fágabirrasiiguin ráhkadit oahpponeavvuid, kárten- ja bagadallanávdnasiid. 6.4 Rámmaeavttut ja vuođđostruktuvra</p>
<p>Váldomihttomearri</p>
<p>Beaktilvuohta ja stáđisvuohta oahpponeavvuid ráhkadeamis, buvttadeamis ja juogadeamis 12</p>
<p>Oassemihttomearri 1</p>
<p>Fágatearpmat</p>
<p>Strategiija:</p>
<p>Álggahit terminologiijaprošeavttaid plána vuoruhemiid vuođul</p>
<p>Oassemihttomearri 2</p>
<p>Čállit ja jorgaleaddjit oahpponeavvoprošeavttaide</p>
<p>Strategiijat:</p>
<p>Láhčit girječálliid ja jorgaleddjiid bálkáheami olles dahje oasseáigái. Gilvonávccalaš bálká- ja rámmaeavttut </p>
<p>Ásahit stipeandaortnegiid oahpponeavvopedagogihka studeanttaide Nannet lulli-, julev- ja davvisámegiela alit oahpu stipeandaortnegiid</p>
<p>Váikkuhit dutkan- ja ovdánahttinbarggu nannema</p>
<p>Váikkuhit digitála databása ásaheami mas friija leat olámuttos ávdnasat oahpponeavvuid ráhkadeami váste Váikkuhit resursaskuvllaid ásaheami mátta-, julev- ja davvisámi guovlluin, nugo omd. Ájluokta Skåvllå </p>
<p>Váikkuhit dan ahte sámi joatkkaskuvllat ovdánahttojit resursaskuvlan oahpponeavvuid ráhkadeamis sámegillii joatkkaoahpahusa váste </p>
<p>Oassemihttomearri 3</p>
<p>Buoridit oahpponeavvobuvttadeddjiid kapasitehta ja gelbbolašvuođa</p>
<p>Strategiija: Lasihit doarjaga sámi lágádusaide Sámediggi ii oainne dárbbašlažžan bidjat dakkár gáibádusa ahte vissis oassi buvttaduvvon oahpponeavvus galgá vurkejuvvot lágádusa rádjui nugo ovddit plánas čuoččui. Juolludanreivves sáhttá Sámediggi gáibidit ahte oahpponeavvo galgá nuppes deaddiluvvot jus vuosttaš deaddileapmi nohká ja jus ain lea jearaldat oahpponeavvu fidnet.</p>
<p>Oassemihttomearri 4</p>
<p>Geavaheaddjit dihtet almmuhuvvon oahpponeavvuid birra Strategiijat: Ovdánahttit oahpponeavvoportála gos sáhttá ohcat oahpponeavvuid Ráhkadit bajilgova buot oahpponeavvuin mat gávdnojit iešguđet fágaide ja cehkiide</p>
<p>Oassemihttomearri 5</p>
<p>Almmuhuvvon sámi oahpponeavvut geavahuvvojit mánáidgárddiin ja skuvllain</p>
<p>Strategiijat: Nuvttá oahpponeavvut dainna eavttuin ahte ortnet ii čuoze oahpponeavvuid buvttadeapmái</p>
<p>Juogadangoluid ja massojuvvon vuovdindietnasa buhtadus lasihuvvo oahpponeavvoprošeavttaid doarjagii Fuolahit skuvllaide dieđuid oahpponeavvuid geavaheami birra 13</p>
<p>Oassemihttomearri 6</p>
<p>Oaniduvvon buvttadanáigi</p>
<p>Strategiijat:</p>
<p>Árvvoštallat juohkit stuora prošeavttaid smávit oasseprošeavttaide Prošeavttat main leat máŋga girječálli vuoruhuvvojit</p>
<p>Juolludit prošeaktadoarjaga ovdal miessemánu 1.b.</p>
<p>Oassemihttomearri 7</p>
<p>Boahttevaš oahpponeavvoráhkadeami beaktilis organiseren</p>
<p>Strategiija: Čielggadit boahttevaš organiserema 7 Raporteren</p>
<p>Sámedikki strategalaš plána oahpponeavvoráhkadeapmái 2009 – 2012 čuovvoluvvo Sámedikki jahkásaš bušeahtain áigodagas. Jahkásaš bušeahtat mearridit vuoruhemiid ja gáibádusaid, ja maiddái doarjjaortnega mihttomeriid joksaneavttuid. Sámedikki jahkedieđáhusa bokte dieđihuvvo jahkásaččat oahpponeavvoráhkadeami doarjagiid geavaheami birra, gos maiddái oaidnit Sámedikki jahkerehketdoalu. Sámi oahpponeavvobuvttadeami iešguđet doarjjaortnegiid beaktu galgá evaluerejuvvot ovdal plána ođasmahttima. Ráhkaduvvo jahkásaččat resursarehketdoallu mas golut oahpponeavvuide bohtet oidnosii. </p>
</body></document>
