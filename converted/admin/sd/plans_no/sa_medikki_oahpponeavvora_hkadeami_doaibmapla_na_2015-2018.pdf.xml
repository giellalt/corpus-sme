<document xml:lang="sme" id="no_id"><header><title/><genre code="admin"/><author><unknown/></author><wordcount>3980</wordcount><conversion_status type="standard"/><availability><free/></availability><multilingual/><origFileName>http://samediggi.no/content/download/6433/59213/version/1/file/S%C3%A1medikki+oahpponeavvor%C3%A1hkadeami+doaibmapl%C3%A1na+2015-2018.pdf</origFileName><parallel_text xml:lang="nob" location="sametingets_handlingsplan_for_la_remiddelutvikling_2015-2018.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikki oahpponeavvoráhkadeami doaibmaplána 2015-2018 1. Višuvdna Sámi oahppit galget beassat geavahit buriid oahpponeavvuid mat dávistit gustovaš oahppoplánadahkosii buot fágain vuođđooahpahusas ja buot sámegielain.</p>
<p>Gáhtten dihtii sámegielaid ja sámi kultuvrra ja sihkkarastin dihtii máhtu ja gelbbolašvuođa sámi servodagain, ferte nannet ja gáhttet sámi oahpahusa, oahpu ja dutkama. Máhttolokten – Sámi galgá leat vuođđun oahpponeavvoráhkadeapmái buot fágasurggiin ja fágain, julev-, lulli- ja davvisámegielas. 2. Plána vuođđu Sámediggi lea premissadahkki sámi oahpponeavvuid buvttadeamis ja ruhtadeamis sámi oahpponeavvuin. Sámediggi mearrida váikkuhangaskaomiid mihttomeriid, strategiijaid ja doaibmabijuid oahpponeavvuid ráhkadeami várás plánadahkosiid ja bušeahttaproseassaid bokte.</p>
<p>Sámediggi juohká, čuovvola ja dárkkista oahpponeavvodoarjagiid láhka- ja njuolggadusrámmaid siskkobealde.</p>
<p>Sámedikki áigodaga 2015-2018 oahpponeavvoráhkadeami doaibmaplánas leat višuvnnat, doaibmabijut ja vuoruheamit sámi oahpponeavvuid ráhkadeami ektui vuođđooahpahusa dálá plánadahkosiid vuođul.</p>
<p>Plána válddaha oahpponeavvoráhkadeami mihttomeriid ja vuoruhemiid ja lea vuođđuduvvon dáidda dokumeanttaide: -Sámediggedieđáhus oahpahusdieđáhus, mearriduvvon Sámedikkis 2012:s -Máhttolokten - Sámi -Sámedikki matriisa mii čájeha sámi oahpponeavvuid -Sámi oahpponeavvuid geavaheaddjiiskkadeapmi 2012, IKT-oahppoguovddáš ja Sámediggi -Sámi oahppoásahusaid evttohusat ja cealkámušat -NORUT raporta <span type="quote" xml:lang="nob">”Kartlegging av samiske spesialpedagogiske tilbud og behov" -Jagi 2010 raporta ”Tiltak for å effektivisere utvikling og produksjon av samiske læremidler”</span></p>
<p>Sámedikki sámi oahpponeavvomatriisa čájeha iešguđet cehkiid ja dásiid iešguđet fágaid gárvvistuvvon ja álggahuvvon oahpponeavvuid.</p>
<p>Oahpponeavvoportála Ovttas|Aktan|Aktesne almmuheami oktavuođas čađahuvvui geavaheaddjiiskkadeapmi sámi oahpponeavvuid birra.</p>
<p>Sámedikki áigodaga 2009-2012 oahpponeavvoráhkadeami strategiijaplánii gulai maiddái pedagogalaš oahppanávdnasiid ráhkadeapmi mánáidgárddiid várás, mii ii leat mielde áigodaga 2015-2018 doaibmaplánas. Mánáidgárddiid pedagogalaš oahppanávdnasat leat 2014 rájes sierra bušeahttapoastan</p>
<p>Sámedikki bušeahtas, sierra doarjagat juolluduvvojit dáid ráhkadeapmái. 2015:s áigu Sámediggi árvvoštallagoahtit oahpponeavvoráhkadeami doarjjaortnegiid. Áigumuš árvvoštallamiin lea oažžut ollislaš ja buoret kvalitatiiva oahpponeavvoráhkadanhálddašeami. Dat mearkkaša ahte Sámediggi áigu čađahit smávit rievdadusaid dán doaibmaplánas go árvvoštallanraporta gárvána. 2 3. Oahpponeavvuid definišuvdna Oahpahuslága láhkaásahus, § 17- 1, definere oahpponeavvuid ná:</p>
<p xml:lang="nob"><em type="italic">Med læremiddel mener en alle trykte, ikke-trykte og digitale element som er utviklet til bruk i opplæringen. De kan være enkeltstående eller gå inn i en helhet, og dekker alene eller sammen kompetansemål i Læreplanverket for </em></p>
<p><em type="italic">Kunnskapsløftet </em>. (Oahpponeavvut leat buot prentejuvvon, prentekeahtes ja digitála áđat mat leat ráhkaduvvon geavaheami várás oahpahusas. Dat sáhttet leat ovttaskasat dahje gullat ollislašvuhtii, ja gokčet okto dahje ovttas Máhttoloktema oahppoplánadahkosa gealboulbmiliid.) </p>
<p>IKT oahppoguovddáš, mii lea Máhttodepartemeantta vuollásaš nationála gealboguovddáš, definere digitála oahpponeavvuid ná:</p>
<p><em type="italic">Med digitale læremidler menes et læremiddel som inneholder ulike medietyper som tekst, bilder, video, animasjoner og simuleringer. De ulike medietypene er valgt ut og satt sammen på en pedagogisk måte. </em>(Digitála oahpponeavvut leat oahpponeavvut main leat iešguđetlágan mediašlájat nugo teaksta, govat, video, animašuvnnat ja simuleremat. Dát iešguđetlágan mediašlájat leat válljejuvvon ja biddjojuvvon oktii pedagogalaš vuogi mielde.) 4. Oahpponeavvoráhkadeapmi 2009-2014 Áigodagas 2009-2012 lea Sámediggi addán doarjagiid oahpponeavvoráhkadeapmái daid vuoruhemiid vuođul, mat dahkkojuvvojedje Sámedikki oahpponeavvoráhkadeami strategiijaplánas áigodahkii 2009-2012. Jagiin 2013 ja 2014 dahkkojuvvojedje vuoruheamit Sámedikki oahpponeavvomatriissa vuođul. </p>
<p>Lassin ohcanvuđot ortnegiidda lea Sámediggi almmolaš háhkamiid vuođul ruhtadan jorgalemiid ja dárogiel matematihkkagirjjiid heiveheami sámegillii olles vuođđoskuvlla várás.</p>
<p>Matriisa čájeha ahte davvisámegillii leat ráhkaduvvon ja gárvvistuvvon ja ráhkaduvvomin oahpponeavvut sámegielas vuosttašgiellan, sámegielas nubbigiellan, matematihkas, REE:s ja servodatfágas vuođđoskuvllas. Dáid fágain leat ráhkaduvvon ja ráhkaduvvomin visotgokči oahpponeavvut. Joatkkaoahpahussii leat ráhkaduvvon ja gárvvistuvvon ja ráhkaduvvomin oahpponeavvut sámegielas nubbigiellan, religiovnnas, historjjás ja servodatfágain jo1 várás ja sámi historjjás ja servodagas.</p>
<p>Julevsámegillii lea vuođđoskuvlii ráhkaduvvon ja gárvvistuvvon ja ráhkaduvvomin oahpponeavvut sámegielas vuosttašgiellan, matematihkas 1.-7. jahkeceahkkái, REE:s 1.-4. jahkeceahkkái, servodatfágas 5.-7. jahkeceahkkái. Joatkkaoahpahussii eai leat ráhkaduvvon oahpponeavvut julevsámegillii.</p>
<p>Lullisámegillii lea vuođđoskuvlii ráhkaduvvon ja gárvvistuvvon ja ráhkaduvvomin oahpponeavvut sámegielas vuosttašgiellan 1.-7.jahkeceahkkái, sámegielas nubbigiellan 1.-4. jahkeceahkkái, matematihkas 1.-7. jahkeceahkkái, REE:s 1.-4. jahkeceahkkái, servodatfágas 5.-7. jahkeceahkkái.</p>
<p>Joatkkaoahpahussii eai leat ráhkaduvvon visotgokči oahpponeavvut lullisámegillii.</p>
<p>Vaikke vel gárvvistuvvon oahpponeavvuid logut áigodagas 2009-2013 čájehit ahte ollu prošeavttat leat gárvvistuvvon, de dáid loguid ferte geahččat iešguđet fága ektui. Ovdamearkka dihtii lea mánáidceahki matematihka oahppodahkosis sullii 30 oahpponeavvoprošeavtta (6 vuođđogirjji, 6 bargogirjji, 6 oahpaheaddjibagadusa, 6 neahttaresurssa, 6 váhnenbagadusa). Lassin dasa leat dáid loguin sihke fáddágihppagat, eará eai visotgokči oahpponeavvut ja kártenávdnasat.</p>
<p>Maŋimus jagiid lea Sámediggi vuoruhan buvttadandoarjaga visotgokči oahpponeavvuide, ja uhcit fáddávuđot oahpponeavvuide. Visotgokči oahpponeavvut leat dávjá divraseappo go ovdamearkka 3 dihtii fáddágihppagat. Dat lea dagahan ahte juolludemiid lohku lea njiedjan. Eará sivva juolludemiid njiedjamii lea go áŋgiruššan digitála oahpponeavvuiguin lea stuorát. Visotgokči ja digitála oahpponeavvoprošeavttat leat mealgat divraseappo buvttadit ja dagaha ahte uhcit prošeavttat ožžot doarjaga.</p>
<p>Oahpponeavvuid gárvvisteapmi: 2009: 55 gárvvistuvvon oahpponeavvoprošeavtta 2010: 55 gárvvistuvvon oahpponeavvoprošeavtta 2011: 46 gárvvistuvvon oahpponeavvoprošeavtta 2012: 47 gárvvistuvvon oahpponeavvoprošeavtta 2013: 49 gárvvistuvvon oahpponeavvoprošeavtta</p>
<p>Juolludeamit oahpponeavvoprošeavttaide: 2009: 42 prošeavtta, dáin leat 11 erenoamážit heivehuvvon oahpponeavvu 2010: 30 prošeavtta, dáin leat 11 erenoamážit heivehuvvon oahpponeavvu 2011: 37 prošeavtta, dáin leat 6 erenoamážit heivehuvvon oahpponeavvu 2012: 50 prošeavtta, dáin leat 10 erenoamážit heivehuvvon oahpponeavvu 2013: 28 prošeavtta, dáin leat 3 erenoamážit heivehuvvon oahpponeavvu <em type="bold">4.1 Ovttas|Aktan|Aktesne </em></p>
<p>Ovttas|Aktan|Aktesn e www.ovttas.no – lea oahpponeavvoportála interneahtas njealji gillii (davvi-, lulli- ja julevsámegillii ja dárogillii). Áigumuššan portálain lea juohkit dieđuid sámi oahpponeavvuid birra, ja muitalit oahpaheddjiide, mánáidgárdebargiide ja earáide makkár sámi oahpponeavvut leat ráhkaduvvon. Ovttas.no oahpponeavvoportála sirdojuvvui 2013:s Sámedikkis Lohkanguovddážii, mii lea Sámi allaskuvllas, nannen dihte fágabirrasa oahpponeavvoportálas.</p>
<p>Portálas oaidná digitála oahpponeavvuid, spillaid, dieđuid prentejuvvon girjjiid ja fáddágihppagiid birra ja sámi filmmaid ja tv-prográmmaid birra. Portálas leat maid govat maid beassá geavahit nuvttá oahpahusas. 2014 čakčamánu muttus leat čohkkejuvvon váile 4000 iešguđet oahpponeavvu portálii, main 800 leat gova.</p>
<p>Oahpaheaddjit, mánáidgárdebargit ja neahttabáikki eará geavaheaddjit besset luoikkahit, juogadit ja ráhkadit oahpponeavvuid neahttabáikki bokte. Juogadansajis sáhttá juogadit eaŋkalis sámi oahppanresurssaid earáiguin. Buvttadanreaidu addá vejolašvuođa ráhkat sierra digitála oahpponeavvuid. Reaidu addá guokte válljenvejolašvuođa, ráhkadit oahpponeavvuid mánáidgárddiide ja álgooahpahussii, ja ráhkadit oahpponeavvuid boarráset ohppiide. <em type="bold">4.2 Lullisámi oahpponeavvuid ráhkadeapmi </em></p>
<p>Sámediggi, Sámi allaskuvla ja Engerdal suohkan dahke 2013:s šiehtadusa sihkkarastit ja ovddidit lullisámi gelbbolašvuođabirrasa oahpponeavvobuvttadeami váste. Šiehtadus geatnegahttá beliid gaskaneaset váikkuhit dasa ahte bisuhuvvo dat lullisámi gealbobiras mii ásahuvvui ja ovddiduvvui Elgå bajásšaddanguovddáža 5-jagi giellaprošeavtta bokte áigodagas 2001-2006. Mihttomearri šiehtadusain lea joatkit ráhkadit relevánta lullisámi oahpponeavvuid ja čađahit tearbmaovddidan- ja eará giellaprošeavttaid, vai lullisámi oahppit ožžot nannejuvvon skuvlafálaldaga. Bealit leat geatnegasat váikkuhit dasa ahte buot oahpponeavvut, gelbbolašvuohta ja eará mii lea ráhkaduvvon giellamovttiidahttinprošeavtta bokte, kvalitehtasihkkarastojuvvojit, viidáseappot ovddiduvvojit ja juogaduvvojit oahpponeavvoportálas Ovttas|Aktan|Aktesne, vai bohtet ávkin lullisámi ohppiide.</p>
<p>Bealit leat maid geatnegahttojuvvon kártet guđe oahpponeavvut leat fidnemis ja guđe oahpponeavvut dárbbašuvvojit.</p>
<p>Šiehtadus lea fámus 3 jagi, ja gusto 31.12.2015 rádjai. Šiehtadus galgá árvvoštallojuvvot maŋŋágo šiehtadusáigodat nohká. 4 <em type="bold">4.3 Davviriikkalaš ovttasbargu </em>2014:s ásahuvvui bargojoavku mii galgá geahčadit riikkaid rasttideaddji sámi oahpahusáššiid. </p>
<p>Bargojoavkkus galget leat 2 ovddasteaddji guđe ge davviriikkas Sámis. Norgga bealis lea Sámedikkis ja</p>
<p>Oahpahusdirektoráhtas okta ovddasteaddji goappás ge. Bargojoavku galgá earret eará árvvoštallat vejolašvuođaid ovttastahttit oahpponeavvobarggu ja kártet riikkaid oahpponeavvodili. 5. Dieđihuvvon oahpponeavvodárbu vuođđooahpahussii</p>
<p>Sámediggi lea ávžžuhan sámi oahppoásahusaid addit cealkámušaid ja evttohusaid dan birra guđe fágaid ja cehkiid/dásiid sin mielas berre vuoruhit go doarjagat oahpponeavvoráhkadeapmái almmuhuvvojit. Cealkin- ja evttohanávžžuhus lea sáddejuvvon sámi joatkkaskuvllaide, ja daidda joatkkaskuvllaide main lea ovddasvástádus davvi-, julev- ja lullisámi guovlluid sámi ohppiin, Sámi oahpaheaddjifierpmádahkii, Sámi lohkanguovddážii ja SEAD:ii. Lei dušše okta joatkkaskuvla lullisámi guovllus mii vástidii Sámedikki ávžžuhussii áigemearis. Maŋŋá áigemeari leat ožžon 4 vástádusa, 3 joatkkaskuvllas ja Sámi lohkanguovddážis, oktan Saemien Lohkemejarnge ossodagas Elgås.</p>
<p>Sámedikki oahpponeavvoráhkadeami doaibmaplánabarggus leat buot vástádusat váldojuvvon vuhtii.</p>
<p>Sámedikkis leat jeavddalaš prošeaktačoahkkimat daid oahpponeavvobuvttadeddjiiguin, geat ožžot doarjaga Sámedikkis. Dakkár oktavuođain lea Sámediggi bivdán oažžut cealkámušaid ja evttohusaid oahpponeavvoráhkadanstrategiijaide. Sámedikki bargui oahpahuspolitihkalaš áššiiguin lea hui deaŧalaš ahte sámi gealbobirrasat guldaluvvojit. <em type="bold">5.1 Joatkkaoahpahus </em></p>
<p>Joatkkaoahpahusa ektui čájehit cealkámušat ahte oahpponeavvut dárbbašuvvojit buot 3 sámegillii fágain sámegiella vuosttašgiellan ja sámegiella nubbigiellan, ja davvisámegielas sámegiella vierisgiellan.</p>
<p>Lullisámi guovllus dárbbašuvvojit oahpponeavvut fágain servodatfága, geografiija, historjá ja luonddufága, erenoamážit oahppoplána sámi momeanttaid ektui. Davvisámi guovllus dárbbašuvvojit fáddágirjjit fágain design ja giehtaduodji, ja boazodoallu jo2.</p>
<p>Cealkámušat čájehit ahte skuvllat háliidit sihke digitála ja prentejuvvon oahpponeavvuid. <em type="bold">5.2 Vuođđoskuvla </em></p>
<p>Vuođđoskuvlla várás deattuhuvvo oažžut ráhkaduvvot digitála oahpponeavvuid ja fáddágihppagiid eanaš fágaide, ja eanaš cehkiide. Deattuhuvvo oažžut ráhkaduvvot fáddágihppagiid iešguđet oahppoplánaid sámi momeanttaide, ja fáddágihppagiid sámegielas vuosttaš- ja nubbingiellan ja čiekŋudeapmái sámegielas. Dárbbašuvvojit maiddái vuođđogirjjit lullisámegielas vuosttašgiellan 5.-10. jahkecehkiide. Cealkámušat čájehit maid ahte dárbbašuvvojit kártenreaiddut, giellaapplikašuvnnat, bagadusat bargui vuođđogálggaiguin, oahpponeavvut gáiddusoahpahussii ja neahttaresurssat buot fágaide. 6. Hástalusat ja doaibmabijut Sámediggi áigu plánaáigodagas váikkuhit dahkat oahpponeavvobuvttadeami beaktileabbon.</p>
<p>Áŋgiruššan digitála oahpponeavvuiguin galgá nannejuvvot. Sámediggi áigu maiddái vuoruhit muhtun dahkosiid fáddágihppagiiguin, erenoamážit dakkár fágain main ollásit dahje muhtumassii váilot oahpponeavvut, ja fáddágihppagiid árbedieđus.</p>
<p>Sámedikki matriissas mii čájeha ráhkaduvvon ja álggahuvvon oahpponeavvuid, boahtá ovdan ahte ain leat hástalusat oahpponeavvoráhkadeami oktavuođas. Ain leat ollu fágat ja jahkeceahkit main váilot 5 oahpponeavvut, erenoamážit joatkkaoahpahusas. Mii oaidnit maiddái ahte eai buot mihttomearit oahpponeavvoráhkadeami 2009-2012 strategalaš plánas leat ollašuhttojuvvon.</p>
<p>Oahppoplánaid ođasmahttin buvttiha dárbbu ođasmahttit oahpponeavvuid. Dát lea álo hástalussan skuvlavuogádahkii. Oahppoplánaid ođasmahttin lea sámi oktavuođas erenoamáš hástaleaddjin dannego álo váilot oahpponeavvut, ja dannego ekonomalaš rámmat eai dávis boares ja ođđa dárbbuide.</p>
<p>Jagiin 2012/2013 ođasmahttojuvvojedje oahppoplánat sámegielas, dárogielas, dárogielas daid ohppiid várás geain lea sámegiella vuosttašgiellan, servodatfágas, servodatfágas – sámi, luonddufágas, luonddufágas – sámi, matematihkas ja eŋgelasgielas. Danne lea dál stuorát dárbu ráhkadit oahpponeavvuid Máhttoloktema – sámi ja ođasmahttojuvvon oahppoplánaid vuođul. <em type="bold">6.1 Ekonomalaš rámmat </em></p>
<p>Sámedikki ekonomalaš rámmat oahpponeavvoráhkadeapmái leat menddo gáržžit dárbbuid ektui.</p>
<p>Maŋimus jagiid lea ohccojuvvon lagabui gávccilogi miljon ruvnnu doarjjan juohke jagi, dan ektui go jahkásaččat lea bušeterejuvvon vuollel 18 miljon ru. Gáržžes bušeahta geažil ohcanhivvodaga ektui lea</p>
<p>Sámediggi ferten dahkat čavga vuoruhemiid, ja biehttalit ollu buriid ohcamiid. 2014:s ohccojuvvui sullii 70 miljon ruvnnu doarjjan oahpporesursaráhkadeapmái. Sámedikki oahpponeavvobušeahtta lei 17,6 miljon ru.</p>
<p type="listitem">Doaibmabidju:</p>
<p type="listitem">Sámediggi áigu lasihit sámi oahpponeavvuráhkadeami ekonomalaš rámma.</p>
<p type="listitem">Sámediggi hábme ovttas Máhttodepartemeanttain ja oahpahusdirektoráhtain ja regionála ja báikkálaš ovttasbargoguimmiiguin eanet ulbmillaš diehtojuohkima sámi oahpponeavvuid birra, sámi oahpponeavvoportála birra ja eará sámi digitála oahppanresurssaid birra. 6.2 Sihkkarastit vuoigatvuođa sámi oahpponeavvuide oahpahus- ja priváhtaskuvlalágas</p>
<p>Oahpponeavvut leat deaŧalaš reaiddut oahpaheddjiide ja ohppiide sihkkarastimis ahte oahppit galget juksat daid gealbomihttomeriid ja vuođđogálggaid maid oahppi galgá háhkat oahpus Máhttoloktema vuođul.</p>
<p>Sámi ohppiin lea seamma vuoigatvuohta go dáža ohppiin ge fidnet buot oahpponeavvuid iežaset eatnigillii. Dilli lea dál, máŋga jagi maŋŋá go skuvlaođastus Máhttolokten ja Máhttolokten – sámi čađahuvvui, nu ahte ovdáneapmi lea dáhpáhuvvan sámi oahpponeavvuid ektui, muhto ain váilot sámi oahpponeavvut mat čuvvot ođđa oahppoplánaid, muhtun fágain ja muhtun dásiin. Danne ferte okta váldomihttomeriin Sámedikki oahppo- ja oahpahuspolitihkas leat dat ahte lága bokte ásahuvvojit vuoigatvuođat sámi oahpponeavvuide, seamma láhkai go dáža ohppiide ge. Sámediggi lea meannudettiin oahpahuslága geassemánus 2014 čujuhan dasa ahte sámi ohppiid vuoigatvuohta oahpponeavvuide iežaset oahpahusgillii ii leat sihkkarastojuvvon lágas oktan dasa gulli láhkaásahusain.</p>
<p>Vuoigatvuohta oahpponeavvuide goappašiid dáru giellahámiin lea sihkkarastojuvvon oahpahuslágas ja vuoigatvuohta aiddostahttojuvvo ja nannejuvvo láhkaásahusas.</p>
<p type="listitem">Doaibmabidju:</p>
<p type="listitem">Sámediggi áigu bivdit ahte oahpahus- ja priváhtaskuvlaláhka ođasmahttojuvvo nannen dihtii sámi ohppiid vuoigatvuođa oahpahussii sámegielas ja sámegillii ja sámi kulturárvvuid vuođul, dás maiddái erenoamážit vuoigatvuođa sámi oahpponeavvuide buot fágain olles vuođđooahpahusas. 6.3 Digitála ovdáneapmi</p>
<p>Digitála oahpponeavvut ovdánit hui johtilit. Ođđaseamos digitála čovdosiiguin lea divrras ja áddjái ráhkadit oahpponeavvuid, dattetge lea digitála oahpponeavvuid hálbbit ođasmahttit. Seammás dárbbašuvvojit eanet dakkár resurssat. 6</p>
<p>Jagi 2012 geavaheaddjiiskkadeapmi sámi oahpponeavvuid birra, maid Oahpahusa IKT guovddáš ja</p>
<p>Sámediggi čađaheigga, čájeha ahte sámi digitála oahpponeavvut váillahuvvojit.</p>
<p>Geavaheaddjiiskkadeapmi čájeha ahte sámi digitála oahpponeavvut ohcaluvvojit vuođđooahpahusa buot ahkejoavkkuide (iskkadeami čuokkis 4,8).</p>
<p>Digitála oahppanreaiddut ovddastit ođđa oahppanproseassaid skuvllain. Daid geavaheapmi movttiidahttá ohppiid ja arvvosmahttá eanet oahppamii. Dasa lassin leat dát oahpponeavvut boahtteáigásaččat go geahččá ávkki teknologalaš gálggain. Digitála gálggat gullet oahppoplána mielde vuođđogálggaide maid oahppit galget ovddidit ja nannet vuođđoskuvllas.</p>
<p>Sámedikki mielas lea hui deaŧalaš ahte sámi ohppiin lea vejolašvuohta fidnet máŋggalágan movttiidahtti, máŋggadáfot ja dásseearuhuvvon digitála oahpponeavvuid, mihttomearrin lea ahte láhččojuvvo interaktiiva oahppanproseassaide.</p>
<p>Stuorra oassi dan sámegieloahpahusas maid sámi ohppiin lea vuoigatvuohta oažžut, čađahuvvo gáiddusoahpahussan. Sámediggi oaivvilda ahte dárbbašuvvojit oahpponeavvut mat leat heivehuvvon dán oahpahusvuohkái, ja ferte oažžut stuorát fuomášumi dás duohko. Sámediggi áigu váikkuhit dasa ahte sámi gáiddusoahpahussii addojuvvojit eanet resurssat dohkálaš teknologalaš čovdosiidda ja resurssat sihkkarastimii buriid fysihkalaš oahppanarenaid oassin das.</p>
<p type="listitem">Doaibmabijut:</p>
<p type="listitem">Sámediggi áigu vuoruhit digitála oahpponeavvuid ráhkadeami vuođđooahpahusa buot dásiide, dás maiddái oahpahusávdnasiid mat leat heivehuvvon gáiddusoahpahussii.</p>
<p type="listitem">Sámediggi áigu háhkat visogova das geavahuvvojit go sámi digitála oahpponeavvut skuvllain, ja áigu čađahit geavaheaddjiiskkadeami sámi digitála oahpponeavvuid geavaheamis.  6.4 Ovttas|Aktan|Aktesne</p>
<p>Sámediggi áigu ovdánahttit viidáseappot sámi oahpponeavvoportála Ovttas|Aktan|Aktesne, ja áigu nannet dán barggu dainna lágiin ahte eará gielat digitála oahpponeavvut heivehuvvojit ja jorgaluvvojit sámegillii. Ovttas|Aktan|Aktesne lea juo heivehan/jorgalan digitála oahpponeavvuid golmma sámegillii, ja háliidit ahte dát bargu jotkojuvvo.</p>
<p>Deaŧalaš lea deattuhit ahte Ovttas|Aktan|Aktesne doaibmabidju lea hui guovddáš doaibmabidju man bokte juohkit máhtu sierra sámi oahpponeavvuid birra. Dán áiggis go váilot oahpponeavvut lea erenoamáš deaŧalaš muitit ahte portála áigumuššan lea álkiduhttit oahpaheddjiid almmuhit sin oahpahusdahkosiid ávkin eará sámi oahpaheddjiide. Dasa lassin oaidná Sámediggi vejolašvuođaid ovdánahttit portála, earret eará lávejit sámi oahpaheaddjit váillahit máhtu báikkálaš oahppoplánaid ovddideamis, Máhttoloktema 06 mielde. Ollu sámi oahpaheddjiin lea okto ovddasvástádus sámi oahpahusas sin skuvllas, nu ahte sis ii leat vejolašvuohta ovttas bargat eará sámi resursaolbmuiguin.</p>
<p>Oahpaheddjiide livččii maiddái ávkkálaš jos neahttaportálas lassin oahpponeavvuide, livčče jurdagat báikkálaš oahppoplánaid birra, áinnas gullevaš girjjálašvuođalisttaiguin ja oahpahusdahkosiin. Danne ferte Sámedikki oahpahus- ja oahppopolitihka oktavuođas leat sáhka dán neahttaresurssa boahtteáiggi ja viidáseappot ovddideami birra.</p>
<p>Sámediggi atná vuođđun dan ahte departemeanttas lea viiddis ovddasvástádus neahttaportála ovddideamis. Máhttodepartemeanta lea vuolggahan jurdaga portála ásadeamis, mii čujuhit</p>
<p xml:lang="nob">Stuorradiggedieđáhussii nr 28 (2007-2008) Sámepolitihka birra, mas čuožžu: <em type="italic">”Departementet vil ta initiativ til, i samarbeid med Utdanningsportalen www.utdanning.no å kartlegge og lage en oversikt over trykte og digitale samiske læremidler. Det vil bli opprettet et eget nettsted for samiske læremidler på </em><em type="italic">www.utdanning.no” </em><em type="italic">(Departemeanta vuolggaha jurdaga ovttas bargguin Oahppo portálain www.utdanning.no kártet ja ráhkadit geahčastaga sámi deaddiluvvon ja digitála oahpponeavvuin. Ráhkaduvvo sierra neahttabáiki sámi oahppo neavvuid várás www.utdanning.no) </em></p>
<p>Utdanning.no lea dál oassi IKT oahpahusguovddážis (Senter for IKT i utdanningen).</p>
<p>Neahttaportála Ovttas|Aktan|Aktesne lea dál šaddan deaŧalaš reaidun sámi oahpaheddjiide.</p>
<p type="listitem">Doaibmabijut:</p>
<p type="listitem">Sámediggi áigu searvat portála Ovttas/Aktan/Aktesne sihkkarastimii ja nannemii.</p>
<p type="listitem">Sámediggi áigu viidáseappot ovddidit ovttasbarggu neahttabáikkiin Ovttas|Aktan|Aktesne  ja váikkuhit dan ahte Ovttas|Aktan|Aktesne šattašii eanet geavaheaddjioiddot. 6.5 Kártenávdnasat ohppiide geain leat sierra dárbbut</p>
<p>Sámediggi lea ovdalis juolludan doarjaga dakkár kártenávdnasiid ráhkadeapmái mat leat heivehuvvon erenoamášpedagogihkalaš diagnostiseremii ja oahpahussii sámegillii. Dat lea vuoruhuvvon seamma dásis dábálaš ja erenoamášpedagogalaš oahpponeavvuiguin.</p>
<p>Kárten ja diagnostiserenávdnasat leat deaŧalaččat vai sáhttá addit ohppiide geain leat erenoamáš dárbbut, heivehuvvon oahpahusa árrat. NORUT raporta “</p>
<p><em type="italic">Kartlegging av samisk spesialpedagogisk tilbud og behov </em>” čájeha ahte váillahit ollu oahppoávdnasiid ja kártenávdnasiid mat leat láhččojuvvon erenoamášpedagogalaš diagnostiseremii ja oahpahussii sámegillii. Váttis lea oažžut geahčastaga máná ollislaš giellagálggas go dán lágan iskamat eai gávdno. Ain váilot kártenávdnasat buot sámegielain, muhto erenoamážit julev- ja lullisámegillii. </p>
<p>Kártenávdnasiid ráhkadanprošeavttat leat dattetge hui divrasat, ja dat váikkuha Sámedikki ovddasvástádussii sámi oahpponeavvuid ovddideaddjin. Dán vuođul ii áiggo Sámediggi joatkit dán barggu.</p>
<p type="listitem">Doaibmabidju:</p>
<p type="listitem">Sámediggi áigu bargat Máhttodepartemeantta ektui dainna mihttomeriin ahte ráhkadit eanet kártenávdnasiid sámi ohppiide geain leat erenoamáš dárbbut.  6.6 Nuvttá oahpponeavvoortnet</p>
<p>Sámediggi šiehtadii 2009:s oahpponeavvobuvttadeddjiiguin addit nuvttá oahpponeavvuid skuvlaeaiggádiidda. Dahkkojuvvojedje golbma sierralágan šiehtadusa; juo almmuhuvvon oahpponeavvuid oastimis, álggahuvvon oahpponeavvoprošeavttaid buhtadusas ja ođđa oahpponeavvuid juogadanbuhtadusas. Dáid šiehtadusaid duogážin lei oažžut sámi oahpponeavvuid buorebut olámuddui skuvllain ja hehttet stuorra oahpponeavvorájuid šaddamis lágádusaide.</p>
<p>Sámedikki árvvoštallamiid mielde leat ortnegis leamaš muhtun vuorddekeahtes váikkuhusat. Earret eará ii lean Ruoŧas ja Suomas vejolašvuohta oastit daid sámi oahpponeavvuid mat leat buvttaduvvon</p>
<p>Norggas. Giellaguovddážat Norggas ja priváhta berošteaddjit maid eai leat beassan oastit oahpponeavvuid, danne go Sámediggi lei daid buot oastán. Dát lei divrras ortnet, ja lea dagahan dan ahte ruđat eai leat juolluduvvon nu ollu oahpponeavvoprošeavttaide sávaldaga ektui. Šiehtadusaid dahkama rájes lea 10-15 % jahkásaš oahpponeavvuid buhtadandoarjagis mannan nuvttá oahpponeavvuid juogadeapmái skuvlaeaiggádiidda.</p>
<p>Buot ohppiin Norgga vuođđoskuvllain lea riekti oažžut nuvttá oahpponeavvuid. Norgga vuođđoskuvllain lea skuvlaeaiggádis ovddasvástádus háhkat oahpponeavvuid ohppiide. Sámedikki ovddasvástádus lea sihkkarastit ođđa ja áigeguovdilastojuvvon oahpponeavvuid buvttadeami.</p>
<p>Eanaš oassi oahpponeavvorájus leat dál ostojuvvon ja juogaduvvon. Dán vuođul luovvanit</p>
<p>Sámedikkis ruđat mat leat mannan oahpponeavvuid oastimii ja juogadeapmái, ja sáhttá dál geavahit 8 daid ruđaid buvttadit eanet oahpponeavvuid dás duohko. Dán vuođustit dainna go ain váilot oahpponeavvut ollu fágain ja ollu cehkiin vuođđoskuvllain. Dasto čájeha dat go bohtet hui ollu prošeaktaohcamat ahte lea kapasitehta nannet oahpponeavvobuvttadusa.</p>
<p type="listitem">Doaibmabidju:</p>
<p type="listitem">Sámediggi áigu hoahpuhit oahpponeavvobuvttadusa ja luvve ruđaid buvttadandoarjagis, oahpponeavvuid oastin- ja juogadanšiehtadusas dasa ahte eanet ráhkadit oahpponeavvuid daid stuorra dárbbuid ektui mat gávdnojit ollu fágain ja ollu cehkiin vuođđoskuvllain. 6.7 Ohcanvuđot ortnet – almmolaš háhkan</p>
<p>Dál hálddaša Sámediggi oahpponeavvobuvttadusa ohcanvuđot ortnegiid bokte, spiehkastahkan lea matematihka ráidu mii dál lea jorgaluvvomin dárogielas sámegillii olles vuođđoskuvlla várás.</p>
<p>Oahpahusdirektoráhtas leat nugo Sámedikkis ge, ohcanvuđot ortnegat oahpponeavvuide muhtun fágasurggiin.</p>
<p>Dat mii lea leamaš buorre dálá ohcanvuđot ortnegis oahpponeavvuid vuoruheami oktavuođas lea, ahte oahpponeavvuid buvttadeddjiin lea stuorát fágalaš friijavuohta ieža mearridit oahpponeavvuid sisdoalu.</p>
<p>Visotgokči oahpponeavvut, maid Sámediggi ain áigu vuoruhit plánaáigodagas, leat stuorra prošeavttat sihke áiggi, viidodaga ja hatti dáfus. Dát prošeavttat hálddašuvvojit ceahki, dási ja giela mielde amas</p>
<p>Sámedikki bušeahtta čadnojuvvot daidda máŋga jagi ovddasguvlui. Ulbmillaš lea gávdnat čovdosiid maid bokte vuoruhit dán lágan prošeavttaid ollislaččat.</p>
<p>Sámediggi áigu doaibmaplána doaibmaáigodagas 2015-2018 bálddalaga ohcanvuđot ortnegiiguin čađahit geahččalanprošeavtta ovdagihtii kvalifiserenortnegiid ektui lágádusaid várás dainna mihttomeriin ahte dahkkojuvvojit rámmašiehtadusat. Dát guoská muhtun oassái sámi oahpponeavvuide ollislaš bušeahttarámmas.</p>
<p>Go lágádusjoavku lea kvalifiserejuvvon ovddalgihtii kvalifiserenortnega bokte, áigu Sámediggi bidjat konkrehta prošeavttaid ráddjejuvvon fálaldatvurrui kvalifiserejuvvon lágádusaid gaskkas. Vejolaš eavttuid bokte mat čatnasit gelbbolašvuhtii davvi-, julev- ja lullisámegielas, de váikkuha doaivumis ortnet lágádusaid kvalitehta nannema, ja dasto ožžot lágádusat eanet einnostan vejolaš rámmaid sihke doibmii ja buvttadeapmái.</p>
<p type="listitem">Doaibmabidju:</p>
<p type="listitem">Sámediggi áigu plánaáigodagas čađahit geahččalanprošeavtta ovdakvalifiserenortnegii lágádusaide dainna ulbmiliin ahte ráhkadit rámmašiehtadusaid ráhkadit visotgokči oahpponeavvuid.  6.8 Oahpponeavvobuvttadeaddjit</p>
<p>Oahpponeavvoohcamiid meannudeamis ja fágalaš árvvoštallamis doallá Sámediggi sámi oahppi guovddážis. Dat mearkkaša dan ahte gelbbolašvuođabirrasat ja buot lágádusat, maiddái norgalaš lágádusat sáhttet oažžut doarjaga Sámedikkis sámi oahpponeavvuid ovddideapmái.</p>
<p>Sámi lágádusain lea guovddáš rolla sámi oahpponeavvuid ovddideami oktavuođas. Danne ferte ain leat mihttomearrin ahte Sámediggi váikkuha ahte lágádusat gelbbolaš ja kvalifiserejuvvon aktevran, sáhttet bisuhit doaimma oahpponeavvuid ráhkadeami sihkkarastimii. Sámediggái lea deaŧalaš bisuhit dássedis, nana ja beaktilis sámi fágabirrasa lágádussuorggis.</p>
<p>Lágádusat vuođđudit buvttadusaset bálvalusaid oastimii oahpponeavvočálliin. Lágádusat leat vásihan ahte hástalussan lea dat go leat unnán sámi oahpponeavvočállit ja jorgaleaddjit sierra 9 oahpponeavvoprošeavttaid várás. Erenoamážit lulli- ja julevsámi oahpponeavvoprošeavttaide. Vátna olmmošlaš resurssat ájihit ollu oahpponeavvoprošeavttaid ráhkadeami ja gárvvisteami.</p>
<p>Sámediggi addá jahkásaččat doarjaga erenoamášpedagogalaš oahpponeavvuide gelbbolašvuođa- ja fágabirrasiidda nugo Sámi Allaskuvlii/Sámi lohkanguovddážii ja - Sámi earenoamášpedagogalaš doarjalussii. Seammás go dát leat oahpponeavvobuvttadeaddjit, de dat maiddái leat deaŧalaččat oahpponeavvodárbbuid fuomášeamis áiggis áigái erenoamášpedagogalaš fágasuorggis. Sámediggi áigu plánaáigodagas árvvoštallat sáhtášii go daidda ja sullasaš gelbbolašvuođa birrasiidda addit rámmadoarjaga, mat iešheanalis vuođu alde álggahit ja ovddidit oahpponeavvuid dárbbu mielde.</p>
<p>Otnáš geavahusa rievdadeapmi buktá dárbbu eanet gulahallat ja árvvoštallat áigeguovdilis oahpponeavvobuvttadeddjiiguin, ovdal go doaibmabijut álggahuvvojit.</p>
<p>Šiehtadus Sámedikki, Sámi allaskuvlla ja Engerdal suohkana gaskka lullisámi gelbbolašvuođa birrasa sihkkarastimis ja ovddideamis loahppá 2015:s. Šiehtadusa ulbmilin lea sihkkarastit ja ovddidit lullisámi gelbbolašvuođa birrasa mii ásahuvvui ovddeš Elgå prošeavtta oktavuođas. Šiehtadus galgá ođasmahttojuvvot ja bealit áigot vuosttaš jahkebealis 2015 mearridit mo šiehtadus šaddá. Sámediggi oaidná ahte lea dárbu ođasmahttit šiehtadusa ja ahte bealit bidjet stuorát fuomášumi njuolga oahppoávdnasiid ovddideapmái lullisámegillii.</p>
<p type="listitem">Doaibmabijut:</p>
<p type="listitem">Sámediggi atná deaŧalažžan váikkuhit ahte lágádusaid ja eará oahpponeavvobuvttadeddjiid sámi gielalaš fágabirrasat nannejuvvojit. Váldoáššis dan bokte ahte addit lágádusdoarjaga sámi lágádusaide.</p>
<p type="listitem">Sámediggi áigu lasihit máksomeriid buvttadeapmái ja jorgaleapmái gilvalannávccalaš dássái, álkiduhttin dihte lágádusaid háhkat oahpponeavvoovddideddjiid ja jorgaleddjiid.</p>
<p type="listitem">Álggahit gulahallama áigeguovdilis gelbbolašvuođa birrasiiguin rámmašiehtadusaid ásaheami várás erenoamášpedagogalaš oahpponeavvuid ráhkadeapmái.</p>
<p type="listitem">Sámediggi áigu gulahallama bokte Sámi allaskuvllain ja Engerdal suohkaniin, árvvoštallat gustovaš šiehtadusa ođasmahttima, mii siskkilda lullisámi gelbbolašvuođa birrasa ja lullisámi oahpponeavvuid ráhkadeami. 6.9 Oahpponeavvoprošeavttaid čuovvoleapmi</p>
<p>Sámedikkis lea jeavddalaččat ovttasbargu fágabirrasiiguin oahpponeavvoráhkadeami siskkobealde, erenoamážit daid oahpponeavvobuvttadeddjiiguin mat ožžot prošeaktadoarjaga Sámedikkis.</p>
<p>Sámediggi čuovvola oahpponeavvoprošeavttaid jeavddalaš prošeaktačoahkkimiid bokte oahpponeavvobuvttadeddjiiguin, ja čoahkkimat leat hui deaŧalaš gulahallanarenat. Bargojoavkku raporttas sámi oahpponeavvuid ovddideami ja ráhkadeami beavttálmahttima birra (2010), mas mielde</p>
<p>Sámediggi, Máhttodepartemeanta ja Oahpahusdirektoráhta, evttohuvvo lávgadeappo gulahallan oahpponeavvobuvttadeddjiiguin ja lágidit semináraid oahpponeavvobuvttadeddjiide ja -čálliide.</p>
<p>Sámediggi lea maŋimuš jagiid vuoruhan ruđaid njuolga oahpponeavvuid ráhkadeapmái, ii ge leat vuoruhan fága- ja gulahallansemináraid oahpponeavvobuvttadeddjiiguin. Mii oaidnit ávkki dán lágan deaivvadanbáikkiin fágalaš lonuhallama ja hálddahuslaš muddemiid ektui, mat oktiibuot beavttálmahtášedje oahpponeavvuid ráhkadeami dan seammás go fágalaš kvalitehta gozihuvvošii.</p>
<p type="listitem">Doaibmabidju:</p>
<p type="listitem">Sámediggi áigu lágidit jeavddalaččat semináraid sámi oahpponeavvuid ráhkadeddjiide. 6.10  Joatkkaoahpahus</p>
<p>Sámediggi lea vuoruhan bajimužžii oahpponeavvuid ráhkadeami vuođđooahpahusa vuolimus jahkecehkiid várás, danne vai ovddiduvvojit doarvái oahpponeavvut álgooahpahusa rájes ja bajás guvlui joatkkaoahpahusa várás. 10</p>
<p>Stuorradiggedieđáhusas 20 (2012-13) <span type="quote" xml:lang="nob">“På rett vei, Kvalitet og mangfold i fellesskolen”</span> boahtá ovdan ahte departemeanta áigu geahčadit smávva ja gáhttenárvosaš fágaid fálaldatstruktuvrra. Sámediggi háliida jođáneamos lági mielde ođasmahttit oahppoplánaid dáid fágaid várás, mii mearkkaša dan ahte</p>
<p>Sámediggi de ferte vuoruhit oahpponeavvuid daid fágaid várás.</p>
<p>Sámediggi goziha oahpahuspolitihkalaš oainnu joatkkaskuvla dásis, earret eará Sámedikki ovttasbargošiehtadusaid bokte Finnmárkku ja Romssa fylkkagielddaiguin, ja lullisámi guovllu fylkkagielddaiguin.</p>
<p type="listitem">Doaibmabijut:</p>
<p type="listitem">Sámediggi áigu ruhtadit oahpponeavvuid duodje- ja boazodoallofágain, maŋŋá go ođasmahttojuvvon fágaplánat leat boahtán.</p>
<p type="listitem">Sámediggi áigu váikkuhit muhtun joatkkaskuvlla ovddideami Romssas, gč. ovttasbargošiehtadusa Romssa fylkkasuohkaniin, šaddat resursaskuvlan sámi fáttáid digitála oahpponeavvuid ektui. 6.11 Sámedikki oahpponeavvohálddašeapmi</p>
<p>Sierra lágan oahpponeavvuid sisdoallu, hápmi ja maiddái buvttadanproseassat rievddadit dađistaga.</p>
<p>Oahppoplánaid gelbbolašvuođamihttomearit bidjet dávjá ođđa gáibádusaid ja dárkilastimiid oahpponeavvuid sisdoalu ja hámi ektui. Erenoamáš hástaleaddji sáhttá leat dovdat buvttadanproseassaid ja erenoamážit man ollu digitála oahppoávdnasat mákset. Sámediggi ii leat maŋimuš jagiin vuoruhan buoridit dahje áigeguovdilastit Sámedikki hálddahuslaš resurssaid gelbbolašvuođa. Sis geain lea ovddasvástádus áššemeannudit, dohkkehit, čuovvolit ja bearráigeahččat deaddiluvvon ja digitála oahpponeavvuid, ferte leat gelbbolašvuohta buot buvttadanproseassaid birra.</p>
<p type="listitem">Doaibmabidju:</p>
<p type="listitem">Sámediggi áigu buoridit gelbbolašvuođa oahpponeavvobuvttadusa doarjjahálddašeamis, erenoamážit digitála oahppanresurssaid ektui.    6.12 Sámi oahpponeavvoovttasbargu</p>
<p>Sámediggi oaidná dárbbu buoridit sámi oahpponeavvoovttasbarggu Ruoŧa ja Suoma sámedikkiiguin, dainna áigumušain ahte buoridit oahpponeavvobuvttadeami miehtá Sámi. Vuođđomateriálat oppasámi oahpponeavvoovttasbarggu buorideapmái leat juo muhtin muddui hábmejuvvon ovttasbargoorgána Sámi Parlamentáralaš Ráđi bokte, gos earret eará gávdno raporta organiserema birra ja áigumuša ovdánahttima eavttuid birra oppasámi oahpponeavvoguovddáža olis.</p>
<p type="listitem">Doaibmabidju:</p>
<p type="listitem">Sámediggi vuolggaha ášši Ruoŧa ja Suoma sámedikkiide dainna áigumušain ahte buoridit oahpponeavvoovttasbarggu riikkarájáid rastá, ja guorahallá erenoamážit vejolašvuođaid heivehit oahpponeavvuid mat leat ráhkaduvvon Suomas ja Ruoŧas, Norgga oahppoplánaide. 7. Fokusguovllut plánaáigodagas  Sámedikki višuvdna lea ahte sámi ohppiin vuođđoskuvllas galget leat sámi oahpponeavvut buot fágain ja jahkecehkiin. Vuoruheamit doaibmaplánas leat dahkkojuvvon dán sávaldaga vuođul, ja rasttilda daid ekonomalaš rámmaid mat Sámedikkis leat leamaš ovddit juolludemiin. Boahtteáiggi sávaldahkan lea sáhttit ovddidit ekonomalaš rámmaid oahpponeavvuid ráhkadeapmái.</p>
<p>Dál mii leat bázahallan lulli- ja julevsámegielat oahpponeavvuid buvttademiin. Sámediggi áigu danin áigodagas 2015-2018 vuoruhit buvttadit oahpponeavvuid lulli- ja julevsámegillii. 11 <em type="bold">7.1 Vuođđooahpahusa dábálaš oahpponeavvut </em></p>
<p>Váldomihttomearri</p>
<p>Sámedikki oahpponeavvomatriisa čájeha ahte ain váilot ollu oahpponeavvut vuođđooahpahusa várás.</p>
<p>Eanaš fágain leat jahkeceahkit/dásit main váilot oahpponeavvut. Sámediggi áigu vuogádatlaččat bargat dan ala ahte buot fágaide šaddet sámi oahpponeavvut buot dásiide/jahkecehkiide. Sámi oahppoplána fágat galget vuoruhuvvot vuosttamužžii. Sámediggi vuoruha sámi ollislaš oahpponeavvuid ođđa ovddideami. Dalle go lea lunddolaš ja vástida eanemusat ulbmila vuoruhit fáddágirjjiid, applikašuvnnaid, ja eará fáddávuđot oahpponeavvuid. Ovdamearkan leat fáddávuđot oahpponeavvut sámi árbevirolaš máhtu birra. Fágain ja fáttáin gos lea vejolaš, galgá oahpponeavvuid jorgaleapmi ja heiveheapmi eará gielain maiddái árvvoštallojuvvot.</p>
<p>Sámi digitála oahpponeavvut váilot otnáš servodagas. Dan ektui mii gávdno dáža ohppiid várás, leat sámi oahppit áibbas bázahallan. Sámediggi háliida vuoruhit digitála oahpponeavvuid eanet go dán rádjai. Erenoamážit deattuhuvvo dakkár digitála oahpponeavvuid ráhkadeapmi maid bokte oahppit ja oahpaheaddji sáhttet bargat ovttas digitála. <em type="bold">7.1.1. Oahpponeavvut lullisámegillii: </em>2015: </p>
<p>Sámegiella vuosttašgiellan 8. jahkeceahkkái.</p>
<p>Servodatfága 1.-4. jahkecehkiide, ođđa buvttadeapmi dahje jorgaleapmi.</p>
<p>Servodatfága, Geografiija 8.-10. jahkecehkiide. Parallealla almmuheapmi julev- ja davvisámegillii.</p>
<p>Design ja duodji Jo2-Jo3. Fáddávuđot oahpponeavvut. 2016:</p>
<p>Sámegiella vuosttašgiellan 9. jahkeceahkkái.</p>
<p>Sámegiella nubbingiellan, Sámegiella 3. nuoraidceahkkái/Sámegiella 4 joatkaoahppahusas, dássi 1-3.</p>
<p>Servodatfága, Historjá 5.-7. jahkecehkiide. Ođđa buvttadus dahje jorgaleapmi.</p>
<p>Servodatfága, Servodatmáhttu 8.-10. jahkecehkiide. Parallealla almmuhuvvo julevsámegillii. 2017:</p>
<p>Sámegiella vuosttašgiellan 10. jahkeceahkkái.</p>
<p>Servodatfága, Historjá 8.-10. jahkecehkiide.</p>
<p xml:lang="smn">Historjá Jo2-Jo3.</p>
<p>REE 5.-7. jahkecehkiide.</p>
<p>Duodji 1.-7. jahkecehkiide.</p>
<p>Luonddufága 1.-4. jahkecehkiide. 2018:</p>
<p>Sámegiella vuosttašgiellan Jo1.</p>
<p>Sámegiella nubbingiellan, joatkkaoahpahusas, dássi 7-9.</p>
<p>Luonddufága 5.-7. jahkecehkiide.</p>
<p>Biebmu ja dearvvašvuohta 5.-7. jahkecehkiide. Almmuhuvvojit parallealla julevsámegillii. <em type="bold">7.1.2 Oahpponeavvut julevsámegillii: </em>2015: </p>
<p>Sámegiella vuosttašgiellan 10. jahkeceahkkái.</p>
<p>Sámegiella vuosttašgiellan 2.-4. jahkecehkiide.</p>
<p>Sámegiella vuosttašgiellan, Sámegiella 3 nuoraid ceahkis/Sámegiella 4 joatkkaoahpahusas, dássi 3.</p>
<p>Servodatfága 1.-4. jahkecehkiide, ođđa buvttadeapmi dahje jorgaleapmi.</p>
<p>Servodatfága, Geografiija 8.-10. jahkecehkiide. Almmuhuvvo parallealla lulli- ja davvisámegillii. 12</p>
<p>Design ja duodji Jo2-Jo3. Fáddávuđot oahpponeavvut. 2016:</p>
<p>Servodatfága, historjá. 5.-7. jahkecehkiide. Ođđa buvttadeapmi dahje jorgaleapmi.</p>
<p>Servodatfága, Servodatmáhttu, 8.-10. jahkecehkiide. Almmuhuvvo parallealla lullisámegillii. 2017:</p>
<p>Sámegiella nubbingiellan, Sámegiella 2 nuoraidceahkis/Sámegiella 3 joatkkaoahpahusas, dássi 4-6.</p>
<p>Servodatfága, Historjá 8.-10. jahkecehkiide.</p>
<p xml:lang="smn">Historjá Jo2-Jo3.</p>
<p>REE 5.-7. jahkecehkiide.</p>
<p>Duodji 1.-7. jahkecehkiide.</p>
<p>Luonddufága 5.-7. jahkecehkiide. 2018:</p>
<p>Sámegiella nubbingiellan, Dássi 7-9, Joatkkaoahpahusas.</p>
<p>Sámegiella vuosttašgiellan Jo1.</p>
<p>REE 8.-10. jahkecehkiide.</p>
<p>Biebmu ja dearvvašvuohta 5.-7. jahkecehkiide. Almmuhuvvo parallealla lullisámegillii. <em type="bold">7.1.3 Oahpponeavvut davvisámegillii: </em>2015: </p>
<p>Sámegiella vuosttašgiellan Jo1.</p>
<p>Servodatfága, Geografiija 8.-10. jahkecehkiide. Almmuhuvvo parallealla lulli- ja julevsámegillii.</p>
<p xml:lang="smj">Geografiija Jo1-Jo2.</p>
<p>Design ja Duodji Jo2-Jo3. Fáddávuđot oahpponeavvut.</p>
<p>Musihkka 1.-4. jahkecehkiide. Oahpaheaddjibagadus.</p>
<p>Luonddufága 5.-7. jahkecehkiide. Fáddávuđot oahpponeavvut árbevirolaš máhtu várás.</p>
<p>Biebmu ja dearvvašvuohta 5.-7. jahkecehkiide. 2016:</p>
<p>Sámegiella vuosttašgiellan Jo2.</p>
<p>Sámegiella nubbingiellan. Dásiide 7-9. Joatkkaoahpahusas.</p>
<p>Luonddufága 5.-7. jahkecehkiide.</p>
<p>Lášmohallan 1.-10. jahkecehkiide. 2017:</p>
<p>Sámegiella vuosttašgiellan Jo3.</p>
<p>Duodji 8.-10. jahkecehkiide. Fáddávuđot oahpponeavvut. 2018:</p>
<p>Sámegiella nubbingiellan, Sámegiella 2 Nuoraidceahkki/Sámegiella 3 Joatkkaoahpahusas, Dássi 4-6. 8. Rapporteren Sámedikki doaibmaplána oahpponeavvoráhkadeami birra 2015 – 2018, čuovvoluvvo Sámedikki jahkásaš bušeahtaid bokte áigodagas. Jahkásaš bušeahtain mearriduvvojit vuoruheamit ja gáibádusat, ja dasto ulbmilolahusa eavttut váikkuhangaskaoapmeortnegii. Jahkásaš raporteren váikkuhangaskaomiid geavaheami birra oahpponeavvuid ráhkadeapmái dahkkojuvvo Sámedikki jahkedieđáhusa bokte mas lea maiddái Sámedikki jahkerehketdoallu mielde. 13</p>
<p>Sierra doarjjaortnegiid beaktilvuohta sámi oahpponeavvuid buvttadeapmái galgá evaluerejuvvot ovdal plána ođasteami. Juohke jagi ráhkaduvvo resursarehketdoallu mas oainnusmahttojuvvojit golut mat juolluduvvojit oahpponeavvuide.</p>
<p>Ášši meannudeapmi loahpahuvvui 10.10.14 dii.14.30.</p>
</body></document>
