<document xml:lang="sme" id="no_id"><header><title>Egil Olli speech</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2012</year><wordcount>374</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1821&amp;Itemid=10</origFileName><parallel_text xml:lang="fin" location="egil_olli_puhe_3.4._2012_suomi.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p>EGIL OLLI puhe 3.4.2012 Sajos pohjoissaame</p>
<p>Dearvvuođat Sámedikki válgabaji 2012–2015 rahpamii ja Sámi kulturguovddáža Sajosa vihahanávvudoaluide cuoŋománu 3. b. 2012 Anáris</p>
<p>Sá medi gge pre side an tta j a Sám i pa rlam en tár ala š rá đi p resi dea n ta Egil Ol li</p>
<p>Suoma dásseválddi presideanta, Sámedikki ságajođiheaddji, Sámedikki áirasat, eará guossit !</p>
<p>Mun háli dan Sámedikki ja Sámi parlamentáralaš ráđi ovddasteaddjin giitit go lehpet bovden mu searvat Sámedikki válgabaji 2012–2015 rahpami ja sámi kulturguovddáža vihahanávvudoaluide.</p>
<p>Munnje ja mu eamidii lea gudnin beassat leat guossin dáppe dán illubeaivvi.</p>
<p>Moanat jagiid dás ovdal lei historj álaš dáhpáhus sámiide Suomas go vuosttas sámediggi rahppojuvvui.</p>
<p>Sámediggi lea ge jagi 1996 álggus iežas lágain vuođđuduvvon sámiid álbmotválljen orgánan. Dan ovdal, jagi n 1973 – 1995, doaimmai Sámi Parlameanta. Sámediggi lea sámi d alimus politihkalaš orgána ja ovdanbuktá sápmelaččaid virggálaš oainnu sin guoskevaš ášši n. Álbmotvál jen orgána bokte láhččojuvvo vejolašvuohta buorebut gulahallat eiseválddiiguin, ja maiddai vejolašvuohta nannoseappot váikkuhit sámi d ášši d ja rivttiid. Norgga beale Sámedikki bealis sávan lihku ođđa ja ođđasis vál jejuvvon áirasiidda daid dehálaš doaimmaide maiguin dii galgabehtet bargat boahtte áigodagas. Dál álggahuvvo bargu mas leat sihke vejolašvuođat ja hástalusat.</p>
<p>Mis sámi n leat ollu oktasaš hástalusat, ja danin dárbbašuvvo ge ovttasbargu maiddái rastá rájáid. Sámiin leamaš juo guhkit áigge ovttasbargu sierranas ráji d rastá ásahusaid ja organisašuvnnaid bokte.</p>
<p>Boarráseamos dain lea Sámiráđđi mi ásahuvvui juo jagi 1956:s. Ođđaseamos ovttasbargoásahus lea fas</p>
<p>Sámi parlamentáralaš ráđđi, mii ásahuvvui jagi 2000:s, ja mi lea sámedikki d parlamentáralaš ovttasbargoorgána mas maiddái sámit Ruoššas leat bistevaš oasálastit. Sámi parlamentáralaš ráđi bargui gul et áššit mat gusket sámiide ri kkarájiid rastá.</p>
<p>Go dál Sámediggi lávke ođđa áigodahkii, de leat mus vuordámušat ja doaivva ahte dii lehpet gergosat fuolahit ja vuoruhit min ovttasbarggu Sámi parlamentáralaš ráđis.</p>
<p>Mun ja mu eamit illudetne sákka go besse oasálastit din ođđa sámi kulturgoavddáža vihahanávvudoaluide. Ii leat váttis leat ovttaoaivilis daiguin geat dadjet ahte dát lea hirpmástuhtti čáppa dál u. Arkiteavttat ja earát geat leamašan fárus dálu hábmemis, leat duođaid dahkan buori barggu. Sámit Suomas leat dál ožžon erenoamáš čáppa dálu. Dál lea din duohkin deavdit dán dállui sisdoalu.</p>
<p>Dáid sáni guin sávan Sámedikki áirasi dda lihku boahtte áigodaga bargguiguin ja sávan didjiide buohkaide lihku dáinna ođđa kulturguovddážiin. Giitu !</p>
</body></document>
