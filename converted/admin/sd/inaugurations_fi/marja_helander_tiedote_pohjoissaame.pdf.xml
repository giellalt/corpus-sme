<document xml:lang="sme" id="no_id"><header><title>Dáiddaduojit Sámekulturguovddáš Sajosis</title><genre code="admin"/><author><person firstname="Marja" lastname="Helander" sex="f" born="" nationality="FI"/></author><translator><unknown/></translator><translated_from xml:lang="fin"/><year>unknown</year><wordcount>343</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1833&amp;Itemid=10</origFileName><parallel_text xml:lang="fin" location="marja_helander_tiedote_suomi.pdf"/><parallel_text xml:lang="smn" location="marja_helander_tiedote_inarinsaame.pdf"/><parallel_text xml:lang="sms" location="marja_helander_tiedote_koltansaame.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p><em type="bold">Dáiddaduojit Sámekulturguovddáš Sajosis Stáhta dáiddačoakkáldat / Stáhta dáiddaduodje doaibmagotti diŋgon dahkosat </em></p>
<p><em type="bold"><span type="quote">”Duoddaris”</span>  </em></p>
<p>Biekka spihččen, ovttaskas lagežat leat mu vuoiŋŋalaš ruoktoeatnamat. Dat leat cieggan mu millii jo mánnávuođa čuoiganreaissuin, áhči riegádanbáikkis Ohcejogas. Lageža erenomáš iešvuohtan lea dan buollin maiddái njuoska dahje jiekŋa muorran. Nappo dat lea dolin oasistis dahkan vejolažžan sámi boazodoalu ja ássama lávdama duottaralážiidda.   Duoddaris -čuovgaduodjái lean háliidan sirdit lagežiid hámi, buktit bihtá aidalas meahcis Anára kirkosiidii. Čuovgi duodji laktá miellagovaid maiddái golgi johkii ja kánske joba guovssahasaide.</p>
<p><em type="bold"><span type="quote">”Nu buot gildájit”</span> </em></p>
<p>Guovtteoasát duodji oaččui álggus ohcejohkalaš áhččán Piera Johannes Helander skuvllas 1950-logus čoaggán Sámi šattuin. Šattut ledje goikaduvvon ja merkejuvvon nammalahpuin, ja dasto giddejuvvon šaddočoakkáldahkii (herbaario). Juohke šaddu lei dárkket dieđalaččat juhkkon luohkáide iežas joavkosis.  Movttáskin dán ruossalasvuođas, mii lei šattuid čábbodaga ja riggodaga sihke olbmo luohkkáijuohkin- ja klassifiserendárbbu gaskkas. Seamma háve millii bohciidedje sámiid historjá ja figgamat bidjat sámiid vuolit nállái gulavažžan. Vel 1930-logus Anárjávrri hávdeeatnamis ledje goivojuvvon sámiid oaiveskálžžut  nálleoahpa dutkamiidda (oaiveskálžžut leat  dasto máhcahuvvon).</p>
<p>Mu bargui leat govviduvvon 30 dán áigge sápmelačča. Vuođđun lea Statistihkkaguovddáža ja Sámedikki válgalávdegotti jagi 2011 statistihkka. Das Suoma oktiibuot sullii 10 000 sápmelačča leat juhkkon ahkeluohkáid mielde sámiid ruovttuguovllus ássi, eará sajis Suomas ássi sihke olgoriikkain ássi sámiide. Olbmot leat maiddái juogaduvvon eatnigiela mielde. Gielalaš juohkin lea goittotge váddásut ášši: Sámedikki mielde statistihkaid galgá doallat dušše geažideaddjin, go vuollái 18jahkásaččaid eatnigiela almmuheapmi lea deivvolaš ja jienastanvuoigatvuođa ahkásaččainge máŋgasat guđđet almmutkeahttá eatnigielaset. Olbmo eatnigiellan logahallamii merkejuvvo dalle suomagiella. Lassin máŋgasat dovdet iežaset guovttegielagin.</p>
<p>Mu  govvidan  30  olbmo  ahke-,  giella-  ja  ássanbáikeossodagat  vástidit prosentualalaččat  dán  ovdalis namuhuvvon  statistihka  fáktaid.  Juohke  olbmo  bálddas  lea  smávva  šaddoláhppo,  mas  oidno  earret eará olbmo  ássanbáiki  ja  eatnigiella.  Optimisttalaččatge  árvvoštaladettiin  dušše  10 olbmo 30:s hállet eatnigiellan  sámegiela,  ja  dán  logi  olbmo  jovkui  čáhká  fárrui  dušše  okta  anárašgiela  ja  okta nuortalašgiela  hálli  olmmoš.  Govaid  olbmot  leat  maiddái  meroštallon    dieđalaččat  ovttačilggolaččat  Homo  sapiens  -  šládjii  gulavažžan,  vuostedoaibman  sámiid  vuolit  nállin  dulkojeaddji  boares nállemeroštallamiidda.</p>
<p>Dahkosa nuppi oassi lea stuorra čuovgagovva, mas leat duottareatnamiid ala govviduvvon dát šaddočoakkáldaga šattut. Dat ráhkadit ornamentalaš olggoža dan láhkai ahte faŋuhit almmi guvlui, luomusmuvvamiin meroštallama ja luohkáide juohkima ráddjehusain.</p>
</body></document>