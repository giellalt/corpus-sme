<document xml:lang="sme" id="no_id"><header><title>Stáhta dáiddačoakkáldat 2012</title><genre code="admin"/><author><person firstname="Outi" lastname="Pieski" sex="m" born="" nationality="FI"/></author><translator><unknown/></translator><translated_from xml:lang="fin"/><year>2012</year><wordcount>315</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1853&amp;Itemid=10</origFileName><parallel_text xml:lang="fin" location="outi_pieski_tiedote_suomi.pdf"/><parallel_text xml:lang="smn" location="outi_pieski_tiedote_inarinsaame.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p>Outi Pieski Sajos_3.4.2012_davvisámegillii</p>
<p>Seaidnerelief, Sámekulturguovddáš Sajos, sámedikki parlameantasále Solju Eatnu, eadni, eana Juvduu, enni, eennâm Jäänn, jeä´nn, jânnam Eatnu, eadni, eana – virta, emo, maa Eatnu, eadni, eana - stream, mother, ground Outi Pieski 2012, Stáhta dáiddačoakkáldat materiálat - lastagollejuvvon stálli ja keramihkka - dákti, sámeduodji (dahje dákti, dáktegraveren, bearal- ja datneárpoherven) stálleoasit: metállarávdi M ikko Ramsi gollen: Kultaus Oy Snellman basttet: keramihkar Nathalie Lahdenmäki Dát mu duodji sisttisdoallá máŋggaid gollejuvvon ja vilges gollejuvvon stálletallearkkaid, mat ovttas hábmejit máŋggadását šealgu rávnnji sále seaidnái ja sárdnestullui. Oktan duoji visuálalaš vuođđun lea nissona sámegávttis geavahuvvon solju. Dološ álbmotárbevieru mielde čiŋa gollejuvvon lávggastagat suodjalit geavaheaddji nu ahte daid šealgun ja skilla vuodjela bahá eret. M unnje dehálaš ovdagovva leamašan áhčieadni Jovsset Biret. Duodji lea gudnečájáhus sulágan nana sámenissoniidda. Duoji oasit leat hámiset dáfus maiddái dego tallearkkat, goaikkanasat fas mat dain heaŋgájit leat dego basttet. Keramihkalaš basttiid hápmegiella boahtá árbevirolaš sámi čoarvebasttes. Duddjodettiinan dán lean guorahallan sohkabuolvvaid rávnnji áiggis sihke oktiigullevašvuođa, mas rávdnji biepmada juohkeovtta mis. Tallearkkaid bajildus speadjalastá duođalašvuođa jorggotbeliid. Dat lea jurddamáilbmi, mii speadjalastá doaivvu buorebus ja dievaslašvuođa niegu, mii olbmos lea. M unnje dat buktá millii sámi álbmotárbevieru ulddaid, mat ellet eatnan vuolde seammalágan eallima go mii olbmot, muhto jorggotbeliid. Duoji elemeanttat geardduhit dievaslaš rieggá, šerres goaikkanas lea dievaslaš boddu áiggis. M uhto duoji ollisvuohta lea soittolaččat rievdi ja danin áiggi hástalussii heivvolaš hámi gávdni. Duojis leat maid detáljat, maid hápmegiella boahtá sámi árbevirolaš, njuoratmánnái dahkkon duhkorasas, skilanasas. Bohcco guoberdávttiide, mat heaŋgájit stállerieggás, leat graverejuvvon muođut ja dahkkon datneárppuin ja bearraliiguin hervejuvvon láđđebiktasat. Duoji buot oasit leat duddjojuvvon gieđaiguin ja das oidno čeahpes ámmátduojáriid gieđaluodda. Dat lea gudnečájáhus duodjeárbevirrui, mii lea okta dehálamos sámekultuvrra doalaheaddjiin.</p>
<p>Davvisámegielas eanu, eatni ja eatnama govvideaddji sánit sulastahttet nuppiideaset. Doahpagiid, mat leat dáid sániid duohken, hálidan sápmelažžan gudnejahttit; sohkabuolvvaid oktiigullevaš rávnnji, sámi nana nissoniid ja ráhkis sámeeatnama. Lassedieđut: Outi Pieski, p.040 7225710 outi@outipieski.com Dáiddačálli Erika Hyyryläinen, p. 0400 847 026, erika.hyyrylainen@fng.fi</p>
</body></document>
