<document xml:lang="sme" id="no_id"><header><title>Nuortalašsiidda arkiivva luohpadeapmi Sámearkiivii</title><genre code="admin"/><author><person firstname="Jussi" lastname="Nuorteva" sex="m" born="" nationality="FI"/></author><year>2012</year><wordcount>752</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1814&amp;Itemid=10</origFileName><parallel_text xml:lang="eng" location="jussi_nuorteva_puhe_3.4.2012_sajos_engl.pdf"/><parallel_text xml:lang="smn" location="jussi_nuorteva_puhe_3.4.2012_sajos_inarins.pdf"/><parallel_text xml:lang="sms" location="jussi_nuorteva_puhe_3.4.2012_sajos_koltans.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header>
<body>
<p><em type="bold">Nuortalašsiidda arkiivva luohpadeapmi Sámearkiivii Jussi Nuorteva, oaivehoavda, stáhtaarkiivadikšu </em></p>
<p><em type="bold">Gudnejahtton dásseválddi presideanta, prográmmahoavda Haukio, árvvus adnojuvvon </em></p>
<p><em type="bold">Sámedikki ságadoalli, buorit guossit. </em></p>
<p>Suoma arkiivvaid ovddasteaddji arkiivvaid beaivvi doaibmagoddi válljii jagi 2006 arkiivadahkkun nuortalaččaid guhkesáigásaš ovddasteaddji ja nuortalaš kultuvrra gáhttejeaddji <em type="bold">Matti Sverloff </em>arkiivva luohpadeami arkiivalágádussii. Seamma jagi jápmán Sverloff lei bidjan luohpadeami eaktun dan, ahte arkiiva sirdojuvvo sámiid iežaset arkiivii, go dakkár áiggi mielde gárvvásmuvvá sámeguvlui. Jurdda sámearkiivvas lei ovdalaš badjánan ságastallamiin arkiivalágádusa ja Sámedikki gaskkas. Oktasaš ulbmilin lei ásahuvvon, ahte sámiid áššegirjjálaš kulturárbbi galgá seailluhit sámeguovllus. Dan várás galggašii vuođđudit sámearkiivva seamma láhkai go lei juo vuođđuduvvon Norgga Guovdageidnui. </p>
<p>Sámiid arkiivaárbevieru symbola lea goasii legendáralaš sajádaga ožžon Beahcáma Suõ´nn’jela nuortalaččaid dološ arkiiva. Dan boarrásamos áššebábir lea jagis 1601 ja varrasamos jagis 1775.</p>
<p>Mávssolamos áššebáhpáriid leat Ruošša keaisárat vuolláičállán. Dat gieđahallet earet eará</p>
<p>Suõ´nn’jela ja Beahcáma nuortalaččaid sajádaga ja rivttiid. Áššebáhpárat leat fuolalaččat darvvihuvvon nuppiidasaset ja giessojuvvon rullan, mii lea biddjon muoras ráhkaduvvon suodjeskuohppui. Skuohput leat jahkečuđiid áigge ođasmahtton, dálá beahcemuoras gohpojuvvon skuohppui lea graverejuvvon vuođđalohku 1865, mii lea eahpitkeahttá dan ráhkadanjahki.</p>
<p>Suõ´nn’jela nuortalašsiidda arkiiva lei fuolalaččat gáhttejuvvon árdna, nuortalaččaid rivttiid vuođđogirji. Muitaluvvo ahte dan seailluhansaji dihte hávil dušše golbma oskkáldas albmá. Go giinu sis jámii, válljiiga dat guokte eará ođđa oskkáldas albmá su sadjái. Ná arkiiva seailluhuvvui jahkečuđiid čađa.</p>
<p>Diehtu Suõ´nn’jela arkiivvas bođii almmolabbot dovddusin easkka 1920-logu loahpas. Stuorra ánsu das gullá eatnandiehtaga dutki <em type="bold">Väinö Tannerii </em>. Son lei 1910-logus doaibman guovtti vuđolaš barggu dahkan stáhtaid gaskasaš boazoláiddonkomitea ságajođiheaddjin. Tanner lei ássan jagiid </p>
<p>Sámi boazodoalloguovllus ja oahppan dovdat ja árvvus atnit sámiid kultuvrra. Su jođihan boazoláiddonkomitea viiddes smiehttamuš ja dan gárvvisteamis čohkkejuvvon materiála leat hui miellagiddevaš dokumeanttat bohccuid guođoheamis ja dasa gullevaš fárrestallamis ja eará guođohanvieruin.</p>
<p>Jagi 1923 rájes Väinö Tanner doaimmai stáhtageologan ja vástidii málbmaohcamis Supmii Tarto ráfisoahpamušas 1920 laktojuvvon Beahcámis. Mátkkiinis son oahpásmuvai nuortalaččaid eallimii earet eará Suõ´nn’jela, Beahcáma, Muotkki, Njávdáma ja Báhčaveaijoga guovlluin. Jagis 1929 almmustuvai Tannera vásáhusaide ja fuopmášumiide vuođđuduvvi ruoŧagielat, badjel 500 siiddu viidosaš dutkamuš Beahcáma nuortalaččaid eallimis.</p>
<p>Suõ´nn’jela arkiiva šattai dutkamušas dovddusin 1930-logu álggus. Beahcáma sundi <em type="bold">F.W. Planting </em>attii jagis 1931 muoras ráhkaduvvon skuohpustis seailluhuvvon arkiivva luoikkasin Beahcámis galledan veahkkesisministtar <em type="bold">Niilo Soljai </em>, guhte doalvvui materiála Helssegii dutkama várás. Go das ledje váldon fotostáhtakopiat, originála áššebáhpárat oktan skuohpuin máhcahuvvojedje moatti jagi geažes Suõ´nn’jelii. </p>
<p>Dálvesoađi áigge Beahcáma nuortalašsiiddaid ássit evakuerejuvvojedje soađi ovddas. Suõ´nn’jela nuortalaččat sirdojuvvojedje vuos Tervolai ja doppe áiggi miel Čeavetjávrái. Arkiivva gádde láhppon soađi stuimmiin. Ná ii goit lean geavvan. Beahcáma guovllus doaibman majuvra <em type="bold">Matti </em></p>
<p><em type="bold">Tiitola </em>muitalii Stáhtaarkiivii – nappo dálá Riikkaarkiivii (Kansallisarkisto)– 9.3.1942 čállin breavastis, ahte son lei juovlamánus 1939 ožžon evakuerema oktavuođas háldosis nuortalašsiidda arkiivva, mii lei muorraskuohpu siste. Dat sáddejuvvui viidásabbot Roavvenjárgii Lappi </p>
<p>Rádjegozáhussii, man dola gierdi seailluhanvisttážis dat seailluhuvvui soađi áigge. Tiitola čálii, ahte son lei mearridan, ahte jos Beahcán seaillošii Suoma oassin, son máhcahivččii arkiivva Suõ´nn’jela siiddaboarrásepmosii (siidšurr). Jos Beahcán massojuvvošii, son luohpadivččii arkiivva stáhtaarkiivii. Ná maid dáhpáhuvai, go Beahcán lei loahpalaččat massojuvvon.</p>
<p>Nuortalašsiidda arkiivva luohpadeapmi stáhtaarkiivii ii lean Suõ´nn’jela nuortalaččaid dieđus ja nu dan dilli vajálduvai máŋggalot jahkái. Go jagis 1996 sámemusea Siiddas čohkkegohte materiála <span type="quote">”Kolttaelämää”</span>-čájáhusa várás, muitalii Helssega universitehta kultureanadiehtaga professor <em type="bold">Kalevi </em></p>
<p><em type="bold">Rikkinen </em>, ahte nuortalašsiidda arkiiva lei sadjosis Riikkaarkiivvas. Son lei gidden dasa fuopmášumi dutkkadettiin Suoma diehtaga historjjá várás eatnandiehtaga dutki Väinö Tannera. </p>
<p>Nuortalašarkiiva lei boahtán ovdan duon oktavuođas. Várra mii sáhttit danin jurddašit, ahte arkiivva ođđasit gávdnan lei eahpenjuolgadit maid sámiid gaskkas čuođi jagi dás ovdal barggus álggahan ja sin kultuvrraset ja eallinvuogiset stuorrát árvvus atnán Väinö Tannera ánsu.</p>
<p>Nuortalašsiidda arkiivva sisttisdoallan muorraskuohppu ja dan áššebáhpáriin váldon kopia ledje duon lihkolaš gávdnosa geažil ovdan Siiddas 1.4.1998 rahppon čájáhusas. Nuortalaččaid luohttámušalmmái <em type="bold">Pekka Fofanoff </em>buvttii ovdan maid bivdaga, ahte originála arkiiva buktojuvvošii Čeavetjávrái sivdnideami várás nuortalaččaid ávvudoaluin. Riikkaarkiiva mieđai bivdagii ja áhčči Ambrosius sivdnidii arkiivva ávvudanliturgia maŋŋá Čeavetjávrri girkus </p>
<p>Basuheaddji Trifon Beahcánlačča bassivádjolanávvudeami oktavuođas 29.8.1998. Nuortalaččaid</p>
<p>Saa’mi Nu’ettis dáhpáhus govviduvvo ná: <em type="italic">Dát lei vuosttas geardi min Beahcámis vuolgima maŋŋá jagis 1939, go geasuheaddji ja beakkálmas Suõ´nn’jela arkiiva, man gáttiimet leat oalát láhppon, oktan cáraid vuolláičállin gramotaiguin lei das gieđaid olámuttos. Dat lei fiinna ja hearkkes boddu. </em></p>
<p>Go čájáhus Siiddas nogai, de Riikkaarkiiva skeŋkii nuortalaččaid arkiivva sisttisdoallan muorraskuohpu sámemusea Siidii. Originála áššebáhpárat fas máhcahuvvojedje Riikkaarkiivii</p>
<p>Helssegii.</p>
<p>Buorit ávvuguossit: Otne Suõ´nn’jela nuortalaččaid arkiiva lea máhccan sámeguvlui.</p>
<p>Arkiivalágádus lea mearridan sajuštit nuortalaččaid originála arkiivva bissovaččat seailluheami várás kulturguovddáš Sajosis doaimmas dán jagi álggus álggahan Sámearkiivvas. Bivddán ahte</p>
<p>Sámedikki ságadoalli <em type="bold">Klemetti Näkkäläjärvi </em>, nuortalaččaid luohttámušalmmái Veikko Feodoroff ja Sámearkiivvas vástideaddji arkiivalágádusa dutki Suvi Kivelä váldet vuostá dán áidnalunddot arkiivva. Seammás almmuhan, ahte maiddái mu sága álggus máinnašan <em type="bold">Matti Sverloff </em>nuortalaččaid kulturárbbi ja Suõ´nn’jela muitalusaid sisttisdoalli priváhtaarkiiva sirdása giđa áigge su dáhtus mielde Oulu eanagoddearkiivvas Sámearkiivii. </p>
</body></document>
