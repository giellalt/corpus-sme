<document xml:lang="sme" id="no_id">
  <header>
    <title>Charlina vitcheva speech</title>
    <genre code="admin"/>
    <author>
      <unknown/>
    </author>
    <year>2012</year>
    <wordcount>823</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=1805&amp;Itemid=10</origFileName>
    <parallel_text xml:lang="smn" location="charlina_vitcheva_puhe_3.4.2012_sajos_inarins.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="italic">Gudnejahtton ságajođiheaddji, </em>
    </p>
    <p>
      <em type="italic">gudnejahtton Sámedikki lahtut, </em>
    </p>
    <p>
      <em type="italic">buorit nissonat ja hearrát, </em>
    </p>
    <p>Lea stuorra illu ja gudni oassálastit Sámekulturguovddáš Sajosa rahpanávvudeapmái otne</p>
    <p>dáppe Anáris.</p>
    <p>Dát dállu lea geavada ovdamearka das, mo Eurohpá olbmot sáhttet ávkašuvvat Eurohpá</p>
    <p>uniovnna guovlo- ja ráhkaduspolitihkas. Okta guovlo- ja ráhkaduspolitihka dehaleamos</p>
    <p>ulbmiliin lea ovddidit ovttasbarggu badjel eatnandieđalaš rájáid, leiba jearaldagas dasto</p>
    <p>riikkaid, guovlluid dahje olbmuid gaskasaš ovttasbargu. Sajos leage válljugas ovdamearka</p>
    <p>máŋggabealat ovttasbarggus buot dáid oassebeliid gaskkas.</p>
    <p>Kulturguovddáš lasiha maiddái guovllu bivnnutvuođa ja fállá dasto máŋggalágan</p>
    <p>vejolašvuođaid báikegotti ja guovllu fitnodagaide ja ássiide. Dat muittuha olbmuid Eurohpá</p>
    <p>uniovnna mieđamánas váikkuhusain ja uniovnna návccas buktii oktii sierra čearddaid ja</p>
    <p>čanasjoavkkuid.</p>
    <p>Háliidan dán oktavuođas dadjat moadde sáni guovlo- ja ráhkaduspolitihkas ja boahttevuođas.</p>
    <p>Fáddá lea aiddo dál áigeguovdilis, go Eurohpá guovlo- ja ráhkaduspolitihkas lea álgimin ođđa</p>
    <p>áigodat. Komissio evttohusa mielde ođasmahtton guovlo- ja ráhkaduspolitihkas leat</p>
    <p>gudneáŋgiris ulbmilat. Dat doarju Eurohpá  2020 -strategiija, man ulbmilin leat jierbmás,</p>
    <p>suvdilis ja oassálasti šaddan.</p>
    <p>Eurohpá geahččaladdá bárrásiin dakkár ekonomiija- ja ruhtadankriisa, mii ii leat ovdal</p>
    <p>vásihuvvon, ja mii bágge min jođálmahttit ekonomiija ráhkadusnuppástusa. Guovlo- ja</p>
    <p>ráhkaduspolitihka lea ekonomiija ráhkadusnuppástusa guoddi fápmu, go dat fállá Eurohpá</p>
    <p>2020 -strategiija ollašuhttimii dárbbašlaš investerenmekanismma. Guovlo- ja</p>
    <p>ráhkaduspolitihka lea gaskaoapmi, mainna sáhttit juksat jierbmás, suvdilis ja oassálasti</p>
    <p>šaddama.</p>
    <p>Okta ođđa politihka guovddáš elemeanttain lea innovášuvnna ovddideapmi miehtá Eurohpá.</p>
    <p>Innovášuvdna lea dábálaš áddejumi mielde dál áidna vuohki beavttálmahttit gilvalannávcca ja</p>
    <p>menestuvvat máilmmiviidosaččat.</p>
    <p>Eurohpás lea fuopmášuvvon, ahte dutkamii ja innovášuvdnii deattu bidjan lahttoriikkat leat</p>
    <p>birgen ekonomiijakriisa siste buorebut ja orrot ealáskeamen das jođánebbot. Lea nappo</p>
    <p>Eurohpá ekonomiija ja šaddama boahttevuođa dáfus erenomáš dehálaš, ahte geahččalit doarjut</p>
    <p>šaddama ja fitnodatdoaimma buot sajiin Eurohpás.</p>
    <p>Erenomáš dehalaš lea doarjut guovlluid, mat leat bázáhallan gárggiideamis. Dáid guovlluin</p>
    <p>buvttadeami ja lassiárvvu buvttiheapmi árbevirolaš industriijasurggiin lea hástaleaddji, nu</p>
    <p>ahte sirdáseapmi ođđa doaibmasurggiide lea buoret molssaeaktu. Justa árbevirolaš</p>
    <p>industriijasurggiin doaibmi fitnodagaid livččiige dehálaš váldit innovášuvnna doaimmaset</p>
    <p>oassin.</p>
    <p>Innovášuvdna ii dárkkut dušše dutkan- ja ovddidandoaimma, muhto dan galgá áddet</p>
    <p>viidásabbotge, nugo Suomas lea dahkkon. Ovdamearkan máinnašan jearru- ja</p>
    <p>geavaheaddjivulggolaš innovášuvnnaid: ođđa áššedovdibálvalusa, ođđa plána dahje brändi,</p>
    <p>ođđa fitnodatdoaibmamálle, árvorieggá dahje árvofierpmádaga, dahje ođđa láhkai ollašuhtton</p>
    <p>almmolaš bálvalusa. Dakkár innovášuvnnaid sáhttá ráhkadit gos beare, ii dušše allaskuvllaid</p>
    <p>dutkanlanjadagain.</p>
    <p>Árbevirolaččat ravdaeallindiliin, nugo dáppe davvin, ássi olbmot leat gártan geavahit</p>
    <p>innovášuvdnadáidduid heakkas bissumii ja bearrašiin fuolaheapmái. Dáid návccaid dál ferte</p>
    <p>oažžut beaktilit geavahussii.</p>
    <p>Dál ođđa prográmmaáigodaga álggus váillahit guovlluid dálá doaimma ođasmahttima ja ođđa</p>
    <p>doaimma ovddideami guovlluid váriid ja máhttima vuođul.</p>
    <p>Jierbmás spesialiseren lea vástádus dáidda hástalusaide. Dan dihte evttohitge, ahte jierbmás</p>
    <p>spesialiserenmálle mielde dutkan- ja innovášuvdnastrategiija buktin buot guovlluide, nu</p>
    <p>riggáide go gefiide, galgá leat ođđa guovlo- ja ráhkaduspolitihka oassi.</p>
    <p>Guokte vahku dassái fitnen Joensuus ja Ilomantsis Nuorta-Suomas.  Dan mátkki ja dán Sámi</p>
    <p>mátkki áigge beasan oahpásmuvvat máŋggaide mielaidgeassi ja innovátiivvalaš fidnuide. Mu</p>
    <p>mielas Eurohpá komissio lahtut galggašedje fitnat oahpásmuvvamin sierra guovlluide, vuoi</p>
    <p>sáhtášeimmet duođaige áddet, makkár diliin min politihka duohtan dahkko. Deaivvadin</p>
    <p>mátkkiid áigge máŋggaid movttegis fidnovásttolaččaiguin, ja gávnnahin, ahte fidnuin ledje</p>
    <p>čielgasit eanet vejolašvuođat go hástalusat.</p>
    <p>Leamašan illu fuobmát, ahte Eurohpá guovloovddidanfoanddas mieđihuvvon várit leat dáppe</p>
    <p>geavahuvvon viisát. Lean sihkkar das, ahte báikkálaš čanasjoavkkut jotket doaimma</p>
    <p>uhcimustá seammá buorre dahje buoret bohtosiid áigáioažžuma várás boahttevuođas.</p>
    <p>Ulbmilat ja figgamušat leat biddjon doarvái allagassii.</p>
    <p>Eurohpá uniovnna vuođđosoahpamušain máinnašuvvojit lundui dahje veahkadahkii gulavaš</p>
    <p>hehttehusain gillájeaddji guovllut. Vuođđosoahpamušaid čuovvumis vástideaddji oassebeallin</p>
    <p>komissio háliida vuhtii váldit dáid guovlluid. Davvin hárvvet ásson guovlluin leat iežaset</p>
    <p>sierranas hástalusat ja vejolašvuođat, maid fuopmášeapmái leat evttohuvvon ja várrejuvvon</p>
    <p>sierra várit.</p>
    <p>Nubbi ášši, man háliidan erenomážit deattuhit, lea bohtosiid buktin ja beaktilvuohta. Ođđa</p>
    <p>guovlo- ja ráhkaduspolitihka olu deattuha bohtosiid. Strategiijas lea stuorra mearkkašupmi, ja</p>
    <p>investerenčuozáhagaid galgá válljet dárkilit ja ásahit dehalašvuođaortnegii. Fidnuid</p>
    <p>ráddjemiin oččoduvvo nu stuorra mearkkašupmi go vejolaš. Njuovžilvuohta ja lihkadanmunni</p>
    <p>galget goittotge leat doarvái, vuoi guovllut sáhttet ráhkadit iežaset investerenstrategiijaid,</p>
    <p>maidguin vástiduvvo guovlluid ovttaskas ovddidandárbbuide.</p>
    <p>Beaktilvuođa buorideapmi (foanddaid gaskasaš koordineren, fáddásurggiid mieldásaš</p>
    <p>čohkken, evttolašvuohta, bohtosiid buktin ja buoret čuovvungaskoamit) lea guovddáš</p>
    <p>elemeanta, seammá oktageardánabbon dahkan.</p>
    <p>Ovttasbarggus lea guovddáš mearkkašupmi. Guovlo- ja ráhkaduspolitihka ulbmilin lea ainge</p>
    <p>guovlluid gaskasaš ovttasbargu, dálonguovllu ja gávpotguovlluid gaskasaš ovttasbargu sihke</p>
    <p>riikkaidgaskasaš ovttasbargu. Dáppe Sámis ovttasbargu lea mu mielas vel dehálut go</p>
    <p>máŋggain eará guovlluin Eurohpás.  Ovttasbarggu ovddut leat čielgasat. Vaikke ovttasbargu</p>
    <p>gáibida vehá eanet barggu, ávkkit leat dan árvosaččat.</p>
    <p>Sajos fállá vejolašvuođaid ovttasbargui. Kulturguovddáža kaleandarai leat juo merkejuvvon</p>
    <p>máŋggat dáhpáhusat, mii mu mielas duođašta guovddáža dárbbašlašvuođa.</p>
    <p>Vejolašvuođat vurdet daid gávdniid, ja dáppe Sámis vejolašvuođat leat valjis:  árbevierut,</p>
    <p>kultuvra, fitnodatdoaibma, čehppodat, ovttasbargu ja luondduriggodagat (ovdamearkan</p>
    <p>minerálat).Válljenmuni galgá goittotge ráddjet ja mearridit, maid surggiide háliidit ohcat</p>
    <p>doarjaga EU foanddain. Máŋggain mearkkašahtti surgggiin galgá válljet dušše moadde,</p>
    <p>maidda EU-ruhtadeapmi ohccojuvvo, ja loahpaid fidnuin galgá ruhtadit eará vugiiguin.</p>
    <p>Buorit nissonat ja hearrát,</p>
    <p>Čuovvovaš guovlo- ja ráhkaduspolitihka válmmaštallan lea bárrásiin jođus. Dát</p>
    <p>kulturguovddáš sáhtášii dáppe Sámis doaibmat báikin, gos ođđa áigodagas ságastallo.</p>
    <p>Lean sihkkar das, ahte Sámekulturguovddáš Sajos deavdá dasa ásahuvvon stuorra</p>
    <p>vuordámušaid. Guovddáš lea luonddučáppis báikkis čáhcegáttis ja vuovdebirrasis. Dát lea</p>
    <p>guoibmás báiki, gos sihkkarit loaktá vaikke guhkitge áigge.</p>
    <p>Maiddái jáhkán, ahte Sajos doaibmá erenomážit deaivvadan- ja dáhpáhusbáikin. Dáppe</p>
    <p>čanasjoavkkut sáhttet ságastallat áššiin, mat leat dehalaččat erenomážit sámiide, muhto</p>
    <p>maiddái eará ássiide davvin.</p>
    <p>Sávan didjiide buohkaide menestumi doaimmasteattet ja čuvges boahttevuođa</p>
    <p>Sámekulturguovddážii!</p>
  </body>
</document>
