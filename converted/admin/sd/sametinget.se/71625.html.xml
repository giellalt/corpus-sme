<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>243</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/71625</origFileName><parallel_text xml:lang="smj" location="71627.html"/><parallel_text xml:lang="swe" location="71623.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Mii ohcat hálddahushoavdda - Sametinget</p>
<p type="title">Mii ohcat hálddahushoavdda</p>
<p>Sámedikki hálddahussii ohcat mii hálddahushoavdda guhte galgá jođihit doaimma mii lea ovddideami ja nuppástuhttima vuolde.</p>
<p><em type="italic">Barggut </em>Hálddahushoavdan galggat stivrii ovdanbuktit doaimma, ja dus lea ovddasvástádus ahte doaibma čađahuvvo lágalaččat ja beaktilit. Doaimmas deattuhuvvo ulbmiliid ja bohtosiid joksan, ja hoavda galgá bargat strategalaččat doaimma ovdánahttimiin vai doaibmaulbmilat duohtandahkkojuvvojit. Jođiheamis leat vuođđoárvvut ja gulahallan deaŧalaččat. Hoavda galgá maiddái háhkat buriid oktavuođaid ja fierpmádagaid sihke riikka dásis ja riikkaidgaskasaččat, ja máhttit buohtastit iešguđet beroštumiid. </p>
<p><em type="italic">Bargobáiki </em>Giron/Kiruna </p>
<p><em type="italic">Gii don leat? </em>Mii ohcat oskkáldas jođiheaddji geas leat návccat čohkket bargiidis, geas lea buorre ipmárdus sámi kultuvrii ja gii máhttá áicat ja dássádallat iešguđet árvvoštallamiid ja politihkalaš signálaid. Hoavda ferte čatnat buriid oktavuođaid sihke siskkáldas ja olggobeale oasálaččaiguin. Danne deattuhit ahte ohccis galget leat buorit gulahallannávccat, son galgá leat čeahppi hukset oktavuođaid ja háhkat luohttámuša. Hoavddas galget maiddái leat návccat movttiidahttit ja jođihit iežas bargiid. </p>
<p>Mii sakka deattuhit du sámi gelbbolašvuođa, mas giella lea hui deaŧalaš oassi.</p>
<p>Mii ohcat olbmo geas lea heivvolaš akademalaš oahppu dehe vástideaddji vásáhusat maid mii atnit heivvolažžan dán bargui. Mii eaktudit ahte dus lea muhtun jagiid jođiheaddjehárjáneapmi almmolaš ja/dehe priváhta doaimmain, ja ahte dus lea nanu máhttu sámi kultuvrras ja servodateallimis. Jus leat hárjánan bargat politihkalaš organisašuvnnas ja jus dus lea máhttu sámegielas, de lohkko dat bargoánsun.</p>
<p><em type="italic">Gulahallanolmmoš </em>Oza virggi ja loga eambbo dan birra neahttasiiddus www.experis.se JobID: 917735. Eanet dieđuid addá bargokonsulta Inger Sundgren, telefovdna 070-3774891 dehe e-boasta: inger.sundgren@se.experis.com Maŋemus ohcanáigemearri lea čakčamánu 28 beaivvi. </p>
</body></document>
