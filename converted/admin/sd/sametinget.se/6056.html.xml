<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>231</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/6056</origFileName><parallel_text xml:lang="swe" location="6292.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>INTERRREG IV A Davvi Sápmi - Sametinget</p>
<p type="title">INTERREG IV A Davvi Sápmi</p>
<p>Oktavuohtainitiatiiva Interreg prográmmaáigodagas 2007-2013 namma lea INTERREG IV A Davvi. Sierra oasseprográmmain Sámi várás vuoruhuvvo rádjerasttildeaddji barggu.</p>
<p><em type="bold">Geográfalaš juohkin </em></p>
<p>Rájit eai galgga hehttet ovdáneami ja integrašuvnna Eurohpas. Oasseprográmmaguovlu Sápmi fátmmasta:</p>
<list><p type="listitem">Lappi, Davvi Nuortabađaeana ja Gaska Nuortabađaeana eanadagaid Suomas</p>
<p type="listitem">Nordlándda, Romssa, Finnmárkku, Davvi- ja mátta Tröndelága fylkkaid ja oasi Hedmárkku fylkagielddas (Elgå Boazodoalloorohat) NorggasNorrbottena, Västerbottena ja Jämtlándda leanaid ja oasi Dálarna leanas (Eajrá čearru) </p>
</list><p><em type="bold">Gáibádus </em></p>
<list><p type="listitem">Unnimusat guokte ohcci</p>
<p type="listitem">Prošeavttas galgá leahkit rádjerasttildeaddji lasseárvu</p>
<p type="listitem">Ohcamuš galgá čuovvut prográmma sisdoalu (struktuvrafoandanjuolggadus, njuolggadusčoakkáldat)</p>
<p type="listitem">Prošeakta ii oačču botnjat gilvaleami - ferte čuovvut n.g. stáhtadoarjjanjuolggadusaid</p>
<p type="listitem">Prošeakta ferte leahkit olggobealde dábálaš doaimma – ferte gávdnot lasseárvu</p>
<p type="listitem">Prošeavttas ferte leahkit profiila go guoská sámegillii</p>
<p type="listitem">Mielruhtadeapmi galgá leahkit válmmas</p>
</list><p><em type="italic">Ruhtadeapmi </em>Vuođđoprinsihppa INTERREGas lea ovttasruhtadeapmi. Náššuvnnalaš almmolaš mielruhtadeapmái gullojit ruđat stáhtalaš orgánain, gielddain ja eanadikkiin. </p>
<p><em type="italic">Budjeahtta Interreg </em>Olles Interreg IVA Davvi rehkenastá ollislaš budjeahta mii lea 74 007 340 evro ja das leat 33 966 446 evro EO-ruđat ja 17 274 940 evro leat norgga ruhta. </p>
<p><em type="italic">Budjeahtta oasseprográmma Sápmi </em>Oasseprográmma Sápmi várás bidjojuvvo 4 349 845 evro EO-ruhtan. Dasa boahtá 2 342 224 evro náššuvnnalaš ruhtadeapmin. Mielruhtadeapmi lea 65 %. Norgga bidjá 3 649 636 evro prográmmii. Ollislaččat oktan Norggain lea juohkin 10 341 705 evro Interreg IVA Davvi Sápmi prográmmii olles áigodagas 2007-2013. </p>
<p><em type="italic">Loga eanet </em>Gávdno eanet diehtojuohkin Interreg-prográmma mihttomeriid ja ulbmiliid birra olgešspálttas. Skoviid gávnnat ruovttusiiddus: www.interregnord.com </p>
</body></document>
