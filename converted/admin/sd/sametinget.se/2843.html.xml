<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>251</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/2843</origFileName><parallel_text xml:lang="swe" location="1027.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Álbmotválljen orgána ja eiseváldi - Sametinget</p>
<p>Sámediggelahtut. Govva: Marie Enoksson.</p>
<p type="title">Álbmotválljen orgána ja eiseváldi</p>
<p>Sámediggi ásahuvvui dainna ulbmiliin ahte buoridit Ruota sámiid vejolašvuođaid eamiálbmogin seailluhit ja ovddidit iežaset kultuvrra. Sámediggi vihahuvvui 1993:s.</p>
<p><em type="italic">31 lahtu </em>Sámedikki 31 lahtu válljejuvvojit almmolaš válggaid bakte juohke njealját jagi. Sullii 8 000 dan 20.000-35.000 sápmelaččas maid jáhkkit ássat Ruoŧas leat dássožii čálihan iežaset Sámedikki jienastuslohkui. (Eai gávdno sihkkaris logut, duššefal meroštallamat das man olu sámit Ruoŧas jurá leat.) <em type="italic">Sámiid sajádat </em>Sámediggi movttidahttá beroštumi sámi oassálastimii servodatáššiin ja politihkas mii guhkilmasat nanusnuhttá sámi identitehta. 1977:s nannii Ruoŧa riikkabeaivi ahte sámit leat Ruoŧa eamiálbmot. 2010:s mearridii Ruoŧa riikkabeaivi dahkat rievdadusaid vuođđolágas 2011 rájes. Okta rievdadus lea ahte sámit dohkkehuvvojit sierra álbmogin Ruoŧas. Eamiálbmogis leat kultuvrralaš rievttit muhto álbmogiin leat maiddái politihkalaš rievttit. <em type="italic">Oppalaš ulbmil </em>Sámepolitihka oppalaš ulbmil lea doaibmat ealli sámi kultuvrra ovddas mas ekologalaš guoddevaš boazodoallu ja iežá sámi ealáhusat leat vuođđun. </p>
<p><em type="italic">Eiseváldi </em>Sámediggi lea almmolašrievttálaččat ráđđehusa vuollásaš eiseváldi. Sámi áššit Ruoŧas gokčet olu surggiid muhto Eanadoallodepartemeanttas lea buohtalastinovddasvástádus sámi áššiin. Doppe gávdno ossodat mii bargá luondduriggodat- ja sámiáššiiguin. Sámedikki hálddahus lea Gironis. Sámedikkis leat báikkálaš čállingottit Johkamohkis, Deartnás ja Staares. <em type="italic">Duppál rollat </em>Sámediggi Ruoŧas lea sihke stáhtalaš eiseváldi ja álbmotválljen sámi parlameanta. Sámedikki organisašuvdna sulastahttá gielddaid gos maiddái gávdnojit sihke politihkkárat ja virgeolbmot. <em type="italic">Alla gáibádusat </em>Stáhtalaš eiseváldin ferte Sámediggi čuovvut njuolggadusaid stáhta reglerenreivviin ja ollu lágaid ja láhkanjuolggadusaid. Maŋemus láhkarievdadus sámediggelágas (SFS 1991:1433) čielggada ráji gaskal Sámedikki politihkalaš oasi ja eiseváldeoasi. Ođđa njuolggadus lea ásahuvvon mii mearkkaša ahte hálddahusáššit galget gieđahallojuvvot lávdegottiin dehe stivrras eaige dievasčoahkkimis. </p>
</body></document>