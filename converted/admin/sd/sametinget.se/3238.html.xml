<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>283</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/3238</origFileName><parallel_text xml:lang="smj" location="4057.html"/><parallel_text xml:lang="swe" location="1133.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Duogáš - Sametinget</p>
<p type="title">Duogáš</p>
<p>Ođđajagemánu 1 b. rájis 2007 lea ođđa báikegoddeprográmma fámus doarjagiid ja buhtadusaid várás báikegoddái. Prográmma lea boahtán ovdalaš biras- ja báikegoddeovdánahttinprográmma (LBU-prográmma) sadjái. Prográmma gohčoduvvo Báikegoddeprogámman.</p>
<p>EU:a miellahttoriikkat leat dohkkehan ođđa prográmma báikegoddeovdámeami várás 2007-2013. Ministtarráđđi galgá dohkkehit eurohpalaš strategalaš háltelinjjáid báikegoddeovdáneapmái olles áigodahkii 2007-2013 EO:a ollislaš vuoruhemiid fuomášemiin. Eurohpalaš strategiija prográmmii dievasmahttojuvvo juohke riikka náššuvnnalaš strategiijaiguin. Náššuvnnalaš strategiijat čilgejit čađaheami, ruhtadeami ja ovttasdoaibmama ovttasdoallanpolitihkain, iežá sániiguin EO:a doaibmabidjosiiguin ja foanddaiguin joksandihte guovlluguovdasašpolitihka ulbmiliid.</p>
<p>EO:strategiija ođđa prográmmaáigodahkii leat:</p>
<p>•	Bistevašvuohta</p>
<p>•	Šaddan ja bargodilálašvuođat</p>
<p>•	Guhkesáigásaš investeremat olbmuin, know-how:as ja oaiveopmodagas</p>
<p>Njeallje vuoruhuvvon suorggi</p>
<p>Báikegoddeprográmma ollilsaš ulbmil lea ovddidit ekonomalaš, ekologalaš ja sosiála bistevaš ovdáneami báikegottis. Ođđa báikegoddeprográmma vurdo mielddisbuktit ođđa ráhkadusa eanan- ja meahccedollui EU:as ja dainna lassánan gilvalannávccaid, buoridandihte birrasa ja eallinkvaliteahta báikegottis ja maid ekonomiija diversifierema dihte. Vuođđun báikegoddeprográmmii leat njeallje vuoruhuvvon suorggi:</p>
<p>1.	Buorránan gilvalannávccat eanan- ja meahccedoalus</p>
<p>2.	Eanangeavahanplánen</p>
<p>3.	Máŋggabealalaš ruhtadoallu ja buorre eallinkvaliteahta báikegottis</p>
<p>4.	Leaderdimenšuvdna</p>
<p>Olles Ruoŧŧa earret stuorra gávpogat lea báikkegoddi</p>
<p>Ruoŧas lea hui vuorjjes veagađat iežá eurohpalaš riikkaid ektui. Danin olles Ruoŧa viidodat, earret stuorragávpogat, juogustuvvo báikegoddin. Davvi Ruoŧas gávdnojit stuorra guovllut hui vuorjjes bissovaš veagadagain. Doppe geavahuvvojit eatnamat earret iežá meahccedollui, boazodollui, olgodaddamii ja turismii. Lassánan oasseáigeorrun ja šaddi guosseealáhus dássádallet muhtin muddui negatiivvalaš veagadatovdáneami.</p>
<p>Sierralágán doarjagat</p>
<p>Doarjja sáhttá addot báikegotti ovdáneapmái, birasbuorideaddji doaibmabidjosiidda ja lassánan gilvalannávccaide boazoealáhussii, eanan- ja meahccedollui, šaddogárddiide ja borramušovddušteapmái. Báikkálaš beroštupmi báikegotti ovdáneamis galgá maid movttiidahttojuvvot. Oažžundihte introdukšuvnna sierra doarjja- ja buhtadushámiin, sáhtát viežžat áššebáhpuriid mat oppalaččat čilgejit prográmma. Stáhta Eanandoallodoaimmahat lea hálddahuseiseváldi báikegoddeprográmmii. Leanastivvrat ja Sámediggi leat doarjjaeiseválddit.</p>
<p>Ohcamušat Sámediggái</p>
<p>•	Ohcamušat mat gusket fitnodatdoarjagiidda ja prošeaktadoarjagiidda sámi fitnodagaide galget sáddejuvvot Sámediggái.</p>
<p>•	 Ohcamušat luonddo- ja kulturbirrasiid birra boazodoalloguovllus galget sáddejuvvot Sámediggái.</p>
</body></document>