<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>170</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/6104</origFileName><parallel_text xml:lang="swe" location="6102.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Unnit ruhta sámekultuvrii jagis 2009 - Sametinget</p>
<p>Per Gustav Labba lea kulturráđi ságadoalli. Govva: Marie Enoksson/ Sámediggi.</p>
<p type="title">Unnit ruhta sámekultuvrii jagis 2009</p>
<p>Sámefoanda lea massan árvvu finánsakriisa geažil. Kulturráđđi ferte nannosit doallat burssa čoahkkimis boahtte vahku.</p>
<p>Máilmmi bursasurru lea dal ollen Sápmái. Sámefoandastivra lea juo dás&#13; ovdal dieđihan ahte foanda lea massan árvvu ja dat mearkkaša ahte&#13; stivra ii leat sáhttán addit dieđu man ollu ruhta Sámedikki kulturráđđi&#13; beassá juohkit sámi organisašuvnnaide ja sámekultuvrii jagis 2009.&#13; Sámefoandastivra addá dieđu dan birra čoahkkimis ođđajagemánus.</p>
<p>Danin Sámedikki kulturráđđi otna dilis ii sáhte juohkit nu ollu ruđaid&#13; go leai vurdojuvvon jagi 2009 várás. 2-3 b. juovlamánus doallá&#13; kulturráđđi čoahkkima.</p>
<p>- Dilli lea váttis muhto mii geahččalit gávdnat čovdosa, lohká kulturráđi ságadoalli Per Gustav Labba.</p>
<p>- Mii juohkit vissa summi kulturjuolludeamis ja lasihit ruđaid maŋŋel&#13; go oažžut diehtit man ollu Sámefoanda juolluda kulturráđđái. Šaddá&#13; unnit summi mii juhkojuvvo dál muhto sávaldat lea ahte mii beassat&#13; juohkit eanet ruđaid maŋŋel jahkemolssašumi, loahpaha Labba.</p>
<p><em type="italic">Jus leat jearaldagat </em></p>
<p>Per Gustav Labba, kulturráđi ságadoalli, tel. 073-817 71 02</p>
</body></document>
