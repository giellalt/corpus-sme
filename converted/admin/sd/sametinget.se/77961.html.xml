<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="swe"/>
    <wordcount>305</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@uit.no"/>
    <origFileName>http://www.samediggi.se/77961</origFileName>
    <parallel_text xml:lang="swe" location="77965.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Mii ohcat davvisámi giellakonsuleantta - Sametinget</p>
    <p type="title">Mii ohcat davvisámi giellakonsuleantta</p>
    <p>Mii ohcat du guhte máhtát ovdanbuktit oaiviliid ja jurdagiid das govt davvisámegiela geavaheami ja dilálašvuođa sáhttá nannet servodagas.</p>
    <p>Sámediggi galgá jođihit sámi giellabarggu. Giellakonsuleanta galgá iežas barggus nannet sámi giellageavaheami ja sámi gielladili servodagas. Sámedikkis gávdnojit dál julevsámi ja oarjelsámi giellakonsuleanttat ja giellakonsuleanttat Sámi giellaguovddážis.</p>
    <p><em type="italic">Barggut </em>Du bargguide gullá ráđđeaddin ja diehtojuohkin, ja galggat leat áššedovdin sihke siskkáldasat ja olggosguvlui, ja ovttasbargat iežá gielladoaibmabeliiguin. Barggus soaittát maiddái šaddat jorgalit ja muđui galggat bargat sámi giellaáššiiguin Sámedikki ovddasvástádussuorggi siskkobealde. Bargun lea maiddái čohkket áššedieđuid, ja čállit čielggademiid, raporttaid j.su. </p>
    <p>Mii ohcat du guhte máhtát ovdanbuktit oaiviliid ja jurdagiid das govt davvisámegiela geavaheami ja dilálašvuođa sáhttá nannet servodagas.</p>
    <p><em type="italic">Oahppu ja bargohárjáneapmi </em>Mii ohcat du geas lea akademalaš eksámen ja akademalaš árvosánit davvisámegielas. Don máhtát davvisámegiela sihke njálmmálaččat ja čálalaččat. Dus lea áinnas hárjáneapmi bargat almmolaš hálddašeamis. Mii gáibidit ahte leat hárjánan dihtoriin bargat. Gáibidit maiddái ahte dus lea vuodjingoarta dannego sáhtát šaddat mátkkoštit. </p>
    <p><em type="italic">Persovnnalaš iešvuođat </em>Dutnje lea álki ovttasbargat iežáiguin, máhtát bures čálalaččat ovdanbuktit ja leat iešheanalaš ja áŋgir ulbmiliid guvlui bargat. Bargoaddi deattuha sakka du persovnnalaš iešvuođaid. </p>
    <p><em type="italic">Virgáibidjanhápmi </em>Fásta virgi. Olles áiggis. Sámedikkis lea guđa-mánnosaš geahččalanvirgáibidjan. </p>
    <p><em type="italic">Bargobáiki </em>Giron </p>
    <p><em type="italic">Háliidat go eambbo diehtit? </em>Eambbo dieđuid oaččut Kultur-, giella- ja diehtojuohkinossodaga hoavddas Marie Louise Allas, tel. 0980-681 93. </p>
    <p>Fágaservviid oktavuođaolbmot leaba Aina Negga SACO-S Sámedikki Searvvi ovddas, tel. 0980- 780 58 ja Karin Vannar ST-Sápmi ovddas, tel. 0980-780 21.</p>
    <p>Buresboahtin iežat ohcamušain maŋemusat 2014-09-25. Mis lea individuála bálkábidjan, danin berret čállit iežat bálkágáibádusa. Sádde čuovvovaš čujuhussii iežat čálalaš ohcamuša persovnnalaš reivviin, ánsologahallamiin ja kopiija áššebáhpiriin maid háliidat buktit ovdan, ja čále goas dus lea vejolašvuohta álgit bargui: Sámediggi, Box 90, 931 22 Giron. Sáhtát maid sáddet ohcamuša e-boastta bakte: kansli@sametinget.se . Bija ref.nr. 2.4.1-2014-1194</p>
    <p>
      <em type="italic">Sámediggi vállje ieš guđe medias dán virgáibidjama almmuha. Mii eat hálit vuovdinfálaldagaid telefovnna bakte. </em>
    </p>
  </body>
</document>
