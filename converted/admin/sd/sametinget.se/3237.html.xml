<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>179</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/3237</origFileName><parallel_text xml:lang="smj" location="4056.html"/><parallel_text xml:lang="swe" location="1034.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Báikegoddeprográmma - Sametinget</p>
<p>Govva: Marie Enoksson.</p>
<p type="title">Báikegoddeprográmma</p>
<p>Juohke miellahttostáhtas EO:as lea báikegoddeprográmma mii lea gustovaš áigodagas 2007-2013.</p>
<p>Ollislaš ulbmil  Báikegoddeprográmma doaibmabidjosat ruhtaduvvojit sihke EO:a bokte ja náššuvnnalaččat. Progámmaáigodagas geavahuvvojit oktiibuot 35 miljárda ruvnnu. Ollislaš ulbmil báikegoddeprográmmii lea seamme dego ruoŧa báikegoddepolitihkii, namalassii ovddidit ekonomalaš, ekologalaš ja sosiálalaš bistevaš ovdáneami báikegottis. Dát ulbmil siskkilda bistevaš buvttadeami borramušain, barggaheami báikegottis, vuhtiiváldin guovlluguovdasaš eavttuin ja bistevaš šaddama. Eanadaga luondo- ja kulturárvvut galget gáhttejuvvot ja negatiivvalaš birasváikkuheapmi galgá unnot. Sámediggi doarjjaeiseváldi  EO:a ruhtada sullii beali báikegoddeprográmmas ja juohke ovttaskas miellahttoriika nuppi beali. Eanandoallodoaimmahat lea hálddahuseiseváldi prográmmii ođđajagimánu rájis 2007. Leanastivrrat ja Sámediggi leat doarjjaeiseválddit mat gieđahallet áššiid mat leat sisa boahtán ja mearridit áššiin. Sámi prošeaktaoamasteaddjit ja fitnodagat galget váldit oktavuođa Sámedikkiin. Jeavddalaš diehtojuohkima báikegoddeprográmma birra sáhtát oažžut jus diŋgot Eanandoallodoaimmahaga ođasreivve sin ruoktosiiddu čađa. Sámedikki čađahanstrategiija  Sámedikkis lea čađahanstrategiija dasa got fitnodat- ja prošeaktadoarjagiid, doarjagiid gelbbolašvuođaovdáneapmái ja válljejuvvon birrasii galget juhkojuvvoit vai buoremus váikkuhus joksojuvvo. Vuođđun strategiijái lea ealáhuspolitihkalaš doaibmaprográmma mii lea válbmejuvvon ovttasráđiid sámi fitnodateallimiin, idealaš organisašuvnnaigun j.n.a. ja dohkkehuvvon dievasčoahkkimis. Ohcamušat vuoruhuvvojit dan jelgii got dat veahkehit čađahanstrategiija ulbmiliid joksat.</p>
</body></document>
