<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>290</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/4932</origFileName><parallel_text xml:lang="swe" location="2784.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Skovit - Sametinget</p>
<p type="title">Skovit Boazomearka-gieđahallamii</p>
<p>Sámedikkis leat sierra skovit boazomearkagieđahallamii. Daid gávnnat dás olgešspálttas pdf-fiillan maid sáhtát deavdit. Sáhtát maiddái diŋgot skoviid Sámedikki hálddahusas.</p>
<p><em type="bold">Dát skovit gávdnojit: </em></p>
<list><p type="listitem"><em type="italic">Boazomearka ohcamuš </em>Dán skovi galggat geavahit ođđaohcamušas, ođđasit registreremis ja eretregistreremis. </p>
</list><list><p type="listitem"><em type="italic">Moaitámušat boazomearkaohcamuša vuoste </em>Dán skovi galggat geavahit jus dus lea moaitámuš ohccojuvvon mearkka vuoste. </p>
</list><list><p type="listitem"><em type="italic">Árvalus čearus  boazomearkaohcamuša birra </em>Dán skovi galgá čearru geavahit go buktá árvalusa ohcamušáššis. </p>
</list><list/><list><p type="listitem"><em type="italic">Luohpadangirji </em>Dán skovi galggat geavahit ođđasitregistreremis jus don attát iežat mearkka soapmásii. </p>
</list><p><em type="bold">Dát galget leahkit mielde ođđaregistreremis/ođđaohcamušas: </em></p>
<list><p type="listitem">Vuolláičállojuvvon ohcamušáššebábir</p>
<p type="listitem">Árvalus čearus</p>
</list><p><em type="bold">Dát galget leahkit mielde ođđasitregistreremis: </em></p>
<list><p type="listitem">Vuolláičállojuvvon ohcamušáššebábir</p>
<p type="listitem">Árvalus čearus</p>
<p type="listitem">Áššebábir mii vuoseha got don leat ožžon mearkka. Sáhttá leahkit gávpegirji, luohpadangirji dehe válddus bearrejuohkináššebáhpiris dehe seammásullásaš.</p>
<p type="listitem">Dalle go válddus bearrejuohkináššebáhpiris lea bidjojuvvon mielddusin galgá maiddái boahtit ovdan geat leat jápminbeasi oasseoamasteaddjit dan dihte ahte oaidnit ahte visot leat čállán vuollái áššebáhpira.</p>
</list><p><em type="italic">Dát galget leahkit mielde eretregistreremis: </em></p>
<list><p type="listitem">Čálalaš gáibádus mearkaoamasteaddjis dehe berošteaddjis, o.m.d. čearus, ahte mearka galgá heaittihuvvot. Eiseváldi sáhttá maiddái initieret eretregistrerema jus mearkaoamasteaddjis ii leat šat njuolggus doalahit bohccuid.</p>
</list><p><em type="italic">Mii lea gustovaš go hábme boazomearkka? </em></p>
<list><p type="listitem">Dušše sánit mat gávdnojit diehtojuohkinbláđis ožžo gávdnot mearkkas.</p>
<p type="listitem">Mearka mas lea gieška ja vatnja/vajastat seammá bealjis ii dohkkehuvvo.</p>
<p type="listitem">Gieška ja vatnja/vajastat eai oačču mannat gitta bealljegeahčái.</p>
<p type="listitem">Gieška ja vatnja/vajastat eai oačču mannat čiekŋaleabbu go goalmmátoassái bealji guhkodagas.</p>
<p type="listitem">Ii oktage sátni oačču leahkit guhkit go goalmmátoasi bealji guhkodagas.</p>
<p type="listitem">Mearka galgá sárgojuvvot skoavvái nu ahte čielgasit boahtá ovdan makkár sánit leat mearkkas. Guoská earenoamážit stuora sániide.</p>
</list><p><em type="italic">LOGA EANET DIEHTOJUOHKINBLÁĐIS MII ČUOVVU SKOVI! </em></p>
<p><em type="italic">MUITTE </em></p>
<list><p type="listitem">Muitte čállit vuollái nama ohcamušas. Jus ohcci lea nurat go 18 jagi galgá váhnen dehe iežá fuolaheaddji čállit vuollái. </p>
<p type="listitem">Muitte sáddet mielde visot dárbbašlaš mildosiid diehtojuohkima mielde maid gávnnat bajilčállaga Blanketter vuolde. Njuolga devdojuvvon ohcamuš geahpida barggu ja don it dárbbaš buktit sisa dievasmahttimiid mat guhkidit gieđahallanáiggi. </p>
</list></body></document>