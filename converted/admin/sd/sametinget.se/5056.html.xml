<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>338</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/5056</origFileName><parallel_text xml:lang="sma" location="2232.html"/><parallel_text xml:lang="swe" location="1060.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámejienastuslohku - Sametinget</p>
<p type="title">Sámejienastuslohku</p>
<p>Dás oainnát maid fertet deavdit vai beasat sisa sámejienastuslohkui. Jus áiggut jienastit válggas 2017 ja it leat registrerejuvvon de fertet ilmmuhit iežat maŋemusat 20 b.golggotmánus 2016.</p>
<p><em type="italic">Čále olggus skovi </em>Deaddil skovi liŋkka olgešspálttas dán siiddus. Čále olggus skovi, deavdde iežat dieđuid, čále vuollái ja sádde Sámedikki hálddahussii, Box 90, 981 22 GIRON. <em type="italic">Diŋgo skovi </em>Jus it sáhte čállit olggus skoviid ruovttus, sádde e-boastta namain ja čujuhusain: kansli(a)sametinget.se dieđáhusain: <span type="quote">”Mon háledan skovi mainna ilmmuhan iežan sámejienastuslohkui”</span> Dehe riŋge 0980-780 30 ja diŋgo skovi. Dieđit makkár gielas skovvi galgá leahkit ja muitte fal nama ja čujuhusa! </p>
<p><em type="italic">Geat besset mielde sámejienastuslohkui? </em></p>
<list><p type="listitem">Jus du váhnen lea dehe lea leamaš mielde Sámedikki jienastuslogus don dušše dieđihat váhnema nama skovis.</p>
</list><list><p type="listitem">Sámediggelága mielde don galggat deavdit guokte dovddaldaga. Vuosttaš lea subjektiivvalaš dovddaldat, dan ahte don ieš oaivvildat iežat sápmin. Nubbi lea objektiivvalaš dovddaldat mii guoská gillii. Dus lea dehe lea leamaš sámegiella ruovttugiellan dehe juobbá du váhnemiin, áhkuin dehe ádjáin lea dehe leamaš sámegiella ruovttugiellan. Lea dasto dehálaš ahte don duođaštat ahte olmmoš geasa čujuhat hálddaša sámegiela.</p>
</list><p><em type="italic">Mearrádus </em>Lea Sámedikki válgalávdegoddi gii váldá mearrádusa. Lea vejolaš váidalit mearrádusa. </p>
<p><em type="italic">Gaskaboddosaš jienastuslohku </em>Gaskaboddosaš jienastuslohku dahkkojuvvo maŋemusat 15 b.skábmamánus jagi ovdal válgajagi. Gaskaboddosaš jienastuslohku lea rabas olbmuide dárkkistit báikkiin maid guovddáš válgaeiseváldi lea mearridan ovttas Sámedikkiin. Sámejienastuslohku galgá sisdoallat dieđuid sámiid birra mat ovdal leat leamaš mielde jienastuslogus eaige leat gáibidan beassat eret jienastuslogus ja dieđuid sámiid birra mat leat ilmmuhan iežaset jienastuslohkui § 4 mielde ja devdet eavttuid § 3 mielde. Eanet dieđut ilmmuhuvvojit medias ja bohtet gávdnot ruovttusiiddumet. </p>
<p><em type="italic">Váidaleapmi </em>Son gii lea ilmmuhan iežas iige leat beassan mielde gaskaboddosaš jienastuslohkui sáhttá váldalit dan. Juohke okta gii lea beassan mielde jienastuslohkui sáhttá maiddái váidalit ahte soames iežá olmmoš lea beassan mielde jienastuslohkui. Váidaleapmi galgá boahtit sisa leanastivrii dan leanas gos Sámediggi lea čálihuvvon (Norrbottena leana) maŋemusat 15 b.juovlamánus jagi ovdal válgajagi. Váidaleapmi mearrádusas geahččaluvvo almmolaš čoahkkimis leanastivrras 15 b.guovvamánus válgajagis dehe jus 15 beaivi lea lávvordat dehe bassi boahttevaš mánnodaga. </p>
<p><em type="italic">Loahpalaš sámi jienastuslohku </em>Loahpalaš sámi jienastuslohku galgá leahkit válmmas maŋemus 1 b.njukčamánus válgajagi. </p>
</body></document>
