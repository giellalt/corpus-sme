<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="swe"/>
    <wordcount>460</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@uit.no"/>
    <origFileName>http://www.samediggi.se/24009</origFileName>
    <parallel_text xml:lang="swe" location="23437.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Prošeaktadoarjja - Sametinget</p>
    <p type="title">Prošeaktadoarjja</p>
    <p>Prošeaktadoarjja sámi kultuvrra ovdánahttima várás addo prošeavttaide mat devdet kulturpolitihkalaš doaibmaprográmma ulbmiliid maid Sámediggi lea dohkkehan. Doarjaga sáhttet sámesearvvit, sámi organisašuvnnat, ásahusat, oasussearvvit, vuođđudusat, Sámedikki hálddahus, čearut ja ovttaskas olbmot ohcat.</p>
    <p><em type="italic">Ohcanáiggit </em>Prošeaktadoarjaga ohcamušat gieđahallojuvvojt njelljii juohke jagi. Ohcamuš galgá ollen Sámediggái maŋemusat čuovvovaš beivviid jus galgá gieđahallojuvvot boahtte kulturráđđečoahkkimis. </p>
    <list>
      <p type="listitem">guovvamánu 1.b.</p>
      <p type="listitem">miessemánu 1.b.</p>
      <p type="listitem">borgemánu 1.b.</p>
      <p type="listitem">skábmamánu 1.b.</p>
    </list>
    <p>
      <em type="italic">Dát gusto prošeaktadoarjjaohcamušaide: </em>
    </p>
    <list>
      <p type="listitem">Ohcamuš galgá čáloojuvvot sierra skovvái.</p>
      <p type="listitem">Sámedikki kulturráđđi ii juollut doarjaga maŋŋegihtii.</p>
      <p type="listitem">Sámedikki kulturráđđi ii juollut doarjaga dakkár prošektii mii ovdal juo lea ožžon doarjaga kulturráđis.</p>
      <p type="listitem">Sámedikki kulturráđis lea riekti maŋidit ohcamuša dasságo iežá ruhtadeapmi lea geahččaluvvon/gieđahallojuvvon.</p>
      <p type="listitem">Sámedikki kulturráđđi gieđahallá ohcamuša easkka de go lea ožžon ohcanskovi dievaslaš dieđuiguin.</p>
      <p type="listitem">Ohcci guhte lea ovdal ožžon prošeaktadoarjaga ferte leat addán dievaslaš dárkkisteami loahpahuvvon prošeavttain ovdal go ođđa ohcamuš gieđahallojuvvo.</p>
      <p type="listitem">Váilevaš ohcamušat hilgojuvvojit.</p>
    </list>
    <p>Sámedikki kulturpolitihkalaš doaibmaprográmmas sáhttet leat eanet eavttut.</p>
    <p><em type="italic">Prošeaktačilgehus </em>Prošeaktačilgehusas galggat čilget prošeavtta ulbmila, ulbmiljoavkku, čađaheami ja prošeavtta bohtosa. Das galggat maid čilget makkár ahkejovkui prošeakta lea oaivvilduvvon ja man galle olbmo prošeakta galggašii olahit. </p>
    <p><em type="italic">Skovit </em>Ohcamuššii, rekvisišuvdnii ja dárkkisteapmái leat sierra skovit maid gávnnat olgešbealde. Geahča maiddái bagadusaid <em type="italic">Instruktion för ansökan om projektbidrag ja </em><em type="italic">Instruktion för redovisning av projektbidrag </em>. </p>
    <p><em type="italic">Logotype </em>Go almmuha ja márkanfievrrida prošeavtta de galgá álo boahtit ovdan ahte prošeavtta lea Sámediggi dorjon ja de galgá atnit Sámedikki logomearkka. Logomearkka oainnát dás </p>
    <p><em type="italic">Dárkkisteapmi </em>Dárkkisteapmi got ruđat leat geavahuvvon galgá dahkkojuvvot sierra skovis. Dárkkistanáigemeari gávnnat mearrádusreivves. </p>
    <p>Dárkkisteamis galgá čielgasit boahtit ovdan masa leat atnán Sámedikki doarjjaruđa. Galggat addit ekonomalaš čilgehusa prošeavtta sisaboađuin ja goluin. Jus leat iežá ruhtadeddjiin ožžon doarjaga de galgá dat nai čilgejuvvot.</p>
    <p>Jus juolluduvvon prošeaktadoarjja lea unnit go golbma vuođđohaddelogu de galggat goluid duođaštit váldogirjji osiid dahje verifikáhtaid kopiijjain. Jus prošeaktadoarjja lea eambbo go golbma vuođđohaddelogu (ođđaseamos vuođđohaddelogu gávnnat SCB neahttasiiddus; www.scb.se ) de galgá autoriserejuvvon dahje dohkálaš revisora duođaštit ekonomalaš čilgehusa. Geahča Anvisning for revisorsintyg .</p>
    <p>Dohkálaš prošeaktagolut leat golut mat leat váldon fárrui prošeaktabušeahtas mii lei mielddusin ohcamušas maid Sámedikki kulturráđđi juolludii. Mearrádusreivves sáhttet leat eanet eavttut.</p>
    <p><em type="italic">Ohcamuš beassat maŋidit dárkkisteami </em>Jus prošeaktaeaiggát ii olle addit dárkkisteami áigemeari sisa, de ferte ohcat lobi beassat maŋidit dárkkisteami. Dan ohcá sierra skovis; <em type="italic">Ansökan om anstånd. </em>Ohcamuša <em type="italic">s </em>galgá čilget ákkaid ja goassážii ohcá lobi maŋidit. Ohcamušas čilgejuvvo prošeakta dan beaivvi rádjái. Ekonomalaš dárkkisteamis galgá boahtit ovdan man olu juolluduvvon ruđas lea adnon ja masa. Dasto galgá vel čájehit áigeplánain dan barggu mii vel lea dagakeahttá ja dan ruhtadoarjagis mii ii leat vel golahuvvon. </p>
    <p><em type="italic">Ruovttoluottamáksin </em>Jus prošeavtta olu rievdadallá dahje muktala ii ge leat Sámedikki kulturráđiin ráđđádallan dan birra, de sáhttá prošeaktadoarjja muhtun muddui dahje ollát gáibiduvvot ruovttoluotta. Jus prošeaktadárkkisteapmi ii čađahuvvo de gáibida Sámediggi olles dahje osiid prošeaktadoarjagis ruovttoluotta. </p>
    <p><em type="italic">Jearaldagat? </em>Jus dus leat jearaldagat prošeaktadoarjaga birra, movt ohcat, doarjjaeavttuid birra jna. de sáhtát riŋget kulturgieđahalliide telefonnummir 0980-780 57 dahje 0980-780 48. </p>
  </body>
</document>
