<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>318</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/13033</origFileName><parallel_text xml:lang="swe" location="12991.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>ON:a earenoamáš dieđiheaddji guossástallá Sámi - Sametinget</p>
<p>ON:a earenoamáš dieđiheaddji James Anaya. Govva: Marie Enoksson.</p>
<p type="title">ON:a earenoamáš dieđiheaddji guossástallá Sámi</p>
<p>15-16 b.cuoŋománus 2010 boahtá ON:a earenoamáš dieđiheaddji eamiálbmogiid olmmošvuoigatvuođa ja friddjavuođa várás, James Anaya, Sápmái. Su bargogohčus lea guorahallat got davviriikkalaš riikkat oláhit iežaset geatnegasvuođaide go guoská sámiide eamiálbmogin.</p>
<p>James Anaya lea ovdal guossástallan Roavvenjárgga. Dalle son fálai iežas leahkit veahkkin davviriikkalaš sámekonvenšuvnna barggus. Son lea maiddái rámidan sámiid ahte sis lea diplomatiija- ja ovttasbargonákca gaskariikkalaš dásis. Dal son boahtá ruovttoluotta vuosttaš geardde guossástallat Sámi sierra guovlun.</p>
<p><em type="italic">Konferánsa </em>Guossástallama oktavuođas dollojuvvo stuora konferánsa gos SPR, davviriikkalaš ráđđehusaid ovddasteaddjit ja sámi organisašuvnnat Sámis, maiddái Guoládagas, oassálastet. </p>
<p><em type="italic">Bieđganeapmi ja ovttasbargu </em>Ollu eamiálbmogat leat bieđganan riikkarájiin ja máŋggamohkagis praktihkalaš váttisvuođat hehttejit ovttasbarggu. James Anaya lohká Sámi Parlamentáralaš Ráđi (SPR) buori ovdamearkan got sáhttá ásahit rádjerasttildeaddji ovttasbarggu ja ráhkadit institušuvnnaid iešmearrideami várás. </p>
<p><em type="italic">Konferánsa Roavvenjárggas </em>Iešmearrideapmi lea oppalaš fádda man galgá ságastallojuvvot SPR:a boahttevaš konferánssas Roavvenjárggas 15-16 b.cuoŋománus. Das oassálastet ráđđehusovddasteaddjit ruoŧa, norgga ja suoma ráđđehusain. Šaddet guokte dievaslaš beivviid ságastallamiiguin ja jurdagiid lonohallamiin. </p>
<p><em type="italic">Njeallje fátta </em>Fáttat mat leat áigeguovdilat konferánssas leat oaidnu sámi iešmearrideapmái, vuoigatvuohta eatnamiidda, čáziide ja luondduriggodagaide, mánát ja nuorat sierra fokusiin oahpahussii ja gillii ja Davviriikkalaš sámekonvenšuvdna. </p>
<p><em type="italic">Sierra čoahkkimat </em>ON:a earenoamáš dieđiheaddji James Anaya galgá maiddái doallat sierra čoahkkimiid ráđđehusovddasteddjiiguin ja Sámedikkiid ovddasteddjiiguin. </p>
<p><em type="italic">Sámi organisašuvnnat </em>Bearjadaga besset sámi organisašuvnnat ja institušuvnnat vejolašvuođa buktit ovdan iežaset oainnuid Sámedikkiide, ráđđehusaide ja ON:a earenoamáš dieđiheaddjái. </p>
<p><em type="italic">Almmolaš raporta </em>Earenoamáš dieđiheaddji James Anaya almmolaš guossástallan Sámis galgá bidjojuvvot čoahkkái almmolaš ON-raportas. Earenoamáš dieđiheaddji gávnnada Sámedikkiiguin, davviriikkalaš ráđđehusaiguin, sámi organisašuvnnaiguin ja institušuvnnaiguin dan dihte ahte son háleda oažžut dihtui máinnalágiin davviriikkalaš ráđđehusat čuvvot konvenšuvnna olmmošvuoigatvuođaid birra. </p>
<p><em type="italic">Praktihkalaš diehtojuohkin: </em>Konferánsa álgá dii. 08.30 15 b.čuoŋománus ja loahpahuvvo dii. 17.00 16 b.cuoŋománus Roavvenjárggas Suomas. Leat go dus jearaldagat vai háledat go ilmmuhit iežat organisašuvnna? </p>
<p><em type="italic">Oktavuohta: </em></p>
<p>Brita Stina Sjaggo brita@sametinget.se tel. 0971-170 28</p>
<p>Fertebehtet ieža máksit goluid konferánssa oktavuođas muhto mii veahkehit áinnas dieđuiguin reaissuid ja orruma birra.</p>
</body></document>
