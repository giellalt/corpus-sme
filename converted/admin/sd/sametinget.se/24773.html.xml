<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>163</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/24773</origFileName><parallel_text xml:lang="swe" location="24401.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Suddjet ja ovddidit unnitlogugiela - Sametinget</p>
<p type="title">Suddjet ja ovddidit unnitlogugiela</p>
<p>Unnitogugiellalága mielde leat buohkat geat jođihit almmolaš doaimma geatnegasat suddjet ja ovddidit našuvnnalaš unnitlogugielaid.</p>
<p><em type="italic">Suddjet ja ovddidit </em>Suddjet mearkkaša ovdamearkka dihte ahte eiseváldi dehe suohkan ii oaččo gieldit iige váddudit unnitlogugiela geavaheami. Ovddidit mearkkaša ahte eiseválddit ja suohkanat berrejit árjjálaččat bargat unnitlogugielaid nannemiin ja čalmmustahttimiin. </p>
<p><em type="italic">Čalmmustahttit </em>Okta vuohki fuomášahttit olbmuide guovllu unnitlogugielaid birra lea čalmmustahttit daid. Seammás dat addá giellageavaheddjiide signála ahte sin giella lea seammá árvvolaš go iežá gielat. Sáhtta gielaid čalmmustahttit ovdamearkka dihte ná: </p>
<list><p type="listitem">galbbaiguin</p>
<p type="listitem">jorgalit dihto dieđuid vaikko geavaheaddji ipmirda ruoŧagiela</p>
<p type="listitem">oahpahit bargoveaga unnitlogugielaid lágalaš sajádaga ja rivttiid birra</p>
<p type="listitem">árvvusatnit unnitlogugiellamáhtu go virgáda ođđa bargiid</p>
<p type="listitem">doallat unnitloguperspektiivva politihkalaš mearrádusain</p>
</list><p><em type="italic">Galbet unnitlogugillii </em>Unnitloguođastusas gohččojuvvo Geaidnodoaimmahat eambbo bargat báikenamaid galbemiin unnitlogugillii. Báikenamma lea mávssolaš oassi kulturárbbis. Stáhtalaš ja gieldda eiseválddit berrejit gáhttet báikenamaid ja čalmmustahttit unnitlogugielaid galbbain ja iežáládje. </p>
<p><em type="italic">Ráđđádallan </em>Visot mearrádusaid mat gusket našuvnnalaš unnitloguide galggašii gielda váldit ráđđádaladettiin unnitlogujoavkkuid ovddasteddjiiguin. Gielda sáhttá váldit oktavuođa soames servviin dehe hábmet iežas ráđđádallanjoavkku. </p>
</body></document>
