<document xml:lang="sme" id="no_id"><header><title/><genre code="admin"/><author><unknown/></author><wordcount>2498</wordcount><conversion_status type="standard"/><availability><license type="standard"/></availability><multilingual/><origFileName>https://sametinget.se/89445?file_id=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámedigge-ortnet 2015 [Sámediggeortnet ásahallá sámi álbmotválljen parlameantta barggu.</p>
<p>Dás leat njuolggadusat maid Sámedikki čoahkkinjođihangoddi ja dievasčoahkkinlahtut galget čuovvut ovdal ja maŋŋel dievasčoahkkima, ieš dievasčoahkkimis, ja go čoahkkinjođihangoddi, stivra, lávdegottit ja bargojoavkkut galget válljejuvvot. Dievasčoahkkin dohkkehan 2014-09-30—10-02, § 39 och 2015-02-17—19, § 11] [Dievas-čoahkkima njuolggadusat]</p>
<p>Fámus rájes</p>
<p><em type="italic">Sámediggeortnet dohkkehuvvon dievasčoahkkimis 2014-09-30—10-02 ja 2015-02-17—19 </em></p>
<p xml:lang="smj"><em type="bold">Álggahannjuolggadusat § 1 </em></p>
<p>Sámediggi lea sámi álbmotválljen parlameanta. Sámediggeortnet ásahallá Sámedikki dievasčoahkkima doaimma. <em type="bold">§ 2 </em></p>
<p>Sámediggeortnet sáhttá rievdaduvvot jus guokte maŋŋálas dievasčoahkkima mearridit dan dahkat unnimusat 2/3 eanetloguin. <em type="bold">§ 3 </em></p>
<p>Sámediggeortnet galgá dohkkehuvvot Sámedikki dievasčoahkkimis. Sámedikki iežá orgánaide galget leat sierra bargoortnegat.</p>
<p><em type="bold">Sámedikki almmolašvuohta § 4 </em></p>
<p>Sámedikki dievasčoahkkimat leat almmolaččat. Sámediggi oažžu goitge mearridit ahte vissis ášši galgá gieđahallojuvvot gitta uvssaid duohken. Sadjásaččat ožžot searvat dáidda gieđahallamiidda vaikko eai leat doaimmas. Mearrádusat galget goitge álo dahkkojuvvot almmolaččat.</p>
<p><em type="bold">Sámedikki gielat § 5 </em></p>
<p>Sámedikki gielat leat sámegiella ja ruoŧagiella. Sámedikki dievasčoahkkimiin galgá leat dulkon.</p>
<p><em type="bold">Čoahkkináiggit ja čoahkkinbáikkit § 6 </em></p>
<p>Ođđa mandáhtaáigodaga nuppi dievasčoahkkimis mearrida Sámediggi mandáhtaáigodaga čoahkkinplána ja dan jagi čoahkkinplána go sámediggeválggat dollojuvvojit. Sámediggi galgá doallat unnimusat golbma dievasčoahkkima juohke kaleanddarjagi. <em type="bold">§ 7 </em></p>
<p>Ságadoalli oažžu, go lea ráđđádallan čoahkkinjođihangottiin ja stivrrain, mearridit iežá áiggi ja báikki vissis dievasčoahkkimii jus dasa leat sierra ákkat. <em type="bold">§ 8 </em></p>
<p>Ságadoalli oažžu, maŋŋel go lea ráđđádallan čoahkkinjođihangottiin ja stivrrain, spiehkastahkan mearridit ahte dievasčoahkkin ii dollojuvvo jus dasa leat sierra ákkat. <em type="bold">§ 9 </em></p>
<p>Jus dievasčoahkkin ii dollojuvvo dahje jus áigi ja báiki rievdaduvvo, de galget áirasat oažžut čálalaš dieđu dan birra. Álbmogii dieđihuvvo sierra.</p>
<p><em type="bold">Liige dievasčoahkkin § 10 </em></p>
<p>Liige dievasčoahkkin galgá dollojuvvot jus stivra dahje unnimusat goalmmátoassi Sámedikki áirasiin gáibida dan dahje jus ságadoalli atná dan dárbbašlažžan. <em type="bold">§ 11 </em></p>
<p>Gáibádus liigedievasčoahkkimii dahkkojuvvo čálalaččat ságadoallái ja gáibádusas galgá boahtit ovdan makkár ášši dehe áššit galggaše gieđahallojuvvot. <em type="bold">§ 12 </em></p>
<p>Ságadoalli mearrida, maŋŋel go lea ráđđádallan čoahkkinjođihangottiin ja stivrrain, liigedievasčoahkkima áiggi ja báikki.</p>
<p><em type="bold">Gohččun čoahkkimii § 13 </em></p>
<p>Ságadoalli fuolaha ahte gohččun dahkkojuvvo. <em type="bold">§ 14 </em></p>
<p>Gohččun galgá leahkit čálalaš ja das galgá boahtit ovdan dievasčoahkkima báiki ja áigi ja áššit mat galget gieđahallojuvvot. <em type="bold">§ 15 </em></p>
<p>Gohččun ja áššebáhpirat galget sáddejuvvot maŋemusat guokte vahkku ovdal dievasčoahkkima. <em type="bold">§ 16 </em></p>
<p>Gohččumušas sadjásažžii galgá boahtit ovdan galgá go son doaibmat áirasa ovddas gii ii sáhte oassálastit dievasčoahkkimis, dehe lea go gohččun dušše diehtun. <em type="bold">§ 17 </em></p>
<p>Gohččun galgá maŋemusat guokte vahkku ovdal dievasčoahkkima biddjojuvvot Sámedikki almmuhantávvalii.</p>
<p><em type="italic">Sámediggeortnet dohkkehuvvon dievasčoahkkimis 2014-09-30—10-02 ja 2015-02-17—19 </em><em type="bold">§ 18 </em></p>
<p>Dieđut báikki ja áiggi birra galget ovdal dievasčoahkkima, almmuhuvvot dain mediain maid čoahkkinjođihangoddi atná heivvolažžan.</p>
<p><em type="bold">Eastagat bargui Sadjásačča doaibma § 19 </em></p>
<p>Áirras gii ii sáhte oassálastit olles dievasčoahkkimis dehe muhtun oasis dievasčoahkkimis galgá farggamusat almmuhit dan sámedikki čállingoddái. Čállingoddi gohčču sadjásačča guđemučča vuorru lea. Dakkár gohččumuššii ii leat áigemearri. Jus lea dilli de galgá gohččun dattege leahkit čálalaččat. <em type="bold">§ 20 </em></p>
<p>Jus áirras almma dieđiheami haga, ii boađe dievasčoahkkimii dahje ferte guođđit dievasčoahkkima, de gohčču ságadoalli sadjásačča gii lea olámuttus ja gean vuorru lea válgabohtosa jelgii. <em type="bold">§ 21 </em></p>
<p>Áirras gii boahtá dievasčoahkkimii mii lea jođus dehe jotkojuvvon čoahkkimii beassá doibmii searvat vaikko sadjásaš lea doaibmagoahtán su sajis. <em type="bold">§ 22 </em></p>
<p>Sadjásaš gii lea doaibmagoahtán lea álo ovdalis iežá sadjásaččaid beroškeahttá vuorrolisttus. <em type="bold">§ 23 </em></p>
<p>Sadjásaš gii gaskkalduhttá doaimmas bealálašvuođa dihte muhtun áššis oažžu boahtit ruovttoluotta dalle go ášši lea gieđahallojuvvon. <em type="bold">§ 24 </em></p>
<p>Ságadoalli mearrida goas áirras dehe sadjásaš oažžu searvat dievasčoahkkimii mii lea jođus. Ii berre dáhpáhuvvat dalle go gieđahallan áššis lea jođus, dušše jus dasa leat sierra ákkat.</p>
<p><em type="bold">Áššit ja áššebáhpirat Ášševuorru gieđahallamis § 25 </em></p>
<p>Ságadoalli mearrida, maŋŋel go lea ráđđádallan čoahkkinjođihangottiin, goas ášši galgá gieđahallojuvvot</p>
<p>Sámedikkis. <em type="bold">§ 26 </em></p>
<p>Stivrra ja iežá lávdegottiid evttohusat mearrádusaide dahje cealkámušat áššiide mat leat mielde gohččumis galget sáddejuvvot juohke áirasii ja sadjásažžii ovdal dievasčoahkkima. <em type="bold">§ 27 </em></p>
<p>Ságadoalli mearrida makkár iežá áššebáhpirat galget sáddejuvvot áirasiidda ja sadjásaččaide ovdal dievasčoahkkima. <em type="bold">§ 28 </em></p>
<p>Báhpirat juohke áššis galget gávdnot álbmoga várás čoahkkinlanjas dievasčoahkkináiggi. <em type="bold">§ 29 </em></p>
<p>Interpellašuvnnat ja jearaldagat galget ovdanbiddjot áirasiidda ja sadjásaččaide ovdal dan dievasčoahkkima gos dat leat galgame ovddiduvvot. <em type="bold">§ 30 </em></p>
<p>Dievasčoahkkin gieđahallá áššiid dan ortnega mielde got lea čállojuvvon gohččumis. <em type="bold">§ 31 </em></p>
<p>Dievasčoahkkin sáhttá rievdadit ášševuoru ovtta dahje moatti áššis. <em type="bold">§ 32 </em></p>
<p>Ságadoalli mearrida goas ášši mii ii leat mielde gohččumis galgá gieđahallojuvvot dievasčoahkkimis. <em type="bold">§ 33 </em></p>
<p>Sámediggi oažžu mearridit gaskkalduhttit ášši gieđahallama dievasčoahkkimis ja joatkit dainna ma ŋŋil seamma dievasčoahkkimis.</p>
<p><em type="bold">Oppalašpolitihkalaš digaštallan § 34 </em></p>
<p>Ságadoalli galgá maŋŋel go lea čoahkkinjođihangottiin ráđđádallan mearridit áiggi oppalašpolitihkalaš digaštallama várás. Čoahkkinjođihangoddi hábme oppalašpolitihkalaš digaštallama njuolggadusaid ja prinsihpaid.</p>
<p><em type="italic">Sámediggeortnet dohkkehuvvon dievasčoahkkimis 2014-09-30—10-02 ja 2015-02-17—19 </em></p>
<p xml:lang="smj"><em type="bold">Oassálastinriekti/jietnadanriekti § 35 </em></p>
<p>Sadjásaš gii ii doaimma jávkan áirasa ovddas oažžu oassálastit muhto sus ii leat jietnadan- iige mearridanriekti. </p>
<p><em type="bold">Áššit Sámedikkis § 36 </em></p>
<p>Čuovvovaččain lea riekti vuolggahit áššiid Sámedikkis a) stivra b) lávdegoddi c) áirras dehe áirasat mošuvnna bakte. <em type="bold">§ 37 </em></p>
<p>Ovdal go ášši mearriduvvo Sámedikkis de galgá dat gieđahallojuvvot stivrras dehe áššáiguoskevaš lávdegottis.</p>
<p>Stivra galgá dattege álo buktit cealkámuša dakkár áššis mii lea gieđahallojuvvon iežá lávdegottis. <em type="bold">§ 38 </em></p>
<p>Jus Sámediggi ii mearrit iežá ládje, de lea stivra mii mearrida got dat áššit maid Sámediggi galgá gieđahallat galget sáddejuvvot gulaskuddamii. <em type="bold">§ 39 </em></p>
<p>Stivra oažžu addit bargogohččosa luohttámušolbmui dehe virgeolbmui mearridit gulaskuddama hárrái dakkár áššiin. <em type="bold">§ 40 </em></p>
<p>Mearrádus oažžu dahkkojuvvot hohpolaš áššis, vaikko ii leat gieđahallojuvvon, jus visot áirasat leat ovttaoaivilis ahte nu dahkkojuvvo. <em type="bold">§ 41 </em></p>
<p>Mošuvdna galgá gieđahallojuvvot dan láhkái ahte Sámediggi sáhttá dahkat das mearrádusa jagi siste dan rájes go mošuvdna ovddiduvvui. <em type="bold">§ 42 </em></p>
<p>Sámediggi oažžu čađahit válggaid válmmastallama haga. Ášši mii guoská eretcealkimii luohttámušdoaimmas ii dárbbaš válmmastallojuvvot.</p>
<p xml:lang="smn"><em type="bold">Nammačuorvun § 43 </em></p>
<p>Nammačuorvunlistu, mas oaidná áirasiid ja sadjásaččaid namaid geat leat doaimmas, galgá leahkit sadjohis olles dievasčoahkkima. <em type="bold">§ 44 </em></p>
<p>Juohke dievasčoahkkima álggus čađaha ságadoalli nammačuorvuma nammačuorvunlisttu mielde. <em type="bold">§ 45 </em></p>
<p>Nammačuorvun dahkkojuvvo maid juohke dievasčoahkkinbeaivvi álggus, jotkojuvvon dievasčoahkkimis ja dalle go ságadoalli atná dan dárbbašlažžan.</p>
<p><em type="bold">Sáhkavuorroortnet ja iežá ortnetjearaldagat § 46 </em></p>
<p>Ságadoalli juohká sáhkavuoru dan ortnega mielde got áirasat leat almmuhan iežaset. Ságadoalli oažžu ma ŋŋelgo lea ráđđádallan čoahkkinjođihangottis, ráddjet áiggi sihke áššiid dáfus ja áirasiid sáhkavuoruid logu dáfus. Dasto oažžu leat erohus iešguđetlágán ságasteddjiid gaskkas, namalassii jus lea áššeovdanbukti, bellodatjođiheaddji dahje bellodaga ovddasteaddji. Juohkehaš guhte bivdá sáni oažžu sárdnut unnimusat njeallje minuhta unnimusat oktii. <em type="bold">§ 47 </em></p>
<p>Áirasis lea maiddái riekti oanehaččat vástidit ovddit ságasteaddji ovdanbuktimii. Vástádus addojuvvo dakkaviđe maŋŋel dan olbmo geas lea sáhkavuorru, go áirras lea bivdán sáni. Ságadoalli mearrida lea go replihkkariekti vai ii. <em type="bold">§ 48 </em></p>
<p>Jus soames geas lea sáhkavuorru guođđá ášši iige muvtte sága vaikko ságadoalli bivdá su dan dahkat, de oažžu ságadoalli botket su sáhkavuoru. Muđui ii leat geasge lohpi botket su geas lea sáhkavuorru. <em type="bold">§ 49 </em></p>
<p>Ságadoalli sáhttá bidjat olggos olbmo gii ráfehuhttá ja gii ii váldde vuhtii cuiggodeami. <em type="bold">§ 50 </em></p>
<p>Jus šaddá dakkár moivi man ságadoalli ii nagat čilget, de oažžu ságadoalli loahpahit dievasčoahkkima. <em type="bold">§ 51 </em></p>
<p>Jus ságadoalli atná dárbbašlažžan, de galgá áirras gii lea buktán ovdan evttohusa dahkat dan čálalaččat. Evttohus galgá ovdanbiddjot maŋemusat ášši čilgedettiin. </p>
<p><em type="italic">Sámediggeortnet dohkkehuvvon dievasčoahkkimis 2014-09-30—10-02 ja 2015-02-17—19 </em></p>
<p><em type="bold">Got áššit mearriduvvojit § 52 </em></p>
<p>Go ráđđádallan lea loahpahuvvon, de manná ságadoalli čađa daid evttohusaid mat leat ovddiduvvon ja dárkkista ahte dat leat ipmirduvvon njuolga. Dan maŋŋel ii leat lohpi rievdadit dehe geassit ruovttoluotta evttohusaid jus Sámediggi ii ovttajienalaččat mieđit dan dahkat. <em type="bold">§ 53 </em></p>
<p>Ságadoalli buktá ovdan ášši mearrideapmái. Evttohusat galget sátnáduvvot dan láhkái ahte daidda sáhttá vástidit <span type="quote" xml:lang="smj">"juo"</span> dahje "ii". Dasto ságadoalli čilge maid son lea ipmirdan mearrádussan ja nanne mearrádusa veahčira dearpalemiin jus oktage ii leat gáibidan jienasteami. <em type="bold">§ 54 </em></p>
<p>Ášši galgá maŋiduvvot jus unnimusat goalmmátoassi čoahkkináirasiin gáibida dan. Válgaášši maŋideapmái dahje ovdal maŋiduvvon áššis gáibiduvvo eaŋkil eanetlohku. Ášši galgá máhcahuvvot jus unnimusat eaŋkil eanetlohku Sámedikkis gáibida dan. <em type="bold">§ 55 </em></p>
<p>Maŋiduvvon ášši galgá gieđahallojuvvot Sámedikki boahtte dievasčoahkkimis jus Sámediggi unnimusat eaŋkil eanetloguin ii mearrit iežá láhkái. <em type="bold">§ 56 </em></p>
<p>Gáibádus maŋideami dehe máhcaheami birra galgá biddjojuvvot mearrádusa vuollái ovdal iežá gáibádusaid. <em type="bold">§ 57 </em></p>
<p>Áirras gii lea oassálastán ášši mearrideamis oažžu buktit reservašuvnna mearrádusa vuoste. Reservašuvdna galgá buktojuvvot ovdan ovdal go dievasčoahkkin lea loahpahuvvon. Jus áirras reservere čálalaččat de ferte dat buktojuvvot ovdan ovdal go beavdegirji dárkkistuvvo. <em type="bold">§ 58 </em></p>
<p>Áirras gii lea oassálastán ášši mearrideamis oažžu bidjat sierra cealkámuša mielddusin beavdegirjái jus</p>
<p>Sámediggi nu mearrida. <em type="bold">§ 59 </em>. Áirras gii ii áiggo oassálastit mearrideamis galgá almmuhit dan ságadoallái ovdal go digaštallan lea loahpahuvvon. Son gii ii daga dán almmuheami adno oasálažžan mearrádusas jus Sámediggi mearrida akklamašuvnnain. <em type="bold">§ 60 </em></p>
<p>Ságadoalli lea álo geatnegas jienastit dalle go lea dárbbašlaš ášši mearrideami várás. <em type="bold">§ 61 </em></p>
<p>Jus jienasteapmi gáibiduvvo de galgá leat rabas jienasteapmi earret válgaáššiin. <em type="bold">§ 62 </em></p>
<p>Go jienasteapmi čađahuvvo oažžu ságadoalli veahki dan guovtti beavdegirjji dárkkisteaddjis geat leaba dasa válljejuvvon. <em type="bold">§ 63 </em></p>
<p>Jienasteapmi čađahuvvo dan láhkái ahte áirasat jienastit nammačuorvuma mielde. Nammačuorvun dahkkojuvvo nammačuorvunlisttu mielde. Ságadoalli addá álo iežas jiena ma ŋemusat. <em type="bold">§ 64 </em></p>
<p>Go jienasteapmi lea loahpahuvvon nanne ságadoalli dan veahčira dearpalemiin. Dan ma ŋŋel ii leat geasge lohpi jienastit, iige leat lohpi rievdadit dehe geassit jienas ruovttoluotta maŋŋel veahčira dearpaleami. <em type="bold">§ 65 </em></p>
<p>Jus šaddá sierramielalašvuohta rabas jienasteami bohtosis de galgá ođđa jienasteapmi dahkkojuvvot dakkaviđe. <em type="bold">§ 66 </em></p>
<p>Jus leat ovtta mađi jienat, de lea ságadoallis mearridanjietna. Mearrádus mii guoská válggaide dahkkojuvvo dattege vuorbbi bokte. <em type="bold">§ 67 </em></p>
<p>Válgalihpus, mii addojuvvo čiegus jienasteamis, galget leat visot namat mat leat válljemis, ja dat galgá leat mearkkaid haga, eaŋkilgeardásaš ja gitta. Válgalihppu ii leat dohkálaš jus das lea a) namma olbmos guhte ii leat válljehahtti b) eanet dahje unnit namat go dat olbmot geat galget válljejuvvot, c) namma mii ii čielgasit čájet gii oaivvilduvvo. <em type="bold">§ 68 </em></p>
<p>Ságadoalli galgá biehttalit buktit ovdan evttohusa mearrádussii jus evttohus mearkkaša ahte ođđa ášši čuožžila.</p>
<p><em type="bold">Čoahkkima guhkideapmi ja jotkojuvvon čoahkkin § 69 </em></p>
<p>Jus Sámediggi ii geargga loahpahit dievasčoahkkima mearribeaivái, de sáhttá Sámediggi mearridit guhkidit dievasčoahkkináiggi jus dasa leat sierra ákkat. </p>
<p><em type="italic">Sámediggeortnet dohkkehuvvon dievasčoahkkimis 2014-09-30—10-02 ja 2015-02-17—19 </em></p>
<p><em type="bold">Áirasiid ášševuolggahanriekti </em></p>
<p><em type="bold">Mošuvnnat § 70 </em></p>
<p>Mošuvdna galgá leat čálalaš ja leat vuolláičállojuvvon ovtta dahje eanet áirasiin. <em type="bold">§ 71 </em></p>
<p>Ii oaččo vuolggahit iešguđetlágán áššiid seammá mošuvnnas. <em type="bold">§ 72 </em></p>
<p>Mošuvdna vuolggahuvvo dan láhkái ahte addojuvvo sámedikki čállingoddái. Lea maid vejolaš addit dan </p>
<p>Sámedikki dievasčoahkkimis. <em type="bold">§ 73 </em></p>
<p>Sadjásaš oažžu vuolggahit mošuvnna dušše dalle go son doaibmá áirrasin dievasčoahkkimis. <em type="bold">§ 74 </em></p>
<p>Mošuvnnat galget almmuhuvvot dievasčoahkkimis. <em type="bold">§ 75 </em></p>
<p>Sámedikki doaibmajagi maŋemus dievasčoahkkimis galgá stivra čilget mošuvnnaid mat eai leat dalle vel gieđahallojuvvon loahpalaččat. </p>
<p><em type="bold">Interpellašuvnnat ja jearaldagat § 76 </em></p>
<p>Interpellašuvnnat galget gullat Sámedikki doaibma- ja ovddasvástádussurggiide. Dat eai oaččo guoskat áššiide mat gullet eiseválddi virgedoaimmahussii ovttaskas olbmo vuoste. <em type="bold">§ 77 </em></p>
<p>Interpellašuvnnas galgá leat vissis sisdoallu mas lea vuođustus. Dat berre biddjot ovdan dušše áššiin main lea viidát beroštupmi. <em type="bold">§ 78 </em></p>
<p>Sámedikki ságadoalli mearrida maŋŋel go lea ráđđádallan čoahkkinjođihangottiin oažžu go interpellašuvdna ja jearaldat ovddiduvvot. <em type="bold">§ 79 </em></p>
<p>Interpellašuvdna oažžu ovddiduvvot stivrra dehe iežá lávdegotti ságadoallái jus lávdegotti ságadoalli lea </p>
<p>Sámedikki dievasčoahkkima dábálaš áirras. <em type="bold">§ 80 </em></p>
<p>Interpellašuvdna galgá leat čálalaš ja vuolláičállojuvvon áirasis. Dat galgá addojuvvot Sámedikki čállingoddái maŋemusat njeallje vahkku ovdal dan dievasčoahkkima gos áirras áigu dan ovddidit. <em type="bold">§ 81 </em></p>
<p>Interpellašuvdna galgá vástiduvvot maŋemusat vuosttaš dievasčoahkkimis maŋŋel go interpellašuvdna ovddiduvvui. <em type="bold">§ 82 </em></p>
<p>Vástádus interpellašuvdnii galgá leat čálalaš. <em type="bold">§ 83 </em></p>
<p>Áirras gii lea ovddidan interpellašuvnna galgá oažžut diehtit vástádusa ma ŋemusat guokte vahku ovdal dievasčoahkkima gos interpellašuvdna vástiduvvo. <em type="bold">§ 84 </em></p>
<p>Jearaldagas galgá leat vissis sisdoallu. Das oažžu leat oanehis álgočilgehus. <em type="bold">§ 85 </em></p>
<p>Jearaldat galgá leat čálalaš ja áirras galgá leat ieš dan vuolláičállán. Dat galgá addojuvvot Sámedikki čállingoddái maŋemusat njeallje vahku ovdal dan dievasčoahkkima gos áirras áigu buktit dan ovdan. <em type="bold">§ 86 </em></p>
<p>Mii das badjelis celkojuvvo interpellašuvnna birra guoská maid heivvolaš osiide jearaldagaid dáfus. Jearaldaga vástádus ii dárbbaš dattege leat čálalaš. <em type="bold">§ 87 </em></p>
<p>Dalle go jearaldahkii addojuvvo vástádus oažžu dušše son guhte lea jearran ja son guhte vástida leahkit oasálažžan ráđđádallamis. </p>
<p><em type="bold">Jearahallanbodda § 88 </em></p>
<p>Sámeálbmot galgá oažžut vejolašvuođa divvut jearaldagaid čuovvovaš dievasčoahkkimiin Sámedikkis; a) dalle go diggi gieđahallá jahkečilgehusa, b) dalle go diggi gieđahallá bušeahta, c) iežá áššiin Sámedikki sierra mearrádusa mielde. <em type="bold">§ 89 </em></p>
<p>Dáid dievasčoahkkimiid dieđihettiin galgá boahtit ovdan ahte galgá leahkit jearahallanbodda. </p>
<p><em type="italic">Sámediggeortnet dohkkehuvvon dievasčoahkkimis 2014-09-30—10-02 ja 2015-02-17—19 </em><em type="bold">§ 90 </em></p>
<p>Jearahallanbotta áiggi eai oaččo leat ráđđádallamat. <em type="bold">§ 91 </em></p>
<p>Ságadoalli mearrida, maŋŋel go lea ráđđádallan čoahkkinjođihangottiin, man guhkes áiggi jearahallanbodda oažžu bistit ja got dat galgá čađahuvvot. </p>
<p><em type="bold">Mearridanváldi § 92 </em></p>
<p>Sámediggi oažžu gieđahallat ášši dušše jus eanet go bealli áirasiin leat čoahkkimis. </p>
<p><em type="bold">Beavdegirjji hábmen § 93 </em></p>
<p>Sámedikki čoahkkimiin galgá čállojuvvot beavdegirji. Dat lea ságadoalli ovddasvástádus. <em type="bold">§ 94 </em></p>
<p>Beavdegirjjis galgá boahtit ovdan guđet áirasat ja sadjásaččat leamaš doaimmas ja makkár áššiid Sámediggi lea gieđahallan. <em type="bold">§ 95 </em></p>
<p>Beavdegirji galgá juohke áššis čilget: a) evttohusaid ja cealkámušaid mat leat ovddiduvvon ja mat eai leat gessojuvvon ruovttoluotta, b) makkár vuoru mielde ságadoalli lea bidjan evttohusaid mearrádussii (proposišuvdnaortnet), c) čađahuvvon jienastemiid ja daid bohtosiid, d) makkár mearrádusat leat váldojuvvon, e) áirasiid geat leat oassálastán mearrádusain ja got sii leat jienastan rabas jienasteamis, f) makkár reservašuvnnat leat buktojuvvon mearrádusaid vuoste ja makkár sierra cealkámušaid Sámediggi lea dohkkehan mielddusin. <em type="bold">§ 96 </em></p>
<p>Beavdegirjái galgá čállojuvvot makkár interpellašuvnnat ja jearaldagat leat ovddiduvvon ja guđemuččat dain leat vástiduvvon. <em type="bold">§ 97 </em></p>
<p>Beavdegirji galgá dárkkistuvvot maŋemusat njealljenuppelohkái beaivvi maŋŋel dievasčoahkkima dan vuogi mielde maid Sámediggi lea mearridan. <em type="bold">§ 98 </em></p>
<p>Ságadoalli ja unnimusat guokte áirasa dárkkistit beavdegirjji. <em type="bold">§ 99 </em></p>
<p>Jus guokte dahje eanet áirasa leat leamaš ságadoallin dievasčoahkkimis, de dárkkista guhtege ságadoalli daid osiid beavdegirjjis mat čilgejit daid mearrádusaid main son lea jođihan mearrádusdahkama. <em type="bold">§ 100 </em></p>
<p>Sámediggi oažžu mearridit ahte ášši beavdegirjjis galgá dárkkistuvvot dakkaviđe. Dakkár paragráfa galgá čilgejuvvot čálalaččat ovdal go Sámediggi dárkkista dan. <em type="bold">§ 101 </em></p>
<p>Maŋemusat guokte vahkku maŋŋel dievasčoahkkima galgá dárkkistuvvon beavdegirji almmustahttojuvvot sámedikki čállingotti almmuhantávvalis. Dieđáhus galgá leat almmolaš golbma vahku. <em type="bold">§ 102 </em></p>
<p>Duođaštus almmuhanbeaivvis galgá čállojuvvot beavdegirjái dahje almmuhuvvot sierra. </p>
<p><em type="bold">Sámedikki čoahkkinjođihangoddi § 103 </em></p>
<p>Vuosttaš Sámedikki dievasčoahkkimis maŋŋel sámediggeválggaid válljejuvvo áirasiid gaskkas okta ságadoalli ja golbma várreságadoalli, geat ovttas doibmet Sámedikki čoahkkinjođihangoddin. Doaibmaáigodat lea vuosttaš dievasčoahkkima rádjái maŋŋel boahtte sámediggeválggaid. <em type="bold">§ 104 </em></p>
<p>Dassá go čoahkkinjođiheddjiid válggat leat čađahuvvon doaibmá son gii lea leamaš áirrasin guhkimus áiggi (vuoraspresideanta). Jus eanebut leat seammá guhká leamaš áirrasin, de doaibmá son gii lea boarráseamos vuoraspresideantan. <em type="bold">§ 105 </em></p>
<p>Jus ságadoalli dahje soames várreságadolliin heaitá áirrasin dehe čoahkkinjođiheaddjidoaimmas, de galgá </p>
<p>Sámediggi farggamusat válljet iežá áirasa su sadjái. <em type="bold">§ 106 </em></p>
<p>Jus visot čoahkkinjođiheddjiin leat eastagat bargui jođiha vuoraspresideanta ságadoalli doaimmaid dassá go </p>
<p>Sámediggi lea válljen gaskaboddosaš ságadoalli.</p>
<p><em type="italic">Sámediggeortnet dohkkehuvvon dievasčoahkkimis 2014-09-30—10-02 ja 2015-02-17—19 </em></p>
<p><em type="bold">Válgagelbbolašvuohta stivrraide ja lávdegottiide § 107 </em></p>
<p>Stivra ja válgaválbmenjoavku galgá válljejuvvot Sámedikki áirasiid gaskkas. <em type="bold">§ 108 </em></p>
<p>Iežá lávdegottiid lahtut galget leat válgagelbbolaččat. </p>
<p><em type="bold">Lávdegottit § 109 </em></p>
<p>Sámediggi nammada siskkáldasat áššelávdegottiid juohke válgaáigodaga. Lávdegottit nammaduvvojit maŋemusat Sámedikki ođđa válgaáigodaga nuppi dievasčoahkkimis. </p>
<p><em type="bold">Lávdegottiid lahtut § 110 </em></p>
<p>Juohke lávdegottis galget leat unnimusat golbma lahtu geat nammaduvvojit propošunáladit. </p>
<p><em type="bold">Áššejuohkin lávdegottiid gaskka § 111 </em></p>
<p>Áššelávdegottit gieđahallet áššiid iežaset ovddasvástádussuorggi siskkobealde. Sámedikki stivra mearrida makkár vuođuin eará áššit juhkkojuvvojit lávdegottiid gaskka. </p>
<p><em type="bold">Lávdegoddečoahkkimat § 112 </em></p>
<p>Lávdegoddi čoahkkana go dievasčoahkkinbargu dan gáibida. Lávdegoddi galgá čoahkkinastit giddejuvvon uvssaid duohken. Lávdegoddi oažžu dattege mearridit ahte čoahkkin galgá leat almmolaš, ollásit dahje muhtun muddui, jus lea dárbu dieđuid oččodeami geažil. </p>
<p><em type="bold">Válgaválbmenjoavku § 113 </em></p>
<p>Ođđaválljejuvvon Sámedikki vuosttaš dievasčoahkkimis vállje diggi mandáhtaáigodaga válgaválbmenjoavkku. </p>
<p>Válgaválbmenjoavkkus leat eanemusat čieža áirasa sadjásaččaiguin. Seammás vállje Sámediggi ságadoalli ja várreságadoalli áirasiid gaskkas. <em type="bold">§ 114 </em></p>
<p>Válgaválbmenjoavku galgá buktit evttohusaid visot válgaáššiide maid diggi galgá gieđahallat, earret válgaválbmenjoavkku válggaide. <em type="bold">§ 115 </em></p>
<p>Válgaválbmenjoavku mearrida ieš bargovugiidis. </p>
<p><em type="bold">Válljenvuohki § 116 </em></p>
<p>Dalle go vállje lávdegottiid ja Sámedikki čoahkkinjođihangotti galgá propošunála válga (1992:339) čađahuvvot jos unnimusat goalmmátoassi doaibmi áirasiin gáibida dan. Dalle go stivrra vállje galgá parlamentáralaš válljenvuohki geavahuvvot jus eanetlohku dan gáibida.</p>
<p><em type="bold">Doaimmaid máhcaheapmi § 117 </em></p>
<p>Sámediggi sáhttá gohččut stivrra dahje lávdegotti luohttámušolbmuid doaimmaid máhcahuvvot jus stivrra dahje lávdegotti politihkalaš eanetlohku ii leat šat seammá go Sámedikkis. Sámediggi sáhttá gohččut várreságadoalli doaimma máhcahuvvot. </p>
</body></document>
