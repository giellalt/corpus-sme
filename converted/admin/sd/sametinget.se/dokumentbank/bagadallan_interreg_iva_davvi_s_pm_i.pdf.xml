<document xml:lang="sme" id="no_id"><header><title/><genre code="admin"/><author><unknown/></author><wordcount>4391</wordcount><conversion_status type="standard"/><availability><license type="standard"/></availability><multilingual/><origFileName>https://sametinget.se/4215?file_id=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Bagadallan 2008-03-06</p>
<p><em type="bold">Bagadallan </em></p>
<p><em type="bold">Interreg IV A Davvi ohcamuššii </em></p>
<p><em type="bold">Eurohpalaš areálalaš ovttasbargu </em></p>
<p><em type="bold">Rádjerastildeaddji ovttasbargu 2007-2013 </em></p>
<p>Bagadallan 2008-03-06</p>
<p><em type="bold">Bagadallan ja njuolggadusat </em>Dán gihppagis oažžubehtet veahki ja bagadallamiid das got prošeaktaohcamuša galgabehtet deavdit INTERREG IV A Davvi prográmmii. Ulbmil bagadallamiin lea sihkkarastit ahte visot ohccit ovdanbuktet prošeaktaohcamušaideaset seammelágán vuogi mielde ja ahte gieđahallan ja árvvoštallan dainna sáhttá dahkkot seamma eavttuid vuođul. Bagadallan ja dieđut galget maid leahkit doarjjan ja bagadeapmin prošeavtta ja bušeahta hábmemii, vai prošeakta bures gieđahallojuvvo ja bušeahtta šaddá realisttalaš. Jus rávvagiid čuovvu, de sihkkarastojuvvo maid ahte prošeavtta ulbmil, doaibma ja doarjjavuoigadahtton golut leat oahppásat ovdal go prošeakta álggahuvvo. Váilevaš prošeaktaohcamuš ferte dievasmahttojuvvot ovdal go áššegieđahalli sáhttá álggahit ášši válbmema ja dat mearkkaša iešalddis ahte váldá áiggi ovdal go ášši sáhttá mearriduvvot. Prošeaktaohcamuš prošeavtta ruhtadeami birra INTERREG IV A DAVVI prográmmas galgá dahkkot sierra ohcamušskovvái mii gávdno ruoŧagillii, suomagillii ja davvisámegillii. INTERREG IV A DAVVI prográmmadokumeanta ja ohcamušáššebáhpirat ja rávvagat gávdnojit ruoktosiidduin dahje ožžojuvvojit iešguđetge válbmenčállingottis ja infopointas. Vuoruhuvvon suorggit 1 - 3 INTERREG IV A DAVVI Válbmenčállingoddi Leanastivra Norrbottena leanas S-971 86 JULEV Tel: +46 (0)920 960 00 Ruoktosiidu : www.bd.lst.se </p>
<p>Vuoruhuvvon suorgi 4 Oasseprográmma Sápmi Válbmenčállingoddi Sámediggi S-981 33 GIRON Tel: +46 (0)980 780 30 Ruoktosiidu: www.sametinget.se</p>
<p>Vuoruhuvvon suorggit 1 - 4 Romssa Fylkkagielda Guovlluguovdasaš ovdánahttinossodat N-9296 ROMSA Tel: +47 77 78 80 00 Ruoktosiidu: www.tromsfylke.no</p>
<p>Vuoruhuvvon suorgi 4 Davvi-Trøndelága fylkkagielda Fylkka dállu, Interreg-čállingoddi N-7735 STEINKJER Tel: +47 74 11 10 00 Ruoktosiidu : www.ntfk.no</p>
<p>Infopoint vuoruhuvvon surggiide 1 - 4 Lapplándda lihttu (Lapplands förbund) PL 8056 FIN-96100 ROAVVENJÁRGA Tel:+358 (0)16 3301 000 Ruoktosiidu: www.lapinliitto.fi</p>
<p>Infopoint vuoruhuvvon suorgái 4 Sámediggi Box 582 831 27 LUVLIELUSPIE Tel: +46 (0)63 15 08 70</p>
<p>Bagadallan 2008-03-06</p>
<p xml:lang="smj">Ruoktosiidu : www.sametinget.se</p>
<p>Bagadallan 2008-03-06</p>
<p><em type="bold">Ohcamušskovvi </em>Ohcamušskovis leat čuovvovaš oasit:  Prošeaktačilgehus  Prošeaktagolut ja ruhtadeapmi  Bušeahttaspesifikašuvdna  Indikatuvrrat vuoruhuvvon surggiid mielde  Prošeavtta birasárvvoštallan  Prošeavtta dásseárvo/intergrašuvdna/máŋggalágášárvvoštallan  Prošeavtta árvvoštallan sámi gielas Skovvi mii geavahuvvo EU-ruhtadeami ohcamii sáhttá eanas gerddiid geavahuvvot iešguđet riikkas našuvnnalaš mielruhtadeami ohcamii. Fuomáš ahte muhtin našuvnnalaš mielruhtadeaddjit eaktudit ahte sin skovit geavahuvvojit. <em type="bold">EU-ruhtadeami ohcamuš </em>Prošeaktaohcamuš EU-ruhtadeamis (Eurohpalaš guovlluguovdasaš ovdánahttinfoanddas, ERDF) ja norggabeal Interreg ruhtadeamis galget sáddejuvvot áigeguovdilis čállingoddái. Prošeaktaohcamuš sáhttá guđđojuvvot sisa dađi mielde, muhto ovdal juohke mearridančoahkkima almmuhuvvo maŋemus sisaguođđinbeaivvi birra. Prošeaktaohcamušat mat guđđojuvvojit sisa áigemeari siste gieđahallojuvvojit dábálaččat čuovvovaš stivralávdegoddečoahkkimis dainna eavttuin ahte ohcamuš lea dievaslaš. Prošeaktaohcamuš sáddejuvvo e-boasttain guoskevaš čállingoddái ja vuolláičállojuvvon boasttain originálan. Fargga boahtá elektrovnnalaš webb-ohcamuš geavahuvvot dan sadjái. Maŋŋel go ohcamuš EU-ruhtadeamis ja norgga Interreg ruhtadeamis, jus dakkár ohcco, leat guđđojuvvon sisa, de dat gieđahallojuvvojit iešguđet čállingottis stivralávdegotti mearrádusa várás. Stivralávdegoddi árvvoštallá jus prošeakta deavdá prográmma ulbmiliid ja mearrida bealuštit EU-ruhtadeami ja norggabeal Interreg ruhtadeami prošektii. Stivralávdegottis leat unnimusat guokte čoahkkima jagis. Maŋŋel go stivralávdegottit leat bealuštan prošeavttaid, de mearrida hálddahuseiseváldi (Leanastivra Norrbottena leanas) juridihkalaš čatni ruhtadanmearrádusa EU-ruđaid birra ja norgga čállingottit norggabeal Interreg ruhtadeami birra. <em type="bold">Ovdabarggut/válbmejeaddji prošeavttat </em>Vejolašvuohta gávdno álkiduvvon vuogi mielde ruđaid ohcat ovdabargguide dahje válbmejeaddji prošeavttaide. Ulbmil válbmejeaddji prošeavttaiguin lea álkidit daid eastagiid maid guhkes geográfalaš gaskkat sáhttet mearkkašit. Válbmejeaddji prošeakta galgá guorahallat váldoprošeavtta eavttuid muhto maid sáhttit geavahuvvot ráhkadit buori ovttasbarggu. Dat galgá sáhttit addit vejolašvuođaid deaivvadit ja jurdaga ságastit ja oktasaččat soabahit maid galgá dahkat, ja got dan galgá dahkat. </p>
<p>Bagadallan 2008-03-06</p>
<p type="listitem">Dábálaččat galget gávdnot ovttasbargoguoimmit unnimusat guovtti riikkas mat ovttas guđđet  sisa ohcamuša. Sierra dilálašvuođain sáhttet ruđat juolluduvvot vaikko leage dušše okta  ovttasbargoguoibmi muhto fal buorre prošeaktajurdda. Dalle galgá válbmejeaddji prošeakta  sisdoallat doaimmaid gávdnat ovttasbargoguoimmi.     Prošeavtta boađus galgá leahkit dievaslaš váldoprošeakta ohcamuš ja/dahje loahpparaporta.    Dovdomearkkat ovdabargui/válbmejeaddji prošektii leat:</p>
<p type="listitem">Sierra ohcanmeannudanvuohki álkiduvvon skovis.</p>
<p type="listitem">Ohcanmeannudeapmi dahkko dađi mielde nugo maid mearrideapmi.</p>
<p type="listitem">Doarjja sáhttá geavahuvvot eanemusat 6 mánu.</p>
<p type="listitem">Doarjjamearri lea eanemusat 10 000 € EU-ruđain mii sáhttá leahkit 60 % oppalaš bušeahtas. Vuoruhuvvon suorgái 4, Sámi oasseprográmmii, sáhttá foandda oassi  eanemusat leahkit 65 % oppalaš bušeahtas. Almmolaš ruhtadeapmi galgá leahkit  unnimusat 40 % vuoruhuvvon surggiide 1-3, Sámi oasseprográmmii unnimusat 35 %.</p>
<p type="listitem">Mearrádus váldo hálddahuseiseválddis.</p>
<p type="listitem">Jus norgalaš oasseváldi oassálastá, de galgá maid norggabeal ruhtadeapmi gávdnot.</p>
<p><em type="bold">Jus leat jearaldagat, de sáhttá oktavuohta váldot čuovvovaš olbmuiguin: </em></p>
<p xml:lang="nob"><em type="bold">Interreg IV A Davvi </em></p>
<p><em type="bold">Vuoruhuvvon suorgi 1 - 3 </em></p>
<p>Lena Anttila Ossodathoavda tel +46 920 96 125</p>
<p xml:lang="nno">Hans Dahlin tel +46 920 96 038</p>
<p xml:lang="nno">Carina Malander tel +46 920 96 136</p>
<p xml:lang="smn">Tiina Marjeta tel +46 920 96 173</p>
<p xml:lang="fkv">Kairi Pääsuke tel +46 920 96 156</p>
<p xml:lang="nno">Per-Erik Andersson tel +46 920 96 349 e-boasta : namma.goargu@bd.lst.se</p>
<p><em type="bold">Interreg IV A Davvi/Sápmi </em></p>
<p><em type="bold">Vuoruhuvvon suorgi 4 </em></p>
<p>Ella-Britt Utsi Jannok tel +46 980 780 41 fáksa +46 980 780 31 e-boasta: namma.goargu@sametinget.se</p>
<p><em type="bold">Interreg IV A Davvi - Ruhtadoallit </em></p>
<p><em type="bold">Vuoruhuvvon suorggit 1 - 4 </em></p>
<p>Ann-Charlotte Hultmo tel +46 920 961 63</p>
<p xml:lang="nno">Veronica Estling tel +46 920 961 56 e-boasta : namma.goargu@bd.lst.se</p>
<p><em type="bold">Interreg IV A Davvi - Norga </em></p>
<p><em type="bold">Vuoruhuvvon suorggit 1 - 4 </em></p>
<p>Bagadallan 2008-03-06</p>
<p>Björn Berg tel +47 77 78 81 61 fáksa +47 77 78 83 64 e-boasta: namma.goarg u@tromsfylke.no</p>
<p><em type="bold">Interreg IV A Davvi/Sápmi - Norga </em></p>
<p><em type="bold">Vuoruhuvvon suorgi 4 </em></p>
<p>Per Berntsen tel +47 74 11 10 00 fáksa +47 74 11 12 00 e-boasta: namma.goargu@ntfk.no</p>
<p><em type="bold">Interreg IV A Davvi - Infopoint </em></p>
<p><em type="bold">Vuoruhuvvon suorggit 1- 4 </em></p>
<p>Lapplándda lihttu (Lapplands förbund), Roavvenjárga tel +358 16 3301 000 fáksa +358 16 318 705 e-boasta: namma.goargu@lapinliitto.fi</p>
<p><em type="bold">Interreg IV A Davvi/Sápmi – Infopoint </em></p>
<p><em type="bold">Vuoruhuvvon suorgi 4 </em></p>
<p>Sámediggi, Luvlieluspie tel +46 63 15 08 70 fáksa +46 63 15 08 79 e-boasta: namma.goargu@sametinget.se</p>
<p>Bagadallan 2008-03-06</p>
<p><em type="bold">Rávvagat prošeaktaohcamuša deavdimii Prošeavtta namma </em>Almmut dan nama mii prošeavttas boahtá leahkit olles čađaheami áiggi. Vállje roahkka oanehis prošeaktanama. Prošeaktanamma berre geavahuvvot konsekveantalaččat visot gulahallamiin mat gusket prošektii ja dan doibmii. <em type="bold">Váldoohcci (Lead Partner) </em>Juohke prošeavttas galgá gávdnot váldoohcci, Lead Partner. Lead Partner galgá boahtit prográmmaguovllus Ruoŧas dahje Suomas. Iežát leat mielohccit (EU-riikkain), mielohccit norggabeal Interreg ruđain dahje mieloassálastit. Lead Partner ovddasvástida ja gieđahallá prošeavtta ekonomiija ja lea oktavuođaovddasvástideaddji gaskal prošeavtta ja čállingotti. Prošeavtta čađaheami áiggi lea Lead Partner maid ovddasvástideaddji oktavuođaid ovddas Hálddahuseiseválddiin ja našuvnnalaš dárkkisteaddjiin. Visot diehtojuohkin čállingottiin ságastallojuvvo dušše Lead Partnera bokte ja seamme ládje čohkkejuvvojit mielohcciid ja mieloassálastiid jearaldagat ja seammasullasaččat Lead Partneris. Lead Partnerii ferte dát váldorolla ja dat diehtojuohkinovddasvástádus mii dasa gullá leahkit čielggas. Norgalaš ovttasbargoguoibmi sáhttá leahkit Doaibmi Lead Partner vai norgalaš ovttasbargoguoimmit sáhttet váldit jođiheaddji rolla oktasaš čađaheamis. Dat mearkkaša praktihkas ahte Doaibmi Lead Partner lea prošeaáktajođiheddji ja das lea beaivválaš ovddasvástádus buohtalastit prošeavtta čađaheami. Váldde oktavuođa čállingotiiguin eanet dieđuid dihte. <em type="bold">Vuoruhuvvon suorggi válljen </em>Prográmmas leat njeallje vuoruhuvvon suorggi. Prográmmas daddjo makkár doaibma iešguđet ovttaskas vuoruhuvvon suorgi sáhttá doarjut. Áigeguovdilis vuoruhuvvon suorgi ohcamuššii almmuhuvvo dás. Njeallje vuoruhuvvon suorggi leat: Vuoruhuvvon suorgi 1. </p>
<p>Ovdáneapmi ealáhuseallimis</p>
<p>Vuoruhuvvon suorgi 2.</p>
<p>Dutkan, ovdáneapmi ja oahpahus</p>
<p>Vuoruhuvvon suorgi 3.</p>
<p>Guovlluguovdasaš doaibma ja identitehta</p>
<p>Vuoruhuvvon suorgi 4.</p>
<p>Oasseprográmma Sápmi – Rájeheames ovdáneapmi</p>
<p><em type="bold">Ohccon mearri </em>Almmut makkár mearri ohcco EU strukturfoanddas ja norggabeal Interreg ruđain. Ohccon mearri almmuhuvvo evron. Áigeguovdilis mánu valuhttagurse gávdno dás: http://europa.eu.int/comm/budget/inforeuro/en/index.htm Doarjjaproseantta badjerádji EU-doarjagiidda vuoruhuvvon surggiide 1 - 3 lea 60 % prográmma oppalaš almmolaš ruhtadeamis. Vuoruhuvvon suorgái 4 dat lea 65 % prográmma oppalaš almmolaš ruhtadeamis. Norggas lea doarjjaproseanta 50 % visot vuoruhuvvon surggiide. </p>
<p>Bagadallan 2008-03-06</p>
<p><em type="bold">Čuovvovaš áššebáhpirat galget mielddustuvvot </em> </p>
<p><em type="italic">Dievaslaš prošeaktačilgehus </em></p>
<p>Jus prošeaktačilgehus lea guhkki iige čága ohcanskovvái, de galgá dievaslaš prošeaktačilgehus sáddejuvvot čállingoddái mielddusin. </p>
<p><em type="italic">Registrerenduođaštus </em></p>
<p>Registrererenduođaštusas boahtá ea.ie. ovdan fit nodaga namma, doaibma, fitnodaga vuolláičálli, stivra/ ovddasteaddjit, čujuhus fitnodahkii ja stivrii. </p>
<p><em type="italic">Duođaštus fitnodaga vuolláičállis </em></p>
<p>Almmut dan dahje daid olbmuid geain lea gelbbolašvuohta ovddastit ohcci organisašuvnna. Áššebábir sáhttá leahkit fápmudus, áigeguovdilis registrerenduođaštus, njuolggadusat dahje iežá áššebábir mii vuoseha gii ohcci oažžu ovddastit. </p>
<p><em type="italic">Ruhtadoalloloahpaheapmi/doaibmačilgehus </em></p>
<p>Jus ohcci lea searvi dahje fitnodat, de galgá ruhtadoalloloahpaheapmi /doaibmačilgehus maŋemus guokte jagi ovddas mielddustuvvot. </p>
<p><em type="italic">Čilgehus juolluduvvon almmolaš doarjagis (de minimis) </em></p>
<p>Daid gerddiid go njuolggadusat gustomeahttun doarjaga birra leat áigeguovdilat, galgá čálálaš čilgehus visot iežá doarjagiid birra main lea unnit mearkkašupmi ja maid fitnodat lea ožžon maŋemus guokte vearrojagi ja dálá vearrojagi sáddejuvvot sisa. </p>
<p><em type="italic">Mielruhtadanduođaštus </em></p>
<p>Eaktun oažžut doarjaga Eurohpalaš guovlluguovdasaš ovdánahttinfoanddas ja norggabeal Interreg ruđain lea ahte almmolaš našuvnnalaš mielruhtadeapmi lea válmmas. Našuvnnalaš almmolaš mielruhtademiin oaivvilduvvojit ruđat stáhtalaš orgánain, ministeriijain, departemeanttain, gielddain, leanadikkiin, leanastivrrain j.n.a. Ohcci guođđá ieš sisa ohcamuša iešguđet ruhtadeaddjái. Našuvnnalaš mielruhtadanduođaštusat mielddustuvvojit prošeaktaohcamuša. </p>
<p><em type="italic">Lassiárvovearru (moms) </em></p>
<p>Lassiárvovearru lea doarjjavuoigadahtton gollu dušše jus lea loahpalaš gollu, iežá sániiguin ii leat geahpedangelbbolaš. Almmut dan molssaevttu mii lea čuožžovaš prošeavtta doibmii, ii ohcci dábálaš doibmii. Jus leat eahpádusat rievttis geassit lassiárvovearu prošeavttas, de váldde oktavuođa vearroeiseválddiin Ruoŧas ja Suomas. Norgalaš ohccit váldet oktavuođa norgga čállingottiiguin eanet dieđuid dihte.</p>
<p>Jus lassiárvovearru galgá gullat gollun prošeavtta bušehttii, de galgá duođaštus vearroeiseválddis mielddustuvvot. </p>
<p>Bušeahttaspesifikašuvdna</p>
<p>Dárkilis bušeahttaspesifikašuvdna galgá mielddustuvvot. Oktasaš spesifikašuvdna ruoŧa ja suoma goluide ja sierra dakkár norgga goluide.</p>
<p>Bagadallan 2008-03-06 </p>
<p><em type="italic">Indikatuvrrat </em></p>
<p>Indikatuvrrat geavahuvvojit mihtidit vurdojuvvon kvantitatiiva bohtosiid. Gávdnojit sierra indikatuvrrat sierralágán vuoruhuvvon doaibmabidjosiidda, deavdde ja bija mielde mildosa mii lea áigeguovdil prošektii. </p>
<p><em type="italic">Prošeavtta birasárvvoštallan </em></p>
<p>Árvvoštallan prošeavtta váikkuheamis birrasii galgá dahkkot <span type="quote">”Árvvoštallan birasváikkuheamis”</span> mildosis ja mileddustuvvot prošeaktaohcamuša. </p>
<p><em type="italic">Prošeavtta dásseárvo/integrašuvdna/máŋggalágášárvvoštallan </em></p>
<p>Dásseárvo- ja integrašuvdna/máŋggalágáš árvvoštallan prošeavttas galgá dahkkot mildosis seamme namain ja mielddustuvvot prošeaktaohcamuša. </p>
<p><em type="italic">Prošeavtta árvvoštallan sámi gielas </em></p>
<p>Árvvoštallan prošeavtta váikkuheamis sámi gillii galgá dahkkot <span type="quote">”árvvoštallanskovvi sámi gillii”</span> mildosis. Mielddus galgá dušše sáddejuvvot sisa jus prošeaktaohcamuš guoská vuoruhuvvon suorgái 4.</p>
<p><em type="bold">Dieđut ohcci birra Váldoohcci (Lead Partner): </em>Almmut Lead Partnera nama. <em type="bold">Organisašuvdnanummar: </em>Almmut ohcci organisašuvdnanummara. <em type="bold">CFAR-nummar: </em>Ruoŧŧelaš oassálastit galget almmuhit áigeguovdilis CFAR-nummara. CFAR-nummar lea Statistihkalaš Guovddášdoaimmahaga (SCB) identifiserennummar gávcci siffariiguin bargodilálašvuođaid várás. Váldde oktavuođa SCB:ain eanet dieđuid dihte jus organisašuvnna CFAR-nummar lea amas. Suopmelaš ja norgalaš oassálastit almmuhit 1818-1818. <em type="bold">Juridihkalaš hápmi </em>Almmut ohcci organisašuvnna juridihkalaš hámi. <em type="bold">Suorgekoda (SNI-koda prošeavtta doibmii) </em>Ruoŧŧelaš oassálastit almmuhit man suorgái prošeakta gullá. <em type="bold">Ovddasvástádussuorgi prošeavttas </em>Ovddasvástádussurggiin oaivvilduvvojit dat dieđut mat váldoohccis leat prošeavtta čáđáheamis. </p>
<p>Bagadallan 2008-03-06</p>
<p><em type="bold">Prošeaktaovddasvástideaddji </em>Almmut dan olbmo gii boahtá ovddasvástidit prošeavtta čađaheami ovddas. Prošeaktaovddasvástideaddjis galgá leahkit riekti visot mielohcciid ovddas vuolláičállit ohcamuša máksámuša, loahppačilgehusa ja loahpparaportta birra. Prošeaktaovddasvástideaddji šaddá seammas dat olmmoš geainna ruhtadeaddjit váldet oktavuođa diehtojuohkima, ohcamuša máksámuša birra j.n.a. <em type="bold">Konto máksámuša várás </em>Almmut Lead Partnera IBAN-nummara (International Bank Accont Number) ja BIC-koda (Bank Identifier Code) masa juolluduvvon doarjja galgá máksot. Dieđuid oažžubehtet iežadet báŋkkus. <em type="bold">Lassiárvovearru </em>Bija ruossa jearaldahkii jus ohccis lea riekti dahje ii leat riekti eret lassiárvovearu geassit prošeavtta goluid ovddas. <em type="bold">Mielohcci </em>Dás almmuhuvvojit dieđut mielohcci birra mii oassálastá prošeavtta čađaheamis ja mii maid ohccá EU-ruhtadeami. <em type="bold">Mielohcci norggabeal Interregruđain/mieloassálastit </em>Norgalaš ovttasbargoguoimmit leat mielohccit norggabeal Interregruđain. Mieloassálastit EUriikkas eai oza EU-ruđaid, muhto sii oassálastet prošeavtta čađaheamis. <em type="bold">Iežá doarjja </em>Dás almmuhuvvo jus iežá doarjja go dat mii čilgehuvvo ohcamušas lea ohccojuvvon daid doaimmaid ovddas mat galget čađahuvvot prošeavttas. <em type="bold">Dieđut almmolaš doarjaga birra </em>Almmut dás jus soamis ohcciin (guoská fitnodagaide, ekonomalaš servviide j.n.a.) lea ožžon almmolaš doarjaga maŋemus golbma jagi, dat n.g. de minimis-njuolggadus. Doarjjagáhttu dan doarjagii masa njuolggadus doarjagiid birra unnit mearkkašumiin guoská, de minimis-doarjja, lea oktiibuot 200 000 evro golbma jagi áigodaga. Áigodat álgá go vuosttaš doarjja lea juolluduvvon. </p>
<p>Bagadallan 2008-03-06</p>
<p><em type="bold">Prošeaktadoaibma Maidda doarjjaguovlluide prošeakta guoská? </em></p>
<p>Vuoruhuvvon surggiide 1 - 3 gullet čuovvovaš doarjjaguovllut. Ruoŧŧa</p>
<p xml:lang="smj">Norrbotten Västerbotten (Skiellet, Norsjö, Malå ja Suorssa gielda)</p>
<p>Suopma</p>
<p>Lapplánda (Sámieanan) Davvi Österbotten Gaskkamus Österbotten</p>
<p>Norga</p>
<p>Finnmárkku fylkkat Romssa fylkkat Nordlándda fylkkat</p>
<p>Vuoruhuvvon suorgái 4 <span type="quote">”Oasseprográmma Sápmi – rájemeahttun ovdáneapmi”</span> gullet čuovvovaš doarjjaguovllut. Ruoŧŧa</p>
<p xml:lang="smj">Norrbotten Västerbotten Jämtlánda Älvdalena gielda (Dalarna)</p>
<p>Suopma</p>
<p>Lapplánda (Sámieanan) Davvi Österbotten Gaskkamus Österbotten</p>
<p>Norga</p>
<p>Finnmárkku fylka Romssa fylka Nordlándda fylka Davvi-Tröndelága fylka Lulli-Tröndelága fylka Elgå boazoguohtunorohat Hedmárkku fylkkas</p>
<p>Bagadallan 2008-03-06</p>
<p>Prošeavttat vuoruhuvvon surggiin 1 - 3 sáhttet maid guoskat iežá gielddaide Västerbottena leanas, mii lea nu gohčoduvvon lahka guovlu. Olles Västernorrlándda leana lea lahka guovlu mii guoská prošeavttaide 4 vuoruhuvvon suorggis. Eanemusat 20 % foandda doarjagis sáhttá addot rádjerastildeaddji ovttasbargui lahka guovllus. Sámi oasseprográmmas sáhttá gitta 10 % foandda doarjagis addot rádjerastildeaddji ovttasbargui sámiiguin Guoládagas Ruoššas. <em type="bold">Duogáščilgehus </em>Čilge oanehaččat prošeavtta duogáža ja makkár váttisvuođa prošeakta oaivvilda čoavdit dahje makkár ođđa vejolašvuođaid dahje vugiid dat galgá ovdánahttit. Buorit jearaldagat maid sáhttá jearrat, leat čuovvovaččat:  got dii lehpet boahtán dasa ahte prošeakta dárbbašuvvo ja geat leat oassálastán ovdabarggus?  makkár oktavuohta prošeavttas lea fitnodagaide, eiseválddiide, berošteaddjeorganisašuvnnaide j.n.a.?  maid prošeakta sáhttá mearkkašit ealáhuseallimii? Gávdnojit go statistihka mii vuoseha dárbbu,ovdánahttinplánat j.n.a.?  gávdno go dohkkehuvvon/ráhkaduvvon báikkálaš/rádjeguovlluguovdasaš ovdánahttinplána? </p>
<p><em type="bold">Prošeavtta ulbmil </em>Mii lea prošeavtta ulbmil? Čilge oppalaččat mii prošeavttas galgá dahkkot. <em type="bold">Ulbmil </em>Čilge oppalaččat makkár boađus prošeavtta bokte galgá joksojuvvot. <em type="bold">Ulbmiljoavku </em>Almmut maidda joavkkuide prošeakta guoská (unna fitnodagat, institušuvnnat, eiseválddit, organisašuvnnat, báikkálaš olbmot j.n.a. ). <em type="bold">Doaibmačilgehusat </em>Čilge doaimmaid mat galget čađahuvvot olahan dihte biddjon ulbmiliid. <em type="bold">Prošeavtta rájit </em>Čilge got prošeakta galgá ráddjejuvvot dábálaš doaimma vuoste mii jođihuvvo ohcci organisašuvnnain. <em type="bold">Gávdno go oktavuohta iežá prošeavttaide </em>Čilgehusas berrejit boahtit ovdan oktavuođat iežá prošeavttaide mat leat čađahuvvon, leat jođus dahje mat plánejuvvojit. Oktavuođat sáhttet ovdamearkka dihte gávdnot prošeavttaide mat leat ruhtaduvvon INTERREG IV B prográmmaid, Ulbmil 2 prográmma, ENPI CBC bokte dahje prošeavttaide mat gullet Barentsprográmmii. </p>
<p>Bagadallan 2008-03-06</p>
<p><em type="bold">Prošeaktaorganisašuvdna </em>Čilge prošeavtta organisašuvnna virggiiguin, stivrajoavkkuin jus lea, referánsajoavkkuiguin ja daid čohkkehusain. Čilge prošeaktajođiheaddji oktavuođa prošeaktaeaiggádii, jus leat ovdalaš hárjáneamit EU prošeavttaiguin ja iežá árvvolaš dieđuid. Almmut maid got prošeavtta ekonomiijahálddahus boahtá gieđahallojuvvot. Muitte ahte organisašuvnnas berre leahkit čohkkehus dássegis riika ja sohkabeal juohkimiin ja ahte integrašuvdnageahččanguovlu berre vuhtiiváldot. <em type="bold">Horisontalalaš dovddaldagat </em>Horisontalalaš dovddaldagaiguin oaivvilduvvo čilgehus das got prošeakta váikkuha birrasa, dásseárvvu, integrašuvnna, máŋggabealtvuođa ja sámi giela. Bija ruossa daidda evttohuvvon molssaeavttuide mat vástidit prošeavtta váikkuheami dáidda dovddaldagaide. Motivere din válljema teakstaruvttás ohcamušas.  </p>
<p><em type="italic">Dásseárvu </em></p>
<p>Čilge mainna lágiin prošeakta veahkeha buoridit/váikkuhit dásseárvvu gaskal nissoniid ja dievdduid. Dárkileabbut dásseárvoárvvoštallan galgá sáddejuvvot čállingoddái mielddusin. </p>
<p><em type="italic">Birasárvvoštallan </em></p>
<p>Birasárvvoštallan galgá oppalaččat geassit čoahkkái mainna lágiin prošeakta sáhttá birrasa váikkuhit dahje mainna lágiin das muđui lea mearkkašupmi ekologalaš bistevaš ovdáneapmái. </p>
<p><em type="italic">Integrašuvdna/máŋggalágáštvuohta </em></p>
<p>Čilgehus das got olbmuide o.m.d. sierralágán riikkavulošvuođain, sierralágán čearddalaš duogážiin dahje sierralágán jáhkuin addo vejolašvuohta oassálastit prošeavtta doaimmas. </p>
<p><em type="italic">Sámi giella </em></p>
<p>Dát čuoggá guoská dušše prošeavttaide 4 vuoruhuvvon suorggis. Dárkileabbut árvvoštallan das got prošeakta boahtá veahkehit ovdánahttit sámi giela galgá dahkkot mildosis.</p>
<p><em type="bold">Rádjeguovlluguovdasaš mearkkašupmi </em>Prošeavttas ferte leahkit rádjeguovlluguovdasaš lassiárvu jus galgá sáhttit ruhtaduvvot Interrega bokte. Rádjeguovlluguovdasašvuođain oaivvilduvvo ahte prošeakta galgá – juoga ládje – ekonomalaččat, sosiálalaččat dahje servodatlaččat olahit <em type="italic">buoret </em>bohtosa go mii lea vejolaš jus prošeakta ovdal livččui jođihuvvon goabbat beal ráji. <em type="bold">Boađusjuohkin </em>Čilge got prošeavtta bohtosat galget juhkkojuvvot berošteddjiide ja almmolašvuhtii. </p>
<p>Bagadallan 2008-03-06</p>
<p><em type="bold">Golut juohke doaimma ovddas </em>Dás galget prošeavtta álggahan ja árvvoštallon loahpahan beaivemearit almmuhuvvot. Ohcamuša oppalaš prošeaktaáigi galgá leahkit eanemusat 36 mánu. Almmut makkár doaimmat galget čađahuvvot prošeavttas ja man áigeáigodagas dat árvvoštallojit čađahuvvot. Loahpahanbeaivemearri berre plánejuvvot vai loahppačilgehus ja loahpparaporta sáhttet válbmejuvvot ja guđđojuvvot hálddahuseiseváldái maŋemusat dan beaivvi mii evttohuvvo loahpahan beaivemearrin prošektii. <em type="bold">Vurdojuvvon boađus </em>Dás čilgejuvvo vurdojuvvon kvalitatiiva boađus indikatoraid hámis mat gávdnojit mildosis prošeaktaohcamuššii. <em type="bold">Indikatuvrrat </em>Indikatuvrraid vehkiin sáhttet eanet erenoamáš vurdojuvvon bohtosat mihtiduvvot. Juohke vuoruhuvvon suorgái leat muhtin erenoamáš indikatuvrrat čuožžovaččat. Indikatuvrrat leat golmma sierra dásiin 1. Doaibmaindikatuvrrat, vuosehit mat doaimmat leat čađahuvvon. 2. Boađusindikatuvrrat, vuosehit mat bohtosat sáhttet gávnnahuvvot dakkaviđe. 3. Effeaktaindikatuvrrat, vuosehit maid guhkesáigásaš effeavttaid prošeakta boahtá oažžut. Measta visot áššiin lea vuolginčuokkis nolla (0) árvvus. Ohcci galgá árvvoštallat maid bohtet rahčat olahit prošeavttas. Visot dásiide vuoruhuvvon suorggis galgá addot árvu. <em type="bold">Vurdojuvvon doaibma maŋŋel go prošeakta lea loahpahuvon </em>Čilge got doaibma sáhttá boahtit jođihuvvot maŋŋel go EU-doarjja lea heaittihuvvon. Almmut makkár ovdánahttinvejolašvuođat sáhttet einnostuvvot otne ja mii sáhttá leahkit govttolaš doaivut sáhtášivččui ovdánahttojuvvot maŋŋel prošeaktaáiggi loahpaheami ja got doaibma galgá ruhtaduvvot go prošeakta lea loahpahuvvon. <em type="bold">EU-ohcamuša sisaguođđin </em>EU-ohcamuš sáddejuvvo čállingoddái vuolláičállosiiguin originálas boastta mielde ja mielddustuvvon fiilan e-boastta bokte. Jus norgalaš oassálasti oassálastá prošeavttas, de galgá ohcamuš maid sáddejuvvot norgga čállingoddái. <em type="bold">Vuolláičálus </em>EU-ohcamuš, masa visot ohccit leat vuolláičállán, guđđojuvvo originála hámis. Mieloassálastit galget maid duođaštit sin prošeaktaoassálastima iežaset vuolláičállagiin. </p>
<p>Bagadallan 2008-03-06</p>
<p><em type="bold">Prošeavtta golut ja ruhtadeapmi Golut </em>Valuhtta almmuhuvvo evron. Geavat dan gursse mii lea čuožžovaš mánu ovdal go prošeaktaohcamuš guđđojuvvo sisa, jus ohcamuš o.m.d. guđđojuvvo sisa čakčamánus de galgá dat gurse mii leai čuožžovaš borgemánus geavahuvvot. Áigeguovdilis mánu valuhttagurse gávdno dás: http://europa.eu.int/comm/budget/inforeuro/en/index.htm Golut galget juhkkojuvvot EU-doarjjavuoigadahtton goluide ja norgga goluide. Dat galget maid juhkkojuvvot kaleanddarjahkái ja fásta gollosurggiide, geahča vuollelis. <em type="bold">Iežas bargit </em>Bálkágolut iežas bargiid ovddas ožžot dušše leahkit bálkágolut olbmuid ovddas geat bálkáhuvvojit doarjjavuosteváldis ja geat njuolga oassálastet prošeaktabarggus. Doarjjavuoigadeaddji gollu lea bálkágollu dan áiggi go bargi bargá prošeavttas. Bargoáigi prošeavttas galgá áigečilgehuvvot, dan vai duođaštuvvo ahte EU-doarjja ii ruhtat doarjjavuosteváldi dábálaš doaimma. Juohkin bargojuvvon áiggis mii boahtá ovdan o.m.d. bálvalanšiehtadusas ii leat nuogis duođaštussan. Áigečilgehus galgá sisdoallat bargi nama, diibmologu beaivvis ja mii bargguid lea dahkkon. Áigečilgehus galgá vuolláičállon bargis ja duođaštusovddasvástideaddjis. Oasseáigebargi bargiide galgá diibmobálká rehkenastojuvvot dan mielde mii boahtá ovdan vuollelis: </p>
<p><em type="italic">Diibmobálká = bruttománnobálká mii lasihuvvo luopmobuhtadusain ja sosiála divadiiguin juhkkojuvvon 165 dimmuin mánus </em></p>
<p>Šablonarehkenastojuvvon buozalmasjávkan ii oačču biddjot lassin diibmobálkká rehkenastimii.</p>
<p>Buohccedoarjja maid doarjjavuosteváldi máksá ollesáigebargái prošeavttas lea doarjjavuoigadeaddji, nu maid oasseáigebargái gii bargá olles bargoáiggi prošeavttas. Jus oasseáigebargi bargá muhtin oasi prošeavttas (diibmobálkáhuvvon) ju muhtin oasi dábálaš dahje iežá doaimmas, de ii leat buohccedoarjja doarjjavuoigadeaddji prošeavttas.</p>
<p>Gáibádus eretcealkinduođaštussii guoská bargiide geat leat almmolaččat bálkáhuvvon ja barget prošeavttas. Duođaštus dárbbašuvvo vuosehan dihte ahte prošeaktadoaibma lea addišonála, iežá sániiguin juoga mii lea lassin earret dábálaš doaimma iige juoga mii gullá almmolaš bargi lágalaš ovddasvástádussii dahje heaittekeahtes hálddašeapmái, dárkkisteapmái ja čuovvumii. Duođaštusas galgá boahtit ovdan ahte bargi lea celkon eret dábálaš bargodoaimmain bargan dihte prošeavttas. Duođaštus galgá maid almmuhit áigeáigodaga ja sullii man viidát olmmoš</p>
<p>Bagadallan 2008-03-06 bargá prošeavttas. Duođaštus galgá čállot sihke olles- ja oasseáigebargiid ovddas ja vuolláičállot bargi hoavddas. Eretcealkinduođaštus ja bálkáspesifikašuvdna galget jus lea vejolaš sáddejuvvot sisa juo ohcamuša mielde, muhto jus ii leat vejolaš de galgá mielddustuvvot vuosttaš máksámušohcamuša mas gollo lea mielde. <em type="bold">Olgguldas bálvalusat </em>Olgguldas bálvalus lea go doarjjavuosteváldi oastá sisa gelbbolašvuođa dahje bálvalusaid olggobealde ja dainna lágiin ii leat bargoaddeovddasvástádus. Gáibádus oastit sierra njuolggadusaid mielde (upphandling) lea dávjá čuožžovaš dákkár oastimiidda. Buvttarehkegis galgá boahtit ovdan mii bálvalusaid lea dahkkon, áigi ja diibmomáksu. Golut šiehtadusaid ovddas buktiiguin ja ráđđeaddiiguin eai leat doarjjavuoigadahtton, jus bukti geavaheapmi lasiha prošeavtta goluid muhto liikká ii mielddisbuvtte vástideaddji árvvu. Jus doarjjavuosteváldi lea oasti ossodat, de ferte láhka almmolaš oastima birra sierra njuolggadusaid mielde čuvvojuvvot. Sierra lávkkit oastima meannudeamis sierra njuolggadusaid mielde galget duođaštuvvot čálálaččat ja oastinvuođuštus galgá jus gáibiduvvo sáhttit vuosehuvvot našuvnnalaš dárkkisteaddjái ja hálddahuseiseváldái. Doahpa ossodat mii oastá sierra njuolggadusaid mielde siskkilda dakkár fitnodagaid, servviid, ovttastusaid ja vuođđudusaid mat leat vuođđuduvvon ulbmiliin gokčat almmolašvuođa beroštumiid dárbbuid, dainna eavttuin ahte dárbu ii leat industriijalaš dahje gávppálaš ja man oaiveopmodat váldoáššálaččat lea boahtán stáhtas, gielddas, leanadikkis dahje iežá ossodagas mii oastá sierra njuolggadusaid mielde. Ossodahkan mii oastá sierra njuolggadusaid mielde rehkenastojuvvojit maid dat organisašuvnnat main eanet go bealli stivralahtuin válljejuvvojit stáhtas, gielddas, leanadikkis dahje iežá ossodagas mii oastá sierra njuolggadusaid mielde. Jus doarjjavuosteváldái ii guoska láhka almmolaš oastima birra sierra njuolggadusaid mielde, de galgá gávppálaš oastin dahkkot sierra njuolggadusaid mielde. Doarjjavuosteváldi galgá sáhttit duođaštit sierra lávkkiid oastinmeannudeamis ja oastinvuođuštus galgá jus gáibiduvvo sáhttit vuosehuvvot hálddahuseiseváldái dahje našuvnnalaš dárkkisteaddjái. Jus gollu galgá sáhttit leahkit doarjjavuoigadahtton, de galgá dahkkon <span type="quote">”muđui gávppálaš eavttuid mielde”</span>, mii mearkkaša ahte visot oastin dávviriin ja bálvalusain galget biddjot gilvohallama ovdii. <em type="bold">Latnjagolut </em>Láigu lanjaid ovddas maid doarjjavuosteváldi láigu/geavaha erenoamážit prošeavtta čađaheapmái lea doarjjavuoigadeaddji. Láigošiehtadus galgá jus lea vejolaš sáddejuvvot sisa juo ohcamušain, muhto jus dat ii leat vejolaš de galgá mielddustuvvot vuosttaš máksámušohcamuša mas gollo lea mielde. </p>
<p>Golut lanjaid ovddas maid doarjjavuosteváldi ieš eaiggáda sáhttet leahkit doarjjavuoigadeaddji jus gávdno vuohki rehkenastit duohta latnjagolu (nugo elrávnnji, čázi ja lieggasa) dan oasi ovddas maid prošeakta geavaha. Reanttut ja oanádusat eai oačču geavahuvvot vuogis.</p>
<p>Bagadallan 2008-03-06</p>
<p>Prošeavtta latnjagollu = Oppalaš latnjagollu/oppalaš viidodat kvm * geavahuvvon viidodat prošeavttas</p>
<p><em type="bold">Investeregat </em>Rusttegiid oastin mat leat jurddašuvvon bissovaččat geavahuvvot, iežá sániiguin mat eai rehkenastojuvvo golahandávvirin leat investeregat. Investeregiin berre leahkit unnimusat golbma jagi ekonomalaš bistevašvuohta. Investeregat mat leat noađđin prošektii galget leahkit dohkkehuvvon ja bušehtterejuvvon mearrádusas. Olles sisaoastingollu váldo njuolga doarjjavuoigadeaddji gollun. Jus investeret vuvdojuvvo dahje biddjo iežá doibmii prošeaktaáigodagas, de ferte sisaboahtu váldot mielde prošektii. <em type="bold">Mátkkit ja orrun </em>Prošeaktarelaterejuvvon mátkkit ja golut orruma ovddas leat doarjjavuoigadeaddji jus leat dohkkehuvvon mearrádusas doarjaga birra. Das galgá boahtit ovdan gii lea mátkkoštan ja ulbmil mátkkiin. Eanemus ekonomlaš molssaeaktu galgá válljejuvvot sihke mátkki ja orruma oktavuođas. Mátkkit olggobealde doarjjaguovllu sáhttet leahkit doarjjavuoigadeaddji jus ávki mátkkiin boahtá buorrin doarjjaguvlui. <em type="bold">Iežá golut </em>Dása gullet golut mat eai sáhte juhkkojuvvot iežá gollosurggiide, nugo márkanastin, kántuvramateriála, telefongolut ja golut olgoriikkamáksimiid ovddas. Golut ea.ie. dieđihančállagiid, fitnangoarttaid ja almmuheami prentema ovddas leat doarjjavuoigadeaddji golut dušše jus EU-logotiipa ja čujuhus Eurohpalaš lihttui leat mielde. Dát lea čuožžovaš unna máinnustandávviriidda, muđui ferte maid čujuhus dahkkot guoskevaš fondii, Eurohpalaš guovlluguovdasaš ovdánahttinfondii. <em type="bold">Prošeaktasisaboađut </em>Jus ovtta sisaboađus lea njuolga oktavuohta prošeaktadoaimmain, de dat galgá čilgehuvvot ja sisaboahtu unnida doarjjavuoigadahtton goluid. Prošeaktasisaboađuiguin oaivvilduvvojit ovdamearkka dihte gursegolut, sisabeassangolut semináraide, vuovdimat ja láigoheapmi. <em type="bold">Doarjagat iežá ládje go ruhtan </em>Almmolaš ruhtadeapmi iežáin go ruđain gieđahallojuvvo gollun prošeavttas, muhto ii mákso doarjjavuosteváldis. Dat lea seammas mielruhtadeaddjin prošeavttas, nu gohčoduvvon almmolaš njuolgaruhtadeapmi. Duođaštan dihte dán ruhtadeami ohcamuša oktavuođas gáibiduvvo vuođuštus dan oassálastis gii girje ja máksá golu. Daid gerddiid go njuolgaruhtaduvvon golut leat bálkkát, de galgá dat duođaštuvvot seamme ládje dego iežas bargiid ovddas. Priváhtta ruhtadeapmi iežá go ruđain ja eaktodáhtolaš bargguin (bálkká haga) ii leat doarjjavuoigadeaddji iige gula gollun prošektii. </p>
<p>Bagadallan 2008-03-06</p>
<p>Massin almmolaš ruhtadeamis iežáin go ruđain mearrádusa ja bušeahta ektui sáhttá mearkkašit ahte maid doarjja Eurohpalaš guovlluguovdasaš ovdánahttinfoanddas sáhttá unniduvvot. <em type="bold">Eaktodáhtolaš ja iežas bargu </em>Eaktodáhtolaš ja iežas bargu leat golut barggu ovddas mat gullet prošekttii, muhto mat eai leat máksojuvvon dahje mat eai leat biddjon girjái doarjjavuosteváldis. Eaktodáhtolaš bargu lea bargu bálkká haga maid ovttaskas olbmot/idealaš searvvit dahket. Dat árvvoštallojuvvo diibmogollun mii lea dábálaš dakkár bargodoibmii, muhto eanemusat 20 euron. Iežas barggu ovddas bargiin/iehčanas fitnodatolbmos gávdno álo bálkágollu man soamis lea máksán. Diibmogollu 25 euroin sáhttá geavahuvvot jus doarjjavuosteváldi ii hálit alit golu duođaštit. Eaktodáhtolaš ja iežas bargu galget álo áigečilgehuvvot olbmo namain, diibmologuin mánus ja goluin diimmus. <em type="bold">Ruhtadeapmi </em>Doarjjaproseantta bajitrádji EU-doarjagiidda lea 60 % vuoruhuvvon surggiide 1 - 3 prográmma oppalaš almmolaš ruhtadeamis. Vuoruhuvvon suorgái 4 dat lea 65 % prográmma oppalaš almmolaš ruhtadeamis. Norggas lea doarjjaproseanta 50% visot vuoruhuvvon surggiide. <em type="bold">Našuvnnalaš ja almmolaš ruhtadeapmi reaida ruhtan </em>Ruhtadeapmi EU:as ja norggabeal Interregruđat galget álo dievasmahttojuvvot našuvnnalaš almmolaš ruđaiguin. Eaktun oažžut doarjaga lea ahte našuvnnalaš almmolaš mielruhtadeapmi lea válmmas. Almmolaš mielruhtadeapmái rehkenastojuvvo ruhta stáhtalaš orgánain, gielddain, leanadikkiin, gielddalaš ovttasdoaibmanorgánain j.n.a. Lead Partner dahje mielohcci ohccá ruhtadeami almmolaš mielruhtadeddjiin. Eaktun oažžut doarjaga EU:as lea ahte gávdno našuvnnalaš almmolaš mielruhtadeapmi mii lea unnimusat 40 % prošeavtta almmolaš ruhtadeamis vuoruhuvvon surggiide 1 - 3. Vuoruhuvvon suorgái 4 lea čuožžovaš ahte gávdno našuvnnalaš almmolaš mielruhtadeapmi mii lea unnimusat 35 % prošeavtta almmolaš ruhtadeamis. Jus galgá sáhttit doarjaga oažžut norggabeal Interreg ruđain, de gáibiduvvo almmolaš mielruhtadeapmi mii lea unnimusat 50 % prošeavtta almmolaš ruhtadeamis. Dat lea čuožžovaš visot vuoruhuvvon surggiide. <em type="bold">Našuvnnalaš almmolaš njuolgaruhtadeapmi </em>Almmolaš mielruhtadeapmi sáhttá leahkit doarjja iežá hámis go ruhtan. Visot ruhtadanhámiide iežá go reaida ruhtii, lea čuožžovaš ahte rehkenastinvuođuštus galgá mielddustuvvot mielruhtadanduođaštusa. Almmolaš doarjagat iežá hámis go ruhtan, čilgehuvvojit maid gollun gollobušeahtas. </p>
<p>Bagadallan 2008-03-06  leat addišunálat, iežá sániiguin lassin boahtán doarjjavuosteváldi dábálaš doibmii  leat biddjon girjái ja sierra čilgehuvvon doarjjavuosteváldis  leat máksojuvvon doarjjavuosteváldis  leat boahtán ja leat dehálaččat prošeavtta čađaheapmái  leat relaterejuvvon prošeaktamearrádussii mii guoská bušehttii ja doibmii  leat boahtán dan prošeaktaáigodaga mii lea mearriduvvon mearrádusas doarjaga birra  sáhttá nannejuvvot doarjja vuosteváldis ea.ie. buvttarehkegiid, bálkálisttuid, girjenvuođuštusaid vuoseheami bokte  leat boahtán maŋŋel almmolaš oastima sierra njuolggadusaid mielde dahje muđui gávppálaš eavttuid mielde.</p>
<p><em type="bold">Priváhta ruhtadeapmi </em>Priváhta ruhtadeapmi ii leat eaktun oažžut EU-ruđa, muhto lea positiiva dovddaldat prošeavtta vuoruheami oktavuođas. </p>
<p><em type="bold">Doarjjvuoigadahtton golut </em></p>
<p>Njuolggogolut leat doarjjavuoigadahtton jus dat</p>
<p><em type="bold">Golut mat muhtumin sáhttet leahkit doarjjavuoigadeaddji </em></p>
<p><em type="bold">Eahpenjuolga golut </em>Eahpenjuolga golut leat dušše muhtumin doarjjavuoigadahtton golut. Eahpenjuolga goluiguin oaivvilduvvojit oasit hálddahuslaš goluin mat eai sáhte čujuhuvvot ovttaskas prošekttii. Golut galget juhkkojuvvot gorrálassii prošeavtta vuoste motiverejuvvon, vuoiggalaš ja govttolaš vuogi mielde mii jeavddalaččat galgá berráigehččot. Dát juohkominsttar galgá čilgejuvvot mildosis prošekttii. Lasáhus eahpenjuolga goluid várás oažžu eanemusat leahkit 25 % prošeavtta njuolggobálkágoluin. Rehkenastojuvvon gollu galgá leahkit dohkkehuvvon mearrádusas. </p>
<p>Bagadallan 2008-03-06</p>
<p><em type="bold">Ovddasteapmi </em>Vejolašvuohta váldit mielde goluid ovddasteami ovddas leat ráddjejuvvon, muhto sáhttá leahkit doarjjavuoigadeaddji jus prošeavtta doaibma lea dakkár ahte ovddasteapmi lea dárbbašlaš. Ovddasteami čilgema oktavuođas galgá oktavuohta dainna doaimmain mii lea čilgehuvvon prošeaktamearrádusas čielgasit boahtit ovdan. Oasseváldelogahallan galgá mielddustuvvot dan rehkega mas ovddasteapmi lea áigeguovdil. Golut alkohola ovddas eai leat doarjjavuoigadeaddji. <em type="bold">Leasing </em>Dákkár šiehtadusat berrejit praktihkalaš ákkaid dihte garvojuvvot muhto sáhttet muhtin eavttuiguin leahkit doarjjavuoigadeaddji. Váldde oktavuođa čállingotiin eanet dieđuid ovddas. </p>
<p><em type="bold">Golut mat eai leat doarjjavuoigadeaddji </em> Golut ovdal álggahan- ja loahpahanbeaivemeriid prošeaktamearrádusas, ovdamearkka dihte golut ohcamuša ovddas  Geahpádusat dávviriid ja rusttetomiid ovddas mat leat njuolga gollun biddjon dahje ovdal ostojuvvon.  Báŋkodivadat, reantogolut ja divadat ruđalaš sirdima ovddas, earret golut olgoriikamáksimiid ovddas  Geavahuvvon dávvirat  Sáhkut, ráŋggáštusdivadat ja gearregastingolut  Vealgereanttut ja maŋŋonandivadat  Golut ordnet/deavdit ovddasvástádusoktavuođaid, dáhkádus- ja iežá doaimmat prošeavtta ovddas  Valuhttagursemassimat  Bálkáovdamunit prošeaktamiellahtuide, o.m.d. priváhta penšuvdnadáhkádusat  Golut mat leat gullan vuođuštussan iežá EU-prošeavttas  Mávssoheames bálvalusat almmolaš/stáhtalaš eiseválddiin  Lassiárvovearru lassivearročilgehusgeatnegahtton doarjjavuosteváldi  Hattit ja skeaŋkkat  Stivrabálkkát  Doarjagat ja sponsring?  Revišuvdnagolut (earret golut našuvnnalaš dárkkisteaddji ovddas </p>
<p>Suomas)</p>
<p>Bagadallan 2008-03-06</p>
<p><em type="bold">Dieđut </em></p>
<p xml:lang="smj"><em type="bold">Dille-/loahpparaporta </em></p>
<p>Ulbmil raporttaiguin lea addit gova got prošeakta doaibma ja dahkkon doaimmain. Dilleraporta galgá mielddustuvvot juohke ohcamuša máksámuša birra ja čilget daid doaimmaid mat leat čađahuvvon áigodagas maidda ohcamuš guoská. Loahpparaporta galgá leahkit dárkilis čilgehus prošeavtta oppalaš doaimmas ja olles prošeaktaáigodaga bohtosis. Lea dehálaš bohtosa čilget mii guoská visot indikatuvrraide mat leat mielde prošeaktamearrádusas. Bija roahkka mielde dieđihančállosiid, áviisačuhpposiid j.n.a. jus leat.</p>
<p><em type="bold">Man ollu máksojuvvo olggus? </em></p>
<p><em type="bold">EU-ruđat ovddalgihtii </em></p>
<p>Ovddalgihtiimáksámuš strukturfoandaruđain oažžu dahkkot dalle go prošeavttaid doarjjavuosteváldit leat:  Eaktodáhtolaš searvvit  Báikkálaš ossodatdoaimmat  Vuođđudusat mat leat oktasaččat ávkkálaččat</p>
<p>Máksámuš ovddalgihtii sáhttá dahkkot eanemusat 50 % juolluduvvon EU-doarjagis, muhto eanemusat 26 000 evroin.</p>
<p>Ohcamuš ovddalgihtii máksámušas guđđojuvvo čálálaččat čállingoddái sierra skovis. Fuomáš ahte prošeavttat mat ožžot máksámuša ovddalgihtii galget ohcat máksámuša dábálaččat ja dasa leat čuožžovaččat visot njuolggadusat ja gáibádusat mat gusket máksámuša čilgehussii ja ohcamii.</p>
<p>Fuomáš! Eanemusat 80 % juolluduvvon EU-doarjagis máksojuvvo olggus oassemákámuša oktavuođas. Maŋemus 20 % juolluduvvon EU-doarjagis ii máksojuvvo olggus ovdal go loahppačilgehus prošeavttas lea dohkkehuvvon čállingottis.</p>
<p>Bagadallan 2008-03-06</p>
<p><em type="bold">Vurken ja duođaštusat </em>Origináladuođaštusat galget sestojuvvot doarjjavuosteváldis gitta 2020-08-31 rádjái. Jus doarjjavuosteváldi doaibma ođđasitorganiserejuvvo dahje rievdaduvvo, de dat galgá vurken- ja dokumentašuvdnaplánain boahtit ovdan gos origináladuođaštusat gávdnojit. <em type="bold">Diehtojuohkin ja almmuhangáibádusat </em></p>
<p>Doarjjavuosteváldi galgá juohkit dieđuid visot doaimmaid ovddas ja oainnusin dahkat ahte prošeakta ruhtaduvvo eurohpalaš guovlluguovdasaš ovdánahttinfoandda bokte. Doarjjavuosteváldi galgá sihkkarastit ahte almmolašvuohta, prošeaktaoassálastit ja iežát ožžot dieđuid dan birra ahte prošeakta oasseruhtaduvvo ERDF:as.</p>
<p><em type="bold">Šiehtadus </em>Njuolggadusat ovttasbargui visot oassálasti doarjjavuosteváldiid gaskkas galget čállot šiehtadussii mii earret iežá galgá sisdoallat njuolggadusaid mat addet dáhkádusaid buori ekonomalaš háldahussii, ja maid rutiinnaid got boasttu summit galget máksojuvvot ruovttoluotta. </p>
<p><em type="bold">Mearrádusaid ođđasitgeahččaleapmi ja fámohuhttin </em></p>
<p>Hálddahuseiseválddis lea riekti ođđasitgeahččalit dahje fámohuhttit mearrádusaid muhtin diliin. Dat sáhttá guoskat olles mearrádusaide dahje mearrádusosiide. Moadde ovdamearkka dakkár diliin goas ođđasitgeahččaleapmi dahje fámohuhttin sáhttá šaddat áigeguovdil lea jus mearrádus lea váldon oktavuođanjuolggadusaid vuoste dahje jus mearrádus váldo boasttu, čádjidahtti dahje dievasmeahttun dieđuid vuođul doarjjavuosteváldis. Jus doarjjavuosteváldi ii čuovu eavttuid ja njuolggadusaid mat leat čuožžovaččat mearrádussii, de sáhttá maid leahkit ágga ođđasitgeahččalit dahje fámohuhttit mearrádusa.</p>
<p><em type="bold">Ruovttoluottamáksingeatnegasvuohta </em>Jus mearrádus doarjaga birra geahččaluvvo ođđasit dahje fámohuhtto, de lea doarjjavuosteváldis geatnegasvuohta máksit ruovttoluotta meriid maid lea vuoste váldán doarjjamearrádusa, oktavuođanjuolggadusaid ja prográmmaáššegirjji vuoste. </p>
<p>Bagadallan 2008-03-06</p>
<p><em type="bold">Raporteren kommišuvdnii </em>Miellahttostáhtat galget juohkit dieđuid kommišuvdnii ruovttoluottagáibádusaid ja boasttovuođaid birra máksámušohcamuša oktavuođas. </p>
</body></document>
