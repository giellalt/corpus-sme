<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>209</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/10671</origFileName><parallel_text xml:lang="swe" location="10667.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedikki dásseárvobargu čielggaduvvo ministarii - Sametinget</p>
<p>15 av 31 ledamöter är nu kvinnor. Foto: Hans-Olof Utsi.</p>
<p type="title">Sámedikki dásseárvobargu čielggaduvvo ministarii</p>
<p>Bearjadaga 23 b.golggotmánus čielggada Sámedikki stivraságadoalli Sara Larsson dásseárvoministarii Nyamko Sabunii Sámedikki barggu lasihan dihte nissoniid oassálastima politihkalaš eallimis. Sara Larsson lea dán rádjái duhtivaš bohtosiin.</p>
<p>Jagis 2008 oaččui Sámediggi 1,5 milj. ruvnnu dan dihte ahte guokte jagi bargat sámi nissoniid oassálastimiin servodateallimis ja nissoniid sajádagain politihkalaš mearrádusdoaimmas.</p>
<p><em type="bold">Duhtivaš </em></p>
<p>- Mon lean hirbmat duhtivaš ahte ráđđehus doarju sámi álbmoga dásseárvobarggu dáinna lágiin. Mii leat ožžon lasi návccaid čađahan dihte iežamet dásseárvoprográmma ja dat lea maiddái bures lihkostuvvan, dadjá Sámedikki stivraságadoalli Sara Larsson.</p>
<p><em type="bold">Bargu lea lihkostuvvan </em></p>
<p>Bellodagat leat ieža čađahan doaibmabijuid ja dasalassin lea ruđat geavahuvvon semináraide dásseárvogažaldagaid birra. Dát leat dollojuvvon Árviesjávrries ja Upmejes. Stockholmmas leai nieidavahkkoloahppa ulbmiliin ahte movttidahttit nissoniid šaddat politihkkárin. Ulbmil Sámedikki dásseárvoprográmmas ahte lasihit nissoniid Sámedikkis lea olahuvvon dal juo ja dát vuoseha ahte bargu dán rádjái lea lihkostuvvan.</p>
<p><em type="bold">Doiavu </em></p>
<p>- 2008 ledje 10 nissona 31 lahtuin. Maŋŋel válgga 2009 mii leat 15 nissona ja njeallje dain čohkkahit stivrras, gávnnaha Sara Larsson.</p>
<p>Dal min doaivu lea ahte beassat joatkit ovttasbarggu dásseárvoministariin nu ahte mii sáhttit nanustuhttit dásseárvobarggu ja bidjat fokusa čearuide, bellodagaide ja organisašuvnnaide, loahpaha Sara Larsson.</p>
<p><em type="italic">Oktavuohta </em></p>
<p>Sara Larsson, Sámedikki stivraságadoalli, 070-378 88 24</p>
</body></document>
