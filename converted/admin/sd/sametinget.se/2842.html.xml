<document xml:lang="sme" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>328</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/2842</origFileName><parallel_text xml:lang="swe" location="1117.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Parlameantavisti - Sametinget</p>
<p>Govva čájáhusšearpmas,  Murman Arkitekter.</p>
<p type="title">Parlameantavisti</p>
<p>Dalle juo go Sámediggi ásahuvvui lei sáhka sámediggevistti birra. Golggotmánus 8.b. 1993:s mearridii dievasčoahkkin ahte Sámedikki váldohálddahus galggai ásahuvvot Gironii. 2004:s šaddagohte plánat parlameantavistti birra eanet konkrehtan muhto gávpotsirdin lea goahcan plánaid. Logi jagi maŋŋel lea ášši fas ovdan...</p>
<p><em type="italic">Perssona lohpádus </em>Ovddeš stáhtaministtar Göran Persson attii lohpádusa ođđa sámediggevistti birra sosiáldemokráhtaid guovlukongressas Suttesis 27 b.njukčamánus 2004. Giddodatdoaimmahat (SFV) gohččojuvvui guorahallat ášši ođđa sámediggevistti birra. Guorahallan buktojuvvui ovdan cuoŋománu 1.b. 2005. Dallus ráđđehus mearridii ahte SFV galggai bargat viidáseappot áššiin ja bidjat johtui arkiteaktagilvvu prográmma ja prošeaktagoasttádusráma mielde, 150 milj. ruvnnu. Visti galggai gul čájehit sámi kultuvrra ja identitehta ja šaddat deaŧalaš symbolavistin ja guovddášváikin buot sámiid várás <em type="italic">. Arkiteaktagilvu </em><em type="italic">2006 </em>111 gilvaleaddji ledje mielde gilvočájáhusain Gironis ja Stockholmmas. Vihtta gilvaleaddji besse viidáseappot ja cuoŋománus 2006 nammaduvvui vuoiti. Leai Murman arkitekter Stockholmmas mii vuittii BADJÁNEAPMI nammasaš árvalusain. 2006:s šattai Girona gávpotsirdin eanet áigeguovdil ja seammás lotnahuvai ráđđehus. Danne maŋŋonedje áigeplánat. <em type="italic">Iešguđet vissosadjeevttohusat </em>LKAB ja Sámediggi dolle čoahkkima golggotmánus 2006 ságastallandihte iežá vejolaš parlameantaviessosajiid birra. LKAB vuosttaldii ahte visti ceggejuvvo <span type="quote">”Sågverksarbetaren”</span> nammasaš viessosadjái. Danne gesii prošeaktaoamasteaddji SFV ruovttoluotta huksenprográmma ruhtadanohcamuša ruhtadandepartemeanttas dainna ákkain ahte parlameantavistti evttohus lei ráhkaduvvon juste dan viessosaji vuođul. Eanadoallo- ja sámeministar Eskil Erlandsson galledii Girona čakčamánus 2007 ja celkkii ahte ráđđehus áigu joatkit sámediggevistti huksenplánaiguin Gironis. </p>
<p><em type="bold">Viessosadji ođđa gávpotguovddážis </em></p>
<p>LKAB, Girona gieldda ja Sámedikki ovddasteaddjit leat ovttas arkiteavttain Hans Murmanain ságastallan eavttuid birra, omd. mikrodálkkádaga, lagašvuođa kommunikašuvdnaide ja bálvalusaide, šaddodaga, johtolaga ja eanandilálašvuođaid birra.Ođđa viessosadji Luossavári vieltti vuolde válljejuvvui muhto olu ságastallamiid maŋŋel de válljii gielddaovdagoddi baicca viessosajiid nuortalulábealde ođđa gávpotguovddážis. Ja go Sámediggi dáhttu leat lahka bálvalusguovddáža ja leat oidnosis ođđa gávpotguovddážis, de lea Girona gielda evttohan ođđa viessosaji lahka ođđa gávpotguovddáža Duollovári lahka.</p>
<p><em type="italic">Iežát maid hálidi </em></p>
<p>Go lea leamaš nu olu guoktálastin parlameantavistti sajádaga dáfus, ja go ráđđehus ii leat vel bušeahtas várren dasa ruđa, de lea iežá gielddain badjánan doaivva oažžut vistti. Sihke Johkamohki gielda ja Árvesjávrrie gielda leat ovddidan bovdejumiid Sámedikki stivrii parlameantavistti birra.</p>
</body></document>