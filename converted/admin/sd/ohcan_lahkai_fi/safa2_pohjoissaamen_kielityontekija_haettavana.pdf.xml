<document xml:lang="sme" id="no_id"><header><title>Sámediggi ohcá giellabargi áigodahkii 1.1.2013 – 31.5.2014</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2012</year><wordcount>253</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1999&amp;Itemid=10</origFileName><parallel_text xml:lang="fin" location="safa2_koltansaamen_kielityontekija_haettavana.pdf"/><parallel_text xml:lang="smn" location="safa2_inarinsaamen_kielityontekija_haettavana.pdf"/><parallel_text xml:lang="sms" location="safa2_koltansaamen_kielityontekija_haettavana.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p>Sámi  parlamentarálaš  ráđđi  (Suoma,  Norgga  ja  Ruoŧa  sámedikkiid  oktasašbargoorgána)  álggaha ođđajagimánu  1.  beaivve  2013  Davviriikkalaš  sámegiela  fága-  ja  resursaguovddáža vuođđudanprošeavtta,  mii  bistá  geassemánu  30.  beaivái  2012.  Prošeavtta  ruhtada  EU  Interreg  IV  A Nord Sápmi.</p>
<p>Dán oktavuođas Sámediggi ohcá:</p>
<p><em type="bold">1 mearreáigásaš nuortalašgiela giellabargi 1 mearreáigásaš anárašgiela giellabargi ja 1 mearreáigásaš davvisámegiela giellabargi </em></p>
<p>áigodahkii  1.1.2013  –  31.5.2014.  Giellabargi  bargguide  gullet  giellagáhtten,  giela  ovddideapmi, terminologiijabargu,  giela  normeren  ja  diehtojuohkin.  Giellabargái  sáhttet  maiddái  biddjot  eará barggut, mat gullet davviriikkalaš sámegiela fága- ja resursaguovddáža doibmii.</p>
<p>Seađáhusvuđđosaš gelbbolašvuohtagáibádussan lea barggu eaktudan skuvlejupmi ja dan lassin gáibiduvvo sámegiela dáidu. Fidnui ohcat vuosttažettiin olbmo, geas lea sámegiella eatnigiellan dahje vástideaddji</p>
<p>giellagelbbolašvuohta.  Mii  deattuhat  alit  oahpu  (allaskuvllas/universitehtas)  sámegielas,  vásáhusaid sullasaš  bargguin  ja  gelbbolašvuođa  sámi  servodat-  ja  gielladilis.  Dasa  lassin  deattuhat  ámmátlaš čehppodaga,  ovttasbargo-  ja  gulahallannávccaid,  sámegiela  čálálaš  dáiddu  sihke  návccaid  bargat iešheanalaččat ja ulbmillaččat.</p>
<p>Davviriikkalaš sámegiela fága- ja resursaguovddáža bargogiellan leat sámegiella sihke suomagiella ja ruoŧa-/dárogiella.  Guovddáža  ovddasvástádussan  lea  ovttas  sámedikkiiguin  davviriikkalaš giellaovttasbarggu nannen ja ovddideapmi nu, ahte guđege giellajoavkku sierranas dárbbut, hástalusat ja resurssat váldojit vuhtii, ja sámegiela riggudahttin ja dorvvasteapmi boahtte áiggis.</p>
<p>Giellabargi lea bargogaskavuođas Suoma sámediggái ja bálká mearrašuvvá sámedikki bálkávuogádaga gáibádusdásiid V/II - IV/IV mielde (vuođđobálká 2 051,23 - 2 391,60 euro/mb). Vuođđobálkká lassin máksojuvvo 24 % sámeguovllu lassi ja bargohárjánumi vuođul boahtti bargovásáhuslasit. Bargobáiki lea sámedikki doaibmabáikkiin dahje eará sajis soahpamuša mielde.</p>
<p><em type="bold">Ohcamušaid  čuvvosiiguin  galgá  doaimmahit  Suoma  sámedikki  čállingoddái  10.12.2012  dmu 16.00  rádjai  čujuhusain:  Sajos,  99870  Anár.</em>  Lassidieđuid  barggus  addá  vs.  gielladorvočálli  Tarja </p>
<p>Porsanger  tel.  050  343  1299.  Sámedikki  doaimmaide  sáhttá  oahpásmuvvat  neahttačujuhusas</p>
<p><em type="italic">www.samediggi.fi </em></p>
<p>Anáris 22.11.2012      Sámediggi</p>
</body></document>