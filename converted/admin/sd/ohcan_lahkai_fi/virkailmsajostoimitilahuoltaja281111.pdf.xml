<document xml:lang="sme" id="no_id"><header><title>Sajosa váldogeavaheaddji sámediggi ohcá dál Sajosii doaibmalatnjafuolaheaddji</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2011</year><wordcount>162</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1703&amp;Itemid=10</origFileName><parallel_text xml:lang="fin" location="virkailmsajostoimitilahuoltaja281111.pdf"/><parallel_text xml:lang="smn" location="virkailmsajostoimitilahuoltaja281111.pdf"/><parallel_text xml:lang="sms" location="virkailmsajostoimitilahuoltaja281111.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header>
<body>
<p>Sámekulturguovddáš Sajos Anára kirkosiiddas válmmaštuvvá jagi 2011 loahpa rádjai ja váldojuvvo atnui jagi 2012 álggu rájes. Golmmageardásaš, 4800 bruttonjealjehasmehtera viidosaš Sajos boahtá leat sámiid hálddahusa, kultuvrra ja čehppodaga guovddáš sihke máŋggabealat ja ođđaáigásaš kongreassa- ja dáhpáhusdállu. Sajosa váldogeavaheaddji sámediggi ohcá dál Sajosii</p>
<p><em type="bold">DOAIBMALATNJAFUOLAHEADDJI </em>mearreáigásaš ja ollesbeaivásaš virgegaskavuhtii 28.12.2011 rájes. </p>
<p>Sajosa doaibmalatnjafuolaheaddji fuolaha fáktameašttirbálvalusaide, infobáikki dikšumii, čoahkkimiid ja dáhpáhusaid lágideapmái gulavaš bargguin sihke dárbbu mielde čorgemis. Seađáhusvuđot gelbbolašvuođagáibádussan lea barggu eaktudan skuvlejupmi. Barggu ceavzilis dikšuma ovddidit doaibmalatnjafuolaheaddji dutkkus dahje vástideaddji dutkkus ja doarvái olu bargohárjánupmi suorggi bargguin ođđaáigásaš almmolaš doaibmalanjain, buorit gulahallandáiddut, iešráđálašvuohta ja njuovžilvuohta sihke bargguid dáfus doarvái buorre sáme-, eaŋgals- ja ruoŧagiela dáidu. Bálká mearrašuvvá sámedikki bálkávuogádaga gáibádusdási VI/II mielde, vuođđobálká 1 748,73 euro/mb, man lassin máksojuvvo 24 % sámeguovllu lassi ja bargohárjánumi mielde mearrašuvvet bargohárjánupmelasáhusat. Ohcamušaid oahppo- ja bargoduođaštusaiguin galgá doaimmahit sámedikki čállingoddái 16.12.2011 dmu 16.00 rádjai čujuhusain Angelintie 696, 99870 Anár. Lassidieđuid barggus addá hálddahushoavda Juha Guttorm, tel. 010 839 3102. Sámediggái ja sámekulturguovddáš Sajosii sáhttá oahpásmuvvat neahttačujuhusas www.samediggi.fi</p>
</body></document>
