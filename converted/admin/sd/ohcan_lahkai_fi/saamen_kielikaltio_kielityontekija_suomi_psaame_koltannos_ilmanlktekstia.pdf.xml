<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>251</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=1926&amp;Itemid=10</origFileName>
    <parallel_text xml:lang="fin" location="saamen_kielikaltio_kielityontekija_suomi_psaame_koltannos_ilmanlktekstia.pdf"/>
    <parallel_text xml:lang="sms" location="saamen_kielikaltio_kielityontekija_suomi_psaame_koltannos_ilmanlktekstia.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámi parlamentáralaš ráđđi (Norgga, Ruoŧa ja Suoma sámedikkiid oktasašbargoorgána) álggaha čakčamánu 1. beaivve 2012 Davviriikkalaš sámegiela fága- ja resursaguovddáža vuođđudanprošeavtta, mii bistá geassemánu 30. beaivái 2014. Prošeavtta ruhtada EU-Interreg Sápmi Davvi IV A ja barggu čađaheami várás Suoma sámediggi ohcá</p>
    <p>
      <em type="bold">mearreáigásaš nuortalašgielat giellabargi  </em>
    </p>
    <p>áigái 1.9.2012 – 31.5.2014 (23 mánnui). Álggaheapmi čakčamánu álggus 2012 dainna eavttuin, ahte prošeavtta ollislaš ruhtadeapmi sihkkarastojuvvo. Giellabargái gullet čuovvovaš barggut sámegielas: giellagáhtten, giela ovddideapmi, terminologiijabargu, giela normeren ja diehtojuohkin. Bargui sáhttet maiddái biddjot eará barggut, mat gullet Davviriikkalaš sámegiela fága- ja resursaguovddáža doibmii.</p>
    <p>Seađáhusvuđđosaš gelbbolašvuohtagáibádussan leat barggu eaktudan skuvlejupmi ja lassin gáibiduvvo sámegiela dáidu. Bargui ohcat vuosttažettiin olbmo, geas lea sámegiella eatnigiellan dahje vástideaddji giellagelbbolašvuohta. Mii deattuhat alit oahpu (allaskuvllas/universitehtas) sámegielas, vásáhusaid sullasaš bargguin ja gelbbolašvuođa sámi servodat- ja gielladilis. Dasa lassin deattuhat ámmátlaš gelbbolašvuođa, ovttasbargo- ja gulahallannávccaid, čálalaš ovdanbuktinnávccaid sihke návccaid bargat iešheanalaččat ja ulbmillaččat.</p>
    <p>Davviriikkalaš sámegiela fága- ja resursaguovddáža virgegiellan leat sámegiella, ruoŧagiella, dárogiella ja suomagiella.  Guovddáža ovddasvástádussan lea ovttas Sámedikkiiguin čuovvovaš barggut: davviriikkalaš giellaovttasbarggu nannen ja ovddideapmi, sámegiela nannen ja ovddideapmi nu, ahte guđege giellajoavkku sierranas dárbbut, hástalusat ja resurssat váldojit vuhtii, ja sámegiela riggudahttin ja dorvvasteapmi boahtte áiggis.</p>
    <p>Giellabargi virgegaskavuohta lea Suoma sámedikkiin ja bálká mearriduvvo Suoma sámedikki bálkávuogádaga mielde. Doaibmabáiki lea muhtun Sámedikki doaibmabáikkiin dahje earásajis soahpamuša mielde. Ohcamušat oktan čuvvosiin galgá sáddet Suoma sámedikki čállingoddái 10.8.2012 dii 16.00 rádjai, čujuhussii Sajos,  99870 Anár. Lassedieđuid addiba má. giellaáššiidčálli Outi Paadar tel. 010 839 3119 dahje gielladorvočálli Siiri Jomppanen, tel. 010 839 3111. Sámedikki doibmii sáhtát oahpásmuvvat eanet čujuhusas www.samediggi.fi</p>
    <p>Anáris 23.7.2012    Sámediggi</p>
  </body>
</document>
