<document xml:lang="sme" id="no_id"><header><title>Fidnu geavada ollašuhttima várás sámediggi ohcá mearreáigásaš prošeaktahoavdda</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2013</year><wordcount>253</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=2043&amp;Itemid=10</origFileName><parallel_text xml:lang="fin" location="virkailmsafa2projpaallikko220213.pdf"/><parallel_text xml:lang="smn" location="virkailmsafa2projpaallikko220213.pdf"/><parallel_text xml:lang="sms" location="virkailmsafa2projpaallikko220213.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p>Sámi parlamentáralaš ráđđi (Suoma, Norgga ja Ruoŧa sámedikkiid oktasašbargoorgána) lea álggahan 1.1.2013 davviriikkaid oktasaš sámegiela ámmát- ja resursaguovddáža vuođđudanfidnu, Sámi giellagáldu, mii nohká 30.6.2014. Fidnu váldoruhtadeaddji lea EU Interreg IV A Nord Sápmi. Fidnu geavada ollašuhttima várás sámediggi ohcá <em type="bold">mearreáigásaš prošeaktahoavdda </em></p>
<p>Bargu álgá 2.4.2013 ja bistá 30.6.2014 rádjai. Prošeaktahoavda jođiha prošeavtta ja maiddái vástida prošeavtta ollašuhttimis ja koordineremis. Bargui gullá plánet giellaguovddáža strategiijaid ja organisášuvnna ja maiddái oažžut guovddáža doaimma fástan. Prošeaktahovdii sáhttá mearridit eará doaimmaid, mat gullet davviriikkaid oktasaš sámegiela ámmát- ja resursaguovddáža vuođđudanfidnui. Seađáhusvuđđosaš gelbbolašvuohtagáibádussan lea barggu eaktudan skuvlejupmi (sámedikkis addojuvvon ásahus 1727/1995) ja lassin eaktuduvvo sámegiela dáidu. Barggu ceavzilis dikšuma ovddidit heivvolaš allaskuvladutkkus, hárjánupmi gáibideaddji hálddahusbargguin, hovdemis ja davviriikkalaš oktasašbarggus, buorit gulahallandáiddut ja maiddái doarvái buorre dáro-/ruoŧagiela ja buorre suomagiela dáidu. Sámi Giellagáldu bargogielat leat sámegiella ja maiddái suomagiella ja ruoŧa/dárogiella. Guovddáža bargun lea ovttas sámedikkiiguin davviriikkaid oktasaš giellaovttasbarggu nannen ja ovddideapmi ja sámegielaid nannen, ealáskahttin ja sihkkarastin boahttevuođas. Giellagáldu bargun lea earret eará giellagáhtten, giela ovddideapmi, terminologiijabargu, giela norbmerenbargu ja rávven sámegiela gážaldagain. Prošeaktahoavdda doaibmanbáiki lea sámekulturguovddáš Sajosis Anára kirkosiiddas ja son lea bálvalangaskavuođas Suoma sámediggái. Bálká mearrašuvvá Suoma sámedikki bálkávuogádaga gáibádusdási IV ja das III-II luohká mielde (vuođđobálká 2448,54 – 2505,49 euro/mb). Vuođđobálkká lassin máksojuvvojit 24 % sámeguovllu lassi ja vásáhuslasit, mat mearrašuvvet bargohárjánumi mielde. Ohcamušaid mildosiiguin galgá doaimmahit Suoma sámedikki čállingoddái 12.3.2013 dmu 16.00 rádjai čujuhusain: Sajos, 99870 Anár. Lassidieđuid barggus addá giellaáššiidčálli Anne-Maria Magga tel. 010 839 3119 ja gielladorvočálli Siiri Jomppanen tel. 050 493 9018. Sámedikki doibmii sáhttá oahpásmuvvat neahttačujuhusa s www.samediggi.fi. Anáris 25.2.2013</p>
<p>Sámediggi</p>
</body></document>
