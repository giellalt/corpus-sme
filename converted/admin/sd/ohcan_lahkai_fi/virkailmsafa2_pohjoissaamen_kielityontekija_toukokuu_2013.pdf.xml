<document xml:lang="sme" id="no_id"><header><title>Sámediggi ohcá mearreáigásaš davvisámegiela giellabargi SÁFÁ2-prošektii</title><genre code="admin"/><author><unknown/></author><year>2013</year><wordcount>244</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=2073&amp;Itemid=10</origFileName><parallel_text xml:lang="fin" location="virkailmsafa2_pohjoissaamen_kielityontekija_toukokuu_2013.pdf"/><parallel_text xml:lang="smn" location="virkailmsafa2_pohjoissaamen_kielityontekija_toukokuu_ak_2013.pdf"/><parallel_text xml:lang="sms" location="virkailmsafa2_pohjoissaamen_kielityontekija_toukokuu_ns.2013.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p>Sámediggi ohcá <em type="bold">mearreáigásaš davvisámegiela giellabargi</em> SÁFÁ2-prošektii. Bargu álgá dakkaviđe ja bistá 31.5.2014 rádjai.   </p>
<p>Sámi parlamentáralaš ráđđi (Suoma, Norgga ja Ruoŧa sámedikkiid oktasašbargoorgána) lea álggahan 1.1.2013 davviriikkalaš sámegiela fága- ja resursaguovddáža vuođđudanprošeavtta, mii bistá 30.6.2014 rádjai. Prošeavtta ruhtada EU guovlluovddidanfoandda Interreg IV A Nord Sápmiprográmma.</p>
<p>Giellabargi bargguide gullet giellagáhtten, giela ovddideapmi, terminologiijabargu, giela normeren ja diehtojuohkin. Giellabargái sáhttet maiddái biddjot eará barggut, mat gullet davviriikkalaš sámegiela fága- ja resursaguovddáža doibmii.</p>
<p>Seađáhusvuđđosaš gelbbolašvuođagáibádussan lea barggu eaktudan skuvlejupmi ja dan lassin gáibiduvvo sámegiela dáidu. Fidnui ohcat vuosttažettiin olbmo, geas lea sámegiella eatnigiellan dahje vástideaddji</p>
<p>giellagelbbolašvuohta. Mii deattuhat alit oahpu (allaskuvllas/universitehtas) sámegielas, vásáhusaid sullasaš bargguin ja gelbbolašvuođa sámi servodat- ja gielladilis. Dasa lassin deattuhat ámmátlaš</p>
<p>čehppodaga, ovttasbargo- ja gulahallannávccaid, sámegiela čálalaš dáiddu sihke návccaid bargat</p>
<p>iešheanalaččat ja ulbmillaččat.</p>
<p>Davviriikkalaš sámegiela fága- ja resursaguovddáža bargogiellan lea sámegiella sihke suomagiella ja ruoŧa-/dárogiella. Guovddáža ovddasvástádussan lea ovttas sámedikkiiguin davviriikkalaš giellaovttasbarggu nannen ja ovddideapmi nu, ahte guđege giellajoavkku sierranas dárbbut, hástalusat ja resurssat váldojit vuhtii, ja sámegiela riggudahttin ja dorvvasteapmi boahtte áiggis.</p>
<p>Giellabargi lea bargogaskavuođas Suoma sámediggái ja bálká mearrašuvvá sámedikki bálkávuogádaga gáibádusdásiid V/II - IV/IV mielde (vuođđobálká 2079,95-2425,08 euro/mb). Vuođđobálkká lassin máksojuvvo 24 % sámeguovllu lassi ja bargohárjánumi vuođul boahtti bargovásáhuslasit. Bargobáiki lea sámedikki doaibmabáikkiin dahje eará sajis soahpamuša mielde.</p>
<p><em type="bold">Ohcamušaid čuvvosiiguin galgá doaimmahit Suoma sámedikki čállingoddái 17.5.2013 dmu 16.00 rádjai čujuhusain: Sajos, 99870 Anár.</em> Lassidieđuid barggus addiba prošeaktahoavda Marko </p>
<p>Marjomaa 050 438 2484 ja gielladorvočálli Siiri Jomppanen tel. 050 493 9018. Sámedikki doaimmaide sáhttá oahpásmuvvat neahttačujuhusas www.samediggi.fi</p>
<p>Anáris 2.5.2013      Sámediggi</p>
</body></document>