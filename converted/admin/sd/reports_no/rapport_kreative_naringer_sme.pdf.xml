<document xml:lang="sme" id="no_id">
  <header>
    <title>Hutkás ealáhus – čoavddekeahtes vejolašvuohta. sámediggeráđi doaibmaplána kultuvrralaš – ja hutkás ealáhusaide</title>
    <genre code="admin"/>
    <author>
      <unknown/>
    </author>
    <year>2017</year>
    <wordcount>1968</wordcount>
    <conversion_status type="standard"/>
    <availability>
      <license type="standard"/>
    </availability>
    <parallel_text xml:lang="nob" location="rapport_kreative_naringer_nob.pdf"/>
    <parallel_text xml:lang="sma" location="rapport_kreative_naringer_sma.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">HUTKÁS EALÁHUS –  </em>
    </p>
    <p><em type="bold">ČOAVDDEKEAHTES VEJOLAŠVUOHTA  </em>SÁMEDIGGERÁĐI DOAIBMAPLÁNA KULTUVRRALAŠ – JA  </p>
    <p>HUTKÁS EALÁHUSAIDE</p>
    <p><em type="bold">Áigodat: Borgemánnu 2017 – Juovlamánnu 2019</em> </p>
    <p><em type="italic">1 ÁLGGAHUS</em> </p>
    <p>Sámediggi áigu ain áŋgiruššat ealáhusovddidemiin sámi dáidda- ja kulturilbmamiid vuođul. Dát sáhttá buvttihit ollu bargosajiid Sápmái boahtteáiggis. Sámi kultur- ja hutkás ealáhusaktevrrat váikkuhit ceavzilis árvoháhkama, seammás go árbevierut ja kultuvra fievrriduvvojit ja ovddiduvvojit viidáseappot. Kultur- ja hutkás ealáhussuorgi lea ahtanuššamin sakka. Birrasii 7 miljon olbmo barget dán suorggis Eurohpás. 20 % bargiid gaskkas kulturealáhussuorg-gis leat vuollel 30 jagi. Geažiduvvon lea ahte ealli kulturealáhusbiras guovllus, sáhttá geasuhišgoahtit eanet ássat, váldit oahpu dahje bargat. Amerihkálaš dutki Richard Florida čuoččuha ahte dáidu geasuhit hutkás ja alla oahppan máhttobargiid lea deaŧaleamos eaktu ahtanuššama ja ovdáneami háhkamis guovllus.</p>
    <p>Sámediggi mearridii doaibmaplána kulturealáhusaid várás 2013-2016. Dát doaibmaplána lea ovddit doai-bmaplána joatkka ja ođasteapmi, ja dat gusto áigo-dahkii borgemánu 2017 rájes gitta jagi 2019 lohppii.</p>
    <p><em type="italic">2   HVA ER KREATIV NÆRING?</em> </p>
    <p>UNESCO lea meroštallan ná kultuvrralaš ja hutkás ealáhusa:  <span type="quote">“Sectors of organised activity whose principal purpose is the production or reproduction, promotion, distribution and/or commercialisation of goods, services and activities of a cultural, artistic or heritage-related nature.”</span></p>
    <p>Sámediggi lea jagi 2013 rájes gohčodan dán ealáhusa kulturealáhussan. Sámediggi vásiha ahte <span type="quote">“kulturealáhus”</span> sáhttá leat eahpečielggas ja  boastut áddejuvvot, ovdamearkka dihte borramuš ja mátkeealáhusat sáhttet leat oassi sámi kultuvrras. 2017:s, maŋŋá ollu jagiid kártemiiguin ja meroštallamiiguin, sáhttá dadjat ahte kultuvrralaš ja hutkás ealáhus  geavahuvvo dál eanet. Sihke Kulturráđđi ja Innovašuvdna Norga geavahit dán namahusa. Nu áigu maid Sámediggi dahkat dás duohko.</p>
    <p>Sámediggi áigu váikkuhit dan ahte sámi dáiddárat ja kulturaktevrrat buoridit sin dietnasa nu ahte sii sáhttet birget doaimmaineaset. Dan mii áigut dahkat sierralágan stuorát ja unnit doaibmabijuid bokte, ja dasto min doarjjaortnegiid bokte. Dasto galgá Sámediggi movttiidahttit ođđajurddašeami ja ahte eanet áŋgiruššet suorggi siskkobealde.</p>
    <p>Hutkás ealáhusa áŋgiruššama <em type="bold">olahusjoavkun</em> leat smávva fitnodagat mat barget kultuvrralaš ilbmamiid juohkimiin, gaskkustemiin, gávppašemiin, vuovdalemiin ja/dahje vuovdimiin. </p>
    <p>Sámediggái siskkilda dát áŋgiruššan čuovvovaš hutkás ealáhusaid, mas sámi dáidda ja kulturilbmamat leat doaimma guovddážis:•  Arkitektuvra •  Design•  Dihtorspealut•  Filmmat•  Girjjálašvuohta•  Musihkka•  Máidnosat•  Deaddiluvvon mediat•  TV ja radio•  Visuála dáidda•  Doaimmaheaddji dáidda</p>
    <p>Duodji gullá maiddái hutkás ealáhusa meroštallama sisa. Duojis leat sierra doarjjaortnegat ja áŋgiruššamat njuolga duodjeealáhusa ja  duojáriid guovdu. Sámedikkis leat sierra áŋgiruššamat kultuvrrain ja  kulturdoaibmabijuiguin, main fokus ii leat doaimma gávpeoasis. Sáme-diggi áŋgiruššá sierra maiddái sámi mátkeealáhusaiguin, vuođđo- ja  lotnolasealáhusaiguin. Hutkás ealáhusas lea nana čanastat buot dáid  ealáhusaide ja ortnegiid gaskka lea ovttasbargu.</p>
    <p><em type="italic">3	 STÁHTUS	KULTUR-	JA	HUTKÁS	EALÁHUS</em> </p>
    <p>Eanaš hutkás ealáhusfitnodagat Sámis sáhttet gullat namahusa mik-rofitnodat vuollái. Mikrofitnodahkan sáhttá meroštallat fitnodaga mas leat gaskal nolla ja njeallje bargi. Ovttasbargu lea deaŧalaš doaba dáid fitnodagaide. Sivvan dasa sáhttá leat go ollu fitnodagat leat smávvá ja leat sorjavaččat nubbi nuppis jos galget lihkostuvvat. Čájeha ahte ahtanuššan buorrána ovttasbarggu bokte ja ahte ovttasbargu lea kul-tuvrras fitnodagain hutkás ealáhusain. Ollu servet maiddái searvevuhtii vai ožžot stuorát bargguid.</p>
    <p><em type="italic">3.1	 KULTUR-	JA	HUTKÁS	EALÁHUS	RIIKADÁSIS</em>Jagi 2017 álggus ledje gávccis logi fitnodaga gaskkas Norggas njeallje dahje unnit bargit. Mikrofitnodagaid gávpejohtu lei sullii 23 % ealáhu-seallima ollislaš gávpejođus. Statistihkalaš guovddášdoaimmahaga logut čájehit ahte ovttaolbmofitnodagain mat ásahuvvojedje 2009:s ledje dušše 21 % ain doaimmas 2014:s. Oasusservviin ledje ain 27 % doaim-mas 2017:s.  </p>
    <p>Norgga ráđđehus áŋgiruššá maiddái kreatiiva ja kultuvrralaš ealáhusain. Kulturdepartemeanta juolludii 70 miljon ru dán ealáhussii. Birrasii 30 miljon ru manná Innovašuvdna Norgii ja 10 miljon ru manná ortnegii mii galgá váikkuhit regionála suorgeovddideami.</p>
    <p><em type="italic">3.2	 SAMISK	KULTUR-	OG	KREATIV	NÆRING</em>Okta dovdomearka sámi kultur- ja hutkás ealáhussii lea ahte dávjá doaimmahuvvojit nana idealismmain ja profešonealla doaimma haga. Ealáhusa kulturbealis leat guhkes ruohttasat sámi servodagas, muhto dat mearkkaša maiddái ahte ealáhusas lea stuorra čoavddekeahtes vejolašvuohta. </p>
    <p>Sámi kultur- ja hutkás ealáhusas leat eanaš fitnodathámit nugo ovttaol-bmofitnodat dahje almmolaš doaimmat (NRK, bibliotehka, arkiiva), ja eanaš kultur- ja hutkás ealáhusaktevrrat buvttadit dávviriid ja bálvalu-said vuovdimassii. 2014:s ledje ollásit sullii 150 fitnodaga Sámedikki ealáhusovddideami doarjjaortnega doaibmaguovllus (STN guovlu). Ovttaolbmofitnodagain ii leat geatnegasvuohta fievrridit rehketdoalu ja danne leage hástalussan háhkat buori gova ekonomiijas ollislaš sámi kulturealáhusas.</p>
    <p>Earret media ja kulturásahusat, de leat kulturvuđot fitnodagat smávvá ja ekonomalaččat rašit. Ovttaolbmofitnodagat eai leat nu gievrra, ja guoskevaš olbmuin fitnodagas leat dasa lassin eará bargu. Dalle leage  fitnodagas hástalussan oažžut fitnodatekonomalaččat gánnáhahttivuođa. Mihttomearrin baicce ii leat doaimmahit fitnodaga muhto eallit eanet <span type="quote">“dáidaga dihte go dáidagis”</span>. Ryssevik ja Dahle (2015) iskkadeapmi Davvi-Norgga filbmasuorggi birra duođašta dan. Čájeha ahte sis geat doibmet filbmasuorggis ferte maiddái leat oasseáiggebargu dasa lassin birgejumi dihte.</p>
    <p>Go mii dán kapihttala álggus dadjat ahte hutkás ealáhusas lea vejolašvuohta, de jurddašat mii ahte aktevrrat sáhttet olahit ođđa márkaniidda, dat sáhttet leat ođđa buktagat dahje nationála dahje riikkaidgaskasaš áŋgiruššan. Hutkás ealáhusas Sámis lea maiddái doaib-mafápmu aktevrraid motivašuvnna bokte ja maid berre eanet deattuhit. Dasto ferte fokuseret dan áidnalunddotvuođa mii lea sámevuođas.</p>
    <p><em type="italic">4 MIHTTOMEARRI</em> </p>
    <p>Sámedikki vásihusa vuođul suorggi birra dan rájes go vuosttaš doaib-maplána álggahuvvui kulturealáhusa várás, ja dasto ođđaseamos dutka-ma vuođul suorggis, lea Sámediggi gávnnahan čuovvovaš mihttomeari sámi kultur- ja hutkás ealáhusa várás:</p>
    <p>Eanet hutkás ealáhusaktevrrat mat sámi kulturilbmamiid vuođul háhket gievrras ja gánnáhahtti fitnodagaid main lea buoret birgenmunni Iskkadeami vuođul maid Norut čađahii 2014:s leat eanaš sámi kul-turealáhusfitnodagat ovttaolbmofitnodagat. Ryssevik ja Dahle (2015) gávnnaheigga maiddái iežaska dutkamis ahte fitnodagat filbmasuorg-gis Davvi-Norggas leat smávvát ja ekonomalaččat návccaheamit. Go mii oaidnit ahte unnán ovttaolbmofitnodagat leat aktiiva maŋŋá 5 jagi ja ahte ollu fitnodateaiggádiin ferte leat oasseáiggebargu lassin, de lea riekta ja deaŧalaš áŋgiruššat birgenmuniin ja givrodagain.</p>
    <p>Mihttomeari juksama dihte lea deaŧalaš ahte ealáhus ovdánahttá iežas gelbbolašvuođa bajidemiin, fierpmádagain, ovttasbargguin, kapitála fidnemiin, identitehtain ja idealismmain oktanaga. Dán vuođul leat mii válljen fokuseret dáid oassemihttomeriid dán áigodagas.</p>
    <p>
      <em type="italic">OASSEMIHTTOMEARIT::	</em>
    </p>
    <p>1.  Buoridit máhtu sámi kultur- ja hutkás ealáhussuorggis 2.  Háhkat málle prošeavttas <span type="quote">“Hutkás gielda”</span> mii váikkuha ahte ealáhus ahtanuššá 3.  Ásahit ja bisuhit fierpmádatarenaid 4.  Buoridit kultur- ja hutkás ealáhusaktevrraid gelbbolašvuođa 5.  Bisuhit ja ovddidit doarjjaortnegiid njuolgga fitnodagaid várás</p>
    <p><em type="italic">5	 DOAIBMABIJUT</em> </p>
    <p>Mihttomeari juksama várás ferte muhtun doaibmabijuid bisuhit ja eará álggahit. Dán kapihttalis čalmmustat mii vihtta sierra doaibmabiju. Buot bajimuš dásis lea Sámedikki áŋgiruššan sámi kultur- ja hutkás ealáhusain válddahuvvon govvosis vuolábealde.</p>
    <p><em type="italic">5.1		 FOU</em> </p>
    <p>Maŋimuš dahkkojuvvui iskkadeapmi sámi kulturealáhussuorggi birra 2012:s maid Norut dagai. Dát hutkás ealáhus lea johtilit rievdamin. Dárbu lea eanet máhttui sámi kultur- ja hutkás ealáhusfitnodagaid eavttuid birra viidáseappot ovd-dideapmái ja ahtanuššamii. Danne vai Sámediggi galgá sáhttit láhčit nu ahte eanet nagodit čađa váttis ásahanjagiid, ja ahte eanet fitnodagat šaddet eanet gánnáhahttin áiggi mielde. Vai Sámediggi galgá sáhttit álg-gahit rivttes doaibmabijuid boahtteáiggis, de dárbbašat mii iskkademiid mat addet midjiide máhtu dan birra maid Sámediggi berrešii áŋgiruššat.</p>
    <p><em type="italic">5.2	 HUTKÁS	GIELDA</em><span type="quote">«Hutkás gielda»</span> mearkkaša kreatiiva gielda ja dat lea Sámedikki ođđa áŋgiruššansuorgi. Oažžun dihte eambbogiid mielde, de háliida Sáme-diggi searvvahit gielddaid ja ealáhusa ja ovttasbargat daiguin. Deaŧalaš lea searvvahit gieldda ja ealáhusa ja ovttasbargat daiguin árra muttus, vai bargu fakkastuvvo gieldajođiheddjiide ja searvvahuvvon beliide. </p>
    <p>Jagis 2017 áigu Sámediggi ráhkadit málle sisdollui ja movt geavatlaččat galgá čađahit. Vuosttaš muttus áigut kártet dálá dili. Dasto galgá sáv-vojuvvon boahtteáiggi dilli kártejuvvot. Dán guovtti analyseren buvt-tiha muhtun konkrehta doaibmabijuid. Ieš čađaheapmi dahkkojuvvo ovttasdoaibmamiin Sámedikki, ealáhusa ja gieldda gaskka. Proseassa designa ja málle ferte ovddiduvvot ja ráhkaduvvot ovttasráđiid olggob-eale beliiguin. Jagis 2018 galgá prošeakta čađahuvvot muhtun gielddas Sámis. Dát gielda šaddá ovddasmannikunddarin.</p>
    <p><em type="italic">5.3		 GELBBOLAŠVUOĐA	BUORIDEAPMI	</em>Gelbbolašvuođa buorideapmi lea deaŧalaš ja maid Sámediggi ain doallá fokusis. Fokus fitnodatbeallái dán ealáhusas lea deaŧalaš danne go ollu kulturaktevrrat eai oainne iežaset hutkin. Dan berrejit dahkat jos sii galget sáhttit eallit dainna bargguineaset. </p>
    <p>Fitnodatovddidanprográmma Dáhttu lea okta doaibmabijuid gaskkas Sámedikki beales, go guoská gelbbolašvuođa buorideapmái. Dáhttu álggaheami rájes 2014:s leat čađahuvvon vihtta prográmma. Oktiibuot leat 60 fitnodateaiggáda čađahan prográmma. Dás leat oasseváldiid mearkkašumit das mainna sii ledje eanemusat duhtavaččat:</p>
    <p><span type="quote">«Fierpmádat. Unnán oktavuođat. Ávkkástallat nubbi nuppiin»</span><span type="quote">«Deaivvadit earáiguin geain lea seamma dilli.»</span> Ođđa doaibmabidju 2017:s ja 2018:s lea Dáhttu 2.0, prográmma mii lea ovddiduvvon sámi kultur- ja hutkás ealáhusfitnodagaid várás ahtanuššanáigumušaiguin. Prográmmas leat guokte fysalaš čoagganeami ja guokte webinára. Okta čoagganeapmi lea meassu olgo-riikkas. Ollu aktevrrain lea báikkálaš/regionála márkan. Dutkan čájeha ahte gánnáhahttivuođa buorideami dihte fertejit fitnodagat viiddidit márkanguovllu Dáhttu 2.0 deattuha váldoáššis dán.</p>
    <p>Áigodagas 2017 – 2020 lea plánejuvvon ahte Sámediggi čađaha guokte Dáhttu 2.0 prográmma ja ovtta Dáhttu 1.0 prográmma.</p>
    <p><em type="italic">5.4	 KULTUR-	JA	HUTKÁS	EALÁHUSKONFERÁNSA	</em>Njukčamánus 2017 lágiduvvui konferánsa Guovdageainnus. Dasa serve oktiibuot 90 oasseváldi almmolaš ja priváhta suorggis. Kulturea-láhuskonferánsa lea deaŧalaš deaivvadanbáiki smávva ja stuorát  aktevrraide sámi kultur- ja hutkás ealáhusoktavuođas gos leat stuorra gaskkat. Mii diehtit ahte ollugat čohkkájit okto ja barget, geográfalaččat guhkkin eret earáin seamma suorggi olbmuin. Smávva fitnodagaide mat háliidit birget iežaset váibmolagas bargguin, iežaset gelbbolašvuođain ja máhtuin lea juste ovttasbargu ja fierpmádat deaŧalaš. Danne galgá Sámedikki kultur- ja hutkás ealáhuskonferánsa ain leat deaŧaleamos deaivvadanbáiki buohkaide geat barget sámi kultur- ja hutkás ealáhusa siskkobealde. </p>
    <p>Čuovvovaš kultur- ja hutkás ealáhuskonferánsa galgá čađahuvvot jagi 2019 áigge. Háhkan dihte eanet áigeguovdilis arena, áigu Sámediggi čohkket prográmmaráđi mas leat mielde iešguđege aktevrrat suorggi siskkobealde. Sihkkarastin dihte ahte prográmma deaivá sihke  sisdoaluin ja čađahemiin.</p>
    <p><em type="italic">5.5	 ÁLGGAHAN-,	INVESTEREN-	JA	OVDDIDANDOARJJA	</em>Sámedikki doarjjaortnegiin sáhttá ohcat:• Álggahandoarjaga (1. ja 2. muddu)  • Investeren- ja/dahje ovddidandoarjaga. </p>
    <p>Kultur- ja hutkás ealáhusa ohcanvuđot doarjjaortnega bušeahtta lea 1 000 000, ja ortnegis lea rabas ohcanáigemearri. Sámediggái bohtet ollu buorit ohcamat juohke jagi goappašiid ortnegiidda. Mis lea beroštupmi oppa áiggi fállat ortnegiid maid aktevrrat dárbbašit. Ortnegat mudde-juvvojit máhttui dávistettiin maid oažžut FoU bokte.</p>
    <p>Máhttodoaimmahaga raportta mielde almmuhit doaimmat kultuvrralaš ealáhusain ahte sii geavahit eanet márkaniskkademiid go eará  ealáhusat, ja ahte dat eanemus gánnáhahtti kultuvrralaš  ealáhusat dahket dan. Kunddariskkadeamit lea okta ollu surggiin maid Sámediggi deattuha danne go dat sáhttet addit mávssolaš dieđuid márkanvuođus. Fitnodahkii lea álohii deaŧalaš diehtit gii kunddar lea.</p>
    <p>
      <em type="italic">5.6	 OASSEMIHTTOMEARRI	GO	GEAHČČÁ	DOAIBMABIJUIGUIN	OVTTAS	</em>
    </p>
    <p>Tabeallas vuolábealde leat oassemihttomearit čadnojuvvon oktii doai-bmabijuiguin. <em type="bold">OassemihttomearriÁŋgiruššansuorgi*</em> 1.  Buoridit máhtu sámi kultur- ja hutkás  ealáhussuorggi birra 1+5 2.  Háhkat málle prošeavttas <span type="quote">«Hutkás gielda»</span> mii váikkuha ealáhusa ahtanuššama 3.  Ásahit ja bisuhit fierpmádatarenaid 1+2+3+5 4.  Buoridit kultur- ja hutkás ealáhusaktevrraid gelbbolašvuođa 1+2+3+5 5.  Viidásetovddidit ja ovddidit doarjjaortnegiid njuolga fitnodagaid guovdu 1+4 </p>
    <p>*Doaibmabijut leat: (1) FoU, (2) Hutkás gielda, (3) Gelbbolašvuođa buorideapmi, (4) Kulturealáhuskonferánsa ja (5) Doarjja</p>
    <p>
      <em type="italic">6 BOAHTTEÁIGGEEINNOSTUS </em>
    </p>
    <p>Orru leamen nu ahte kultur- ja hutkás ealáhus lea áŋgiruššansuorgin ollu riikkain ja guovlluin. Buot orru čujuheamen ahte kultur- ja hut-kás ealáhus lea áigeguovdil. Sámediggi áŋgirušai árrat juo kultur- ja hutkás ealáhusain ja lea nu háhkan erenoamáš gelbbolašvuođa suorg-gis. Sámedikkis lea maid árjjalaš politihkka heivehuvvon smávvaserv-vodagaide. Sámediggi háliida boahtteáiggi leat buoremus kultur- ja hutkás ealáhussuorggis Sámis, mii áigut láidestit dan áŋgiruššamis mii guoská min kultuvrii. Dasa lassin oaidnit njeallje eará suorggi maid čalmmustahttit boahtteáiggis.</p>
    <p><em type="bold">Filbmabuvttadeapmi. </em>Ryssevik ja Dahle (2015) mielde lea Davvi-Norggas šláddjás ja áidnalunddot luondu mii heivešii dievaslaččat filbmabuvttadeapmái. Seammás lea Davvi-Norggas ollu muitalusat ja áidnalunddot máinnastanvierut. Go galgá lihkostuvvat, de lea deaŧalaš ahte suorgi ja váikkuhangaskaoapmeapparáhta barget ovttas ja sohpet oktasaš mihttomeriid ja strategiijaid. Dat rabašii stuorra vejolašvuođaid. Čuoččuhuvvo ahte filmmas ja filbmabuvttadeamis leat máŋga positii-va oalgeváikkuhusa sihke ealáhus- ja servodatovddideami dáfus. Deaŧaleamos sivva čájehuvvo vuolábealde govvosis. </p>
    <p><em type="bold">Ovttasbargu vuođđuduvvon kulturásahusaiguin. </em>Sámis leat ollu deaŧalaš kulturásahusat ja muhtun dovddus festiválat. Min mielas ovttasbargu daiguin livččii deaŧalaš. Dáid ásahusaide sáhtášii čatnat ollu doaimmaid. Boahtteáiggeplánas sáhtášii čájehit mo dan galggašii čađahit. </p>
    <p><em type="bold">Kulturturisma. </em>Sámi mátkeealáhusas ja kultur- ja hutkás ealáhusas sáhttet leat stuorra vejolašvuođat mat eai leat vel geavahuvvon. Dan oktavuođas lea sámi museain deaŧalaš doaibma. Mo mii sáhttit dahkat museaid eanet geasuheaddjin? Geasuheaddji musea livččii ávkin sihke mátkeealáhussii ja kultur- ja hutkás ealáhussii guhkit áiggi vuollái. </p>
    <p><em type="bold">Oahppu sámi kultur- ja hutkás ealáhusas. </em>Gelbbolašvuohta ja gelbbolašvuođa lokten lea deaŧalaš. Sáhttá leat ulbmillaš guhkit áiggi vuollái ahte Sámediggi bargá dan ala, ovttas Sámi allaskuvllain, ahte álggahit oahpu sámi kultur- ja hutkás ealáhusa gávpeoasis, vejolaččat ovttas earálágan ealáhusaiguin mat leat deaŧalaččat Sámis, nu go dujiin, mátkeealáhusain, boazodoaluin ja eará vuođđoealáhusaiguin. </p>
    <p>
      <em type="italic">7 BUŠEAHTTA </em>
    </p>
    <p>Dá lea sámi kulturealáhusa jagi 2017 bušeahtta, oktan jagiid 2018 ja 2019 bušeahttaevttohusaiguin.</p>
    <p><em type="italic">SÁMI	KULTUR-	JA	HUTKÁS	EALÁHUS	–	OHCANVUĐOTDOARJAGAT	</em>Jagi 2017 várás várrejuvvui 1 000 000 ru. ohcanvuđotdoarjagiidda, gč. Sámedikki 2017 bušeahta. Jagi 2018 várás dát poasta lasihuvvo 1 150 000 ruvdnui. </p>
    <p><em type="italic">GEALBOVUĐOT	KULTUR-	JA	HUTKÁS	EALÁHUS</em>Dán postii gullet: Prošeaktajođiheapmi, FoU, kultur- ja hutkás ealáhuskonferánsa, Dáhttu 1.0 &amp; 2.0 ja Hutkás gielda, mat gáibidit lassi juolludeami jagi 2019 várás 2019. </p>
    <p><em type="italic">SÁMI	MUSIHKKARIEPMOVAHKKU	ÁLTTÁS	</em>Sámi musihkkariepmovahku lágida Audioland Álttás juohke jagi. Sii ožžo njuolggadoar-jaga Sámedikkis 2017:s. 2018:s dát ortnet loahpahuvvo njuolggadoarjjan. </p>
  </body>
</document>
