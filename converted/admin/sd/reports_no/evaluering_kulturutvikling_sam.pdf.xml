<document xml:lang="sme" id="no_id"><header><title/><genre code="admin"/><author><unknown/></author><wordcount>21399</wordcount><conversion_status type="standard"/><availability><free/></availability><multilingual/><origFileName>http://samediggi.no/content/download/1029/9731/version/2/file/Evaluering+Kulturutvikling_sam.pdf</origFileName><parallel_text xml:lang="nob" location="evaluering_kulturutvikling_no.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="fin">Raporta</p>
<p xml:lang="vep">2010: 8</p>
<p>Sámedikki  kulturdoarjjaortnega árvvoštallan</p>
<p>Vigdis Nygaard  Eva Josefsen</p>
<p>Ovdasiidogovva:</p>
<p>Sámi musihkka Govva: Johan-Marcus Kuhmunen</p>
<p>Sámi mánát Govva: Jan Roger Østby</p>
<p>Deanu kulturskuvla Govva: Sámediggi</p>
<p>Pondus Govva: Pondus.no</p>
<p>Kerttu Vuolab <span type="quote">”Bárbmoáirras”</span> Govva: Davvi Girji</p>
<p>Tittel :    <em type="bold">Sámedikki Kulturdoarjjaortnega árvvoštallan</em> <em type="bold"> </em></p>
<p>Čállit : Eva Josefsen, Vigdis Nygaard</p>
<p>Norut Alta - Áltá   raporta :  2010:8</p>
<p xml:lang="sms">ISBN :    978-82-7571-197-5</p>
<p>Barggaheaddji:  Sámediggi</p>
<p>Prošeaktajođiheaddji :  Vigdis Nygaard</p>
<p>Čoahkkáigeassu :  2006-2008 áigodagas lea Sámediggi juolludan 35 miljovnna doarjjan  iešguđetlágan sámi kulturdoaimmaide doarjjaortnegis Kulturovddideapmi. Árvvoštallamis geahččat movt váikkuhangaskaoamit leat adnon, ja movt ohccit geat ohcet doarjjaortnegis doarjaga árvvoštallet Sámedikki bagadallama ja áššemeannudeami. Árvvoštallan čájeha ahte doarjagat juolluduvvojit ollu iešguđetlágan doaimmaide mat leat ásahan ollu áŋgiruššama sámi kultureallimis. Eanas prošeavttat eai livčče čađahuvvon Sámedikki váikkuhandoarjagiid haga. Dat čájeha ahte gávdnojit unnán eará ruhtadeaddjit daid prošeavttaide. Sámediggi sáhttá buoridit prošeavttaid čuovvolanbarggu ja bearráigeahččat doarjjamáksimiid buorebut.</p>
<p>Fáddásánit : Sámediggi, kulturfoanda, doarjjaortnet Kulturovddideapmái, váikkuhangaskaoamit, sámi dáidda-ja kultureallin</p>
<p>Dáhton :  Golggotmánu 1. beaivi 2010</p>
<p>Siidolohku:</p>
<p>Almmuheaddji : Norut Alta - Áltá as    Kunnskapsparken, Markedsgata      ALTA</p>
<p xml:lang="isl">Fitnodatnummar:  983 551 661 MVA</p>
<p>Telefovdna:        Telefáksa:        E-poasta:  post@finnmark.norut.no</p>
<p xml:lang="fkv">www.norut.no/alta</p>
<p>Deaddilan :  Norut Alta – Àltá as</p>
<p>Norut Alta – Áltá as 2010</p>
<p><em type="bold">Ovdasátni  </em></p>
<p>2006 rájes 2008 rádjái lea Sámediggi juolludan 35 miljovnna ruvnno iešguđetlágan sámi kulturdoaimmaide Sámi kulturfoandda váikkuhanortnegis. Kulturfoandda namma lea dál Váikkuhangaskaoamit kultuvra. Namma rievdaduvvui 2008:s.</p>
<p>Árvvoštallama leat čađahan Norut Alta dutkit. Eva Josefsen lea leamaš foandda/doarjjaortnega</p>
<p>ohcciid jearahallaniskkadeami dieđuidanalysaid ovddasvástideaddji 4.kapihttalis. Vigdis Nygaard lea muđui dán raportta ovddasvástideaddji. Nygaard lea leamaš prošeavtta jođiheaddji. Lea Sámediggi mii lea árvvoštallama barggaheaddji.</p>
<p>Norut hálida giitit informánttaid geain leat ožžon dieđuid váikkuhanortnega birra. Namalassii informánttaid Sámedikkis ja buohkaid sin geat foanddas/váikkuhanortnegis leat ohcan doarjaga ja geat leat vástidan jearahallanskovi maid Norut Alta sáddii.</p>
<p>Áltá, golggotmánu 1. beaivi 2010</p>
<p xml:lang="nno">Sveinung Eikeland      Vigdis Nygaard Direktevra       Prošeaktajođiheaddji</p>
<p><em type="bold">Sisdoallu </em></p>
<p>Ovdasátni................................................................................................................................................. 1</p>
<p>Sisdoallu................................................................................................................................................... 3</p>
<p>Čoahkkáigeassu ....................................................................................................................................... 1</p>
<p>Álgu.................................................................................................................................................. 3</p>
<p>1.1 Duogáš ................................................................................................................................... 3</p>
<p>1.2 Árvvoštallama ulbmil ............................................................................................................. 4</p>
<p>1.3 Árvvoštallama sisdoallu ja ráddjehus..................................................................................... 4</p>
<p xml:lang="vep">1.4 Metoda................................................................................................................................... 5</p>
<p>1.4.1 Čálalaš dieđut .................................................................................................................... 5</p>
<p>1.4.2 Deháláš olbmuid jearahallan geain leamaš dahkamuš váikkuhanortnegiin ..................... 6</p>
<p>1.4.3 Jearahallamiid čađaheapmi ............................................................................................... 7</p>
<p>Váikkuhanortnega birra................................................................................................................... 9</p>
<p xml:lang="fkv">2.1 Historihkka ............................................................................................................................. 9</p>
<p>2.2 Njuolggadusat, mihttomearit ja ulbmil................................................................................ 10</p>
<p>2.3 Ulbmilčilgenmállet bušeahtain ............................................................................................ 11</p>
<p>2.3.1 Ulbmiljoavkkut................................................................................................................. 12</p>
<p>2.3.2 Ulbmilolaheami eavttut................................................................................................... 13</p>
<p>2.3.3 Vuoruheamit jagis jahkái ................................................................................................. 13</p>
<p>2.3.4 Ulbmilčilgenmálle viidásit fievrredeapmi ........................................................................ 15</p>
<p>2.4 Jahkásaš rámmat.................................................................................................................. 16</p>
<p>2.5 Movt bagadallan doaimmahuvvo ........................................................................................ 17</p>
<p>2.6 Movt áššemeannudeapmi doaimmahuvvo ......................................................................... 18</p>
<p>2.6.1 Rabas ja giddejuvvon ohcanáiggit ................................................................................... 20</p>
<p>2.7 Movt áššiid meannudit hálddahusas ja politihkalaččat ....................................................... 20</p>
<p>2.8 Váiddaáššit ........................................................................................................................... 22</p>
<p>2.9 Dásseárvu............................................................................................................................. 23</p>
<p>2.10 Doarjjastivrra jahkedieđáhusat............................................................................................ 23</p>
<p>2.11 Movt informánttat árvvoštalle bohtosiid ............................................................................ 24</p>
<p>2.12 Raportačállin ja bearráigeahčču........................................................................................... 26</p>
<p>Ohcamušaid ja ohcciid mihtilmasvuođat ...................................................................................... 27</p>
<p>3.1 Ohcamušaid lohku ............................................................................................................... 27</p>
<p>3.2 Ohcamušaid ekonomalaš rámma ........................................................................................ 28</p>
<p>3.3 Galle ohcamuša leat dorjon – biehttalan doarjumis............................................................ 29</p>
<p>3.4 Ohcamušaid ovdáneapmi guđege doaibmasuorggis ........................................................... 30</p>
<p xml:lang="nob">3.4.1 Dorjon .............................................................................................................................. 30</p>
<p>3.4.2 Biehttalan ........................................................................................................................ 31</p>
<p>3.5 Movt ohcamušat juohkásit geográfalaččat.......................................................................... 32</p>
<p>3.5.1 Movt ohcamušat juohkásit suohkaniid mielde................................................................ 32</p>
<p>3.5.2 Doarjagiid juolludeapmi fylkkaide........................................................................................ 34</p>
<p>3.6 Ohcci sohkabealli ................................................................................................................. 34</p>
<p>3.7 Doarjagiid ruovttoluottageassin .......................................................................................... 35</p>
<p>Makkár oaidnu ohcciin lea váikkuhanortnegii .............................................................................. 37</p>
<p>4.1 Ohccit ja prošeavttat............................................................................................................ 38</p>
<p>4.2 Movt ohcanbarggu leat vásihan........................................................................................... 40</p>
<p>4.3 Prošeavttat maidda lea juolluduvvon doarjja...................................................................... 42</p>
<p>4.4 Prošeavttat maidda ii leat juolluduvvon doarjja.................................................................. 45</p>
<p>4.5 Oktiičohkkejeaddji árvvoštallan........................................................................................... 45</p>
<p xml:lang="smj">Loahppajurdagat ........................................................................................................................... 47</p>
<p>5.1 Ledje go juolludeamit váikkuhanortnega mihttomeriid mielde? ........................................ 47</p>
<p>5.2 Leat go juolludemiiguin joksan foandda ulbmiljoavkkuid ja leat go leamaš ávkin ortnega nannensurggiide? .............................................................................................................................. 47</p>
<p>5.3 Movt árvvoštallet leat go olahan dásseárvvu ja movt dásseárvvu vuhtiiváldet? ................ 48</p>
<p>5.4 Leat go vuostáiváldit duhtavaččat bálvalusain ja bagadallamiin? ....................................... 48</p>
<p>5.5 Čađahuvvojit go prošeavttat nugo lei jurdda?..................................................................... 49</p>
<p>5.6 Livčče go doaimmaid sáhttán čađahit almmá doarjaga haga? ............................................ 49</p>
<p>5.7 Makkár váikkuhusat leat doarjjaortnegis leamaš? .............................................................. 49</p>
<p>5.8 Movt doarjagiid hálddašeapmi heive oktii njuolggadusaide ............................................... 50</p>
<p>5.9 Ávžžuhusat ........................................................................................................................... 51</p>
<p>5.9.1 Váikkuhangaskaomiid ulbmil ........................................................................................... 51</p>
<p>5.9.2 Movt sáhtášii doarjagiid atnit buorebut ja eanet ulbmillaččat? ..................................... 51</p>
<p>5.9.3 Njuovžilis áššejohtu ja mearrádusdahkan ....................................................................... 52</p>
<p>5.9.4 Dásseárvu ........................................................................................................................ 52</p>
<p>5.9.5 Ulbmiljoavkkuin gulahallan ja ohcciid čuovvoleapmi...................................................... 52</p>
<p>5.9.6 Váikkuhangaskaomiid geavaheami bearráigeahččan, čuovvoleapmi ............................. 52</p>
<p>Čálalaš gáldut ........................................................................................................................................ 54</p>
<p>Tabeallamildosat ................................................................................................................................... 55</p>
<p>Mildosat – jearahallanskovvi – sádden ................................................................................................. 59</p>
<p><em type="bold">Čoahkkáigeassu </em></p>
<p>Sámediggi lea 1994 rájes hálddašan ohcanvuđot váikkuhandoarjagiid kulturovddideami váste. Doarjagat gohčoduvvo álggos Kulturfoandan, muhto go Sámediggi rievdadii váikkuhandoaibmaortnega 2008:s, de šattai doarjjaortnega namma Ohcanvuđot doarjagat Kultuvra. Dat doarjjaortnet ii leat ovdal árvvoštallojuvvon. Dát árvvoštallan geahčada jagiid 2006, 2007 ja 2008, dan áigodagas juolluduvvui oktiibuot 35 miljovdna sámi kulturovddidandoaimmaide.</p>
<p>Váikkuhandoarjagiid ulbmil lea leamaš ovddidit máŋggabealát dáidda‐ja kultureallima, ja sihkkarastit sámi váikkuhusa sámi kulturovddideapmái. Ortnegii gullet iešguđetlágan doaibmasuorggit. Jagiin 2006‐2008 ledje dat suoggit girjjálašvuohta, musihkka, govvadáida/duodji, teáhterulbmilat, mánáid bajásšaddaneavttut, eará doaimmat ja govvaráiddut sámegillii.  Doarjjaortnegis sáhttet ollu iešguđetlágan oassálastit ohcat, ja dasa bohtet oalle viidát ohcamušat ja leat máŋggalágan doarjjavuostáiváldit. Árvvoštallanáigodagas lea Sámediggi vásihan ahte ohcamušaid lohku lea lassánan, muhto doarjjaortnega ekonomalaš rámmat eai leat seammaládje viiddiduvvon.</p>
<p>Ohcamušaid lohku lea eanemusat lassánan doaibmasuorggis girjjálašvuohta, ja dan suorggis šaddá Sámediggi biehttalit doarjumis ollu buriid ohcamušaid danin go ii leat doarvái ruhta. Doaimmat maidda ohccojuvvo doarjja leat hui iešguđetláganat ja dat fátmmastit viidát; giehtaduoji rájes čáppagirjjálašvuođa girjjiide, CD ja jietnagirjjit, ja maiddái doarjagat iešguđetlágan lágidemiide ja jođihandoarjagat iešguđetlágan sámi organisašuvnnaide.</p>
<p>Doarjjaortnega hálddaša Sámedikki doarjjastivra, mii lea addán mearridanfápmudusa Sámedikki</p>
<p>hálddahussii muhtun eaŋkiláššiin. Sámedikki fágačumppet árvvoštallet fágalaččat daid prošeavttaid maid doarjjastivra meannuda. Sámediggeráđđi lea váidinásahus.</p>
<p>Ulbmil dáinna árvvoštallamiin lea geahččat lea go váikkuhanortnet doaibman foandda ulbmiliid ektui ja makkár bohtosiid, ovdáneami ja ávkki leat olahan ortnegiin. Árvvoštallamis lea sihke čilgejeaddji hápmi (gii oažžu doarjaga/gii ii oaččo, doarjjaoažžuid mihtilmasvuođat, iešguđetlágan prošeavttat), muhto dat lahkona áššái maiddái analyhtalaččat, ja de geahččat dieid beliid politihka hábmema</p>
<p>oktavuođas, iešguđetlágan njuolggadusaid ráhkadeami, strategiijaid ja nannensurggiid ektui. Doarjjaortnegii leat dan áigodagas mii dás árvvoštallojuvvo váikkuhan máŋga dehálaš rievdadusa maid Sámediggi lea dahkan; Sámedikki hálddahusa ođđa čumpeorganiseren, ođđa oktasaš njuolggadusat buot ohcanvuđot doarjagiidda mat čilgejit ekonomiijastivrema ja bearráigeahču, ja stuorát giddejupmi ulbmilčilgemiidda ja dasa movt doaimmaid vuoruhit bušeahtain jagis jahkái.</p>
<p>Mii leat čađahan jearahallaniskkadeami mii sáddejuvvui buohkaide geat leat ohcan doarjjaortnegis</p>
<p>doarjaga jagiin 2006‐2008. Jearahallaniskkadeami vástidanproseanta lea bures 38 %. Logut maid leat čohkken, čájehit ahte doarjjaortnet adnojuvvo áibbas dárbbašlažžan jus prošeavttaid oppalohkái galgá sáhttit čađahit. Doarjjaortnegis lea ávki. Ja vaikko oaidnit ge ahte muhtumat dain prošeavttain maidda ii addojuvvon doarjja, liikká leat čađahuvvon, de lea almmatge doarjjaortnet dehálaš čoavdda sámi kulturprošeavttaid álggaheapmái.</p>
<p>Árvvoštallama dieđuin oaidnit maid ahte ohccit buori muddui leat duhtavaččat bálvalusain ja vehkiin</p>
<p>maid ožžot Sámedikkis ohcanbarggu oktavuođas. Almmatge lea stuora erohus sin gaskkas geat leat ožžon doarjaga ja geat eai leat ožžon doarjaga, go geahččá man duhtavaš guhtege lea leamaš. Dat čájeha ahte Sámedikkis lea buoridanmunni ja jus fállet buoret bagadallama, de sáhtáše eanet ohcamušaid árvvoštallat nu buorren ahte dat sáhtáše doarjaga oažžut. Doarjjaoažžut lohket maid ahte prošeavttat čađahuvvojit plána mielde. Ja go geahččá daid vástádusaide maid leat ožžon vástideddjiin geat leat muitalan prošeavtta ulbmilolahusa birra, de orro leamen ahte prošeavttat váikkuhit ovddidit sámi dáidaga ja kultuvrra.</p>
<p>Go geahčada datafiillaid main leat dieđut doarjjaoažžuid ja ohcciid birra, de oaidná ahte</p>
<p>váikkuhandoarjagiiguin leat olahan iešguđetlágan ulbmiljoavkkuid ja ožžon áigái doaimmaid buot doarjjaortnega 7 nannensurggiin. Muhtun nannensurggiide eai leat boahtán nu ollu ohcamušat (teáhterulbmilat, govvadáida/duodji), ja eará surggiin lea gis hui garra gilvu doarjagiid alde (girjjálašvuohta, eará doaimmat). Eai leat boahtán seamma ollu ohcamušat juohke doaibmasuorgái, ja danin ii leat leamaš buot lágan prošeavttaid gaskka seamma garra gilvu doarjagiid alde.</p>
<p>Doarjjaortnet ii leat nu beare bures čalmmustahttán dásseárvvu, dat ii oba namuhuvvo ge jahkásaš</p>
<p>bušeahtain ja vuoruhemiin. Eai ge leat ásahuvvon buorit bargodábit dasa ahte iskat makkár ávki prošeavttain lea dásseárvvu ovddideapmái. Danin eai leat mis doarvái datadieđut maid vuođul livččiimet sáhttán árvvoštallat movt dásseárvu lea vuhtiiváldojuvvon doarjjaortnegis.</p>
<p>Olles árvvoštallanáigodaga lea Sámediggi ožžon moaitámušaid main čujuhuvvo ahte doarjjaortnegiid hálddašeamis, nugo earet eará Kulturdoarjagiid hálddašeamis, lea váilevaš bearráigeahččan ja bargodagaldumit. Dán oktavuođas leat dahkkon máŋga nuppástusa mat galget sihkkarastit dan ahte</p>
<p>váikkuhanortnet hálddašuvvo doarjjaortnegiid hálddašannjuolggadusaid mielde. Ollu boares áššit leat čuovvoluvvon ja loahpahuvvon, nu ahte sáhttá geassit ruovttoluotta doarjagiid mat eai leat geavahuvvon ja juolludit daid ođđa doaimmaide. Muhto ii Sámediggi oro vel nagodan oažžut áibbas buriid bargodagaldumiid siskkáldas bearráigeahččamii.</p>
<p>Dutkit buktet loahpas dan árvvoštallama rávvagiid Sámediggái mat gusket váikkuhandoaibmaortnega ulbmiliidda, movt doarjagiid sáhttá geavahit buorebut ja eanet ulbmillaččat, ja movt oažžut njuovžilit</p>
<p>áššemeannudeami ja mearrádusaid dahkama. Mii ávžžuhit viidáseappot ahte berreše eanet čalmmustahttit dásseárvvu, rávvet movt Sámediggi sáhttá buorebut gulahallat ulbmiljoavkkuin ja čuovvolit ohcciid, ja movt nákcet buorebut bearráigeahččat váikkuhangaskaomiid geavaheami.</p>
<p><em type="bold">1  Álgu </em></p>
<p><em type="bold">1.1  Duogáš </em></p>
<p>Sámediggi lea 1994 rájes hálddašan ohcanvuđot váikkuhandoaibmaruđaid kulturovddideami várás. Álggos juolluduvvo jahkásaččat 5 miljovnna ovddas doarjagat, ja maŋemus jagiid lea juolludandássi</p>
<p>leamaš lagabui 13,5 miljovnna. Dán árvvoštallamis geahččat golbma jagi, namalassii 2006, 2007 ja 2008. Dan golmma jagis lea oktiibuot juolluduvvon 35 miljovdna kulturdoaimmaid ovddideapmái.</p>
<p>Ulbmil dien áigodagas lea leamaš ovddidit máŋggabealát dáidda‐ja kultureallima, ja sihkkarastit ahte sámit besset váikkuhit sámi kulturovddideapmái. Ortnegii gullet iešguđetlágan doaibmasuorggit. Čuovvovaš suorggit gulle ortnegii áigodagas 2006‐2008</p>
<p type="listitem">  Girjjálašvuohta</p>
<p type="listitem">  Musihkka</p>
<p type="listitem">  Govvadáida/duodji</p>
<p type="listitem">  Teáhterulbmilat</p>
<p type="listitem">  Mánáid bajásšaddaneavttut</p>
<p type="listitem">  Eará doaimmat</p>
<p type="listitem">  Govvaráiddut sámegillii</p>
<p>Oalle iešguđetlágan ohcciin lea vejolašvuohta ohcat doarjagiid, ja oaidná ge ahte leat hui máŋggalágan ohccit ja doarjjavuostáiváldit. Danin leat ge doaimmat maidda ohcet doarjagiid maiddái hui máŋggaláganat; leat giehtaduoji ráhkadeami rájes gitta čáppagirjjálašvuođa girjjiide, CD ja jietnagirjjit ja maiddái doarjagat iešguđetlágan lágidemiide ja dehálaš sámi organisašuvnnaid</p>
<p>jođiheapmái.</p>
<p>Lea Sámedikki doarjjastivra mii ortnega hálddaša, ja lea addán Sámedikki hálddahussii mearridanfápmudusa muhtun eaŋkiláššiin. Leat Sámedikki doaibmasurggiid fágajoavkkut mat fágalaččat árvvoštallet daid prošeavttaid maid doarjjastivra gieđahallá. Sámediggiráđđi lea váiddaásahus. Doaibmaortnega hálddašeddjiid stuorámus hástalus leamaš dat ahte ohcamušaid lohku lea sakka lassánan loahpageahčen dan áigodaga maid dás galgat árvvoštallat. Ortnega ruhtarámmat eai gal leat seamma leahtuin lassánan, ja danin šaddet biehttalit addimis doarjaga ollu</p>
<p>buriid ohcamušaide.</p>
<p>Stáhta ekonomiijastivrema njuolggadusain daddjo ahte buot Sámedikki doarjjaortnegat galget jámma árvvoštallojuvvot. Dat galgá dahkkot danin vai oažžu dieđuid dan birra ahte man ollu ávki doarjjaortnegis lea, go geahččá makkár várit dasa adnojit, movt lea organiserejuvvon ja makkár</p>
<p>Govvaráiddut lei ođđa doaibmasuorgi váikkuhanortnegis 2007:s, go dat sirdojuvvui sámi almmuhemiid</p>
<p>boasttas 208.</p>
<p>ulbmilat dasa leat biddjon. Váikkuhangaskaoamit Kultuvra, ja dat mii ovdal lei Kulturfoanda, eai leat ovdal árvvoštallojuvvon. Danin dán árvvoštallamis galgat geahččat dakkár suorggi gos eai gávdno nu beare ollu dokumeanttat mat muitalivčče makkár vásáhusat ovdal leamaš dáinna ortnegiin. Lea oppalohkái oalle unnán mii lea čállojuvvon dan birra.</p>
<p><em type="bold">1.2  Árvvoštallama ulbmil </em></p>
<p>Ulbmil dáinna árvvoštallamiin lea geahččat lea go doarjjaortnet doaibman foandda áigumušaid mielde ja makkár bohtosiid, ovdáneami ja váikkuhusaid leat olahan ortnegiin. Árvvoštallan lea čilgejeaddji (gii oažžu doarjagiid/gii ii oaččo, doarjjavuostáiváldiid iešguđetlágan mihtilmasvuođat, iešguđetlágan prošeavttat), muhto dat lahkona áššái maiddái analyhtalaččat, ja de geahččat dieid beliid politihka hábmema oktavuođas, iešguđetlágan njuolggadusaid ráhkadeami, strategiijaid ja vuoruhansurggiid oktavuođas.</p>
<p>Mii áigut geahččat ja árvvoštallat movt diehtojuohkin doaibmá dán ortnega birra ja movt áššemeannudeapmi doaibmá, das geahččat maid movt oktavuohta vejolaš ohcciiguin ja doarjjavuostáiváldiiguin doaibmá. Áigut čalmmustahttit dan makkár bálvalusa Sámediggi fallá, makkár vuordámušat doarjjavuostáiváldiin leat Sámediggái ja ollašuvvet go vuordámušat. Áigut maid čalmmustahttit dan man muddui dásseárvu vuhtiiváldojuvvo ja dahkkojit go juolludeamit stáhta doarjjahálddašannjuolggadusaid mielde.</p>
<p>Árvvoštallama loahpas leat ávžžuhusat ja makkár rievdadusaid livččii vejolaš dahkat vai buorebut sáhtášii ávkki atnit ortnegis ja vai šattaše buoret oktavuođat ohcciiguin.</p>
<p><em type="bold">1.3  Árvvoštallama sisdoallu ja ráddjehus </em></p>
<p>Árvvoštallama barggaheaddji ruhtarámmat leat leamaš váikkuheaddjin árvvoštallama sisdollui ja ráddjehussii. Árvvoštallan álggahuvvui go vuos lei almmolaš, rabas almmuheapmi dan birra, gos bivde</p>
<p>oažžut fálaldagaid raportaráhkadeapmái. Barggu rámmaid lei Sámediggi mearridan almmuhanteavsttas, ja Norut Alta lea iežas fálaldagas čilgen movt sin ipmárdusa mielde bargu galgá dahkkot. Dieđut mat leat gávdnamis ja áigemearit mat bargui leat biddjojuvvon, leat leamaš váikkuheaddjin dasa man vuogi leat válljen geavahit. Mis lea leamaš vejolašvuohta geavahit Sámedikki iežas datalisttuid maidda leat registreren ohcamušaid ja ohcciid. Dat leat vuosttažettiin statistihkalaš dieđut maid vuođul mii eanas leat ráhkadan iešguđetlágan oppalaš govaid mat čájehit ohcci ja ohcamuša mihtilmasvuođaid. Mis ii leat leamaš vejolašvuohta geahččat eaŋkilohcamušaid ja</p>
<p>árvvoštallat daid sisdoalu ja buorrevuođa. Eará dehálaš diehtogáldu maid leat atnán ávkin, leat jearahallamat. Mii leat jearahallan guovddáš olbmuid Sámedikkis geain iešguđetláhkái leamaš dahkamuš váikkuhanortnegiin.</p>
<p>Mis lei maid miella dokumenteret ohcciid oainnu ja čuvget váikkuhanortnega maiddái dien bealis. Leat čađahan jearahallaniskkadeami masa leimmet bovden searvat buohkaid geat leat ohcan doarjaga dan áigodagas maid galgat árvvoštallat. Hálideimmet hábmet jearahallaniskkadeami nu</p>
<p>álkin ahte eatnasat dan gillejit vástidit.</p>
<p>Árvvoštallan guoská jagiide 2006, 2007 ja 2008. Vaikko livččii ge vejolaš cealkit juoidá ortnega ovdáneami birra gitta otnážii (2010 čavčča rádjái), de lea Sámediggi sávvan ahte galgat deattuhit daid jagiid go prošeavttat maidda lea juolluduvvon doarjja leat buori muddui juo loahpahuvvon ja raporta čállojuvvon. Dákkár doarjjaortnegiin lea álo <span type="quote">”báhcán oassi”</span>, ja sáhttet mannat ollu jagit dan rájes mearrádus dahkko dassážii prošeakta loahpahuvvo.  Go leat árvvoštallama loahpa bidjan jagi 2008 lohppii, de leat buori muddui nagodan garvit dan eahpesihkarvuođa mii dakkár dieđuin lea mat gusket áššiide mat eai leat loahpahuvvon.</p>
<p>Mii čilget ortnega ja čájehit movt váikkuhangaskaoamit leat adnon, ja dasa lassin hálidit árvvoštallamis ohcat vástádusaid muhtun dehálaš gažaldagaide:</p>
<p type="listitem">  Leat go váikkuhandoarjagat adnon doarjjaortnega áigumušaid mielde?</p>
<p type="listitem">  Leat go váikkuhandoarjagiiguin olahan foandda ulbmiljoavkkuid ja maid leat nagodan ollašuhttit ortnega nannensurggiin?</p>
<p type="listitem">  Makkár dásseárvováikkuhusaid leat olahan ja movt dásseárvvu vuhtiiváldet?</p>
<p type="listitem">  Leat go vuostáiváldit duhtavaččat Sámedikki bálvalusain ja bagadallamiin?</p>
<p type="listitem">  Čađahuvvojit go prošeavttat nugo lei jurdda?</p>
<p type="listitem">  Livčče go sáhttán čađahit prošeavttaid almmá doarjaga haga?</p>
<p type="listitem">  Makkár ávki lea doarjagis leamaš?</p>
<p type="listitem">  Movt doarjjaortnet heive oktii doarjjahálddašannjuolggadusaide?</p>
<p>Dieid gažaldagaid gieđahallat loahpalaš árvvoštallankapihttalis. Ja áigut gažaldagaid vástidit daid dieđuid vuođul maid leat ožžon iešguđetge gálduin ja raportta kapihttaliid bohtosiid vuođul. Loahpas buktit muhtun ávžžuhusaid mat gusket dasa movt váikkuhandoaibmaortnega sáhtášii viidáseappot ovddidit.</p>
<p xml:lang="vep"><em type="bold">1.4  Metoda </em></p>
<p>Metodakapihttalis čájehit makkár gálduid leat geavahan čohkken dihtii dieđuid váikkuhandoaibmaortnega birra. Das čállit maid veaháš vejolaš metodii gullevaš hástalusaid ja heajut beliid birra mat sáhttet váikkuhan min bohtosiidda.</p>
<p>Leat golbma váldodiehtočohkkema maid vuođul árvvoštallan lea čađahuvvon:</p>
<p type="listitem">  Sámedikki čálalaš dieđut/datafiillat</p>
<p type="listitem">  Guovddáš olbmuid jearahallan geain leamaš dahkamuš doarjjaortnegiin</p>
<p type="listitem">  Doarjjavuostáiváldiide jearahallaniskkadeapmi</p>
<p><em type="bold">1.4.1  Čálalaš dieđut </em></p>
<p>Mii leat geavahan máŋggalágan čálalaš dieđuid mat leat Sámedikkis. Deháleamos dokumeanttat maid leat atnán, leat Sámedikki bušeahtat dan golmma jahkái maid leat árvvoštallan.  Bušeahtat leat čájehan makkár vuoruheamit jagis jahkái galget leat doarjjaortnegii vuođđun. Daid seamma jagiid</p>
<p>bohtosiid čoahkkáigeassima oaidná doarjjastivrra jahkedieđáhusain. Ja go dien guokte diehtogáldu bálddastahttit, de lea vejolaš oaidnit man muddui bušeahta áigumušaid leat čuvvon. Mii leat maid lohkan doarjjaortnega njuolggadusaid ja Riikkarevišuvnna raporttaid mat gusket Sámedikki jahkásaš revišuvdnii.</p>
<p>Fiillat main leat 2006‐2008 doarjjaortnega ohcamušaid ja ohcciid birra dieđut, leat Sámedikkis sáddejuvvon Excel‐formáhtas. Daid leat dutkit geavahan iešguđetlágan variabeliid</p>
<p>frekveansaiskkademiide ja ruossalastimiidda. Datalisttuin leat dieđut main oaidná ohcci nama ja adreassa, suohkana, ohcanjagi, makkár orgána lea dahkan mearrádusa ohcamuššii, man stuora doarjaga lea ohcan, man stuorra doarjja lea mieđihuvvon, guđe doaibmasuorgái lea sádden ohcamuša, ohcci sohkabeali/institušuvnna, ja áššemeannudeaddji nama. Go leat váldán eret daid áššiid listtus main doarjja lea gessojuvvon ruovttoluotta ovdal go ášši lea loahpalaččat meannuduvvon, de báhcet vel oktiibuot 800 registrerejuvvon ohcamuša. Datafiillain leat maid listtut gosa leat čállán ohcamušaid maid leat geassán ruovttoluotta, dat leat áššit maidda lea juolluduvvon doarjja, muhto gos leat geassán oasi dahje olles juolluduvvon summa ruovttoluotta.</p>
<p>Lea midjiide leamaš oalle hástalussan go muhtun dieđut eai leat devdojuvvon buot 800 áššái.</p>
<p>Ovdamearkkadihte ii leat čállojuvvon buot jagi 2006 áššiide man stuora ruhtasumma leat ohcan guđege áššis. Jagi 2007 dieđuin orro leamen nu ahte áššemeannudeaddjit dávjá leat čállán doarjjasumma dušše daid áššiide main ohcansumma lea eará go juolluduvvon summa. Orro leamen nu ahte áššit main váilot dieđut dan birra man stuora ruhtadoarjaga lea ohcan, leat dakkár áššit maidda lea juolluduvvon juste seamma stuora doarjja go leat ohcan. Dušše muhtun sajiin leat čállán ohcansumma daid áššiide maidda ii leat mieđihuvvon doarjja. 2008‐ registrerejuvvon dieđuin lea</p>
<p>miha buoret datavuođđu, mas leat unnán váillit, muhto liikká eai leat dat ge dievaslaččat. Diet dilli lea gáržžidan min vejolašvuođaid dahkat buriid analysaid mat čájehivčče ohcansumma ja juolluduvvon summa gaskka dahje erohusa. Mii leat muhtun muddui gávdnan dieđuid eará gálduin (doarjjastivrra jahkedieđáhusain) main oaidnit man stuora ruhtasumma leat ohcan oktiibuot guđege jagi, muhto mis eai leat dan muttos ollu dieđut eaŋkil ohcamušaid birra ahte sáhtášeimmet daid vuođul bálddastahttit ohcamušaid summa eará variabeliiguin.</p>
<p>Oppalaččat leat eanet váilevaš dieđut dain ohcamušain maidda ii leat juolluduvvon doarjja go dain ohcamušain maidda lea juolluduvvon doarjja. Dávjá eai leat merken ohcci sohkabeali dahje suohkanii gullevašvuođa dakkár ohcamušaide maidda ii leat juolluduvvon doarjja. Dan mii gal leat oalle muddui sáhttán ieža deavdit ja danin lea ge leamaš vejolaš analyseret daid eará variabeliiguin. Muhto leat eará variabelat maid eat leat sáhttán deavdit ieža, danin go mis váilot dieđut daid birra, nugo ovdamearkkadihte dat makkár doaibmasuorgái ohcamuš gullá. 3.kapihttala tabeallain leat mii</p>
<p>merken ”N” diekkár oktavuođaide, dat čájeha man stuora oassi dat lea olles loguin. N=587 mearkkaša ahte leat 213 ohcamuša main mis váilot dieđut.</p>
<p>Mii ipmirdit ahte Sámediggi lea gidden eanet fuomášumi dasa ahte deavdit rievttes dieđuid mat gusket sidjiide geat dán ortnegis leat ožžon doarjaga ja geaid galget viidáseappot čuovvolit doarjaga máksimiin ja raportačállimiin. Midjiide árvvoštalliide lea maid dehálaš gávnnahit makkár mihtilmasvuođat leat ohcciin ja ohcamušain geaidda/maidda ii leat juolluduvvon doarjja. Váilevaš</p>
<p>dieđut dagahit ahte eat sáhte seamma dárkilvuođaid cealkit juoidá dien joavkku birra go sin birra geat leat ožžon doarjaga.</p>
<p><em type="bold">1.4.2  Deháláš olbmuid jearahallan geain leamaš dahkamuš váikkuhanortnegiin </em></p>
<p>Mii leat telefuvnnas jearahallan guovddáš olbmuid geain leamaš dahkamuš doarjjaortnegiin – dat leat váikkuhangaskaoapmečumpe, fágačumppet, hálddahusjođiheaddjit, ja daid jagiid doarjjastivrra njunnošat mat dás árvvoštallojuvvojit. Mii leat čađahan 5 jearahallama hálddahusain ja ovtta</p>
<p>politihkkáriin. Lei veaháš váttis gávdnat informánttaid geain leamaš dahkamuš doarjjaortnegiin buot golbma jagi, áššemeannudeaddjit leat molsašuvvan, ja ollugat leat sirdojuvvon eret váikkuhangaskaoapmečumppes ja earát boahtán sadjái. Máŋggas sis leat mannan eará virggiide, main lea eanet ráđđeaddidoaibma doarjjaortnega ektui. Muhto go leat ožžon dieđuid ollu informánttain geat leamaš dán barggus mielde iešguđet áigodagas, de dovdat liikká ahte leat ožžon buori gova das movt doarjjaortnet ja barggut mat dasa gusket leat ovdánan dán golmma jagis. Sáhttá gal leat váttis muitit jur juohke diŋgga mii guoská ortnegii gitta 5 jagi maŋos áiggis, ja danin lea ge leamaš álkit oažžut dárkilit dieđuid mat gusket árvvoštallanáigodaga maŋemus oassái.</p>
<p><em type="bold">1.4.3  Jearahallamiid čađaheapmi </em></p>
<p>Leat čađahan jearahallaniskkadeami mii lea sáddejuvvon boastta mielde buohkaide geat leat ohcan</p>
<p>doarjaga foanddas /doarjjaortnegis 2006‐2008 áigodagas. Jearahallanskovvi lei guovtti gillii, das lei čálus dárogillii ja davvisámegillii (geahča mildosa) ja dan mielde lei reive mas čilgejuvvui movt skovi galgá deavdit. Reivves čilgejuvvui iskkadeami duogáš, ja muitaluvvui maid ahte iskkadeapmi lea eaktodáhtolaš ja ahte dieđut doalahuvvojit čiegus diehtun nu ahte eaŋkilohcciid vástádusat eai galgga almmuhuvvot Sámediggái. Skovvái lei biddjojuvvon vástidannummar vai Norut sáhttá oaidnit geat eai leat vástidan ja dasto sáhtii sidjiide sáddet muittuhusa čakčageasi.</p>
<p>Dieđuid dan birra geaidda jearahallanskoviid galggaimet sáddet, leat gávdnan Sámedikki datalisttuin gosa ohccit leat registrerejuvvon. Daidda listtuide eai lean čállojuvvon buot ohcciid adreassat, ja Sámediggi fertii ovdal iskkadeami geahčadit listtuid ođđasis ja deavdit listtuide adreassaid ohcamušaid vuođul. Listtuin maid mii oaččuimet ledje dieđut 800 ohcamuša birra. Ollu ohccit ledje listtus jagis jahkái, mii mearkkaša ahte sii ledje ohcan doarjaga máŋgga geardde dan golmma jagis. Mis ii lean áigumuš sáddet máŋga jearahallanskovi seamma ohccái, ja danin válddiimet eret ohcamušaid mat bohte seamma ohccis máŋgga geardde. Muhtun oktavuođain sáhtii seamma ohcci</p>
<p>leat registrerejuvvon máŋggain adreassain, ja diekkár oktavuođain leat sádden skovi juohke adresssii. Maŋŋá dan čorgema, de báhce midjiide vel 358 doarjjavuostáiváldi geaidda sáddiimet skovi.</p>
<p>Jearahallaniskkadeapmi sáddejuvvui ohcciide geassemánu 7.beaivvi ja vástidanáigi lei geassemánu 20.beaivvi rádjái. Dien áiggis oaččuimet muhtun konvoluhtaid ruovttoluotta boasttas. Sivvan dasa lei eanas háviid dat ahte vuostáivaldi ii šat orron seamma adreassas. Muhtun oktavuođain lei váilevaš</p>
<p>adreassa sivvan, dahje dat ahte fitnodat ii šat gávdnon. Dát dilli ii lean nu amas midjiide, danin go reivesádden dakkár ohcciide geat leat registrerejuvvon adreassain mii muhtun oktavuođain lea 5 jagi boaris, dávjá mielddisbuktá rievdadusaid dahje dan ahte oažžut konvoluhtaid ruovttoluotta. Mii geahččaleimmet gávdnat ođđa adreassaid daid ohcciide geaid reivviid oaččuimet ruovttoluotta ovdal go vástidanáigi nogai, ja lihkostuvaimet Google ohcanbáikki ja telefonkataloga dieđuid vuođul sáddet fas 19 iskkadanskovi ođđa adreassaide. Dan 19 ođđa skovis maid sáddiimet, lei boađus dušše okta vástádus, ja ođđa reivehivvodat mii bođii ruovttoluotta. Danin mii eat šat dan maŋŋá geahččalan</p>
<p>ohcat ođđa adreassaid daid ohcciide geaid reivvet bohtet ruovttoluotta boasttas.</p>
<p>Unna oasáš ohcciin vástidii vástidanáiggi siste, muhto geasi mielde bohte eanet vástádusat. Go álggiimet fas bargui maŋŋá geasseluomu, borgemánu 2.beaivvi, de ledje boahtán 69 devdojuvvon jearahallanskovi. Dasto mii čohkkedeimmet registreret vástádusaid ja konvoluhtaid mat ledje boahtán rabakeahttá ruovttoluotta, gávnnahan dihtii geat ledje ožžon skovi, muhto eai vástidan. Sirriimet eret vuostáiváldiid geat ledje ožžon máŋga skovi dahje geat ledje dieđihan midjiide ahte sii</p>
<p>eai sáhte vástidit. Sáhtii ovdamearkkadihte leat nu ahte son gii lei čállán ohcamuša ii šat lean organisašuvnnas barggus. Dasto mis ledje 249 ohcci geaidda sáddiimet ođđa skoviid ja muittuhusa boastta mielde. Dat sáddejuvvojedje borgemánu 4.beaivvi ja vástidanáiggi bijaimet borgemánu 25.</p>
<p>beaivái. Mii vurddiimet čakčamánu 3.beaivái ovdal go mearrideimmet ahte eat šat vuostáiváldde eambbo skoviid, ja de leimmet ožžon 113 vástádusa maiguin leat viidáseappot bargan 4.kapihttalis.</p>
<p><em type="bold">Vástidanproseanta </em>Go váldit eret daid vástideddjiid geaiguin eat ožžon oktavuođa, go konvoluhtat bohtet ruovttoluotta (boasttu dahje váilevaš adreassa geažil), geat iešguđetlágan sivaid geažil ledje čállojuvvon máŋgga </p>
<p>geardde (go eat leat nagodan čuoldit eret ovttahat namaid), dahje sin geat ledje midjiide dieđihan ahte sii eai sáhte vástidit (danin go ohcamuša ovddasvástideaddji ii šat bargga doppe, organisašuvdna lea heaittuhuvvon jna.), de midjiide báhce vel 295 ohcci geat livčče sáhttán vástidit jearahallanskoviid maid ožžo. Sis vástidedje 113 ohcci, ja 182 ohcci eai leat vástidan. Dasto lea vástidanproseanta 38,3 %. Mii leat bures duhtavaččat go lei dien muttos alla vástidanproseanta dán mállet iskkadeamis, dat addá midjiide buori vuođu viidáseappot analyseret makkár oainnut ohcciin leat fondii/doarjjaortnegii</p>
<p>ja makkár vásáhusat sis leat dainna.<em type="bold"> </em></p>
<p><em type="bold">Jearahallaniskkadeami heajut bealit </em>Mii leat telefuvdnaságastallamiid bokte ja muhtun kommentárain mat ledje čállojuvvon vástidanskoviide ožžon dihtosii muhtun heajut beliid birra jearahallaniskkadeamis. Dás áigut namuhit earenoamážit guokte heajut beali. Vuosttaš lea dat makkár hástalus skovi deavdin lei ohcciide geat leat ohcan doarjaga máŋgga geardde iešguđetlágan prošeavttaide/doaimmaide. Máŋgga sajes skovis </p>
<p>jerrojuvvo <span type="quote">”du prošeavtta”</span> birra, ovttaidlogus, ja sidjiide geain leat ollu prošeavttat maidda leat ožžon iešguđetlágan mearrádusaid, lei várra váttis ipmirdit guđe prošeavtta birra skovis jerrojuvvo. Dan livččiimet várra sáhttán čoavdit jus leimmet ovdamearkkadihte čállit ahte jus leat ohcan máŋgga geardde, de čále skovvái dan prošeavtta birra masa maŋemus leat ohcan doarjaga 2006‐2008 áigodagas. Diekkár hástalusaide lea váttis gávdnat buriid čovdosiid go áigumuš lea ráhkadit nu oanehis ja álkis skoviid ahte daidda sáhttá šaddat váttis deavdit dárkilit dieđuid.</p>
<p>Eará hástalus maid fuobmáimet, lea ahte skovvi heive hejot organisašuvnnaide mat čađat ohcet seamma doaimmaide doarjaga, ovdamearkkadihte festiválaide mat lágiduvvojit jahkásaččat. Muhtumat leat ge čilgen midjiide ahte váikko sii leat ge deavdán skovi, de sii almmatge eai leat beassan čuvget dan maid livčče hálidan. Sii leat čuojahan midjiide ja muitalan makkár earenoamáš hástalusat sis leat leamaš iežaset ohcamušaid hábmenbargguin. Daid dieđuid eat leat váldán mielde kapihttalii mas čállit jearahallaniskkadeami birra, muhto leat daid geavahan eará sajiin raporttas gos</p>
<p>gieđahallat seamma fáttáid.</p>
<p>Maŋŋil dien áiggi bohte 5 ođđa vástádusskovi. Dat eai leat mielde dán analysas.</p>
<p><em type="bold">2   Váikkuhanortnega birra </em></p>
<p>Dán kapihttalis čilget váikkuhanortnega birra, dan historihka, movt dat lea huksejuvvon, masa sáhttá oažžut doarjaga, makkár njuolggadusat, mihttomearit ja vuoruheamit ortnegis leat leamaš, movt bagadallan ja áššemeannudeapmi lea lágiduvvon ja movt daid áššiid mearrádusváldin doaimmahuvvo</p>
<p>ovddosguvlui. Mii geahččat maid movt váidináššit meannuduvvojit, makkár dásseárvobeaktu sáhttá ortnegis vuhttot, ja movt ortnega bohtosat árvvoštallojuvvojit. Loahpas geahččat movt Sámediggi lea bargan raportačállima ja váikkuhangaskaomiid bearráigeahčuin.</p>
<p xml:lang="fkv"><em type="bold">2.1  Historihkka </em></p>
<p>Váikkuhangaskaoapmeortnega historjá manná maŋos gitta Sámi kulturráđi ásaheapmái 1993:s.</p>
<p>Dađistaga sirdojuvvui Kulturráđđái ovddasvástádus hálddašit váikkuhandoarjagiid iešguđetlágan sámi kulturulbmiliidda mat ovdal ledje Norgga Kulturráđi ja Kulturdepartemeantta hálddus. Sámediggeráđđi nammadii lahtuid Sámi kulturráđđái man hálddahus lei Ájluovttas Divttasvuonas. 1994 Stáhtabušeahta meannudeami oktavuođas mearriduvvui ahte galgá ásahuvvot Sámi kulturfoanda, ja sirrejuvvui 5 miljovdna dan ortnegii. Sámi kulturráđđi doaimmai Sámi kulturfoandda stivran, ja barggai sierra láhkaásahusa mielde maid Sámediggi mearridii seamma jagi.</p>
<p>2000:s rievdadii Sámediggi organiserenmálle.  Dalle heaittihuvvo fágapolitihkalaš ráđit (Sámi kulturráđđi, Sámi ealáhusráđđi, Sámi kulturmuitoráđđi ja Sámi oahpahusráđđi), ja Sámediggi ásahii 2001:s Sámedikki doarjjastivrra mas galgá leat ovddasvástádus hálddašit Sámedikki doarjagiid, earet eará Sámi kulturfoandda ruđaid. 2004:s sirdojuvvo mánáid bajásšaddan eavttuid doarjagat maid dán fondii, mat ovdal gulle eará bostii, ja ráhkaduvvo ođđa njuolggadusat. Loahpageahčen 2005 ásahii Sámediggi ođđa teamorganiserema. Buot hálddahusbargit organiserejuvvo ođđa lági mielde,</p>
<p>ásahuvvo čumppet gosa biddjojuvvo bargit Sámedikki iešguđet geográfalaš báikkálaš kantuvrrain. Ovdal dan lei nu ahte buot áššemeannudeaddjit geat barge Sámi kulturfoanddain, barge Ájluovtta ossodagas Divttasvuonas. Dalle ohccit dihte juste geainna galge váldit oktavuođa Sámedikke hálddahusas jus sis ledje gažaldagat ohcamušaide. Ođđa teamorganiseren váikkuhii ahte bohte ođđa áššemeannudeaddjit doarjjaortnegtii, ja sii barge eará kanturbáikkiin.</p>
<p>Dien áigodagas bohte Sámediggái ollu gáibádusat main gáibiduvvui buoret ruhtastivren.</p>
<p>Riikkarevišuvdna čujuhii doarjjahálddašeami heajut beliide ja váillahii buoret bargodábiid ja siskkáldas bearráigeahču. Earet eará diet gáibádusat ledje sivvan dasa go Sámediggi nuppástuhtii iežas doarjjahálddašeami ođđajagimánu 1.beaivvi rájes 2008. De ledje mearriduvvon ođđa bajitdási njuolggadusat mat galge guoskat buot doarjjaortnegiidda. Dan rájes biddjojuvvo eret Sámi kultorfoandda ovdalaš njuolggadusat. Seammás barggai Sámediggi oažžut buoret struktuvrra jahkásaš bušeahtaide, vai dain šaddá álkit oaidnit makkár vuoruheamit guđege jagi juolludemiide galge leat vuođđun, ja makkár mihttomeriid iešguđetlágan váikkuhandoarjagat galge olahit.</p>
<p>Leat máŋga dehálaš rievdadeami mat leat váikkuhan doarjjaortnegii 2006 ‐ 2008 áigodagas:</p>
<p type="listitem">  Sámedikki hálddahusa ođđa čumppet</p>
<p type="listitem">  Ođđa, oktasaš njuolggadusat buot ohcanvuđot doarjjaortnegiidda ja ekonomiijastivren‐ ja bearráigeahččan bargodábit.</p>
<p type="listitem">  Buorebut čalmmustahttet ulbmiliid ja doaimmaid vuoruhemiid jahkásaš bušeahtain</p>
<p><em type="bold">2.2  Njuolggadusat, mihttomearit ja ulbmil </em></p>
<p>Doarjjaortnega njuolggadusat leat okte rievdaduvvon dan áigodagas maid dás árvvoštallat. 2006:s ja 2007: ledje fámus Kulturfoandda njuolggadusat mat mearriduvvojedje 2004:s. Dain njuolggadusain galgá doarjagiid geavaheamis leat čuovvovaš ulbmil:</p>
<p>”Sámi kulturfoandda váldoulbmil lea ovddidit sámi kulturdoaimmaid ja doaimmaid mat gusket mánáide ja nuoraide, ja nanosmahttet sámi álbmoga sámi kulturdoaimmaid muđui.”</p>
<p><em type="italic">Ulbmilolaheami </em>eavttut leat čilgejuvvon hui viidát, dain gáibiduvvo dušše ahte doaibma galgá leat čađahuvvon ja ahte galgá raportta čállit nugo juolludanreivves gáibiduvvo. Njuolggadusain lea maid </p>
<p>okta čuokkis<em type="italic"> juolludaneavttuid</em> birra, mas daddjo ahte Sámediggi mearrida ulbmila, strategiijaid ja doaimmaid iežas bušeahtain jagis jahkái. Bušeahttamearrádus lea ge doarjjaortnega vuoruhemiid bajemusdási stivrejeaddji. Sámedikki vuođđoáigumuš lea máŋggabealátvuohta, dásseárvu ja ollislaš geahččanbáiki. Dasa lassin čujuhuvvo dasa ahte doarjjastivra ieš sáhttá mearridit vel dárkilit eavttuid, ja ahte ortnet lea riikkaviidosaš. </p>
<p>Viidáseappot leat njuolggadusain čuoggát mat čilgejit čuovvoleami ja bearráigeahččama, árvvoštallama ja movt doarjagiid galgá almmuhit, makkár gáibádusat leat ohcamuša sisdollui ja movt ohcamuša galgá čállit, áššemeannudeami ja váidagiid meannudeamii, máksima ja ruovttoluottamáksima ja maiddái bajitdási bearráigeahččama.</p>
<p>Dieid njuolggadusaid sadjái bohte ođđa bajitdási njuolggadusat mat gusket buot Sámedikki ohcanvuđot doarjagiidda. Dat bohte fápmui ođđajagimánu 1.beaivvi 2008.</p>
<p xml:lang="vep"><span type="quote">”Doarjjaortnegat galget láhčit dili nu ahte sámi álbmotjoavku Norggas galgá sáhttit sihkkarastit, nannet ja ovddidit sámi servodagaid máŋggabealátvuhtii, dásseárvui ja ollisvuhtii”</span>.</p>
<p>Doarjjaortnegiid ulbmil lea diehttelas viidát go dalle go Kulturfoanddas ledje sierra njuolggadusat.Ođđa njuolggadusain deattuhuvvo ahte doarjjaortnegiid geavaheapmi galgá leat eanet ulbmillaš ja ahte dat galggaše boahtit buorebut ávkin geavaheddjiide ja servodahkii oppalaččat.  Dat mearriduvvojit iešguđetge suorggi bušeahttamearrádusain jagis jahkái. Sámediggi mearrida juohke jagi bušešahtain guđege ulbmilii ruhtasumma. Bušeahttamearrádus galgá sisttisdoallat</p>
<p>doarjjaortnega áigumuša, guđege ulbmiljovkui guoskivaš juohkineavttuid, eavttuid movt ulbmila joksat, doarjagiid vuoruheami, juohkineavttuid ja eará formálalaš gáibádusaid</p>
<p>Go bálddastahttá Kulturfoandda <span type="quote">”boares”</span>njuolggadusaiguin, de oaidná ahte dálá njuolggadusain leat ollu dárkilit gáibádusat dasa movt ohcamuš galgá leat, makkár doarjjareivve sisdoallu galgá leat, raportagáibádus ja bearráigeahččangáibádus.</p>
<p><em type="bold">2.3  Ulbmilčilgenmállet bušeahtain </em></p>
<p>Doarjjaortnega váldoulbmil jagiin 2006‐2008 lei:</p>
<p>Ovddidit máŋggabealát dáidda‐ja kultureallima, ja sihkkarastit ahte sámit besset váikkuhit sámi kultuvrra ovddideapmái</p>
<p>2006:s ja 2007:s lea bušeahtain oalle muddui seamma vuogádat, dain leat váikkuhanortnega</p>
<p>strategiijat ja doaimmat čilgejuvvon alit dásis. Dain oaidná strategiijaid ja doaimmaid maid sáhttá čuovvut vulosguvlui gitta dihto doaibmasuorgái, muhto oaidná maid surggiidgaskasaš bajitdási strategiijaid.</p>
<p>2006:s namuhuvvon 5 strategiija:</p>
<p type="listitem">  Veahkkin buoridit sámi dáiddaovdanbuktimiid rámmaeavttuid</p>
<p type="listitem">  Leahket veahkkin oččodit oktilaš sámi dáiddaaoahpahusa</p>
<p type="listitem">  Veahkkin sámi dáiddáriidda olahit seamma rámmaeavttuid go dáiddáriin muđui leat Norggas</p>
<p type="listitem">  Veahkkin oččodit sámi mánáide ja nuoraide buriid bajásšaddanbirrasiid</p>
<p type="listitem">  Veahkkin movttiidahttit sámi mánáid ja nuoraid čállit sámegillii</p>
<p>Ubmilčilgemiin lea ollu sáhka sámi dáiddaeallima bargiid rámmaeavttuin ja man duohken</p>
<p>rámmaeavttuid olaheapmi lea, ja das leat guokte doaimma vásedin mánáide ja nuoraide.</p>
<p>Viidáseappot čilgejuvvojit 6 doaimma:</p>
<p type="listitem">  Bargat viiddidit kultuvrii guoskivaš ekonomalaš rámmaid Sámedikki bušeahtain</p>
<p type="listitem">  Ovttasbargat girjjálašvuođa ovddidemiin davviriikkalaš dásis</p>
<p type="listitem">  Bargat oččodit sierra ruđaid Sámediggái ja sámi institušuvnnaide maid sáhttá geavahit Kultuvrralaš skuvlalávkka sisdoalu ovddideapmái</p>
<p type="listitem">  Bargat oččodit oktasaš arena sámi musihka gaskkusteapmái</p>
<p type="listitem">  Bargat oažžut čohkket báddejuvvon sámi musihka/luđiid mat leat vuorkkáin, ja oažžut daid albmosii</p>
<p type="listitem">  Bargat viidáseappot ovddidit sámi filbmabargiid ja Davviriikkalaš filbmaguovddáža ovttasbarggu</p>
<p type="listitem">  Bargat oččodit sierra sámi filbmaguovddáža</p>
<p>Diet muitalit min ipmárdusa mielde sihke politihkalaš vuoruhemiid mat čájehit movt Sámediggi galgá bargat vai nagoda buoridit kultursuorggi rámmaeavttuid, ja geaiguin Sámediggi galgá ovttasbargat iešguđetlágan doaimmaid čađaheamis.</p>
<p>2007 bušeahtas leat maid namuhuvvon strategiijat ja doaimmat. Muhtumat dain leat seamma go 2006:s, muhto sáhttet leat čállojuvvon eanet oppalažžan. Earret vuostaš strategiija mii guoská rámmaeavttuide, de leat 2007:s čilgen daid dárkilit doaibmasurggiid dásis. Strategiija mii guoská oktilaš sámi dáiddaoahpahussii lea váldojuvvon eret.</p>
<p>Strategiijat:</p>
<p type="listitem">  Buoret rámmaeavttut sámi girjjálašvuhtii, musihkkii, govvadáidagii/duodjái, teáhterii ja eará sámi kulturdoaimmaide</p>
<p type="listitem">  Buorit rámmaeavttut sámi dáiddáriidda</p>
<p type="listitem">  Buorre bajásšaddanbiras sámi mánáide ja nuoraide</p>
<p>Viidáseappot namuhuvvojit 6 doaimma:</p>
<p type="listitem">  Ovttasbargat davviriikkalaš dásis ovddidit sámi dáidaga ja kultuvrra geavaheami</p>
<p type="listitem">  Bargat oččodit sierra ruđaid Sámediggái ja sámi institušuvnnaide maid sáhttá geavahit Kultuvrralaš skuvlalávkka sisdoalu ovddideapmái</p>
<p type="listitem">  Bargat oččodit oktasaš arena sámi musihka gaskkusteapmái ovttas fylkasuohkaniin</p>
<p type="listitem">  Bargat viidáseappot ovddidit sámi filbmabargiid ja Davviriikkalaš filbmaguovddáža ovttasbarggu</p>
<p type="listitem">  Bargat oččodit sierra sámi filbmaguovddáža</p>
<p type="listitem">  Juohkit doarjagiid</p>
<p>Davviriikkalaš ovttasbargu namuhuvvo goappešat jagiid. Nu dahkko maid Kultuvrralaš skuvlalávka, filbmaovttasbargu ja dat ahte oččodit sierra sámi filbmaguovddáža. Musihkkagaskkusteami doaibma leat dárkileappot čilgejuvvon go vásedin fylkasuohkan namuhuvvo ovttasbargobealálažžan.</p>
<p>2008 bušeahtas leat olles ortnega bajemus dási ulbmilat ja strategiijat váldojuvvon eret, ja ulbmilat čilgejuvvojit das juohke doaibmasuorggi nammii:</p>
<p type="listitem">  Girjjálašvuohta:  Lasihit sámi girjjálašvuođa almmuheami meari</p>
<p type="listitem">  Musihkka:  Lasihit sámi musihkkii gullevaš doaimmaid</p>
<p type="listitem">  Govvadáida:   Lasihit dáidda‐ja kulturdoaimmaid</p>
<p type="listitem">  Teáhter:  Lasihit doaimmaid mat nannejit sámi revy‐ ja amatørteáhteriid doaimmaid</p>
<p type="listitem">  Mánáid bajásšaddan:  Lasihit doaimmaid mánáid ja nuoraid bajásšaddandiliide</p>
<p type="listitem">  Eará kulturdoaimmat:  Bisuhit ja ovdánahttit eará kulturdoaimmaid</p>
<p type="listitem">  Govvaráiddut:   Doalahit govvaráidduid almmuheami sámegillii</p>
<p>Dás mii oaidnit nuppástuvvama bušeahta áigumušain, go ulbmiliid meroštallan sirdašuvvá kvalitatiivva meroštallamis buhtis hivvodatmihtideapmái dahje olluvuođa meroštallamii. Dán ferte</p>
<p>suige ipmirdit daid ođđa gáibádusaid ektui , main gáibiduvvo bearráigeahčču ja ahte galgá sáhttit mihttomeriid joksama iskat, ahte leat go olahan doarjjaortnega ulbmila. Mii mearkkašit ahte 5 vuosttaš doaibmasuorggi ulbmil lea lasihit doaimmaid, ja eará kulturdoaimmaid ja govvaráidduid ulbmil lea doalahit aktivitehta.</p>
<p><em type="bold">2.3.1  Ulbmiljoavkkut </em></p>
<p>2008‐bušeahta ulbmilčilgemiin leat maid dahkkon eará rievdadusat, go vuosttaš geardde namuhuvvo</p>
<p>juohke doaibmasuorggi ulbmiljoavku. Nie čielgasit eai gal leat ulbmiljoavkkut definerejuvvon 2006‐ ja 2007‐bušeahtain.</p>
<p>Girjjálašvuohta:   ‐ Lágádusat ja eará almmuheaddjit main lea sin iežaset fitnodat</p>
<p>Musihkka:   ‐ Sámi musihka almmuheaddjit</p>
<p>‐ Sámi musihkkarat ‐ Earát geat barget sámi musihkain</p>
<p>Govvadáida/duodji:  ‐ Sámi dáiddárat ja duojárat</p>
<p>‐Sajáiduvvan sámi duodje‐ja dáiddasearvvit</p>
<p>Teáhterulbmilat:  ‐ Revy‐ ja amatørteáhterjoavkkut</p>
<p>‐Earát geat barget mánáiguin ja nuoraiguin/mánáid ja nuoraid</p>
<p>teáhter‐ja revydoaimmaiguin</p>
<p>Mánáid Bajásšaddaneavttut:   ‐ Priváhta institušuvnnat ja organisašuvnnat maid ulbmil lea álggahit prošeavttaid mat lasihit doaimmaid mánáide ja nuoraide</p>
<p>‐Eará kulturbargit geat barget sámi mánáiguin ja nuoraiguin</p>
<p>Eará kulturdoaimmat:   ‐ Sámi kulturorganisašuvnnat ja kulturbargit</p>
<p>Govvaráiddut:    ‐ Sámegiel govvaráidduid almmuheaddjit</p>
<p><em type="bold">2.3.2  Ulbmilolaheami eavttut  </em></p>
<p>2008‐bušeahtta lea maid áidna bušeahtta dan golmma jagis gos leat čilgen ulbmilolaheami. Dan leat ná čilgen:</p>
<p>Girjjálašvuohta:  ‐ Galle sámegiel girjji leat almmuhuvvon</p>
<p>Musihkka:  ‐ Galle sámi musihkkabuktaga leat almmuhuvvon</p>
<p>‐Galle musihkkadoaimma leat čađahuvvon</p>
<p>Govvadáida/duodji: ‐Galle dáidda‐ja duodjedoaimma leat čađahuvvon</p>
<p>Teáhterulbmil:   ‐ Galle sámi revy‐ ja teáhterčájálmasa leat čađahuvvon</p>
<p>Manáid bajásšaddan:  ‐ Galle prošeavtta leat álggahuvvon</p>
<p>‐Galle prošeavtta leat čađahuvvon</p>
<p>Eará kulturdoaimmat:  ‐ Galle doaimma leat álggahuvvon</p>
<p>‐Galle doaimma leat čađahuvvon</p>
<p>Govvaráiddut:   ‐ Galle govvaráiddu leat almmuhuvvon sámegillii</p>
<p>Mii oaidnit dás ahte ulbmiliid olahaneavttut meroštallojuvvojit dušše dan ektui man galle doaimma ja buvttadeami leat ollašuvvan.</p>
<p><em type="bold">2.3.3  Vuoruheamit jagis jahkái </em></p>
<p>Makkár mállet doaimmat vuoruhuvvojit guđege jagi, dat boahtá ovdan Sámedikki bušeahtain guđege jagis. Maiddái das oaidná ahte leat muhtun erohusat das movt dat čilgejuvvojit guđege jagi bušeahtain. 2006 bušeahtas eai leat namuhuvvon makkárge earenoamáš vuoruheamit, ja mii fertet lohkat strategiijaid ja doaimmaid ovdal go sáhttit vuohttit makkár prošeavttat daidda heivejit.</p>
<p>2007:s ja 2008:s leat oalle dárkilit čilgen makkár mállet prošeavttaid dáhttot vuoruhit guđege doaibmasuorggis. Goappáge jagi vuoruheamit leat biddjojuvvon tabellii, vai lea álkit oaidnit makkár rievdadusaid dien guovtti jagis leat dahkan.</p>
<p><em type="italic">Tabealla 2.1 Maid 2007 ja 2008 bušeahtain leat vuoruhan </em></p>
<p>Girjjálaš‐ vuohta ‐ Vuosttažettiin čáppagirjjálašvuohta, sámegiel originálamánusat ‐ Nuoraidgirjjálašvuohta ‐ Ođđa ja nuorra čálliid girjjálašvuohta  ‐ Girjjálaš lágideamit ‐ Čáppagirjjálašvuohta, orginálamánusat mátta‐, julev‐ dahje davvisámegillii ‐ Nuoraidgirjjálašvuohta, orginálamánusat mátta‐, julev‐ dahje davvisámegillii ‐ Čáppagirjjálašvuođa jorgaleapmi, originálamánusat eará gielaide ‐ Jietnagirjjit mánáide ja nuoraide ‐ Dokumentáragirjjálašvuohta mátta‐, julev‐dahje davvisámegillii Musihkka ‐ CD‐almmuheamit, ieguđetlágan šáŋgerat ‐ Artistabálkkát ‐ CD‐almmuheamit, ieguđelágan šáŋgerat ‐ Doaimmat mat movttiidahttet mánáid ja nuoraid searvat musihkkadoaimmaide Govvadáida /duodji ‐ Čájáhusat ‐ Katalogat ‐ Dáidda‐ ja duodjedoaimmat, earenoamážit dakkárat main leat mielde mánát ja nuorat ‐ Čájáhusat Norggas ‐ Duodje‐ ja/dahje dáiddakatalogat ‐ Dáidda‐ ja duodjedoaimmat, earenoamážit dakkárat main leat mielde mánát ja nuorat Teáhter‐ ulbmilat ‐ Teáhterdoaimmat mánáide ja nuoraide ja mánáiguin ja nuoraiguin ‐ Amatørteáhterdoaimmat ‐ Revydoaimmat ‐ Teáhterdoaimmat mánáide ja nuoraide ja mánáiguin ja nuoraiguin ‐ Amatørteáhterdoaimmat Mánáid bajás‐ šaddan ‐ Doaimmat mánáide ja nuoraide mat nannejin sin sámi iešvuođa, giela ja kulturipmárdusa ‐ Arenat mat ovdánahttet mánáid bajásšaddaneavttuid báikkálaččat sámi guovlluin  ‐ PC‐stohkosat ja spealut sámegillii  ‐ Prošeavttat mat ovdánahttet ođđa arenaid, deaivvadansajiid ja gaskkustanhámiid mánáide ja nuoraide  ‐ Prošeavttat mat leat veahkkin sirdit árbedieđu ja máhtu ja mat nannejit sámegiela sohkabuolvvaid gaskka ‐ Arenat mat ovdánahttet mánáid bajásšaddaneavttuid báikkálaččat sámi guovlluin  Eará doaimmat ‐ Kulturdoalut ja festiválat ‐ Dokumentašuvdna‐ ja registrerenprošeavttat ‐ Sámi kulturdoalut ja festiválat ‐ Ruhtadit oasi filbmaprošeavttain mat leat sámi dili birra ‐ Artistabálkkát sámi musihkkariidda Govva‐ ráiddut sámegillii  ‐ Govvaráiddut sámegillii ‐ Oktanaga almmuhit mátta‐, julev‐dahje davvisámegillii</p>
<p>Go geahččat doaibmasuorggi girjjálašvuohta, de oaidnit ahte čáppagirjjálašvuohta ja nuoraidgirjjálašvuohta lea vuoruhuvvon goappešat jagiid.  2008:s lea earenoamážit daddjon ahte galgá vuoruhit originálamánusiid buot golmma suopmanii, ja dan mii dulkot dan láhkái ahte lea áigumuš earenoamážit vuoruhit julevsámegiela ja máttasámegiela go daid suopmaniidda leamaš</p>
<p>unnán almmuheamit.Ođđa vuoruheamit 2008:s leat jorgalit girjjiid eará gielain sámegillii, jietnagirjjit mánáide ja nuoraide ja dokumentašuvdnagirjjálašvuohta. Das mii namalassii oaidnit dan ahte Sámediggi dovddusindahká 2008:s ahte sii áigot doarjut máŋggalágan ja máŋggahámát girjjálašvuođa, ja maiddái oažžut almmuhemiid buot sámegiel suopmaniidda.</p>
<p>Musihkkasuorggis vuoruhuvvojit iešguđetlágan CD‐almmuheamit. Das dovddusindahká Sámediggi ahte sii eai áiggo doarjut dušše árbevirolaš sámi musihka. 2007:s namuhuvvojit artistabálkkát earenoamážit, ja dat deattuha ge ahte galgá leat vejolaš gokčat musihkkariid bálkkáid iešguđetlágan konsearttain ja festiválain. Diet vuoruheapmi lea 2008:s váldojuvvon eret musihkkasuorggis, ja sirdojuvvon <span type="quote">”eará doaimmaide”</span>. 2008:s namuhuvvojit earenoamážit doaimmat mat galget movttiidahttit mánáid ja nuoraid searvat musihkkadoaimmaide, mii mearkkaša ahte hálidit hui</p>
<p>čielggasin oažžut ovdan ahte áigot vuoruhit prošeavttaid maid sisdoallu lea mánáid ja nuoraid váste.</p>
<p>Govvadáidaga/duoji doaibmasuorggis leat seamma golbma vuoruheami goappešat jagiin. Addojuvvo doarjja čájáhusaide, katalogaide ja dáidda‐ja duodjedoaimmaide, earenoamážit dakkáriidda main mánát ja nuorat leat mielde.</p>
<p>Teáhtersuorggis vuoruhuvvojit teáhterdoaimmat mánáide ja nuoraide ja ja main barget mánáiguin ja nuoraiguin ja amatørteáhterdoaimmat. 2008 lasihuvvo ođđa vuoruhandoaibma, namalassii</p>
<p>revydoaibma. Das vuhtto ahte lea áigumuš dán suorggi doaimmaid viiddidit.</p>
<p>Mánáid bajásšaddaneavttuid doaibmasuorggis leat vuoruhan <span type="quote">”báikkit mat ovddidit mánáid bajásšaddandili báikkálaš sámi servodagain”</span> goappešat jagiin. 2007:s deattuhuvvo sámi iešvuođadovddu, giela ja kulturipmárdusa nannen ja ahte galgá ovddidit PC‐spealuid sámegillii. 2008:s leat diet vuoruheamit čállojuvvon veaháš oppalaš hámis; ahte prošeavttat galget váikkuhit dasa ahte ásahuvvojit sajit, deaivvadanbáikkit ja gaskkustanmállet mánáide ja nuoraide. 2008:s lea</p>
<p>lasihuvvon ođđa čuokkis, namalassii árbemáhtu ja árbedieđuid fievrredeapmi ja giela nannen buolvvas bulvii.</p>
<p>Eará doaimmat suorgái gullet iešguđetlágan kulturdoalut ja festiválat.  2008:s gesset earenoamážit ovdan <em type="italic">sámi </em>doaluid. Dat ferte ipmirduvvot nu ahte hálidit earenoamážit čujuhit festiválaid/doaluid sámi sisdollui. 2007:s namuhuvvojit dokumentašuvdna‐ ja registrerenprošeavttat. Dat ii leat mielde 2008:s, muhto sáhttá gal dulkot ahte dat fievrreduvvo viidáseappot go lohká vuoruheami ” </p>
<p>Filbmabuvttadusaid sámi diliid birra oasseruhtadeapmi ”. Artistabálkkát sirdojuvvojedje musihkas</p>
<p>eará doaimmaide 2008:s.</p>
<p>Govvaráiddut sámegillii lei ođđa doaibmasuorgi 2008 bušeahtas, vaikko dan doibmii juolluduvvui ge doarjja 2007 jagi mielde. Dán doaibmasuorggis addet doarjaga ođđa sámegiel govvaráidduide, ja almmuhemiide buot golmma sámi suopmanii.</p>
<p>Go oktiičohkket dieđuid maid leat gávdnan go leat geahčadan 2007 ja 2008 vuoruhemiid, de sáhttá</p>
<p>dadjat ahte leat garraseappot deattuhan doaimmaid mat gusket buot golmma sámegiel suopmanii. Oaidnit maid ahte mánáid ja nuoraid vuoruheapmi galgá buot doaibmasurggiin speadjalastojuvvot, dat ii galgga leat dušše dan suorggis mii gohčoduvvo mánáid bajásšaddandilli.</p>
<p><em type="bold">2.3.4  Ulbmilčilgenmálle viidásit fievrredeapmi </em></p>
<p>Áigut dušše oanehaččat namuhit ahte ulbmilčilgenmálle mii biddjojuvvui 2008 bušehttii, fievrreduvvo</p>
<p>viidáseappot sihke 2009:s ja 2010:s. Juohke doaibmasuorgái biddjojuvvojit ulbmilat, ja dasto čilgejit doarjjaortnega ulbmiljoavkku guđege doaibmasuorggis, ulbmilolaheami eavttuid ja vuoruhemiid. 2010:s lasihuvvui vel dat čilgehus mas daddjo gii sáhttá váikkuhanortnegis oažžut doarjaga guđege doaibmasuorggis.</p>
<p>Danin leat ulbmilčilgemat min mielas rievdan oalle ollu dan golmma jagis maid mii dás árvvoštallat. Álggos ledje ulbmilat čilgejuvvon hui oppalaš, bajitdási ulbmilin, muhto leat rievdaduvvon nu ahte lea biddjojuvvon ulbmilolahus juohke doaibmasuorgái. Leat bargan ollu dan ektui ahte oažžut ulbmiliid nu čielggasin ahte maŋit áiggis lea vejolaš iskat leat go olahan ulbmiliid. Go Sámediggi vuos lei geahččaladdan iešguđetlágan ulbmilčilgemiid, de lea diggi 2008‐bušeahta rájes gávdnan dakkár ulbmilčilgenmálle mii doaibmá, ja lea ge dan geavahan maŋit jagiid maid.</p>
<p><em type="bold">2.4  Jahkásaš rámmat </em></p>
<p>Olles váikkuhandoaibmaortnega rámmat guđege jahkái ja dat movt daid rámmaid ruđaid galgá</p>
<p>juogadit dan 7 doaibmasuorggi gaskka, mearriduvvojit bušeahtain jagis jahkái. Tabeallas dás vuolábealde oaidná ahte juohke doaibmasuorggi rámma lea veaháš viiddiduvvon jagis jahkái, earret Mánáid bajásšaddaneavttut ja Eará doaimmat, mat leat veaháš gáržžiduvvon 2006 rájes 2007 rádjái.</p>
<p><em type="italic">Tabealla 2.2 Doaibmasurggiid jahkásaš bušeahttarámmat (čállojuvvon duhát ruvnnuide) </em></p>
<p><em type="italic">Doaibmasuorgi    </em></p>
<p>Girjjálašvuohta 3 008 3 236 3 586 Musihkka 1 416 1 550  Govvadáida/duodji      Teáhterulbmilat    Mánáid bajásšaddan 2 024 1 900 1 900 Eará doaimmat 2 093 2 001 2 500 Govvaráiddut</p>
<p>Lea vejolaš bušeahttarámmaid muhtun muddui muddet bušeahttajagi mielde. Sáhttá ovdamearkkadihte sirdit geavakeahtes ruđaid ovtta doaibmasuorggis nubbái, ja bušeahta divodemiid oktavuođas lea vejolaš sirdit doarjagiid doaibmasurggiide main leat earenoamáš ollu ohcamušat.</p>
<p>Go geahčada bušeahtaid ovdal go daid leat rievdadan, vejolaš heivehemiid ja ođđa juolludemiid maid leat sirdán bušeahtaide, de dain oaidná ahte leat muhtun rievdadusat dahkkon 2007:s ja 2008:s. 2006 bušeahtas eai rievdadan maidege. 2007 nannejuvvui doaibmasuorgi govvaráiddut 160 000</p>
<p>ruvnnuin ja girjjálašvuohta 150 000 ruvnnuin bušeahttadivodemiin. 2008 bušeahtas nannejuvvui doaibmasuorgi Eará kulturdoaimmat 750 000 ruvnnuin.</p>
<p>Mis lea vejolašvuohta buohtastahttet váikkuhandoarjjaortnega bušeahttarámmaid daid juolludemiiguin mat leat dahkkon dan golmma jagis. Tabeallas dás vuolábealde oaidnit ahte buot golmma jagis lea juolluduvvon eanet doarjja go bušeahtaide leamaš biddjojuvvon. Dat ii dárbbaš mearkkašit dan ahte leat badjelmeari golahan, danin go juohke jagi máksojuvvojit ruovttoluotta doarjagat mat eai leat geavahuvvon (loga eanet dan birra 3.7 bajilčállaga vuolde).</p>
<p>Bušeahtas eai lean govvaráiddut biddjojuvon sierra doaibmasuorgin. Dan dahke maŋŋil bušeahttajagis.</p>
<p>Dat dahkkui danin go eará boasta mas juolludedje doarjagiid sámegiel mánáibláđđái heaittihuvvui, danin go ii</p>
<p>lean almmuhuvvon mánáidbláđđi maŋemus jagiid</p>
<p><em type="italic">Tabealla 2.3 Ekonomalaš rámmat ja juolluduvvon doarjagat 2006‐2008 </em></p>
<p>Bušeahttamearrádus 9 456 000 10 157 000 11 616 000 <em type="bold">Juolluduvvon doarjagat </em> 10 359 275 11 442 850 13 583 550 </p>
<p>Min dieđuid mielde lea badjelmeari golahuvvon dušše 2008:s, go leat golahan bures 600 000 ruvnno eanet. Juohke jagi leat doarjjaortnegii sirdán doarjagiid mat leat máksojuvvon ruovttoluotta, ja danin lea leamaš vejolaš juolludit eanet prošeavttaide doarjagiid go álggos leamaš biddjon bušeahttarámmaide.</p>
<p><em type="bold">2.5  Movt bagadallan doaimmahuvvo </em></p>
<p>Sámedikki hálddahusas leat njeallje fágaossodaga + bargoveahka. Kulturfoanda/Ohcanvuđotdoarjja</p>
<p>Kultuvra gullá Oahpahus‐, giella‐ ja kulturossodahkii. Loahpageahčen 2005 organiserejuvvui Sámedikki hálddahus ođđa teamaide, maid gohčodit čumppet. Čumpeorganiseren lea njuovžilis bargoortnet gos eanas bargit leat mielde guovtti čumppes. Dán bargomálle sáhttá dárbbu mielde dađistaga rievdadit, dat ii leat čadnon dasa gos guđege bargis lea bargobáiki. Oahpahus‐, giella‐ ja kulturossodagas leat máŋga bissovaš čumppe, ja dan váikkuhandoarjjaortnega ektui maid dás árvvoštallat, lea Oahpahusdoarjjačumppe ODO eanemus guovddážis, muhto dien ossodaga eará</p>
<p>fágačumppiid sáhttá maid atnit veahkkin. Kultur‐ ja nuoraidčumpe ‐ KNO lea maid dehálaš, dan ovddasvástádus lea ovddidit dien fágasuorggi politihka. Eatnasat geat leat váikkuhangaskaoapmečumppes, barget Guovdageainnu ossodagas, muhtumat barget gal maid Kárášjoga hálddahusas ja Olmmáivákki ossodagas. Datalisttuin maidda leat čohkkejuvvon ohcamušat mat leat boahtán fondii/doarjjaortnegii, leat merkejuvvon gii guđege ohcamušas lea leamaš áššemeannudeaddji. Dain oaidnit ahte juohke jagi dien golmma jagis leat leamaš birrasii logi olbmo</p>
<p>geain leamaš dahkamuš foandda ohcamušaid áššemeannudemiin. Jus geahččat 2006‐2008 áigodaga, de oaidnit ahte eai leat máŋggas dálá bargiin geat leat leamaš dien čumppes olles áigodaga. Bargit leat bargan iešguđet čumppiin, muhtumat leat heaitán, ja ođđa bargit leat álgán.</p>
<p>Váikkuhandoaibmačumppe váldobargu Kulturfoanddain/doarjjaortnegiin lea bagadallat ohcciid ja meannudit áššiid mat bohtet. Ohccit geat dovde foandda ovdal 2006 ledje hárjánan doallat oktavuođa dihto áššemeannudeddjiiguin Ájluovtta ossodagas, geain guđesge lei earenoamáš suorgái</p>
<p>ovddasvástádus. Go dat nuppástuvai ođđa čumppiid ásahemiin, mii mielddisbuvttii ahte bohte máŋga ođđa bagadalli eará kantuvrraide geat galget veahkehit ohcciid, de šattai ohcciiide hui moive dilli. Okta áššemeannudeaddji muitala ahte máŋggas leat njuolga sutnje čuojahan ja bivdán foandaáššiin veahki máŋga jagi maŋŋá go son lei heaitán váikkuhandoarjjačumppes. Dat čájeha ahte manná áigi ovdal go ohccit hárjánišgohtet ođđa oktavuohtaolbmuide ja ođđa bagadallanmállii.</p>
<p>Maŋŋá go ođđa čumpeorganiseren ásahuvvui, de lea Sámedikki guovddáš hálddahus mii doaimmaha eanas oktavuođaid. Guovddášhálddahusas dihtet geas guđege gažaldahkii lea gelbbolašvuohta, ja</p>
<p>sáhttet sirdit áššemeannudeaddjái gii sáhttá vástidit ja gii lea gávdnamis kantuvrras. Áššemeannudeaddjit leat dávjá jođus, ja muhtumin sáhttá leat váttis oažžut ságaide rievttes olbmo.</p>
<p>Maiddái ealáhusáššiin lea váikkuhangaskaoapmečumpe. Go mii dán árvvoštallamis geavahit</p>
<p>váikkuhangaskaoapmečumppe, de mii oaivvildit dan váikkuhangaskaoapmečumppe mii bargá kultuvrrain. Dan oanádus lea ODO.</p>
<p>Čumpeorganiserema ulbmil lea goitge dat ahte eanebut galget sáhttit addit veahki áššiin mat gusket dábálaš bagadallamii. Muhtumin vásiha ohcci liikká go čuojaha, ahte šaddá máŋgasiin hupmat. Gažaldagat maid dávjá jerret go nie váldet oktavuođa vuosttaš geardde, lea ahte heive go su prošeaktajurdda váikkuhangaskaoapmeortnegii, ja dávjá jerret maid makkár doaibmasuorgái dat heivešii. Muhtumin sáhttá maid leat áigeguovdil muitalit eará ruhtadanortnegiid birra maid Sámediggi hálddaša. Lea maid viidáseappot dehálaš oažžut čielgasii ahte sáhttá go prošeaktajurdda</p>
<p>heivet dan jagi vuoruhemiide, ja lea go dat vásedin muhtun daid vuoruhuvvon ulbmiljoavkkuid váste.</p>
<p>Lassin dasa ahte bagadallet olbmuid geat váldet njuolggo oktavuođa Sámedikkiin, geavaha hálddahus ja doarjjastivrra politihkkárat maid vuogasvuođa muitalit doarjjaortnega birra go dollet čoahkkimiid suohkaniin. Doarjjastivrras leat 8‐10 čoahkkima juohke jagi, ja sii lágidit čoahkkimiid iešguđet suohkaniin, nu ahte sii lassin iežas čoahkkimii gos dahket mearrádusiad, maiddái dollet čoahkkima suohkaniin ja rabas čoahkkima gosa vaikko gii sáhttá boahtit oažžut dieđuid daid iešguđetlágan</p>
<p>váikkuhanortnegiid birra maid Sámediggi hálddaša. Váikkuhangaskaoapmečumppe jođiheaddji dahje eará čumpelahtut čuvvot daid čoahkkimiid. Guhte guđege čoahkkima čuovvu, vuolgá das makkár áššiid doarjjastivra galgá meannudit.</p>
<p>Sámediggi čilge maid doarjjaortnega birra dan diehtojuohkimis mii lea Sámedikki neahttasiidduin. Oppalaš dieđut ortnega birra leat neahtas, ja 2007/2008 mielde bidje maid buot dieđuid jahkásaš vuoruhemiid birra (bušeahttadieđuid) nehttii, vai ohcci ieš álkit doppe daid sáhttá gávdnat. Dat leat</p>
<p>dakkár dieđut maid ovdal ii ožžon ovdal go válddii njuolggo oktavuođa Sámedikkiin, dál dat leat álkit gávdnamis. 2008 rájes biddjojuvvo maid iedšguđet doaibmasuorggi ohcanskovit nehttii nu ahte daid sáhttá doppe viežžat. Go ohcci geavaha daid skoviid, de diehtá sihkkarit ahte ohcamuš lea dakkár go galgá leat, ja ahte das leat vástádusat gažaldagaide maidda Sámediggi dárbbaša vástádusaid go galgá sáhttit ohcamuša dohkálaččat meannudit. Liikká leat ollu ohccit geat eai čále ohcamuššii buot dárbbašlaš dieđuid, ja de bidjá Sámediggi áigemeari goassážii lassidieđut galget doaimmahuvvot.</p>
<p>Vásáhusat čájehit ahte vaikko vel ohcanskovit leat ge biddjojuvvon nehttii, de eai buohkat daid geavat, muhto válljejit ohcamuša sáddet dábálaš reiven. Sámediggi láve maid váikkuhanortnega birra almmuhit aviissain, go guđege doaibmasuorggi ohcanáigi lahkona.</p>
<p>Muđui ii geavat Sámediggi eará kanálaid olahan dihte vejolaš eará ohcciid dahje ođđa joavkkuid. Čilgehus dasa lea dábálaččat dat ahte hálddahusas ii leat várri doaimmahit olggosguvlui eanet diehtojuohkima, sii fertejit vuoruhit ohcciid ja ohcamušaid mat juo leat boahtán. Seammás lea maid</p>
<p>dehálaš fállat albma buori bálvalusa ja árrat áššejođus gulahallagoahtit ohcciiguin, nu ahte sáhttet ohcamuša divodit dárbbu mielde vai šaddá buorre ohcamuš. Informánttat Sámedikki hálddahusas namuhit maid ahte čumpii molsašuvvet olbmot čađat geaid ferte oahpahit, ja dat goahcá olggosguvlui barganvejolašvuođaid.</p>
<p>Áššemeannudeaddjit muitalit jearahallamiin ahte rievdadusat mat čađahuvvojedje 2006‐2008 áigodagas, mat mielddisbukte čielgasit ulbmilčilgehusaid ja vuoruhemiid bušeahtain, leat geahpedan</p>
<p>hálddahusa bagadallanbargamušaid. Go leat čállojuvvon čielga vuoruheamit, de lea maid álkit vástidit čielgasit gullá go prošeaktajurdda váikkuhandoaibmaortnegii vai ii.</p>
<p><em type="bold">2.6  Movt áššemeannudeapmi doaimmahuvvo </em></p>
<p>Go ohcamušat bohtet Sámediggái, de juohká čumpejođiheaddji ohcamušaid iešguđet áššemeannudeaddjái. Juohke áššemeannudeaddji bargá dábálaččat ohcamušaiguin mat gullet máŋgga doaibmasuorgái, muhto juohkehaččas leat áinnas suorggit masa lea earenoamáš gelbbolašvuohta. Muhtumin sáhttá leat lunddolaš ahte áššemeannudeaddji gii ovdal leamaš oktavuođas ohcciin, čuovvu su viidáseappot áššemeannudeamis. Muhto dat ii leat jur njuolggadus.</p>
<p>Váikkuhangaskaoapmečumppes leat telefuvdnačoahkkimat juohke vahku, gos gieđahallat gažaldagaid mat gusket ohcamušaide dahje oppalaččat. Jahkemolsašumis 2005/2006, dalle go dát bargovuohki lei áibbas ođas ja ledje ođđa olbmot mielde, de manai áigi ovdal go sajáiduvve buorit bargodábit. Okta informánta muitala ahte diet telefunčoahkkimat ledje mearihis guhkit, ja álo manai</p>
<p>áigi divaštallat prinsihpalaš gažaldagaid. Dien áigodaga dovdomearka lea maid dat ahte ledje sirdašuvvamin eret dakkár sajáiduvvan doarjjajuohkin bargomálles mii ii lean gostege čilgejuvvon čálalaččat, dakkár čielgasit bargovuohkái mas lea eanet rabas diehtojuohkin juohke jagi doarjjajuohkimiid birra. Earenoamážit ohcciide lei ovdal várra váttis diehtit movt doarjjaortnegiiguin barget Sámedikkis. Dan vásihedje earenoamážit ođđa ohccit geat eai lean ovdal ohcan foanddas. Áššemeannudeddjiin ledje veahkkenotáhtat maidda sáhtte dorvvastit, muhto dat eai lean dakkár</p>
<p>dieđut maid ohccit álkit sáhtte oažžut. Okta ovdamearka mii čájeha sajáiduvvan bargovieru, lei ahte sámegiel girjjálašvuohta vuoruhuvvui ovddabeallái girjjálašvuođa mii jorgaluvvo sámegillii.</p>
<p>Váikkuhangaskaoapmečumpe divaštalai dien áiggi maid fágalaččat dan ahte mii galgá definerejuvvot sámi kultuvran. Árbevirolaš kulturovdanbuktimat vai ođđaáigasaš kulturovdanbuktimat ledje fáttát maid dávjá divaštalle ja dan áššái sáhtte leat iešguđetlágan oaivilat. Dan áigodagas bohte maid máŋga ođđa ohcamuša main ohce artistabálkkáid artisttaide mat ledje mielde iešguđetlágan</p>
<p>festiválain. Čumpe divaštalai ahte sáhttá go dan navdit sámi kultuvrra ovddideapmin go sámi artisttat servet iešguđetlágan festiválaide main ii leat makkárge earenoamáš sámi sisdoallu. Dan áigodagas vuoruhedje ge vuosttažettiin juolludit ruđa máksit bálkkáid artisttaide geat ledje mielde festiválain main lei sámi sisdoallu.</p>
<p>Váikkuhangaskaoapmečumpe geavaha eará čumppiid fágaolbmuid máhtu veahkkin eaŋkiláššiin. Váikkuhangaskaoapmečumpe jearrá eará čumppiid fágaolbmuin ráđi eandalii dakkár oktavuođain go</p>
<p>eahpida lea go ohcamuš doarvái buorre ja heivvolaš. Sámediggi oaivvilda ieš alddis leat buori gelbbolašvuođa juohke doaibmasuorggis, earenoamážit girjjálašvuođa bealis gávdno ollu earenoamáš čehppodat maid čumpe sáhttá geavahit. Dasa lassin galgá girjjálašvuođaáššiid čuovvut olggobealde fágaolbmo konsuleantacealkámuš. Musihkkaáššiid (CD‐almmuheamit) meannudeapmi lea veaháš earalágan go eará doaibmasurggiid áššit, danin go dáid áššiid fertejit olggobeale musihkkafágalaš konsuleanttat árvvoštallat. Dat lea danin go Sámedikkis alddis ii leat musihkas</p>
<p>fágačehppodat. Fágakonsuleanttaid árvvoštallan ii leat almmolaš.</p>
<p>Hálddahusa informánttat deattuhit ahte áššemeannudeddjiid árgabeaivi lea šaddan álkit dan rájes go bohte ođđa njuolggadusat mat gáibidit buoret ekonomijjastivrema ja čielgasit ulbmilčilgenmálle jahkásaš bušeahtaide. Dat eai lean vuos mearriduvvon 2006:s, ja dalle lei váttis diehtit man ollu ruhta áiggis áigái lei báhcán bušeahtaide mii ii lean geavahuvvon ja man ollu lei golahuvvon.</p>
<p>Mii leat hálddahusas jearran movt sii veahkehit ohcciid gávdnat mielderuhtadeddjiid ohcamušaide.</p>
<p>Leat ožžon dan ipmárdusa ahte eanas ohcamušat mat bohtet váikkuhandoarjjaortnegii, lea ollásit ruhtaduvvon, ja dain eai leat mielderuhtadeaddjit. Dat guoská eandalii girjjálašvuhtii ja musihkkii. Muhtun stuora prošeavttaid ruhtada Norgga kulturráđđi veahkkin. Maŋemus jagiid lea šaddan deháleabbo oažžut regionála veahkkeruhtadeddjiid. Sámedikki ja fylkasuohkaniid ovttasbargošiehtadusaid olis leat ge bidjan ollu barggu dasa ahte ovttasbargguin nákcet oktiiheivejit váikkuhandoarjagiid buorebut. Ain lea ollu mii ferte dahkkot vai ožžot dan muttos buriid bargodagaldumiid mat sihkkarastet ahte doaimmat eai álggahuvvo ovdal go leat ollásit ruhtaduvvon.</p>
<p><em type="bold">2.6.1  Rabas ja giddejuvvon ohcanáiggit </em></p>
<p>Váikkuhanortnegis gieđahallet iešguđetlágan ohcanáiggiid, danin go muhtun doaibmasurggiide lea dušše okta ohcanáigi jagis, mearriduvvon dihto dáhtonii ja earáide lea rabas áigemearri ja sii sáhttet sáddet ohcamušaid dađistaga gitta vissis beaivái.</p>
<p>Girjjálašvuhtii ja musihkkii lea mearriduvvon okta fásta ohcanáigi, mii lea giđabeallái. Dat mearkkaša</p>
<p>ahte buot ohcamušat dien doaibmasuorgái galget leat boahtán vissis dáhtonii, ja ahte buot ohcamušat meannuduvvojit oktanaga, dan láhkái ahte gehččet man buorre guhtege ohcamuš lea ja leat go dakkárat mat heivejit juste dan jagi vuoruhansurggiide. Diekkár mearriduvvon ohcanáigemearri mielddisbuktá vuosttažettiin dan ahte buot ohcciide leat seamma eavttut, ja ahte lea duohta gilvu ohcamušaid gaskkas. Dán ortnega birra diehtá ohcci juo ovdagihtii, ja lágádusat, mat leat deháleamos ohccit dán suorggis, dihtet bures goas jahkásaš ohcanáigemearri lea ja sáhttet iežaset ohcamušaid gárvvistit daid mielde. Áššemeannudeddjiide mearkkaša dákkár ortnet ahte leat</p>
<p>ollu ohcamušat maid šaddet oktanis meannudit, ja ahte šaddá ollu bargu juste daid áiggiid.</p>
<p>Eará doaibmasurggiin (govvadáida, teáhter, mánáid bajásšaddaneavttut, eará doaimmat ja govvaráiddut) lea rabas ohcanáigi gitta čakčamánu 1. beaivái. Dat mearkkaša ahte hálddahus bargá ohcamušaiguin ođđajagimánu 1.beaivvi rájes gitta čakčamánu 1.beaivái. Dan beaivvi maŋŋá eai meannuduvvo ohcamušat šat. Duohta dilis mearkkaša dát ahte sii meannudit ohcamušaid dađistaga</p>
<p>dassážii guđege doaibmasuorggi ruhtadanboasta guorrana. Danin lea ge ohccái buoremus sáddet ohcamuša álggugeahčen jagi, go dalle diehtá sihkkarit ahte gávdno ain ruhta. Áššemeannudeaddjis ii leat dákkár dilis nu stuora vejolašvuohta bálddastahttit ohcamušaid, ja danin sáhttá geavvat nu ahte šaddá biehttalit doarjaga buriide ohcamušaide dahje ii meannudit daid mat bohtet jur loahpageahčen ohcanáigemeari.</p>
<p>Min mielas orro ásahuvvon dakkár bargovuohki ahte eai loahpalaččat meannut ohcamušaid mat leat boahtán maŋŋel go doarjjaruhta lea nohkan. De lea ge lunddolaš ávžžuhit ohcci sáddet ohcamuša fas</p>
<p>maŋit jagi. Liikká sáhttá lea jierpmálaš doallat ohcamuša vaikko leat ge golahan juo buot doarjjaruđa. Lea vejolaš ahte sirdojuvvojit ođđa ruđat dahje ahte bušeahttaboasttaid gaskka sirdet ruđaid jus sáhttá dárbbu duođašta. Váikkuhandoarjjaortnegii sáhttet maid boahtit ođđa ruđat jus muhtun doarjagat gessojuvvojit ruovttoluotta.</p>
<p>Mii leat vásihan ahte muhtun ohcciid mielas lea heittot go eai dieđit ahte ii leat šat eambbo ruhta. Ohcci lea geavahan ollu áiggi ohcamuššii ja de vásiha ahte dan eai oba sáhte ge meannudit. Mii leat</p>
<p>oaidnán ahte Sámediggi lea mediain ja iežas neahttasiiddus dieđihan ahte mánáid bajásšaddaneavttuid ja eará doaimmaid ruhtadanboasta lei guoros álggugeahčen borgemánu 2010, muhto mii eat dieđe leat go fásta ná dieđihan daid jagiid maid dás árvvoštallat.</p>
<p><em type="bold">2.7  Movt áššiid meannudit hálddahusas ja politihkalaččat </em></p>
<p>Váikkuhangaskaoapmečumppe ovddasvástádus lea ohcamušaid meannudit ja ráhkadit daidda</p>
<p>mearrádusevttohusa. Doarjjastivra lea addán hálddahussii fápmudusa dahkat loahpalaš mearrádusa ohcamušaide mat leat vuolábealde vissis summa. Dat mearkkaša ahte lea hálddahus mii dahká mearrádusa, ja ášši ovddiduvvo doarjjastivrii referáhttaáššin. 2006:s ja 2007:s ledje doaibmasurggiin iešguđetlágan summat mat hálddahussii ledje sirdojuvvon. Dat rievdaduvvui 2008:s. De mearriduvvui ahte hálddahussii addojuvvo mearridanváldi buot áššiin main ohcet vuollel 100 000 ruvnno doarjaga. Diekkár referáhttaáššiin ii sáhte doarjjastivra rievdadit hálddahusa mearrádusa, muđui go jus ohcci</p>
<p>sádde váidaga.</p>
<p>Doarjjastivra dahká mearrádusa áššiin gos ohcet stuorat ruhtadoarjaga go dan maid hálddahus sáhttá mearridit. Stivrras leat 8‐10 čoahkkima juohke jagi. Doarjjastivrra informánttat lohket ahte hálddahus ovddida áššiid mat leat bures gieđahallojuvvon ja main leat vuđolaš ákkastallamat. Jus stivrra mielas eai oro áššit doarvái bures čilgejuvvon, dahje jus dain váilot áššedieđut, de dat sáddejuvvojit ruovttoluotta ođđa árvvoštallamii. Seamma informánta muitala ahte doarjjastivra álo bargá oažžut ovttajienalaš mearrádusaid, muhto dáhpáhuvvá liikká ahte stivra ii boađe ovttaide ja dahket</p>
<p>mearrádusaid mat eai leat ovttajienalaččat. Informánta muitala ahte stivra juohkása dávjá dakkár áššiin main lea sáhka vuoruhit áššiid geográfalaččat. Áirasat hálidit dávjá doarjut áššiid mat bohtet sin iežaset suohkaniin.  Okta informánta hálddahusas muitala ahte geográfalaš vuoruheapmi hui hárve lea vuođđun go hálddahus ráhkada mearrádusaid áššiide. Doarjjaortnet lea riikkaviidosaš.</p>
<p>Muhtun oktavuođain sáhttá hálddahus ovddidit maiddái dakkár ášši doarjjastivrii mii lea vuolábealde dan summa maid hálddahus sáhtášii meannudit. Dat leat dávjá dakkár áššit main hálddahus lea</p>
<p>eahpesihkar, ahte gullet go dat vuoruhansurggiide ja sii dáhttot ášši politihkalaččat meannuduvvot. Datalisttuin mii oaidnit ahte hálddahus lea biehttalan doarjaga muhtun áššiide mat leat bajábealde dan summa maidda hálddahus sáhttá dahkat mearrádusa, ja mii árvidit ahte de lea sáhka dakkár ohcamušain maid formálalaš sivaid geažil leat hilgon ja danin eai leat biddjojuvvon loahpalaš meannudeapmái.</p>
<p>Olmmoš vuorddašii ahte áššit maidda hálddahus sáhttá dahkat mearrádusa meannuduvvoše</p>
<p>johtileappot ja ahte daidda boađášii johtileappot mearrádus go daid áššiide mat mannet doarjjastivrra meannudeapmái. Muhto okta informánta hálddahusas muitala ahte nu ii leat buot áiggiid. Dávjá gieđahallet ovddemus (ekonomalaš) stuora áššiid mat galget doarjjastivrii meannudeapmái, danin go lea dehálaš oažžut dain áššiin vuos mearrádusa, vai oažžu čielggasin movt dan jagi doarjagiid muđui galgá vuoruhit. Dat sáhttet leat mearrideaddjin dasa movt sullasaš eará áššiid galgá meannudit. Lea dehálaš ahte hálddahus oažžu politihkalaš láidesteami earenoamážit</p>
<p>dakkár oktavuođain gos vuoruhemiid leat rievdadan ovddit jagiid ektui.</p>
<p>Govvosis dás vuolábealde oaidná ahte doarjjastivra lea politihkalaččat meannudan eanet go duppal nu ollu áššiid jagis 2007 go 2006:s. Áššiid lohku maidda hálddahus dahká loahpalaš mearrádusa lea bisson oalle seamma dásis, veaháš lea njiedjan 2006 rájes 2007 rádjái.</p>
<p><em type="italic">Govus 2.1  Galle ášši leat hálddahuslaččat ja politihkalaččat meannuduvvon 2006‐2008 </em></p>
<p xml:lang="nno">Administrativt</p>
<p xml:lang="nob">Politisk</p>
<p>Dan áigodagas maid dás árvvoštallat, lea Sámedikki dievasčoahkkin nammadan doarjjastivrra.  Dat rievddai 2009:s. Dalle čujuhuvvui ahte váidinortnet ii leat Hálddašanlága mielde, danin go lea Sámedikki dievasčoahkkin mii nammada sihke doarjjastivrra ja Sámediggeráđi, ja seammás lea Sámediggiráđđi doarjjastivrra áššiin váiddaorgána.  Danin lea 2009:s rájes leamaš nu ahte lea Sámediggeráđđi mii vuođđuda doarjjastivrra.</p>
<p><em type="bold">2.8  Váiddaáššit </em></p>
<p>Eaŋkilmearrádusaid sáhttá Hálddašanlága njuolggadusaid mielde váidit Sámedikki váiddaorgánii. Váiddaáššiid áššejohtu vuolgá das ahte lea go hálddahus vai doarjjastivra dahkán ohcamuššii mearrádusa, ja ahte váikkuha go ođđasit meannudeapmi dasa ahte ođđa mearrádus dahkko vai doalahuvvo go ovddit mearrádus.</p>
<p>Váiddaáššit maidda lea hálddahus dahkan mearrádusa, sáddejuvvojit álggos doarjjastivrii, jus eai leat</p>
<p>boahtán ođđa dieđut áššái mat gáibidit ahte ferte rievdadit dahje oalát nuppástuhttet álgomearrádusa. Jus doarjjastivra rievdada mearrádusa, de sáddejuvvo ođđa mearrádus ohccái, ja váiddameannudeapmi loahpahuvvo dasa.</p>
<p>Váiddaáššit maidda doarjjastivra lea álggos ráhkadan mearrádusa, meannuduvvojit ođđasit doarjjastivrras. Jus mearrádus rievdaduvvo (ođđa mearrádus), de sáddejuvvo dat mearrádus ohccái, ja váiddameannudeapmi loahpahuvvo dasa.</p>
<p>Jus doarjjastivra doalaha mearrádusa maid álggos lea dahkan, de sáddejuvvo váidda Sámediggeráđđái loahpalaš váiddameannudeapmái (nubbe váiddaásahus). Buot váiddaáššiid ráhkkanahttá eará ossodat, mii geahččá ášši ođđa <span type="quote">”čalmmiiguin”</span>.</p>
<p>Ii lean vejolaš gávdnat váiddaáššiid viidodaga birra dieđuid dan golmma jagis maid mii dás árvvoštallat, eat ožžon dihtosii man ollu váiddaáššiid doarjjastivra meannuda, dahje man galle ovddiduvvojit Sámediggeráđđái. Sámedikki datalisttuin maidda leat registreren ohcciid, eai leat</p>
<p>merken váiddaáššiid, ja eai gávdno sierra registarat gosa leat čohkken váiddaáššiid. Danin mis eai leat dieđut main oainnášeimmet váiddaáššiid logu jur juste. Muhto go leat jearahallan áššemeannudeddjiid, hálddahusjođiheddjiid ja doarjjastivrra lahtuid, de leat almmatge ožžon dan ipmárdusa ahte muhtun ohccit váidet. Eanemusat váidet ohccit girjjálašvuohta‐ja musihkkasuorggis. Dat ii leat nu imaš, go eanas biehttaluvvojit ohcamušat mat gusket girjjálašvuhtii. Mii leat ožžon dan ipmárdusa ahte eanas lágádusat váidet juohke háve go ii mieđihuvvo doarjja ohcamuššii, ja doarjjastivra diehtá ahte bohtet váidagat go leat biehttalan doarjumis ohcamušaid. Mii leat maid ožžon dan ipmárdusa ahte váiddaáššit mat ovddiduvvojit Sámediggeráđđái hárve jokset eará</p>
<p>mearrádusa go dat maid doarjjastivra lea mearridan vuosttaš váiddavuorus.</p>
<p><em type="bold">2.9  Dásseárvu </em></p>
<p>Dehálaš oassi Sámedikki politihkas lea čuvget dásseárvoávkki ja čujuhit jus sohkabeliid gaskka leat erohusat váikkuhandoarjagiid hálddašeamis. Dat lea maid oassi dikki ulbmilstivremis. Danin lea ge ártet go dásseárvu ii leat sániin ge namuhuvvon Kulturfoandda/doarjjaortnega bušeahtain dahje eará</p>
<p>dokumeanttain main čállojuvvo doarjjaortnega birra.</p>
<p>Gávdno gal ruktu ohcanskovis masa ohcci galgá čállit makkár ávki prošeavttas vuordimis lea go smiehttá dásseárvvu. Go hálddahusas jearrat movt ohccit dulkojit dieid gáibádusaid, de doppe vástidit ahte eai galle ohcci guorahala nu dárkilit dien gažaldaga, sii vástidit ge dávjá ahte prošeavtta ulbmiljoavkkus leat sihke nissonolbmot ja dievddut.</p>
<p>Okta informánta hálddahusas lohká ahte čumpe lea máŋgga geardde divaštallan dásseárvvu, ja movt</p>
<p>dan galgá beaivválaš eallimis ollašuhttit. Muhto sii eai leat nagodan čohkket buori loahppaárvvoštallama mii muitalivččii movt sii dien doahpaga galget gieđahallat bagadallamis ja áššemeannudeamis. Ja go eanas ohccit leat institušuvnnat dahje organisašuvnnat, de ii leat ge prošeavttaid oasseváldiid sohkabealli nu guovddáš ášši. Liikká galggašii leat bures vejolaš deattuhit dásseárvvu maiddái dieid ohcamušaid sisdoalus. Muhto dáinna áššiin bargá váikkuhangaskaoapmečumpe, ja sii dáhttot oažžut čielgaseappot ovdan maid Sámediggi oaivvilda dieinna doahpagiin go lea sáhka kultuvrras.</p>
<p><em type="bold">2.10 Doarjjastivrra jahkedieđáhusat </em></p>
<p>Doarjjastivrra jahkedieđáhusain oaidná movt doarjagat leat geavahuvvon, ja dain čilgejuvvo maid makkár earenoamáš hástalusat doarjjastivrras leat leamaš ortnegiin guđege doarjjajagi. Dan golmma jagis mat dás árvvotallojuvvojit leat jahkedieđáhusat rievdan oalle ollu, ja mii áigut oanehaččat čoahkkáigeassit raporttaid hámi ja mii váldosisdoalus daddjo Kulturfoandda/kulturovddidan</p>
<p>doarjjaortnega birra.</p>
<p>2006 jahkedieđáhusas lea hui verbála sisdoallu. Álggos das namuhuvvojit ráidun seamma doaimmat mat bušeahtain namuhuvvojit ja dasto čájehit movt doarjagat leat juogaduvvon guđege doaibmasuorggis. Raportta loahpas árvvoštallá doarjjastivra manne ohcamušlohku lea nu sakka lassánan 2005 rájes 2006 rádjái. Das daddjo ahte fondii leat boahtán ohcamušat 35 miljovnna ovddas, ja rámma leamaš dušše 9,5 miljovnna. Vaikko doaibmasuorgi girjjálašvuohta ja musihkka</p>
<p>oaččui viiddiduvvon rámmajuolludemiid, de liikká ii leat foanda nagodan viiddidit rámmaid haddegoargŋuma mielde ja dan ektui go ohcamušaid lohku čađat leat lassánan. Buorit grjjálašvuođaprošeavttat leat jahkeviissaid šaddan vuordit ovdal go daid leat sáhttán ollašuhttit. Doarjjastivra cealká ahte dat lea heittot, danin go goahcá sihke ovdáneami ja sámi kultuvrra ovddideami, ja dat billista maid Sámedikki gova olggosguvlui ja luohttámušvuođa Sámediggái nugo kulturdoarjagiid hálddašeaddji. Diekkár garra sánit leat sihkkarit oaivvilduvvon vuosttažettiin</p>
<p>guovddáš eiseválddiide, vai ožžot sin ipmirdit man dárbu lea lasihit juolludemiid.</p>
<p>Jahkedieđáhusain daddjo viidáseappot ahte leat boahtán unnit ohcamušat govvadáida/duodji doaibmasuorgái maŋŋá go oastinortnetboasta sirdojuvvui Dáiddáršiehtadussii.</p>
<p>Ohcamušlohku mánáid bajásšaddaneavttut doaibmasuorgái lea sakka njiedjan. 2006:s deattuhii doarjjastivrra ahte áigu doarjut festiválaid main leat fálaldagat mánáide ja nuoraide ja musihkkaprošeavttaid/CD‐buvttademiid seamma ulbmiljoavkku váste.</p>
<p>Teáhterulbmiliidda leat boahtán veaháš eanet ohcamušat, ja stivra lea deattuhan ohcamušaid main</p>
<p>leat mielde mánát ja nuorat ja main sii leat ulbmiljoavkun.  Amatørteáhterdoaimmat máttasámi guovlluin leat earenoamážit vuoruhuvvon. Dat ii leat earenoamážit namuhuvvon bušeahtas, muhto dan oaidná raporttain maŋŋil.</p>
<p>Bohtet dađistaga eanet ohcamušat filbmadoaimmaide ja falástallamii. Doarjjastivra lea guorahallamin galggašii go dieidda doaimmaide merket sierra ruđaid foandda siskkobealde, muhto dat gáibida viidát rámmaid. Loahpas čállá stivra dan birra go leat ožžon gažaldaga musihkkaáššiid</p>
<p>(CD‐almmuhemiid) meannudeapmái. Fágakonsuleanttaid árvvoštallamat eai leat almmolaččat, ja dat leat vuođđun doarjjastivrra mearrádusaide.</p>
<p>2007 jahkedieđáhusas čállojuvvo hui unnán Kulturfoandda birra 2006 ektui. Teaksta mii gieđahallá vuoruhemiid, lea váldojuvvon njuolga bušeahtas, ja mii eat oaččo das nu ollu dieđuid duohta bohtosiid birra. Raportta loahpas leat moadde oanehis cealkaga ruovttoluottamáksimiid ja sirdimiid birra.</p>
<p>Doarjjastivrra 2008 jahkedieđáhus lea áibbas earalágan. Das leat mielde statistihkalaš dieđut main oaidná galle ohcamuša leat, man ollu ohcamušaide guđege doaibmasuorggis lea mieđihuvvon doarjja ja man ollugiidda lea biehttaluvvon. Dat dieđut leat gráfalaččat ordnejuvvon vai álkit sáhttá bálddastahttet. Maiddái dan jagi geavahit vuoruhemiid teavstta juste nugo dat lea bušeahtain, seammaládje go 2007:s. Muhto <span type="quote">”biehttalemiid”</span> lea ovdanbidjan nu ahte das oaidná man ollu ohcamušat eai leat biddjojuvvon loahpalaš gieđahallamii, danin go dat leamaš váilevaččat, dahje leat</p>
<p>gessojuvvon ruovttoluotta. Dat leat prošeavttat mat eai leat registrerejuvvon datalisttuide mat geavahuvvojit dan analysa 3.kapihttalis, ja mat ovdanbohtet dušše dan čilgehusas. Lea earenoamážit girjjálašvuohta mas leat ollu váilevaš ohcamušat (viđas okta). Govvadáida/duodji doaibmasuorggis leat buot ohcamušaide mieđihan doarjaga, muhto muhtumiidda leat juolludan unnit summa go leat ohcan danin go eai leat dohkkehan buot goluid doarjjavuložin. Mánáid bajásšaddan suorggis lea goasii okta juohke njealját ohcamušas hilgojuvvon danin go ii deavdde doarjjaeavttuid dahje danin go</p>
<p>ii gula ulbmiljovkui dahje vuoruhansuorgái. Seammaládje lea maid eará doaimmaid suorggis, das lea juohke goalmmát ohcamuš hilgojuvvon seamma ákkain.</p>
<p>Mii oaidnit ge dasto ahte dat golbma jahkedieđáhusa leat hui iešguđetláganat, ja dat gii hálida eanet dieđuid guđege jagi vuoruhemiid ja juolludemiid birra, gávdná diein dieđáhusain máŋggalágan dieđuid. Mii leat mearkkašan ahte 2006 dieđáhusas leat eambbo dakkár alitdási politihkalaš kommentárat, ja 2008 dieđáhusas leat buhtis statistihkalaš dieđut mat čájehit juolludemiid ja</p>
<p>biehttalemiid, ja leat čállán veaháš dan birra manne leat biehttalan muhtun ohcamušaide doarjaga.</p>
<p><em type="bold">2.11 Movt informánttat árvvoštalle bohtosiid </em></p>
<p>Lassin jahkedieđáhusaide leat muhtumat min informánttain Sámedikkis muitalan movt sii árvvoštallet dien golmma jagi juolludemiid bohtosiid. Sin árvvoštallamat eai leat čadnon guđege jahkái earenoamážit, muhto gusket olles árvvoštallanáigodahkii.</p>
<p>Informánttat hálddahusas oaivvildit ahte go bušeahta leat rievdadan nu ahte ulbmilčilgenmálle lea álkit, de lea maid šaddan álkit árvvoštallat makkár ohcamušaid galget vuoruhit, ja sáhttet maŋit áiggi geahččat ahte leat go duođai ožžon dakkár ohcamušaid go ledje sávvan, mat sáhttet váikkuhit dasa ahte olahit doarjjaortnega ulbmiliid. Sámediggi lea oppalohkái dorjon dakkár ohcamušaid mat gokčet vuoruhemiid maid leat dahkan. Hástalussan lea baicca leamaš dat ahte muhtun doaibmasurggiide leat boahtán miha eanet ohcamušat go earáide. Muhtun doaibmasurggiin lea unnán gilvu doarjagiid</p>
<p>alde (govvadáida/duodji, teáhterulbmilat), ja eará surggiide leat fas boahtán nu ollu buorit ohcamušat ahte eai leat doarvái ruđat buot ruhtadit (girjjálašvuohta). Duohta dilis mearkkaša dat ahte hálddahus ferte hui garrasit vuoruhit doaibmasurggiin maidda leat boahtán ollu ohcamušat, ja gáibidit alladit dási, buori čađahanmáhtu ja ahte ohcamuš heive juste dan jagi vuoruhemiide ja váikkuha olahit doarjjaortnega ulbmiliid.</p>
<p>Hálddahusa informánttat lohket ahte doarjjaortnet lea olahan ollu servodatovddideddjiid geat leat</p>
<p>ásahan ollu doaimmaid báikkálaš servodagaide. Lea váttis árvvoštallat gávdnoše go juostá vel eambbo vejolaš ovddideaddjit geat livčče váikkuhan dasa ahte ohcamušat ja ohccit livčče viidánan vel eanet. Man muddui galgá olahit ođđa ohcciid geat ovdal eai leat ohcan doarjagiid, vuolgá oalle muddui das man beaktil Sámediggi lea olggosguvlui juohkit dieđuid ja fitnat báikkiid mielde. Dan gal hálddahus áinnas barggašii, muhto go ii leat várri, de eai sáhte.</p>
<p>2008 rájes álggii Sámediggi juolludit doarjagiid Sámeálbmot foanddas. Okta golmma nannensurggiin</p>
<p>mii válljejuvvui fondii, lei girjjálašvuohta. 2008:s juolludii Sámediggi bures 3 miljovnna iešguđetlágan girjjálašohcamušaide. Bušeahtas leat diet juolludeamit doalahuvvon olggobealde doarjjaortnega mii gullá kultuvrii, muhto diet doarjagat geavahuvvojit gal juste seammaládje go doarjjaortnega girjjálašvuođadoarjagat. Ohcciide gustojit juste seamma eavttut ja seamma ohcanskovvi galgá geavahuvvot. Duohtavuođas mearkkaša dat dasto ahte Sámediggi duppalasttii girjjálašvuođa ruhtadanrámmaid 2008:s, ja ahte dat stuora gaska mii lei ohcamušlogu ja juolluduvvon doarjagiid</p>
<p>gaskka šattai sakka unnit. Informánttat muitalit ahte go Sámeálbmot foanddas šattai vejolaš oažžut doarjagiid girjjálašvuhtii, de dat mielddisbuktá dan ahte buriid girjjálašvuođaohcamušaid sáhttá johtileappot ruhtadit. Ovdal sáhtte diekkár ohcamušat šaddat máŋga jagi vuordit ovdal ruhtaduvvo. Liikká leat ain ollu eanet ohcamušat go ruđat, ja dan erohusa ii bastte dušše Sámeálbmot foandda ruđaiguin muddet. Ja informánttat lohket maid dan ahte Sámeálbmot foandda jahkásaš rámmat girjjálašvuhtii sáhttet oalle fargga rievdat dahje oalát sihkestuvvot eret, jus Sámedikki politihkkárat</p>
<p>mearridit vuoruhit eará surggiid. Dien dáfus gal lea Ohcanvuđot doarjjaortnet kulturovddideami várás sihkkarit ruhtadangáldu guhkit áiggi vuollái.</p>
<p>Okta informánta namuha meroštallanvugiid maiguin árvvoštallá doarjjaortnega bohtosiid, maid 2008 bušeahtas válde atnui. Das sáhttet leat ollu headjuvuođat, danin go ii buot bohtosiid sáhte mihtidit dan mielde galle buvttadeami leat ollašuvvan dahje galle prošeavtta lea čađahuvvon. Informánta oaivvilda ahte fertešii giddet fuomášumi maiddái earalágan bohtosiidda mat čájehit dan makkár ávki</p>
<p>Stuoradiggi ásahii dán foandda jagis 2000, oktasaš buhtadussan sápmelaččaide daid vahágiid ovddas maid</p>
<p>dáruiduhttinpolitihkka lea dagahan.</p>
<p>2009:s lei Sámeálbmot foandda rámma mii guoská girjjálašvuođaohcamiidda 4 miljovnna, ja 2010:s lei dat 2,5</p>
<p>miljovnna.</p>
<p>prošeavttain leamaš servodahkii. Dieinna leat bargan viidáseappot maŋemus jagiid, ja Sámediggi ii šat deattut dušše olluvuođa go geahččat makkár bohtosiid leat olahan.</p>
<p><em type="bold">2.12 Raportačállin ja bearráigeahčču </em></p>
<p>Sámediggi galgá ásahit vuogádagaid, bargodagaldumiid ja doaimmaid mat sihkkarastet rievttes</p>
<p>áššemeannudeami doarjagiid juohkimis, ja ahte doarjagat máksojuvvojit riekta. Dan galgá dahkat vai earet eará sáhttá hehttet, fuobmát ja divvut meattáhusaid ja váilliid. (Nu daddjo Sámedikki bajitdási njuolggadusain mat gusket ohcanvuđot doarjagiid hálddašeapmái).</p>
<p>Dat njuolggadusat čuvvot mearrádusaid mat leat stáhta ruhtastivrennjuolggadusain, ja sihkkarastet ahte Sámediggi registrere dárbbalaš dieđuid ohcciid ja ohcamušaid birra de go oažžu ohcamuša. Dasto viidáseappot galgá oassemáksin ja loahpalaš máksin dahkkot daid raporttaid vuođul main ohcci</p>
<p>čilge prošeavtta manu ja loahpaheami. Árvvoštallanáigodagas leat raporterenskovit buoriduvvon ja biddjojuvvon nehttii nu ahte daid lea álki gávdnat ja viežžat. Hálddahus lea maid bargan juolludanreivviin ja buoridan dan, vai álkit das oaidná makkár gáibádusat gáibiduvvojit go galgá oažžut doarjagiid máksojuvvot.</p>
<p>Riikkarevišuvdna lea buot dan golbma jagi mat dás árvvoštallojuvvot, buktán moaitámušaid Sámedikki doarjjahálddašeapmái, sihke kulturovddidandoarjagiid ja eará doarjagiid hálddašeapmái.</p>
<p>Moaitámuš guoská dasa go Sámediggi juohke jagi mieđiha stuora doarjagiid prošeavttaide mat eai ollašuva dan muddui ahte doarjja sáhttá máksojuvvot. Eai ge leat doarvái buorit bargodagaldumiid doaimmahit doarjagiid ruovttoluottageassima jus doarjja ii leat guovtti jagis geavahuvvon.</p>
<p>Dán áigodagas čuovvogođii Sámedikki ekonomiijačumpe boares áššiid maidda eai lean boahtán loahpparaporttat. Daid informánttaid dieđuid mielde geaid mii leat hálddahusas jearahallan, lea Sámediggi muhtumin máksán oassedoarjagiid árvvoštallanáigodagas prošeavttaid álggadettiin almmá iskkakeahttá lea go prošeakta ollásit ruhtaduvvon. Muhtun prošeavttaid bušeahtain lea eará</p>
<p>mielderuhtadeaddji, ja jus das ii luovvan doarjja, de lea váttis prošeavtta čađahit dan viidodagas go álggos lei jurdda. Hálddahus lea maŋemus jagiid bargan oažžut buoret oktavuođa mielderuhtadeddjiiguin, ja čállán mearrádusaide ahte doarjja addo dainna eavttuin ahte mielderuhtadeaddji maid ruhtada prošeavtta.</p>
<p>Muhtun prošeavttaide lea vuosttaš oassemáksin máksojuvvon vaikko prošeakta ii goassege álggahuvvon. Dasa</p>
<p>sáhttet leat ollu sivat mat leat čadnon prošeavtta čađaheddjiid bargonávccaide. Ollugat barget prošeavttaiguin lassin iežaset fásta bargui, ja gáržžáhallet áigái. Buozanvuohta sáhttá maid dagahit ahte prošeavttat eai sáhte álggahuvvot.</p>
<p><em type="bold">3  Ohcamušaid ja ohcciid mihtilmasvuođat </em></p>
<p>Dán kapihttalis áigut dárkileappot geahčadit Kulturfoandda/Kultuvrra váste ohcanvuđot doarjagiid  ohcamušaid ja ohccit, makkár mihtilmasvuođat dain leat. Geahčadit buot ohcamušaid mat leat boahtán, sihke daid maidda lea mieđihuvvon doarjja ja maidda lea biehttaluvvon doarjja jagiin 2006‐</p>
<p xml:lang="vep">2008.</p>
<p>Dieđut maidda dán kapihttala hukset, leat eanas Sámedikki datafiillat gosa leat registreren ohcamušaid mat leat meannuduvvon. Dieđut maid leat geavahan, leat ohcci adreassa, makkár suohkanii ja fylkii lea registrerejuvvon, ohcanjahki, ohcamuša sturrodat, juolluduvvon doarjaga sturrodat, makkár doaibmasuorggis lea ohcan ja ohcci sohkabealli/institušuvdna.</p>
<p>Čujuhit daid hástalusaide maid namuheimmet metodakapihttalis, ahte datalisttut mat dás adnojit vuođđun, leat veahás váilevaččat ja dain váilot oalát muhtun dieđut (váilot registreremat) mat</p>
<p>sáhttet váikkuhit kapihttala analysaide. Dan mii áigut dađistaga čujuhit, ja áigut eará dieđuid geavahit veahkkin dakko gokko lea vejolaš deavdin dihtii datalisttuid váilevašvuođaid.</p>
<p><em type="bold">3.1  Ohcamušaid lohku </em></p>
<p>Dan golmma jagis maid árvvoštallat, leat mii registreren 800 ohcamuša mat leat meannuduvvon. Ohcamušaid lohku lea lassánan gaskal 2006 ja 2007; 221 ohcamušas 291 ohcamuššii. 2008:s ledje</p>
<p>288 ohcamuša, ja dat lea oalle dássedis lohku.</p>
<p><em type="italic">Govus 3.1 Ohcamušaid lohku 2006‐2008 </em></p>
<p><em type="bold">3.2  Ohcamušaid ekonomalaš rámma </em></p>
<p>Váilevaš datadieđuid  geažil ii leat midjiide leamaš vejolaš oažžut datalisttuin ollislaš gova ohcamušaid ekonomalaš rámmas. Doarjjastivrra jahkedieđáhusain gal leat dat ollislaš summat. Jagiin 2007 ja 2008 leat summat dárkilit almmuhuvvon, muhto 2006:s lea dušše sullii summa. Danin eat dieđe sihkkarit doallá go deaivása ahte ledje ohcan nu eatnat go 35 miljovnna ovddas 2006:s, go dan</p>
<p>jagi ledje unnit ohccit 2007 ektui, ja liikká lea ollislaš ohcansumma nu ollu eanet 2006:s go 2007:s. Sáhttá gal diehttelas leat ahte ledje juste dien jagi máŋga ohcamuša main ohccojuvvui stuora ruhtasumma, ja ahte dat váikkuha ná ollislaš govvii. Almmatge mii illá jáhkestuvvat ahte lei jur nie stuora ollislaš summa, maiddái danin go dan jagi lei vuollegis biehttalanproseanta.</p>
<p><em type="italic">Govus 3.2 Ohcamušaid ekonomalaš rámmat ja 2006‐2008 juolludeamit (doarjjastivrra jahkedieđáhus) </em></p>
<p xml:lang="vep">40 000 000</p>
<p xml:lang="vep">35 000 000</p>
<p xml:lang="vep">30 000 000</p>
<p xml:lang="vep">25 000 000</p>
<p xml:lang="vep">20 000 000</p>
<p xml:lang="nob">Søknader</p>
<p xml:lang="dan">Bevilgninger</p>
<p xml:lang="vep">15 000 000</p>
<p xml:lang="vep">10 000 000</p>
<p xml:lang="vep">5 000 000</p>
<p>Jus garvit 2006 eahpesihkkaris loguid, de čájeha govus ahte oktasaš ohcansumma lea sakka lassánan 2007 rájes, 20 miljovnna ruvnnuin 2008 rádjái, go ohcansumma lei badjel 34 miljovnna.</p>
<p><em type="italic">Tabealla 3.1 Ohcamušaid ekonomalaš rámma ja doarjagat mat leat juolluduvvon 2006‐2009  </em></p>
<p>Ohcamušat* 35 000 000 20 654 000 34 322 000 Juolludeamit  10 359 275 11 442 850 13 583 550</p>
<p><em type="bold">*Loguid mat čájehit ohcamušaid ollislaš summa leat mii gávdnan doarjjastivrra jahkedieđáhusain </em></p>
<p>Juolludeamit prošeavttaide dien golmma jagis leat dađistaga lassánan. 2006:s lei summa 10 miljovnna ja 2008:s lei dat bures 13,5 miljovnna. Dien golmma jagis lea prošeavttaide juolluduvvon 35,6 miljovnna ruvnno doarjja.</p>
<p>Daid ohcamušaid ruhtasumma maidda ii mieđihuvvon doarjja 2006:s, ii leat čállojuvvon datalisttuide. Maiddái</p>
<p>duoin eará jagiin váilot muhtun prošeavttain ruhtasummat.</p>
<p><em type="italic">Govus 3.3 Prošeavttaid ekonomalaš rámma maid leat dorjon 2006‐2008 </em></p>
<p><em type="bold">3.3  Galle ohcamuša leat dorjon – biehttalan doarjumis  </em></p>
<p>Go galgá geahččat man ollu ohcamušaide lea juolluduvvon ja biehttaluvvon doarjja, de dat ferte geahččat dan oktavuođas man galle ohcamuša oktiibuot leat boahtán guđege jagi.  Jahkásaš</p>
<p>juolludeamit leat bisson oalle muddui seamma dásis, namalassii sullii 150 ohcamuša, muhto biehttaluvvon ohcamušaid lohku lea duppalastejuvvon 2006 rájes 2007 rádjái.</p>
<p>Vaikko ruhtajuolludeamit doarjjaortnegii leat lassánan jagis jahkái, de lea áššiid lohku maidda lea juolluduvvon doarjja njiedjan veaháš 2006 rájes 2007 rádjái (ránes stoalpu vuolábeale govvosis). Lohku lea fas veaháš alladeabbo 2008:s. Sivvan dasa dáidá leat ahte juohke eaŋkil ohcci lea gaskamearálaččat ožžon veaháš eanet doarjaga go ovddit jagi.</p>
<p><em type="italic">Govus 3.4 Ohcamušaid lohku oktiibuot, mieđihuvvon, biehttaluvvon 2006‐2008 </em></p>
<p xml:lang="nob">Søknader totalt</p>
<p xml:lang="nob">Innvilget</p>
<p xml:lang="swe">Avslått</p>
<p>Lea šaddan stuorát gaska ohcamušaid ollislaš logu ja mieđihuvvon ohcamušaid gaskka 2006 rájes 2007 rádjái, ja nu lea maiddái 2008:s. Jagis 2006 mieđihuvvui doarjja 69 % ohcamušaide, muhto</p>
<p>guokte maŋit jagi njieđai diet lohku mearkkašahtti ollu, danin go bohte eanet ohcamušat ja ekonomalaš rámma ii viiddiduvvon dan ektui. 2007:s mieđihuvvui doarjja 46 % ohcamušaide ja 2008:s fas 49 % ohcamušaide. Go geahččá olles árvvoštallanáigodaga, de lei mieđihanproseanta 53,4. %.</p>
<p><em type="bold">3.4  Ohcamušaid ovdáneapmi guđege doaibmasuorggis </em></p>
<p>Eai boađe seamma meare ohcamušat juohke doaibmasuorgái. Leat čielgasit eanemus ohcamušat girjjálašvuhtii ja eará doaimmaide, ja eai nu ollu ohcamušat govvadáidagii/duodjái, teáhterulbmiliidda ja sámegiel govvaráidduide. Doaibmasuorgi musihkka ja mánáid bajásšaddaneavttut leat sullii gasku.</p>
<p>Muhtun doaibmasurggiin leat vásihan ahte ohcamušaid lohku rievdá oalle miha ollu jagis jahkái, ja eará surggiid ohcamušlohku lea fas oalle dásset. Stuorámus rievddademiid jagis jahkái oaidná</p>
<p>girjjálašvuođas. Dan suorggis lei ohcamušaid lohku duppal nu stuoris 2007:s go 2006:s. Jagis 2008 lei veaháš lassáneapmi. Eará doaimmat sáhttet maid rievddadallat, muhto mii eat jáhke ahte 2007:s duođai lea leamaš nu vuollegis lohku muhtun surggiin go govus dás vuolábealde čájeha, danin go leat máŋga ohcamuša mat eai leat dan jagi doaibmasuorggi datafiillaide registrerejuvvon. Lea ágga jáhkkit ahte ollu dain ohcamušain mat eai leat registrerejuvvon, dáidet leat biddjojuvvon eará doaimmat ja mánáid bajásšaddaneavttut doaibmasuorgái.</p>
<p><em type="italic">Govus 3.5 Galle ohcamuša leat boahtán guđege doaibmasuorgái 2006‐2008 (N=703) </em></p>
<p xml:lang="kal">sikk</p>
<p xml:lang="nob">Litteratur</p>
<p xml:lang="est">Mu</p>
<p xml:lang="nob">Teater</p>
<p xml:lang="nno">e tiltak</p>
<p xml:lang="vep">Billedkunst</p>
<p xml:lang="nno">oppvekstvilkå r</p>
<p xml:lang="deu">Andr</p>
<p xml:lang="deu">Tegneserier</p>
<p xml:lang="isl">Barns</p>
<p>Musihkkasuorgái lea ohcamušaid lohku veaháš lassánan jagis jahkái, ja ohcamušaid lohku govvadáidagii/duodjái ja teáhterulbmiliidda lea ges njiedjan veaháš. Sámegiel govvaráiddut lei ođđa doaibmasuorgi 2007:s, ja dasa leat boahtán dušše muhtun moadde ohcamuša.</p>
<p xml:lang="nob"><em type="bold">3.4.1  Dorjon </em></p>
<p>Go geahččá man ollu doarjagat leat juolluduvvon guđege doaibmasuorggis, de ferte dan oaidnit dan ektui makkár rámmat Sámedikki bušeahtas leat guđege suorgái mearriduvvon jagis jahkái. Ollislaš rámmat leat veaháš lassánan jagis jahkái, ja vuolábealde govvosis oaidná ahte eanas doaibmasurggiin ii leamaš seamma lassáneapmi. Nu lea buot eará doaibmasurggiin earet mánáid bajásšaddaneavttut suorggis, mas oaidnit čielgasit ahte lea juolluduvvon unnit ruhtasumma (muhto dušše hui veaháš unnit) doaimmaide.</p>
<p><em type="italic">Govus 3.6 Man ollu lea juolluduvvon guđege doaibmasuorggi prošeavttaide 2006‐2008 (N=703) </em></p>
<p xml:lang="nob">Litteratur</p>
<p xml:lang="nob">Musikk Billedkunst</p>
<p xml:lang="nob">Teater</p>
<p xml:lang="swe">vek stvilkår</p>
<p xml:lang="nob">Andre tiltak</p>
<p xml:lang="deu">Tegneserier</p>
<p xml:lang="nno">Barns opp</p>
<p>Jus geahččat man ollu doarjja gaskamearálaččat lea juolluduvvon guđege doaibmasuorggi</p>
<p>prošeavttaide, de oaidnit oalle unnán variašuvnnaid. Juohke ohcamuššii juolluduvvo gaskamearálaččat gaskal 44 000 ja 56 000 ruvnno. Unnimus doarjjasummat leat ohcamušain mat gusket govvadáidagii/duodjái ja alimus summat leat ohcamušain mat gullet Eará doaimmat suorgái. Muhto seamma govva ii leat go geahččat juolludemiide sámegiel govvaráidduide, dain lea gaskamearálaš juolludeapmi 170 000 ruvnno.</p>
<p><em type="bold">3.4.2  Biehttalan </em></p>
<p>Sáhttá leat oalle gelddolaš iskat movt guđege doaibmasuorgái váikkuhii dat go nu ollu eanet ohcamušaide biehttaluvvui doarjja 2006 rájes 2007 rádjái, ja gávnnahit makkár doaibmasuorggis biehttaledje eanemus ohcamušaid.</p>
<p>Fertet vuos fuomášahttit dan ahte njealjátoassi ohcamušain maidda biehttaluvvui doarjja (eanas 2008) eai leat merkejuvvon datalisttuide doaibmasuorggi mielde. Danin logut čájehit dušše muhtun muddui rievttes gova das makkár doaibmasuorgi vásihii eanemus biehttalemiid.</p>
<p>Lea doaibmasuorgi girjjálašvuohta mas leat eanemus ohcamušaid biehttalan. Dat ii leat áibbas vuorddekeahttá govva, danin go dán suorggis lea ohcamušaid lohku maid eanemusat lassánan, eai ge ekonomalaš rámmat leat seamma dásis viiddiduvvon. Danin leat šaddan hui garrasit vuoruhit iešguđetlágan ohcamušaid meannudeamis.</p>
<p><em type="italic">Tabealla 3.2 Man ollu ohcamušaide lea biehttaluvvon doarjja guđege doaibmasuorggis 2006‐2008 </em></p>
<p>Jahki <em type="italic">Girjjálašvuohta  Musihkka  Govvadáida  Teáhter  Mánát Eará  Govvaráiddut  Guoros  Oktii‐</em> </p>
<p><em type="italic">buot </em></p>
<p>Oktiibuot</p>
<p>Lea leamaš álkimus oažžut doarjaga doaibmasuorggis teáhter ja govvadáida/duodji, dán suorggis lea unnit gilvu ohcamušaid gaskkas.</p>
<p><em type="bold">3.5  Movt ohcamušat juohkásit geográfalaččat </em></p>
<p>Mis lea vejolašvuohta čájehit movt ohcamušat juohkásit geográfalaččat ja suohkaniid ja fylkkaid</p>
<p>ektui.</p>
<p><em type="bold">3.5.1  Movt ohcamušat juohkásit suohkaniid mielde </em></p>
<p>Tabealla dás vuolábealde čájeha galle ohcamuša leat boahtán dain 13 suohkaniin gos leat eanet go 10 registrerejuvvon ohcamuša. 73 % buot ohcamušain bohtet dain 13 suohkaniin. Suohkan gos eahpikeahttá bohtet buot eanemus ohcamušat, lea Kárášjoga gielda gos leat boahtán 160 ohcamuša. Dát alla lohku sáhttá boahtit das go máŋga lágádusa leat registrerejuvvon dan gildii, ja ahte dat</p>
<p>sáddejit ollu ohcamušaid mat gusket girjjálašvuhtii ja musihkkii. Fertet deattuhit ahte go ná juohká ohcamušaid ohcciid adreassa vuođul suohkaniid mielde, de dat sáhttá addit boasttu gova das gosa prošeakta duohtavuođas gullá geográfalaččat. CD‐ dahje girjealmmuheami duogábealde, mii lea registrerejuvvon lágádussii Kárášjogas, sáhttet leat artisttat dahje girječállit geat gullet áibbas eará guvlui. Danin sáhttá ge prošeavttaid geográfalaš viidodat leat miha stuorát go dat maid statistihkalaš govva čájeha. Sámedikki datafiillain, mat dás geavahuvvojit vuođđun, registrerejuvvojit dákkár áššit</p>
<p>máŋggaládje. Mii leat oaidnán ahte muhtumin lea registreren girječálli/artistta ássansuohkana, ja eará oktavuođain leat ges registreren guđe suohkanii lágádus gullá.</p>
<p>Maŋábealde Kárášjoga lea Guovdageaidnu gos leat boahtán 90 ohcamuša. Tromssa ja Porsáŋggu suohkaniin leat goappásge 60 ohcamuša. Divttasvuonas leat 52 ohcamuša, Álttás 46, Deanus 22, Gáivuonas 20, Mátta‐Várjjagis 19, Skániin 17, Unjárggas 11, ja Rivttágis 10.</p>
<p><span type="quote" xml:lang="smj">”Guoros”</span> ruktu čájeha man galle biehttaluvvon ohcamuša leat mat eai leat biddjojuvvon ovttage 7</p>
<p>doaibmasuorgái (eai leat registrerejuvvon).</p>
<p><em type="italic">Tabealla 3.3 Ohcamušaid, biehttalemiid ja mieđihemiid lohku suohkaniin main leat eanemus ohcamušat, 2006‐2008 </em></p>
<p> <em type="italic">Biehttalan Mieđihan Ohcamušat </em>Oslo    Divttasvuotna    Tromsa    Skánit    Rivttát    Gáivuotna    Guovdageaidnu    Áltá    Porsáŋgu    Kárášjohka    Deatnu    Unjárga    Mátta‐Várjjat    </p>
<p>Mii leat ovdal ožžon dihtosii ahte eanas ohcamušain lea institušuvdnii dahje organisašuvdnii</p>
<p>gullevašvuohta ja ahte eaŋkilolbmot hárve ohcet dáid doarjagiid. Danin ii leat ge ártet go oaidnit eanemus ohcamušaid dain suohkaniin gos leat dehálaš sámi institušuvnnat.</p>
<p><em type="italic">Govus 3.7 Ohcamušaid lohku, mieđihuvvon ja biehttaluvvon – suohkaniid mielde </em></p>
<p xml:lang="swe">Tilslag</p>
<p xml:lang="isl">Avslag</p>
<p xml:lang="nob">Oslo Tysfjord</p>
<p xml:lang="vep">Trom</p>
<p xml:lang="dan">sø</p>
<p xml:lang="eng">and</p>
<p xml:lang="nno">einoAlta</p>
<p xml:lang="dan">er</p>
<p xml:lang="sms">Skånl</p>
<p xml:lang="nob">Gratangen</p>
<p xml:lang="nob">Kåfjord Kautok</p>
<p xml:lang="nob">Porsanger</p>
<p xml:lang="nob">Karasjok</p>
<p xml:lang="nob">Tana Nesseby</p>
<p xml:lang="swe">arang</p>
<p xml:lang="nob">Sør-V</p>
<p>Go geahččat ohcamušaid logu juohke suohkanis ja bálddastahttit man galle geardde seamma ohcamušaide lea mieđihuvvon ja biehttaluvvon doarjja, de oaidnit stuora erohusaid. Muhtun suohkaniid ohccit ožžot goasii álo buot iežaset proseavttaid ruhtaduvvot, muhto eará suohkaniid ohcamušaid mieđihanproseanta lea miha unnit.  Eanemus mieđihuvvo doarjja proseanttaid mielde</p>
<p>ohcciide Skánit suohkanis, gos 88 % ohcamušain ožžot doarjaga, Gáivuonas 80 %, Oslos 79 % ja Deanus 73 %. Heajumus mieđihanproseanta lea ohcamušaide mat bohtet Divttasvuonas, 21 %, Mátta‐Várjjagis ja Porsáŋggus 37 %, ja Rivttágis 40 % (geahča tabeallamildosa).</p>
<p><em type="bold">3.5.2 Doarjagiid juolludeapmi fylkkaide </em></p>
<p>Doarjagiid juolludeapmi fylkkaide lea oalle ollu rievddadan jagis jahkái. Buot jagiid lea juolluduvvon eanemus doarjja ohcciide Finnmárkkus, ja doarjja dán fylkka ohcciide lassánii guvttiin miljovnnain 2006:s 2007 rádjái. Dat váikkuhii eanas ohcciide Tromssas ja muđui eará guovlluid ohcciide riikkas. 2008:s dáhpáhuvvá mearkkašahtti nuppástus, go juolludeamit Nordlándii duppalastojuvvojit máŋgga</p>
<p>geardásaččat gitta lagabui 3 miljovdnii. Juolludeamit Finnmárkui geahpeduvvojit seamma ollu.</p>
<p><em type="italic">Govus 3.8 Juolluduvvon doarjagat prošeavttaide guđege fylkkas 2006‐2008 </em></p>
<p xml:lang="nob">Resten av landet</p>
<p xml:lang="nno">Nordland</p>
<p xml:lang="nob">Troms</p>
<p xml:lang="nob">Finnmark</p>
<p xml:lang="vep">0 00</p>
<p xml:lang="vep">0 00</p>
<p xml:lang="vep">0 00</p>
<p xml:lang="vep">0 00</p>
<p xml:lang="vep">0 00</p>
<p xml:lang="vep">0 00</p>
<p xml:lang="vep">0 00</p>
<p xml:lang="vep">0 00</p>
<p xml:lang="vep">1 00</p>
<p xml:lang="vep">2 00</p>
<p xml:lang="vep">3 00</p>
<p xml:lang="vep">4 00</p>
<p xml:lang="vep">5 00</p>
<p xml:lang="vep">6 00</p>
<p xml:lang="vep">7 00</p>
<p xml:lang="vep">8 00</p>
<p>Ii lean vejolaš juohkit ohcamušaid giellaguovlluid mielde, danin go dat eai registrerejuvvo Sámedikki datalisttuide. Juolludeamit ohcamušaide Nordlánddas leat sakka lassánan 2007:s 2008 rádjái, ja muhtun oassi dien lassáneamis gal leat prošeavttat main lea julevsámi čanastat. Almmatge lea váttis dien čujuhit dieđuin mat mis leat, danin go Nordlándda fylkkas lea sihke máttasámegiella,</p>
<p>julevsámegiella ja davvisámegiella. Lea dušše julevsámi suohkan Divttasvuotna gos doarjagiid lohku lea lassánan. Ii leat registrerejuvvon ahte oktage máttasámi suohkan lea ožžon nu beare ollu doarjagiid. Maiddái dán oktavuođas lea váttis árvvoštallat guđe giellaguvlui doarjagat leat mannan, danin go ohcci adreassa ii leat seamma go su adreassa man nammii lea ohccojuvvon. Mii diehtit ovdamearkkadihte ahte lea lágádus Kárášjogas mii almmuha girjjiid sihke mátta‐ja julevsámegillii, ja ahte dat ohcamušat dávjá registrerejuvvojit Kárášjoga gildii eai ge girječálli ruovttusuohkanii.</p>
<p>Boahtte kapihttalis, mii lea jearahallaniskkadeami birra, áigut mii geahččat dárkileappot movt ohccit juohkásit giellaguovlluid mielde, danin go das besset vástideaddjit ieža muitalit gosa sin prošeakta gullá /prošeavttat gullet.</p>
<p><em type="bold">3.6  Ohcci sohkabealli </em></p>
<p>Go árvvoštallá movt doarjjaruđat juogaduvvojit, de lea miellagiddevaš iskat makkár erohusat leat nissonolbmuid ja dievdoolbmuid gaskka geat ohcet doarjaga, movt logut juohkásit ja lea go erohus das goappá sohkabeallái addet dávjjit doarjaga dahje biehttalit doarjaga. Kulturfoandda/ Ohcanvuđot doarjagat Kultuvra doarjjaortnegis lea sohkabeali dimenšuvdna hui geađas, danin go eatnasat geat ohcet dáid doarjagiid ovddastit juogo muhtun organisašuvnna, institušuvnna, fitnodaga dahje eiseváldi, ja diekkár oktavuođain ii merkejuvvo ohcci sohkabeallái gullevašvuohta Sámedikki datalisttuide. Dušše oktii gávcci ohcamušas lea merkejuvvon ohcci sohkabealli, ja nugo oaidná govvosis dás vuolábealde, de leat nissonolbmot ja dievdoolbmot oalle dássálaga ohcciid logus (52 ja</p>
<p>50). 5 ohcamuššii leat merken sihke nissonolbmo ja dievdoolbmo ohccin.</p>
<p><em type="italic">Govus 3.9 Ohcci sohkabealli/institušuvdnii gullevašvuohta </em></p>
<p xml:lang="deu">InstitusjonMannKvinneKvinne/Mann</p>
<p>Go leat nie unnán logut vuođđun, de lea unnán ávki bidjat beare ollu deattu sohkabealerohusaide go</p>
<p>galgá geahččat movt ohcamušaid mieđiheamit ja biehttaleamit juohkásit. Goasii bealli dievdoolbmuin geat leat ohcan, ii leat ožžon doarjaga, muhto dušše oktii golmma nissonolbmo ohcamušain lea biehttaluvvon doarjja (geahča tabeallamildosa).</p>
<p><em type="bold">3.7  Doarjagiid ruovttoluottageassin </em></p>
<p>Sámedikki ohcanvuđot doarjjaortnegiid njuolggadusain daddjo ahte Sámedikki doarjaga sáhttá gáibidit ruovttoluotta máksot jus vuostáiváldi ii deavdde eavttuid mat leat čállojuvvon doarjjareivii,</p>
<p>jus addá boasttu dieđuid, jus doarjja ii geavahuvvo juolludeami ulbmila mielde dahje jus oažžu máksojuvvot beare ollu doarjaga. Doarjja mii ii geavahuvvo, galgá máksojuvvot ruovttoluotta.</p>
<p>Juohke jagi máksojuvvojit ruovttoluotta doarjagat mat eai leat geavahuvvon, ja daid sáhttá juolludit eará ohcamušaide. Tabealla dás vuolábealde čájeha ahte dan golmma jagis mii dás árvvoštallojuvvo leat máksojuvvon ruovttoluotta doarjagat goasii 3 miljovnna ovddas. 2007:s gesse ruovttoluotta goasii 1 ½ miljovnna ruvnno, muhto 2008:s lei dat submi arvat unnit, sullii bealle miljovdna.</p>
<p>Datalisttuin oaidná ahte doarjja maid gesset ruovttoluotta, guoská dávjá áššiide mat leat oalle áigasaččat. Doaibmaraporta galgá dábálaččat leat gárvvis guokte jagi maŋŋá go doarjja lea juolluduvvon. Loguin oaidná ahte doppe leat leamaš muhtun boares áššit maid ohcci ii leat ollásit raporteren, ja de ii leat Sámediggi ge sáhttán daid áššiid loahpahit. Mii dulkot loguid dan láhkái ahte Sámediggi álggahii albma <span type="quote">”čorgenbarggu”</span> 2007:s, vai beassá loahpahit ollu áššiid, ja boađus dan barggus lei ahte 1 ½ miljovdna juolluduvvon doarjjaruđain máksojuvvui ruovttoluotta</p>
<p>doaibmaortnegii. Dát čájeha maid ahte Sámedikkis eai ovdal leat leamaš doarvái buorit bargodábit dasa movt čuovvolit ohcciid geat eai leat guovtti jagi áigemeari siste čállán raportta.</p>
<p><em type="italic">Tabealla 3.4 Doarjagat mat leat máhcahuvvon 2006‐2008 </em></p>
<p> <em type="italic">Máhcahuvvon doarjagat Jagit </em> 971 431 2001‐6  1 446 613 2002‐7  556 987 2002‐8 Oktiibuot 2 985 031   </p>
<p>Datalisttuin ii leat leamaš vejolaš oažžut dihtosii makkár doaibmasuorggis leat máhcahuvvon eanemus doarjagat, muhto go geahččá namaid, de oaidná ahte leat eanemus iešguđetlágan</p>
<p>organisašuvnnat ja suohkanat mat doarjagiid leat máksán ruovttoluotta. Orro leamen nu ahte leat ollu dilálašvuođaid lágideamit mat eai leat čađahuvvon, dahje mat leat lágiduvvon miha unnit doallun go álggos leamaš jurdda.</p>
<p><em type="bold">4   Makkár oaidnu ohcciin lea váikkuhanortnegii </em></p>
<p>Geassemánus 2010 sáddejuvvui jearahallanskovvi buohkaide geat Kulturfoanddas/Ohcanvuđot doarjagat Kultuvra‐ortnegis leat ohcan doarjaga jagiin 2006‐2008.  Sáddiimet ovtta muittuhusa, mas lei vástidanáigi borgemánu 25.beaivi. Tabeallas dás vuolábealde oaidná gallis vástidedje, gallis eai vástidan, gallis dieđihedje ahte eai sáhte vástidit ja galle reivve bohte ruovttoluotta go lei dovdameahttun adreassa. Vástidanproseanta lea 38,3 %.</p>
<p><em type="italic">Tabealla 4.1 Jearahallaniskkadeami ruovttoluottadieđut </em></p>
<p>Galle jearahallanskovi oaččuimet vástádusaiguin  Gallis dieđihedje ahte eai sáhte vástidit, reivvet mat bohte ruovttoluotta dovdameahttun adr.dihtii ja eará Gallis eai vástidan  Galle jearahallanskovi sáddejuvvo oktiibuot</p>
<p>Dán kapihttalis gohčodit sin geat vástidedje jearahallanskovi vástideaddjin. Jearahallanskovis (geahča mildosa) jerrojuvvui manne ohcá doarjaga, makkár duogáš lea ja vásáhusat kulturfoanddain/Kulturdoarjjaortnegiin. Vástideaddjiid galge viidáseappot vástidit gažaldagaide</p>
<p>prošeavtta birra masa ohcet doarjaga, maiddái ulbmilolahusa, ja jáhkket go sii ieža ahte bohtet eanet gerddiid ohcat doarjaga doarjjaortnegis.</p>
<p>Jearahallanskovis ledje eanes giddejuvvon gažaldagat, dat mearkkaša ahte ledje gárvvistuvvon vástádusat maid gaskkas galggai válljet. Gažaldagaide mat guske dasa manne vejolaččat leat ohcan doarjaga máŋgga geardde ja movt prošeavtta čađaheamis leat vuhtiiváldán dásseárvvu, lei vejolaš vástidit dárkileappot iežas sániiguin.</p>
<p>Jearahallaniskkademiin leat čohkken dieđuid dan birra movt ohccit árvvoštallet doarjjaortnega.</p>
<p>Jearahallaniskkadeamis ledje mielde sihke prošeavttat maidda lea juolluduvvon doarjja ja prošeavttat maidda lea biehttaluvvon doarjjja. Iskkadeamis bivddiimet buohkaid vástidit gažaldahkii mii guoská ohcanmuddui. Dás vuolábealde oaidná movt vástidedje gažaldagaide main jerrojuvvui earet eará Sámedikki bagadallama ja veahkeheami birra. Dasto gieđahallat iskkadeami vástádusaid maid leat ožžon vástideddjiin geaidda lea mieđihuvvon doarjja. Das muitalit earet eará čađaheami ja</p>
<p>raportačállingáibádusaid birra, ja makkár mearkkašupmi prošeavttas lea ohcci iežas mielas. Loahpas geahččat maid prošeavttaid maidda ii leat juolluduvvon doarjja, das geahččat sihke biehttalanákkastallama ja movt prošeavttain manai viidáseappot. Álggos presenteret daid ohcciid ja prošeavttaid duogášdieđuid mat ledje mielde iskkadeamis.</p>
<p>Ollu gažaldagat jearahallanskovis eai leat dakkárat ahte okta vástádus duvdá nuppi eret. Danin sáhtte vástideaddjit merket máŋga vástádusa seamma gažaldahkii, maiddái dakkár sajiin gos eat lean bivdán sin dan dahkat. Sivvan dasa lea ahte vástideddjiin sáhtte leat máŋga ohcamuša, ja nu sáhtii ge</p>
<p>seamma vástideaddji vásihan Sámedikki doarjjaortnega máŋggaláhkái. Dan birra eat lean doarvái bures smiehttan dalle go ráhkadeimmet jearahallanskovi. Muhto dieđuid analysabargguin leat dan vuhtiiváldán.</p>
<p>Vástádusmolsaeavttuin sáhtii válljet máŋga vástádusa, mii mearkkaša ahte vástideaddji sáhtii seamma gažaldahkii vástidit máŋggain vástádusain. Danin leat mii analyserema dihtii válljen váldit eret daid vástádusaid main vástideaddji lea vástidan <em type="italic">sihke</em> juo ja ii. Vástideaddjit geain leamaš máŋga prošeaktaohcamuša, maidda lea sihke mieđihuvvon ja biehttaluvvon doarjja, leat ovdamearkkadihte vástidan sihke juo ja ii gažaldahkii ahte guoská go ohcamuš seamma prosektii.  </p>
<p><em type="bold">4.1  Ohccit ja prošeavttat </em></p>
<p>Kulturovddidanortnegis ožžot doarjaga sihke dakkár ohccit geat gullet muhtun institušuvdnii ja geat eai gula. 113 vástiduvvon jearahallanskoviin ledje 79:s, dahje guovttes golbmasis, merken ahte sii gullet muhtun institušuvdnii dahje organisašuvdnii. Dat heive bures daid dieđuide mat leat registrerejuvvon Sámedikki datalisttuide (geahča ovddit kapihttalis)gos dušše okta juohke gávccát ohccis lea registrerejuvvon namain nu ahte sáhttá oaidnit makkár sohkabeallái gullá. Das ledje čiežas</p>
<p>gávcci ohccis registrerejuvvon institušuvdnii dahje organisašuvdnii gullevažžan. Jearahallaniskkadeami sohkabeallái gullešvuohta lei ná; 56 nissonolbmo ja 43 dievdoolbmo vástidedje skoviid. Golmma skovis lei sihke dievdu ja nissonolmmoš vástideaddjin, ja ledje 11 geat eai leat oppalohkái merken sohkabeali. Agi dafus juohkásit vástideaddjit oalle jámma, gaskamearálaš riegádanjahki lea 1959.</p>
<p>Skoviid leat vástidan sihke sii geat leat dušše okta ohcan, ja ohccit geat leat máŋgga geardde ohcan.</p>
<p>53 skovi vástideaddji leat čállán ahte leat ohcan doarjaga dušše okte ja 57 skovi vástideaddji leat čállán ahte leat ohcan eanet go ovtta geardde. Maiddái diet dieđut heivejit bures dan govvii maid mii leat huksen Sámedikki datafiillain, main oaidnit ahte ollugat leat ohccit geat <span type="quote">”čađat”</span> ohcet. Vaikko okta vástideaddji čállá ge ahte son lea sádden guoktelogi ohcamuša dan golmma jagi áigodagas mii dás árvvoštallojuvvo, de leat eatnasat vástidan ahte sii leat sádden guokte ohcamuša (16 vástideaddji) ja golbma ohcamuša (ovcci vástideaddji). Gaskamearálaččat sádde juohke ohcci dán iskkadeamis golbma ohcamuša. Leat máŋggalágan sivat dasa manne ohcet máŋgga geardde, nugo</p>
<p>oaidná tabeallas dás vuolábealde:</p>
<p><em type="italic">Tabealla 4.2 Manne ohcet máŋgii </em></p>
<p><em type="italic">Sivva  </em></p>
<p>Danin go ii ožžon doarjaga vuosttaš geardde 18<em type="bold"> </em>Danin go prošeakta viiddiduvvui ja šattai dárbu liige doarjagii  Ođđa prošektii  Eará sivat  </p>
<p>Dábáleamos sivvan dasa manne ohcet máŋgga geardde, lea ahte ohccis lea ođđa prošeakta (33</p>
<p>vástideaddji). 18 vástideaddji ohcet ođđasis danin go eai ožžon prošektii doarjaga vuosttaš geardde go ohce. Unnit oassi ohcá ođđasis danin go leat viiddidan prošeavtta.</p>
<p>Gažaldahkii ahte makkár giellaguvlui prošeakta lei earenoamážit jurddašuvvon, vástidedje ná go tabeallas dás vuolábealde oaidná.</p>
<p><em type="italic">Tabealla 4.3 Guđe giellaguvlui prošeakta lei jurddašuvvon: </em></p>
<p xml:lang="smj"><em type="italic">Giella </em></p>
<p>Davvisámegiella Julevsámegiella  Máttasámegiella 56 <em type="bold"> </em>  Juohke goalmmát prošeakta dain mat almmuhit gillii čanastaga (N‐86), almmuha ahte prošeavttas lea čanastat julev‐dahje máttasámegillii. 27 vástideaddji eai leat gillii čanastaga birra čállán maidege, earet eará danin go diekkár juohkimis ii leat mihkkege mearkkašumiid prošektii dahje prošeavttaide.  </p>
<p>Jearahallanskovis bivddiimet maid vástideddjiid čállit guđemuš Sámedikki doaibmasuorggis sii leat ohcan doarjaga. Jus ledje ohcan doarjaga máŋgga doaibmasuorggis, de leat čállán makkár surggiin.</p>
<p><em type="italic">Tabealla 4.4 Guđe doaibmasuorggis leat ohcan doarjaga doibmii/prošektii </em></p>
<p><em type="italic">Girjjálašvuohta  Musihkka Govvadáida/ duodji Teáhter‐</em> <em type="italic">ulbmil Mánáid bajásšaddan Eará doaimmat Govvaráiddut sámegillii </em></p>
<p xml:lang="vep">16<em type="bold"> </em>      </p>
<p>Lea <span type="quote">”Eará doaimmat”</span> suorgi mas leat eanemus ohcan, dat lea guovttegeardán nu stuoris go nubbin</p>
<p>stuorámus suorgi mii lea <span type="quote">”Musihkka”</span>. Doarjjastivrra 2008 jahkedieđáhusas čállet ahte <span type="quote">”Eará doaimmat”</span> ledje 2008:s sámi kulturlágideamit ja festiválat, fibmabuvttademiid oasseruhtadeapmi, filmmaide mat leat sámi diliid birra ja sámi musihkkariidda artistabálkkát. Dán doaibmasuorgái gullet jahkásaš lágideamit nugo Sámi álbmotbeaivvi doalut, danin dát suorgi lea dan muttos stuoris eará kultursurggiid ektui.</p>
<p>Almmatge orro leamen nu ahte jearahallansiskkadeamis leat badjelmeari ollu doaibmasuorggi <span type="quote">”Eará doaimmat”</span> ovddasteaddjit dan ektui man galle ohcamuša seamma suorggis leat registrerejuvvon</p>
<p>Sámedikki datalisttuide.  Ja orrot ges beare unnán ohcamušat musihkkasuorggis.</p>
<p>Árvvoštallan guoská jagiide 2006, 2007 ja 2008. 80 jearahallanskovi vástideaddji čálle ahte leat ohcan dušše ovtta diein jagiin. Dan oaidná tabeallas dás vuolábealde:</p>
<p><em type="italic">Tabealla 4.5 Guđe jagi ohccit leat ohcan geat leat dušše okte ohcan </em></p>
<p><em type="italic"> Frekveansa   Proseanta </em><em type="bold"> </em> 27,6 <em type="bold"> </em> 18,8 <em type="bold"> </em> 53,6 <em type="bold">Oktiibuot </em> 100,0 </p>
<p>Eará vástideaddjit go dat 80 mat dás ovdalis leat namuhuvvon, leat čállán ahte sii leat ohcan guokte jagi dahje buot golbma jagi. Njeallje ohcci čálle ahte sii leat ohcan sihke 2006:s ja 2007:s, guovttes leat ohcan 2006:s ja 2008:s, njeallje vástideaddji leat ohcan 2007:s ja 2008:s, ja nu eatnat go 19 vástideaddji leat ohcan doarjaga buot dan golbma jagi mat dás árvvoštallojuvvojit.</p>
<p>Dás oaidnit ahte eanemus vástideaddjit leat ohcan jagis 2008, juogo dušše de dahje maiddái eará jagiid.  Go oaidná movt vástádusat juohkásit árvvoštallanáigodaga jagiid mielde, de oaidná ahte dat</p>
<p>eai čájet juste seamma gova go Sámedikki databása ohcanlogut, main boahtá ovdan ahte 2007;s ledje eanet ohcamušat. Árvvoštallanáigodaga maŋemus oasis leat eanemus ovddasteaddjit. Dat sáhttá boahtit das go vástideddjiide lea álkit muitit maŋemus ohcanjagi go duon guokte ovddit jagi. Eará čilgehus sáhttá leat dat ahte leat olahan iskkademiin eanet 2008 ohcciid rievttes adreassaid, go ii leat eanet go guokte jagi dan rájes sii leat ohcan.</p>
<p>Golbma vástideaddji leat almmuhan bihtánsámegiela giellaguovlun. Dat golbma eai leat váldojuvvon mielde.</p>
<p>Iskkadeami vástideaddjit leat sihke sii geat leat ožžon doarjaga ohcamušaide ja sii geaid ohcamušaide doarjja lea biehttaluvvon. Sullii golmmas juohke njealjásis, dahje 79 vástideaddji vástidit ahte sin ohcamušaide lea mieđihuvvon doarjja, ja 24 vástideaddjái čállet ahte sidjiide lea biehttaluvvon doarjja. Go dan balddastahttá Sámedikki datalisttuid dieđuiguin, de orrot leamen jearahallaniskkadeamis eanebut geaid ohcamušaide lea mieđihuvvon doarjja. Datalisttuin oaidná ahte lea sullii bealli ohcciin masa lea mieđihuvvon doarjja.</p>
<p><em type="italic">Tabealla 4.6  Dorjon ja biehttalan </em></p>
<p><em type="italic"> Juo Ii </em>Mieđihuvvui go ohcamuššii doarjja?<em type="bold"> </em>  </p>
<p>Čieža vástideaddji vástidit ahte sidjiide lea sihke mieđihuvvon ja biehttaluvvon doarjja. Dat mearkkaša ahte duohtavuođas leat iskkadeamis 86 prošeavtta maidda lea juolluduvvon doarjja doarjjaortnegis ja leat 31 geaidda lea biehttaluvvon doarjja. Dáid lohkodieđuid viidásit gieđahallamis</p>
<p>leat mielde sihke/ja‐kategoriijat.</p>
<p><em type="bold">4.2  Movt ohcanbarggu leat vásihan </em></p>
<p>Mis ledje iešguđetlágan gažaldagat maiguin bivddiimet vástideddjiid árvvoštallat doarjjaortnega. Dás vuolábealde mii čájehit movt ohcciid mielas lea doarjjaortnet ja man duhtavaččat ohccit leat earet</p>
<p>eará bagadallamiin.</p>
<p>Álggos jerrojuvvui ahte dihte go ohccit doarjjaortnega birra ovdal go álge ohcamušain bargat. 113 ohcci gaskkas vástidedje 86 vástideaddji ahte sii dihte dan birra, ja 24:s vástidedje ahte sii eai diehtán ortnega birra. Dán oktavuođas ii leat mihkkege erohusaid dan ektui geat maŋŋil ožžo doarjaga ja geat eai ožžon. Dat čájeha dan ahte vejolaš ohccit dihtet bures doarjjaortnega birra. Danin orro ge leamen nu ahte vejolaš ohccit dihtet hui bures Sámedikki doarjjaortnegiid birra.</p>
<p>Gažaldahkii ”Mii lea sivaid dasa go don ohcet/doai ozaide/dii ohcaidet doarjaga?” ledje biddjojuvvon</p>
<p>njeallje vástidanvejolašvuođa, ja lei vejolaš merket máŋga vástádusa dahje buot vástádusaid. Čieža vástideaddji eai diehtán eará almmolaš ruhtadanbáikkiid birra gos livčče sáhttán doarjaga ohcat, 17 vástideaddji lohket ahte priváhta olbmot ávžžuhedje sin ohcat ja 35 vástideaddji lohket ahte sii leat váldán Sámedikkiin oktavuođa ja ožžon dihtosii makkár vejolašvuođat leat oažžut foanddas ruhtadanveahki. Dasa lassin leat 18 vástideaddji geain leat eará ákkat manne ohce, earet eará oktavuohta sámi kulturorganisašuvnnaiguin ja ahte Sámedikki áirasat dahje earát leat muitalan</p>
<p>ortnega birra. 68 vástideaddji vástidedje ahte prošeavtta ii livčče sáhttán čađahit almmá doarjaga haga. Dat ahte badjel bealli vástideddjiin (60 %) vástidit ahte eai livčče sáhttán iežaset prošeavtta čađahit jus eai livčče ožžon doarjaga, čájeha man dehálaš dát doarjjaortnet lea. Dat orro midjiide čájeheamen dan ahte doarjjaortnet lea hui dehálaš dákkár mállet prošeavttaid čađaheapmái, ja ahte eai gávdno nu beare válljenvárri ruhtadanvejolašvuođat.</p>
<p>Bagadallan ja dieđuid oažžun lea dehálaš doarjjaohcama oktavuođas. Danin bivddiimet vástideddjiid</p>
<p>muitalit makkár vásáhusat sis leat Sámedikki kulturfoanddain/Kulturdoarjjaortnegiin. Leimmet sidjiide bidjan čuovvovaš gažaldaga: ”Jus váldet Sámedikkiin oktavuođa ohcamuša čálidettiin, manne dahket dan?”. Vástádusain oaidnit ahte ii oktage vástideaddji váldán Sámedikkiin oktavuođa danin go livčče dárbbašan veahki ohcanskovi deavdimii. Dat orro čájeheamen dan ahte ohcanskovvi lea álki ja dan lea álki deavdit. 41 vástideaddji (36 %) vástidedje ahte sii válde oktavuođa Sámedikkiin gullan dihtii lea go prošeakta dakkár ahte dasa sáhtášii doarjaga oažžut, ja 42 (37 %) vástideaddji čálle ahte sii doarjjaohcama oktavuođas válde oktavuođa Sámedikkiin oažžun dihte oppalaš dieđuid. Máŋgasis ledje goappešat diet vástádusat.</p>
<p>Bivddiimet maid vástideddjiid árvvoštallat movt Sámedikki diehtojuohkin ja bagadallan orui leamen doarjjaohcama oktavuođas. Maiddái dan gažaldagas sáhtte vástideaddjit merket máŋga vástádusvejolašvuođa. 22 vástideaddji eai leat vástidan maidege dahje sii leat merken <span type="quote" xml:lang="deu">”in dieđe”</span> vástádussan. Tabeallas dás vuolábealde oaidná eará molsaeavttuid ja makkár molsaeavttuid</p>
<p>vástideaddjit leat merken vástádussan. Tabeallas leat dat logut maid sirrejuvvon dan mielde guđet vástideaddjit leat ožžon doarjaga ja guđet eai.</p>
<p><em type="italic">Tabealla 4.7 Movt du mielas lei Sámedikki diehtojuohkin ja bagadallan ohcama oktavuođas?  </em></p>
<p><em type="italic"> Ii ožžon </em></p>
<p><em type="italic">doarjaga (N=24) Ožžon doarjaga  (N=79) Submi </em></p>
<p>Buorre, ollu dieđut ruovttusiidduin interneahtas    Buorre, foanddas oažžu reivves, telefuvnnas dahje e‐ boasttas vástádusa mas leat buorit dieđut Buorre, foanddas leat buorit bagadallamat ohcciide    Heittot, lea váttis oažžut dárbbašlaš dieđuid</p>
<p>Opplaččat čájehit diet logut ahte vástideaddjit leat duhtavaččain daid dieđuiguin ja bagadallamiin</p>
<p>maid leat ožžon. Muhto nugo logut čájehit, de lea veaháš erohus das movt sii vástidit geat leat ožžon ohcamuššii doarjaga ja sii geat eai leat ožžon. Sii geat leat ožžon doarjaga, leat dávjjibut válljen daid vástádusaide merket mat čájehit ahte leat duhtavaččat. Dušše okta juohke guđa ohccis sis geat eai leat ožžon doarjaga oaivvilda ahte interneahta diehtojuohkin lea buorre. Sis geat leat ožžon doarjaga, vástidit goasii guovttes viđa ohccis ahte diehtojuohkin lea buorre. Ja ii oktage sis geaidda doarjja lea biehttaluvvon oaivvil ahte foanda addá buriid dieđuid reivviin, telefuvnnas dahje e‐boasttas, muhto</p>
<p>dan gal oaivvilda eanet go juohke goalmmát sis geat leat ožžon doarjaga. Muhto logis sis geat eai leat ožžon doarjaga, dahje guovttes viđa ohccis, vástidit ahte lea váttis oažžut dárbbašlaš dieđuid.</p>
<p>Jearahallanskovis ledje maid njeallje čuoččuhusa Sámedikki diehtojuohkima ja bagadallama birra. Bivddiimet vástideddjiid buktit oaivila čuoččuhusaide ja árvvoštallat ahte leat go sii <span type="quote">”Áibbas ovttaoaivilis, Oalle ovttaoaivilis, Veaháš ovttaoaivilis dahje Ii ovttaoaivilis”</span>. Tabeallas dás vuolábealde leat dien njeallje kategoriija bidjan oktii guovtti kategoriijan.</p>
<p><em type="italic">Tabealla 4.8 Maid oaivvildat Sámedikki birra go guoská čuovvovaš čuoggáide? </em></p>
<p><em type="italic"> Áibbas dahje oalle </em></p>
<p><em type="italic">ovttaoaivilis  Veaháš dahje ii ovttaoaivilis </em></p>
<p><em type="bold"> </em>(frekveansa) %  (frekveansa) % N Sámediggi attii buori veahki ohcanbarggu oktavuođas  44,9  55,1  </p>
<p>Ožžon/oaččuime/oaččuimet buori veahki gávdnat eará ásahusaid gos maid sáhttá doibmii ohcat doarjaga  21,7  78,3</p>
<p>Vásihin ahte sus gii livččii sáhttán mu veahkehit, lei beare unnán áigi vástidit, ii ge astan veahkehit mu dainna masa dárbbašin veahki  15,9  84,1</p>
<p>Lea váttis Sámedikkis gávdnat rievttes olbmo geainna galgá hupmat  32,1  67,9  Logut čájehit ahte sullii guovttes golmma vástideaddjis eai leat ovttaoaivilis dasa ahte lea beare váttis gávdnat rievttes olbmo geainna sáhttá hupmat Sámedikkis. Logut čájehit viidáseappot maid dan ahte eatnasiid mielas ii leat unnán áigi sis geat Sámedikkis galget veahkehit. Dat orro muitaleamen dan ahte Sámedikki bargit oalle muddui astet veahkehit ohcciid go sii váldet oktavuođa ja ahte eatnasiid mielas ii leat váttis gávdnat Sámedikki hálddahusas rievttes olbmo gii sáhttá veahkehit ohcanbarggu oktavuođas. Orro baicca nu ahte eai nu ollugat leat duhtavaččat konkrehtalaš vehkiin maid ožžot.</p>
<p>Vuollel bealli lea áibbas dahje oalle ovttaoaivilis dasa ahte Sámediggi fálai buori veahki ohcamuša hábmema oktavuođas ja dušše juohke viđát vástideaddji lei áibbas dahje oalle ovttaoaivilis dasa ahte ožžo buori veahki gávdnat eará ruhtadangálduid. Sáhttá gal leat nu ahte maŋemus gažaldahkii leat vástidan ohccit geat duohtavuođas eai dárbbašan bagadallanveahki eai ge veahki gávdnat eará ruhtadangálduid, danin go ollu dain ohcamušain maidda lea mieđihuvvon doarjja leat ožžon ollislaš ruhtadeami foanddas. Go dárkileappot geahčada loguid, de oaidná ahte maiddái dan oktavuođas</p>
<p>árvvoštallet sii geat leat ožžon doarjaga veaháš earaládje go sii geat eai leat ožžon doarjaga.</p>
<p>Lea duohtavuođas oktiigullevašvuohta das ahte lea go ožžon doarjaga vai ii, ja movt de árvvoštallá dan man buori veahki Sámediggi lea addán ohcamuša hábmema oktavuođas, dahje man čehpet diggi lea veahkehan gávdnat eará ruhtadangálduid gos maid sáhttet doarjaga ohcat.  Dat oktiigullevaš‐ vuohta lea dás oalle nanus, eandalii de go geahččá movt dan árvvoštallet makkár veahki leat ožžon ohcamuša hábmemii. Seamma oktiičanastat lea maid das movt vástideaddjit geat eai leat ožžon</p>
<p>doarjaga ja sii geat leat ožžon doarjaga árvvoštallet dan man buorre dahje heittot dilli áššemeannudeddjiin lea, dahje man muddui lea váttis gávdnat rievttes olbmo Sámedikkis. Dán oktavuođas ii leat jur nu nanu oktiičanastat. Nuppiin sániin dadjat; sii geat leat ožžon doarjaga leat eanet duhtavaččat vehkiin maid ožžo ohcanbarggu oktavuođas go sii geat eai ožžon doarjaga.</p>
<p><em type="italic">Tabealla 4.9 Doarjaga oažžuma (korrelašuvdna) ja movt vásiha dan veahki maid Sámedikkis oažžu (Pearson Correlasjon)oktiičanastaga analysa  </em></p>
<p xml:lang="smn"><em type="italic"> Ohcamuša </em></p>
<p><em type="italic">hábmemii veahkki Veahkki gávdnat eará doarjja‐</em> <em type="italic">ásahusaid Sus gii sáhttá veahkehit lea unnán áigi Váttis gávdnat rievttes olbmo Sámedikkis </em></p>
<p><em type="bold">Biehttalan dahje mieđihan </em>‐.448** ‐.314* .513** .271* </p>
<p xml:lang="kal"><em type="bold">N </em>    </p>
<p><em type="bold">**. Korrelašuvdna lea signifikánta 0.01 dásis(2‐tailed). </em></p>
<p>*. Korrelašuvdna lea signifikánta 0,05 dásis (2‐tailed).</p>
<p>Dan sáhttá čilget nu ahte vástideaddjit geat ožžot doarjaga, ožžot maŋit áiggi buoret gova dan veahkis maid Sámediggi fálai. Muhto dat sáhttá maid muitalit dan ahte sii geat ožžot buori veahki, hábmejit dakkár ohcamušaid mat leat Sámedikki gáibádusaid mielde. Dat sáhttá mielddisbuktit dan ahte mađi eanet diehtojuohkin ohcciide ja bagadallan buoriduvvo, dađi eanet lassánit buorit ja vuđolaččat jurddašuvvon prošeavttat. Almmatge lea Sámedikkis ollislaččat vuođđu leat duhtavaš daid</p>
<p>loguiguin mat dás ovdanbohtet mat čájehit movt ohccit vásihit ja árvvoštallet dan makkár veahki ja dieđuid sii ožžot ohcanbarggu oktavuođas.</p>
<p><em type="bold">4.3  Prošeavttat maidda lea juolluduvvon doarjja </em></p>
<p>Dás presenteret daid prošeavttaid birra dataid mat leat ožžon doarjaga, namalassii dieđuid maid leat ožžon 79 vástideaddjis. Leat váldán eret sin geat eai leat ožžon doarjaga, geat eai leat vástidan dahje</p>
<p>geat leat vástidan sihke Juo ja Ii. Min logut čájehit ahte sin gaskkas geat leat ožžon doarjaga lohket 40</p>
<p>vástideaddji (54 %) ahte sidjiide lea juolluduvvon olles dat submi maid ledje ohcan, ja 34 vástideaddji (46 %) lohket ahte sii leat ožžon oasi dan doarjagis maid ohce.</p>
<p>Vaikko ohccai mieđihuvvo ge doarjja, de ii leat daddjon ahte prošeakta čađahuvvo nugo dat lea čilgejuvvon prošeaktačilgehusas man vuođul lea ohcan. Sin searvvis geat ožžo doarjaga doarjjaortnegis, vástidit eanebuš go njealjis vihttasis ahte prošeakta čađahuvvui dahje šaddá čađahuvvot plána mielde. Juohke gávccát vástida ahte sii maŋŋonedje dahje bohtet maŋŋonit.</p>
<p><em type="italic">Tabealla 4.10  Čađahuvvui go prošeakta nugo jurdda lei? </em></p>
<p><em type="italic"> Frekveansa </em><em type="bold">Juo </em> <em type="bold">Ii, dat maŋŋona/maŋŋonii </em> <em type="bold">In dieđe movt manná </em> <em type="bold">Sihke juo ja ii, maŋŋona/maŋŋonii </em> <em type="bold">Submi </em> </p>
<p>Sin gaskkas geat leat ožžon prošeavtta ruhtaduvvot leat 69:s vástidan gažaldahkii ahte čađahuvvo go</p>
<p>prošeakta nugo lei jurdda. Sin gaskkas vástidit olles 58 ohcci (84 %) ahte prošeakta čađahuvvo nugo lei jurdda, ja juohke logát (13 %) vástidii ahte prošeakta maŋŋona. Danin orro ge leamen nu ahte hui ollugat sis geat leat ožžot doarjaga, nagodit čađahit prošeavtta, vaikko logis eai leat ge vástidan dien gažaldaga.</p>
<p>Jearaimet maid vástideddjiin ahte sáhttá go Sámediggi sin mielas geavahit sin doaimma dahje prošeavtta buorren ovdamearkan go galgá čájehit bureslihkostuvvan doaimmaid maid doarjjaortnet</p>
<p>lea ruhtadan. 59 ohcci vástidedje dien gažaldahkii. Stuora oassi sis geat vástidedje, goasii guovttes juohke golbmásis, vástidedje <span type="quote" xml:lang="smj">”Juo diehttelas”</span>. Dušše golmmas vástidedje ahte sin prošeavtta ii ábut geavahit buorren ovdamearkan.</p>
<p><em type="italic">Tabealla 4.11 Lea go Sámediggi /sáhtášii go Sámediggi geavahit du prošeavtta buorren ovdamearkan go galgá čájehit man bures doarjjaortnet doaibmá? </em></p>
<p><em type="italic"> Frekveansa </em>Juo diehttelas  Juo, muhto ii vuos  Ii  Oktiibuot  </p>
<p>Jearahallanskovis bivddiimet maid vástideddjiid árvvoštallat iežaset prošeavtta dahje prošeavttaid ulbmilolahusa. Dát dieđut leat veaháš eahpesihkkarat danin go muhtun vástideaddjit árvvoštalle iežaset prošeavttaid visot doaibmasurggiid ektui maid sáhtte válljet. Garvin dihtii dien váttisvuođa, de leat mii árvvoštallan dušše daid vástideddjiid vástádusaid geat leat árvvoštallan man muddui leat joksan ulbmilolahusa juste dan doaibmasuorggis mas ieža leat ohcan doarjaga. De oažžut dákkár</p>
<p>loguid:</p>
<p><em type="italic">Tabealla 4.12  Guđe suorggis ohcet ja ulbmilolahus </em></p>
<p><em type="italic"> Guđe doaibmasuorggis ohcá: Galle vástideaddji guđege doaibmasuorggis: Prošeavtta váikkuhus ulbmilolahussii </em></p>
<p><em type="bold">   Buorre Oalle buorre  Ii makkárge </em>Girjjálašvuohta <em type="bold"> </em>16<em type="bold"> </em>6<em type="bold"> </em>0<em type="bold"> </em>1<em type="bold"> </em>Musihkka     Govvadáida/ duodji     Teáhterulbmil     Mánáid bajásšaddan      Eará doaimmat     <em type="bold">Doaibmasuorgi:</em> Govvaráiddut sámegillii     </p>
<p>Nugo loguin oaidná, de leat ollu vástideaddjit geat eai leat vástidan ulbmilolahusa gažaldahkii. Dat dahká ahte lea stuora eahpesihkarvuohta čadnon daid loguide mat dás bohtet ovdan. Go lea nu stuora erohus gaskal guđege suorggi vástideddjiid logu ja sin logu geat ieža leat merken prošeavtta</p>
<p>ulbmilolahusa, de dat boahtá juogo das ahte eai leat vástidan gažaldaga dahje ahte leat merken <span type="quote" xml:lang="deu">”In dieđe”</span>. Máŋgga kategoriijas bajábeale tabeallas lea bealli dahje eanebut vástideddjiin merken juogo dan ahte leat bures olahan ulbmila dahje buoremuddui.</p>
<p>Sámediggi gáibida raportta go doarjagat máksojuvvojit. Bivddiimet sin geat leat ožžon doarjaga vástidit čuoččuhusaide mat gusket raportačállingáibádusaide. Logut čájehit ahte eatnasat, olles 64 vástideaddji 79 vástideaddjis leat merken molssaektui ”Gáibádusat leat čielgasat ja daid ipmirda</p>
<p>bures”. Dušše guovttes oaivvildeigga ahte <span type="quote">”Gáibádusat leat beare garrasat”</span>, ja viđas ledje merken ahte <span type="quote">”ii leat álo nu álki duođaštit goluid”</span>. Vihtta vástideaddji ledje merken eanet go ovtta čuoččuhusa, dat sáhttá leat mearkan dasa ahte seamma vástideaddjis leat máŋga vásáhusa iešguđetlágan prošeavttaiguin. Váldogovva lea almmatge ahte eanas oassi doarjjaožžuin oaivvildit ahte raportačállingáibádusat leat čielgasat ja álkit ja daid ipmirda bures.</p>
<p><em type="italic">Tabealla 4.13 Movt du/dudno/din mielas lea dásseárvu vuhtiiváldojuvvon prošeavtta čađaheamis? </em></p>
<p><em type="italic">Árvvoštallan </em></p>
<p>Bures 38<em type="bold"> </em>Oalle bures  Ii leat vuhtiiváldojuvvon  Oktiibuot  </p>
<p>51 vástideaddji leat vástidan gažaldahkii mii guoská dasa ahte lea go dásseárvu vuhtiiváldojuvvon prošeavtta čađaheamis. 38:s sis oaivvildit ahte dat lea bures vuhtiiváldojuvvon, ja 10:s lohket ahte dásseárvu lea muhtun muddui vuhtiiváldojuvvon. Dušše golmmas oaivvildit ahte dat ii leat vuhtiiváldojuvvon. Sii geat leat čállán ahte dásseárvu lea bures dahje oalle bures vuhtiiváldojuvvon,</p>
<p>čujuhit dasa ahte sihke nissonolbmot ja dievddut leat leamaš prošeavttas mielde ja ahte prošeakta lea čalmmustahttán nissonolbmuid. Sii geat leat čállán ahte dásseárvu ii leat vuhtiiváldojuvvon, dahje ahte lea dušše muhtun muddui vuhtiiváldojuvvon, čujuhit dasa ahte prošeakta lea vuosttažettiin bártniid várás ja ahte dásseárvu ii leamaš áigeguovdil prošeavttas.</p>
<p>Čoahkkáigeassun sáhttá dadjat ahte logut čájehit ahte sii geat leat ožžot doarjaga ja geat leat vástidan jearahallanskoviid, nagodit bures čađahit iežaset prošeavttaid ja sin iežaset mielas dat čađahuvvojit áigumuša mielde. Logut addet oalle buori gova, ja čilgehus dasa sáhttá leat ahte leat dat doarjjavuostáiváldit geain leat eanemus bures lihkostuvvan prošeavttat geat leat vástidan. Muhto logut sáhttet diehttelas maid čájehit duohtavuođa, ahte Sámedikki juolludeamit oppalohkái geavahuvvojit nugo lea jurdda daid geavahit.</p>
<p><em type="bold">4.4  Prošeavttat maidda ii leat juolluduvvon doarjja </em></p>
<p>Muhtumat sis geat vástidedje jearahallanskoviid eai lean ožžon doarjaga. Go sirre eret sin geat leat vástidan sihke Juo ja ii gažaldahkii ahte leat go sii ožžon doarjaga, de báhcet vel 24 vástideaddji geat čállet ahte eai leat ožžon doarjaga. Dat lea dan muttos vuollegis lohku ahte dan vuođul lea váttis buktit makkárge dulkoma, muhto dain sáhttá oaidnit movt ohccit árvvoštallet biehttalemiid. Eatnasat sis lohket ahte sii juogo eai ipmir ákkastallama dahje ahte eai leat ovttaoaivilis Sámedikkiin mii guoská ákkastallamii.</p>
<p><em type="italic">Tabealla 4.14  Jus it ožžon ohcamuššii doarjaga, ipmirdit go ákkastallamiid maid vuođul Sámediggi biehttalii addimis doarjaga? </em></p>
<p><em type="italic">Molsaeavttut  </em></p>
<p>Juo, mun/moai/mii fuobmáimet ahte ohcamuš ii lean doarvái buorre 1<em type="bold"> </em>Juo, danin go doaibma ii gullan ortnega vuoruhuvvon surggiide  Juo, dain go mun/moai/mii eat gula ortnega ulbmiljovkui  Juo, muhto eat lean ollinge ovttaoaivilis Sámedikkiin mii guoská ákkastallamiidda  Ii, biehttaleapmi ja ákkastallan lei áibbas áddemeahttun munnje/munnuide/midjiide  </p>
<p>Vaikko eanetlohku ii ipmirdan ge biehttaleami dahje lei áibbas eará oainnus ákkastallamiidda, de ledje dušše guđas 23 ohccis geat čálle ahte sii váide ášši. Bivddiimet sin geaidda ii mieđihuvvon doarjja muitalit mii prošeavttain dasto dáhpáhuvai. Goasii bealli prošeavttain loahpahuvvui, čieža čađahuvvon unnit prošeaktan. Bivddiimet maid sin geaidda ii mieđihuvvon doarjja čállit man jáhkehahtti lea ahte sii ohcet fas doarjaga maŋit áiggi. Guđas vástidedje ahte sii soitet dan dahkat, muhto eai dan prošektii masa lei biehttaluvvon doarjja. Viđas čálle ahte sii sáhtáše ohcat fas doarjaga</p>
<p>seamma prošektii go rievdadit veaháš dan plána, ja viđas lohke ahte sii eai áiggo šat ohcat.</p>
<p><em type="bold">4.5  Oktiičohkkejeaddji árvvoštallan </em></p>
<p>Dán jearahallama ulbmil lei oažžut vástádusaid muhtun gažaldagaide Kulturfoandda/Kulturovddidandoarjagiid birra. Jearahallaniskkadeami logut muitalit midjiide ahte sii geat ohce doarjaga 2006‐2008 áigodagas, oaivvildit ahte ortnet lea áibbas dárbbašlaš jus prošeavttaid oppanassiige galgá sáhttit čađahit. Ja vaikko oaidná ge ahte muhtun prošeavttat maidda</p>
<p>biehttaluvvui doarjja, almmatge leat čađahuvvon, de lea aŋkke doarjjaortnet dehálaš čoavdda sámi kulturprošeavttaid álggaheapmái.</p>
<p>Dieđut čájehit maid ahte ohccit buore muddui orrot leamen duhtavaččat dainna bagadallamiin ja vehkiin maid ožžot Sámedikkis ohcanbarggu oktavuođas. Muhto lea gal erohus man duhtavaččat sii leat geat leat ožžon doarjaga ja sii geat eai leat ožžon doarjaga. Dat čájeha ahte Sámedikkis lea buoridanmunni ja buoret bagadallamiin sáhttet eanet ohcamušat šaddat nu buorit ahte daid sáhttá</p>
<p>árvvoštallat doarjut.</p>
<p>Doarjjavuostáiváldit lohket maid ahte prošeavttat čađahuvvojit nugo lei jurdda. Ja go atná vuođđun daid vástideddjiid oaiviliid mat leat čállán prošeavtta ulbmilolahusa birra, de orro sáhttimen dadjat ahte prošeavttain lea leamaš ávki sámi dáidaga ja kultuvrra ovddideapmái.</p>
<p>Doarjjaortnegii lea dárbu. Eanas vástideaddjit lohket ahte eai livčče sáhttán iežaset prošeavttaid čađahit almmá doarjjaortnega doarjagiid haga.</p>
<p xml:lang="smj"><em type="bold">5   Loahppajurdagat </em></p>
<p>Dán kapihttalis mii gieđahallat váldogažaldaga maid divuimet álggahankapihttalis. Iešguđetlágan dieđuid vuođul maid leat čohkken, áigut mii dás buktit gažaldagaide loahppaárvvoštallamiid.</p>
<p>Loahpas buktit muhtun ávžžuhusaid Sámediggái doarjjaortnega ektui, movt dan sáhtášii rievdadit ja muddet nu ahte dat šattašii vel buoret ortnet.</p>
<p><em type="bold">5.1  Ledje go juolludeamit váikkuhanortnega mihttomeriid mielde? </em></p>
<p>Doarjjaortnega váldoulbmil lea leamaš ovddidit máŋggabealát dáidda‐ja kultureallima, ja sihkkarastit sámi váikkuheami sámi kulturovddideapmái. Ulbmila vuosttaš oasi lea álkit meroštallat go dan nuppi oasi. Viissásit lea váikkuhanortnegis leamaš ávki, dat lea dorjon máŋggabealát kulturovddideddjiid prošeavttaid ruđalaččat, prošeavttaid mat viidodaga dáfus leat fátmmastan ollu dáiddasurggiid ja dáiddalaš ovdabuktimiid.</p>
<p>Ulbmila nuppi oasi, mii dadjá ahte galgá sihkkarastit sámi váikkuheami sámi kulturovddideapmái, lea váddáseabbo meroštallat. Maid mearkkaša sámi váikkuheapmi ja mii lea sámi kultuvra?  Dasa ii gávdno oktageardánis vástádus, muhto mii leat ipmirdan ahte Sámediggi árvvoštallá ja divaštallá dieid áššiid čađat. Dat mielddisbuktá ahte čađat sirddašit rájiid mat galggaše sirret mii gullá ortnegii ja mii ii gula. Nu ferte leat jus Sámediggi galgá nákcet čuovvut nuppástusaid mat dáhpáhuvvet sámi kultureallimis ja nákcet addit doarjagiid ođđa dáiddasurggiide ja dáiddalaš ovdanbuktimiidda.</p>
<p><em type="bold">5.2  Leat go juolludemiiguin joksan foandda ulbmiljoavkkuid ja leat go leamaš ávkin ortnega nannensurggiide? </em></p>
<p>2006 ja 2007 bušeahtain eai namuhuvvo foandda ulbmiljoavkkut, ja easka 2008 bušeahtas čilgejuvvojit ulbmiljoavkkut doarjjavuostáiváldi mearkkašumis ulbmiljoavkun. Dat ii mearkkaš ahte foanddas eai lean dihto ulbmiljoavkkut ovdal. Dat gal ledje, muhto eai lean čállojuvvon gosage, dat</p>
<p>čuvvo guoktelot jagi bures sajáiduvvan doarjjajuohkinvieru. Loahpageahčen árvvoštallanáigodaga čállojuvvui čielgaseappot bušeahtaide makkár ulbmiljoavku lea guđege doaibmasuorggis.</p>
<p>Foanda lea árvvoštallanáigodagas eahpikeahttá joksan ollu ulbmiljoavkkuid mat ovddastit oalle máŋggalágan ohcciid ja olbmuid. Leat bargan vuoruhit ulbmiljoavkkuid mat ovdal eai leat nu viššalit ohcan doarjagiid.  Vejolaš boađus das veadjá leat ahte leat ožžon eanet ohcamušaid máttasámi ja julevsámi giellaguovlluin. Geográfalaččat bohtet ain eanemus ohcamušat ohcciin Finnmárkkus,</p>
<p>muhto sin lohku lea veahás njiedjagoahtán.</p>
<p>Jus geavahit vuolggabáikin dan ahte ulbmiljoavkun gohčoduvvojit sii geaid várás doaimmat leat, sii geat dain besset atnit ávkki dahje geat daid besset geavahit, de gal šaddet ulbmiljoavkkut áin viidábut ja stuorábut. Dain leat juohkelágan olbmot; iešguđetlágan kulturdoaluid oassálastit, olbmot geat ostet sámegiel girjjiid, CD:aid ja jietnagirjjiid. Mii leat mearkkašan man garrasit leat čalmmustahttán mánáid ja nuoraid ulbmiljoavkun, ja dat ulbmiljoavku lea biddjojuvvon eanas doaibmasurggiide.</p>
<p>Ortnegis leat leamaš nannenbarggut 7 doaibmasuorggis. Juohke doaibmasuorgái leat juolluduvvon juohke jagi doarjagat. Muhto muhtun doaibmasurggiide bohtet eanet ohcamušat go earáide, teáhterulbmiliidda ja govvadáidagii/duodjái bohtet unnit ohcamušat go ovdamearkkadihte girjjálašvuhtii ja eará doaimmaide, maidda bohtet hui ollu ohcamušat. Diein surggiin lea garra gilvu, ja ollu ohcamušaide šaddet biehttalit doarjaga.</p>
<p><em type="bold">5.3  Movt árvvoštallet leat go olahan dásseárvvu ja movt dásseárvvu vuhtiiváldet? </em></p>
<p>Jearahallaniskkadeamis leat jearran movt vástideddjiid mielas leat vuhtiiváldán dan beali mii guoská dásseárvui prošeavtta čađaheamis. Golmmas njealjásis sis geat vástidedje oaivvildit ahte dat lea bures vuhtiiváldojuvvon. Dat lea diehttelas oalle subjektiiva árvvoštallan, muhto go Sámediggi bivdá doarjjaortnega ohcanskovis ohcci árvvoštallat movt dásseárvvu vuhtiiváldá, almmá čilgekeahttá dárkileappot maid dainna oaivvilda, de eai oaččo ge duođi buoret vástádusaid ohccis. Go leat hálddahusbargiid jearahallan, de leat ge ožžon dihtosii ahte diet diehtu maid ohcci čállá skovvái, i geavahuvvo diehtun maid sirdet prošeavtta dásis alit dássái mi guoská olles ortnegii dahje muhtun</p>
<p>eaŋkil doaibmasuorgái.</p>
<p>Min mielas lea mearkkašahttinveara go beroštumit mat gusket dásseárvui eai oppanassiige namuhuvo guđege jagi bušeahtas dán doarjjaortnegis. Sámedikkis lea buot dieid jagiid leamaš stuora fuolla dásseárvui ollu eará surggiin, muhto ii fal dán doarjjaortnega oktavuođas. Danin lea midjiide váttis loahpalaččat árvvoštallat movt dásseárvu vuhtiiváldojuvvo váikkuhandoaibmaortnegis, ja dán</p>
<p>váikkuhandoaibmaortnegis eai gávdno buorit, doallevaš vuogit maiguin dásseárvováikkuhusaid sáhtášii meroštallat.</p>
<p>Mis eai leat makkárge dieđut mat čájehivčče ahte ohcci vealahuvvošii sohkabeali dihte, ja eai oidno makkárge sohkabealerohusat doarjagiidda oassálastimis. Dat guoská maid daid prošeavttaide main ohcci sohkabealli lea registrerejuvvon. Eanas prošeavttain ii leat ohcci sohkabealli registrerejuvvon, danin go ohccit eai leat eaŋkilolbmot, muhto organisašuvnnat, fitnodagat, eiseválddit jna.</p>
<p><em type="bold">5.4  Leat go vuostáiváldit duhtavaččat bálvalusain ja bagadallamiin? </em></p>
<p>Jearahallaniskkadeapmi čájeha ahte vástideaddjit oppalohkái leat hui duhtavaččat daid dieđuiguin ja bagadallamiin maid Sámediggi fállá. Sámedikki neahttasiidduin lea buorre diehtojuohkin, ja ohccit ožžot buriid dieđuid telefuvnnas, reivviin dahje e‐boasttain.  Ja ii oro leamen beara stuora váttisvuohta oažžut rievttes olbmo ságaide ja dan olbmos lea doarvái áigi ságastallat ohcciin. Baicca orrot leamen unnit duhtavaččat bálvalusain maid ožžot go jerret konkrehtalaš veahki ohcamuša</p>
<p>deavdimii. Dán oktavuođas sáhttá leat nu ahte ohccit vurdet eanet veahki Sámedikkis go doppe duohtavuođas sáhttet dahje hálidit fállat.</p>
<p>Dehálaš bealli mii bođii ovdan iskkadeamis, lea ahte man duhtavaččat ohccit leat dainna bálvalusain ja bagadallamiin maid Sámediggi fállá, vuolgá ollu das ahte lea go ohcci ožžon doarjaga iežas ohcamuššii vai ii. Sii geaidda ii mieđihuvvon doarjja eai leat nu beare duhtavaččat bagadallamiin. Dat ii leat varra nu imaštanveara, ii ge eahpelunddolaš, ohcci han oažžu buoret gova Sámedikkis maŋŋil</p>
<p>go lea veahki ožžon. Muhto, lea váttis loahpalaččat cealkit ahte váilevaš bagadallan livččii sivvan dasa ahte ohcamuššii ii mieđihuvvon doarjja. Ii ge leat daddjon man muddui ohcci geavaha bagadallanvejolašvuođa, ja ahte son duođai leamaš Sámedikkiin oktavuođas ovdal go sáddii ohcamuša.</p>
<p>Go leat hálddahusbargiid jearahallan, de leat ožžon dihtosii ahte dakka maŋŋá go čumpeorganiseren ásahuvvui (2006) manai ollu áigi ođđa dagaldumiid sajáidahttimii ja ođđa olbmuid oahpaheapmái.</p>
<p>Dat lea váikkuhan dasa man ollu hálddahus lea nagodan veahkehit olbmuid geat leat váldán oktavuođa, ja sii muitalit ahte dien áiggi dovde sii ahte ohccit duskkástuvve. Dat leat juohke ođđasisorganiserema dovdomearkkat, mat njulget fas go ođđa organiserenmálle sajáiduvvá. Muđui mii oaidnit ahte vaikko ohcamušaid lohku lea lassánan dan áigodagas maid dás árvvoštallat, de ii leat áššemeannudeddjiid lohku lassánan namuhanveara. Hálddahusas lea stuora bargonoađđi, mii áinnas šaddá vel losit daid áiggiid go guđege doaibmaortnega ohcanáigi dievvá. Dákkár dilis ii leat hálddahusas dilli márkanastit váikkuhandoaibmaortnega olggosguvlui olahan dihtii vejolaš ođđa ohcciid.</p>
<p><em type="bold">5.5  Čađahuvvojit go prošeavttat nugo lei jurdda? </em></p>
<p>Jearahallaniskkadeamis vástida 84 % ohcciin ahte sin prošeakta čađahuvvui plána mielde. Dat addá midjiide vuođu jáhkkit ahte eanas prošeavttat čađahuvvojit nugo lei jurdda daid čađahit. 13 % vástida ahte sii leat maŋŋonan prošeavttain. Sivvan dasa sáhttet leat ohcci čađahannávccat, muhto maiddái Sámedikki guhkes áššemeannudanáigi sáhttá leat sivvan; jus ohcci lea šaddan vuordit ollu guhkit go</p>
<p>lei jurdda ovdal oažžu dieđu ahte ruhtadeapmi lea ortnegis.</p>
<p>Analysa čájeha ahte muhtun prošeavttat eai álggahuvvo dahje eai čađahuvvo nu viidát go lei jurdda. Dan duođaštit áššit main leat doarjagiid geassán ruovttoluotta. Vaikko lea ge oalle stuora ruhtahivvodat maid leat geassán ruovttoluotta dan golmma jagis maid dás analyseret (3 miljovnna), de čájeha diet submi eanet dan ahte boares áššit eai leat čuovvoluvvon ja loahpahuvvon nugo galget, go dan ahte leat ollu prošeavttat maid doarjagiid leat šaddan máksit ruovttoluotta.</p>
<p>Go prošeavttat eai oppanassiige čađahuvvo dahje eai čađahuvvo nu viidát go lei jurdda, de sáhttá sivvan dasa leat ahte váilu ollislaš ruhtadeapmi. Sáhttá maid leat ahte eai leat doarvái návccat čađahit prošeavtta, dahje sáhttá leat buozanvuohta dahje eará fáhkka rievdi dilli mii dagaha dan.</p>
<p><em type="bold">5.6  Livčče go doaimmaid sáhttán čađahit almmá doarjaga haga? </em></p>
<p>Dan mii leat jearran ohcciin geaidda sáddiimet jearahallaniskkadeami, ja 60 % vástideddjiin lea</p>
<p>vástidan ahte sii eai livčče iežaset prošeavtta sáhttán čađahit jus eai livčče ožžon Sámedikkis doarjaga. Dat muitala midjiide ahte váikkuhandoarjagat leat hui dehálaččat, ja doarjja leamaš eanas prošeavttaid doaimmaide eaktun.</p>
<p>Sámedikki informánttat muitalit jearahallamiin ahte váikkuhandoarjjaortnet ruhtada ollásit ollu prošeavttaid maidda juolluduvvo doarjja. Sii oaivvildit ahte leat máŋggalágan prošeavttat maidda ii gávdno eará ruhtadangáldu ja ahte dat suige eai čađahuvvoše jus eai oččoše doarjaga doarjjaortnegis.</p>
<p><em type="bold">5.7  Makkár váikkuhusat leat doarjjaortnegis leamaš?  </em></p>
<p>Statistihkas gal sáhttá álkit lohkat man ávki ortnegis leamaš oanehit áigái, gallásii leat olahan ortnegiin, gallis leat ožžon doarjaga, galle konkrehtalaš duoji leat ráhkaduvvon (čájáhusat, girjjit, CD;at). Doarjjaortnet lea eahpikeahttá váikkuhan dasa ahte leat leamaš ollu doaimmat sámi dáidda‐ja kulturbirrasiin.</p>
<p>Ja go geahččat makkár ávki ortnegis leamaš guhkit áigái, de sáhttit geassit ovdan barggolašvuođa. Árvvoštallamis eat gal sáhte jur njuolga čájehit man ollugiid doarjagat barggahit, ja dan livččii maid šaddan váttis duođaštit. Muhto mii sáhttit geavahit veahkkin eará dutkama mii lea dahkkon dan birra makkár ávki kulturealáhusas lea bargosajiid bisuheamis. Norut lea čuvvon Finnmárkku kulturealáhusaid ovdáneami, ja leat gávnnahan ahte eanemus bargosajiid doalaha kulturealáhus Kárášjoga ja Guovdageainnu suohkaniin. 10 proseanttas bargoolbmuin lea kultuvra váldoealáhus.</p>
<p>Vaikko eai buot dat maid sáhttá navdit kulturealáhussan sámi oktavuođas leat ge kulturovddidandoarjagiid vuostáiváldit, de lea almmatge ágga jáhkkit ahte ollugiin sis geat ohcet foanddas doarjaga, lea kultuvra eallinláibin juogo muhtun muddui dahje ollásit. De sáhttá ge váikkuhangaskoapmedoarjja leat dehálaš eaktun dasa ahte ekonomalaččat lea vejolaš doalahit dien oasi sámi kultuvrras. Go áššái geahččá dien bealis, de lea doarjjaortnet eahpikeahttá leamaš vuođđun ollu sámi dáiddáriid/girječálliid/musihkkariid ealáhussii.</p>
<p>Eará buorre bealli váikkuhangaskaomiiguin lea ahte dat ásahit stuorát beroštumi ja fuola doalahit,</p>
<p>ovddidit ja gaskkustis sámi kultuvrra. Almmolaš váikkuhanortnegat mat dorjot sámi kulturbargguid sáhttet veahkehit kulturbargiid oažžut dohkkeheami ja movtta bargat viidáseappot iežaset prošeavttaiguin.</p>
<p><em type="bold">5.8  Movt doarjagiid hálddašeapmi heive oktii njuolggadusaide </em></p>
<p>Olles dan áigodagas mii dás árvvoštallojuvvo, lea Sámediggi bargan buoridit daid prošeavttaid</p>
<p>čuovvoleami ja bearráigeahču maidda juolluda doarjaga. Ođđa njuolggadusat ohcanvuđot doarjjaortnegiidda (2008) lea leamaš nanu vuođđu dán barggus. Liikká lea Riikkarevišuvdna buktán moaitámušaid Sámedikki doarjjahálddašeapmái oppalaččat, ja earenoamážit lea namuhan kultursuorggi, juohke jahkeraporttas maid lea čállán go lea revideren 2006‐2008 bušeahtaid. Sámedikkis váilot siskkáldas bearráigeahččamii dagaldumit. Mis ii leat gelbbolašvuohta árvvoštallat áššiid mat gusket rehketdollui, ja ii ge leamaš vejolašvuohta beassat geahččat dieđuid maid lea dárbu</p>
<p>oaidnit go galgá árvvoštallat dan ahte hálddašuvvo go doarjjaortnet lágaid ja njuolggadusaid mielde. Riikkarevišuvnna cuiggodeamit čájehit ahte Sámediggi ii leat buot vel ožžon ortnegii, ja dan gulaimet maid go jearahalaimet hálddahusbargiid.</p>
<p>Mii leat ipmirdan ahte stuorámus hástalus dán oktavuođas lea man muddui hálddahusas leat návccat čuovvut áššiid ja ásahit buriid bargodagaldumiid dasa ahte goas galgá doaibmabijuid álggahit.<span type="quote">”Seaibi”</span> mii boares áššiin lea báhcán, lea losidahttán bargonoađi. Čuovvoleapmi gáibida iešguđet ossodagaid gaskka ovttasbarggu ja ahte eará olbmot maid geavahuvvojit veahkkin.</p>
<p><em type="bold">5.9  Ávžžuhusat </em></p>
<p><em type="bold">5.9.1  Váikkuhangaskaomiid ulbmil </em></p>
<p>Doarjjaortnegis ii leat šat okta váldoulbmil, nugo lei árvvoštallanáigodagas. 2009 rájes leat ulbmiliid</p>
<p>čilgen juohke doaibmasuorggi dássái. Dat lea sihkkarit álkit vuohki go galgá meroštallat váikkuha go juohke doaibma olles dan dihto doaibmasuorggi ulbmilolahussii. Muhto mii váillahit bajemusdási ulbmila olles doarjjaortnegii, daid ohcciid várás geat áigut bargat prošeavttain mas lea eanet ollislaš sámi ulbmil.</p>
<p>Liikká mii jáhkkit ahte hálddahus mii áššemeannuda ohcamušaid ain atná muittus <span type="quote">”ovddeš ulbmila”</span>, ja árvvoštallá juohke áidna ohcamuša eanet ollislaš vuođđojurddašeami vuođul, namalassii ahte galgá ovddidit máŋggabealát dáidda‐ja kultureallima, ja sihkkarastit sámi váikkuhusa sámi</p>
<p>kulturovddideapmái.</p>
<p><em type="bold">5.9.2  Movt sáhtášii doarjagiid atnit buorebut ja eanet ulbmillaččat? </em></p>
<p>Lea hui stuora ohcanhivvodat Sámedikki doarjagiidda ja lea garra gilvu ollu buriid ohcamušaid gaskka. Danin lea dehálaš geavahit doarjagiid hui ávkkálaš vuogi mielde. Prošeavttaid buorrevuohta galgá diehttelas leat deháleamos ágga man vuođul vállje dan doarjut, muhto lea maid dehálaš deattuhit</p>
<p>ohcci čađahannávccaid. Váilevaš čađahannávccat dagahit dávjjibut dan ahte prošeakta ii álggahuvvo dahje ahte dat ii čađahuvvo nugo lei jurdda, ja doarjagat eai geavahuvo de áigumuša mielde.</p>
<p>Mii hálidit maid ávžžuhit hálddahusa giddet eanet fuomášumi prošeavttaid oasseruhtadeapmái. Go leat máŋggas geat ruhtadit, de sáhttá doarjagiid <span type="quote">”viidábut fanahit”</span>. Sámedikkis fertejit ge bagadallan doaimmaid bokte leat buorit dieđut eará ruhtadangálduid birra, mat sáhttet leat áigeguovdilat guđege prošektii mielderuhtadeaddjin, ja fertejit sáhttit ohcciid veahkehit daiguin oažžut oktavuođa.</p>
<p>Min mielas orro maid nu ahte sáhtášii leat vel buoret oktavuohta daid mielderuhtadeddjiiguin geat juo leat fárus muhtun eaŋkilprošeavttain. Lea earenoamáš dehálaš ásahit buriid bargodábiid juo prošeavttaid álggadettiin, dárkkistan dihtii ahte prošeavtta mielderuhtadeaddjit leat sajis. Doarjjareivves berre dieđihit ahte doarjja addojuvvo dainna eavttuin ahte prošeavttas lea ollislaš ruhtadeapmi. Mii guoská regionála juolludemiide maid fylkkat hálddašit, de lea dehálaš geavahit ovttasbargosoahpamuša dasa ahte oažžut áigái buriid bargodagaldumiid mat gusket ovttasruhtadeapmái. Diet guokte hálddašanásahusa sáhttiba maid jahkásaš vuoruhemiid oktavuođas</p>
<p>ovttas divaštallat sámi kulturovddideami doarjagiid.</p>
<p>Fondii bohtet iešguđet meari mielde ohcamušat daid iešguđetge doaibmasurggiide. Min mielas lea ge dat rievdadus mii dahkkui 2009:s buorre, go bidje doaibmasurggiid govvadáida/duodji ja teáhterulbmiliid <span type="quote">”eará doaimmat”</span> suorgái. De sáhtii buorebut geavahit ruđaid ávkin. Ja de šattai garrasit gilvu maiddái dieid surggiid prošeavttaid gaskka. Eará doaibmasurggiid prošeavttat šadde de oahppat birget dađistaga garrasit gilvvus.</p>
<p>Mii jearrat ii go livčče leamaš vejolaš vel eanet sirdit ruđa daid surggiide gos ledje eanemus ohcamušat ja gos lei garraseamos gilvu doarjagiid alde. Sáhttet liikká leat ákkat dasa manne nu eai leat  válljen vuoruhit márkanprinsihpaid dihte, ja go leat árvvoštallan man ollu sámegiel girjjiid galget ruhtadit márkanii mii ii leat nu stuoris.</p>
<p><em type="bold">5.9.3  Njuovžilis áššejohtu ja mearrádusdahkan </em></p>
<p>Dat ortnet ahte muhtun surggiin lea giddejuvvon ohcanáigi ja earáin rabas ohcanáiggit, váikkuha áššemeannudeddjiid bargodillái ja bargohivvodahkii. Vuosttaš jahkebealis lea earenoamáš ollu bargu. Buot doaibmasurggiin lea dušše okta ohcanáigi jagis. Jus livčče máŋga ohcanáiggi, de juohkásivččii bargu eanet jagi mielde. Sivvan dasa go eai leat bidjan eanet ohcanáiggiid, lea ahte ohccit leat hui</p>
<p>bures juo dovdagoahtán daid ohcandáhtoniid jagis mat dál leat. Liikká mii jáhkkit ahte áiggi vuollái livččii buoret sihke ohccái ja áššemeannudeaddjái jus livčče máŋga ohcanáiggi jagis.</p>
<p>Dain doaibmasurggiin main lea rabas ohcanáigi guorrana dávjá ruhtadanboasta ovdal go ohcanáigi lea dievvan. Diekkár oktavuođain lea dehálaš dieđihit ahte ii leat šat ruhta, vai ohcci ii dárbbaš bargat ohcamušain mii ii aŋkke šatta loahpalaččat meannuduvvot.</p>
<p>Hálddahusa ja doarjjastivra bargojuohkin, ahte muhtun ohcamušain lea addán mearridanválddi hálddahussii, orro doaibmamin bures. Doarjjastivra ferte dávjá doallat čoahkkimiid, vai áššit mat</p>
<p>vurdet meannudeami eai duvdašuva beare guhká. Váidinvejolašvuohta Sámediggeráđđái orro maid doaibmamin bures.</p>
<p><em type="bold">5.9.4  Dásseárvu </em></p>
<p>Dásseárvvu ávkki árvvoštallan ferte čielgaseappot boahtit ovdan jahkásaš bušeahtain main čállet váikkuhangaskaomiid birra.</p>
<p>Sámediggi ferte ságastallat ja gávdnat buriid metodaid dasa movt galgá bagadallat ja sihkkarastit ahte dásseárvu vuhtiiváldojuvvo ohcamušain ja prošeavttaid čađahemiin.</p>
<p><em type="bold">5.9.5  Ulbmiljoavkkuin gulahallan ja ohcciid čuovvoleapmi </em></p>
<p>Mii ávžžuhit ahte biddjojuvvojit eanet bargonávccat váikkuhangaskaoapmedoarjaga márkanastimii, earenoamážit dakkár surggiin main leat unnán ohccit, ja dakkár geográfalaš guovlluin gos jáhkkimis leat eanet ohccit geat eai vel dieđe doarjjaortnega birra, dahje geat eai vel leat dan geavahan. Lea</p>
<p>maid dehálaš doaibmat dakkár báikkiin gos ođđa kulturovdanbuktimat bohciidit, gos vejolaččat sáhttet joksat nuorra olbmuid ohccin.</p>
<p>Muhtun ohccit váillahit eanet veahki ohcamušaid deavdimii. Dat gáibida áiggi ja bargonávccaid hálddahusas, muhto sáhttá maŋit áiggi áššemeannudeami geahpedit go ohcamuššii šaddá buorre dássi. Go álggu rájes juo čuovvugoahtá ohcanbargguid buorebut, de sáhttá johtileappot sirret eret ohcamušaid mat eai gula ortnegii dahje dakkár jurdagiid maiguin ii leat veara bargat viidáseappot.</p>
<p>Dat sáhttá leat veahkkin čuoldit eret dakkár ohcamušaid maidda liikká ii addojuvvo doarjja, ja dan láhkái geahpedit ohcamušlogu mii boahtá.</p>
<p>Jearahallaniskkadeamis boahtá ovdan ahte muhtun ohccit geaid ohcamušaide ii leat mieđihuvvon doarjja, eai leat ovttaoaivilis Sámedikkiin mii guoská biehttalanákkastallamii, ja vel stuorát oassi ohcciin lohká ahte eai ipmir man vuođul biehttaleapmi lea mearriduvvon. Dat sáhttá čájehit dan ahte Sámediggi ferte buorebut ákkastallat go dahká biehttalanmearrádusaid ja ferte buorebut gulahallat</p>
<p>ohcciiguin.</p>
<p><em type="bold">5.9.6  Váikkuhangaskaomiid geavaheami bearráigeahččan, čuovvoleapmi  </em></p>
<p>Mii guoská dasa man muddui lea nákcen iežas doarjjahálddašannjuolggadusaid čuovvut, de ii leat Sámediggi dan barggus vel ollen áibbas mihttomeari rádjái. Ferte ain buorebut bargat bearráigeahččat ahte doarjagat mat leat addojuvvon prošeavttaide mat eai álggahuvvo dahje čađahuvvo guovtti jagis, gessojuvvojit ruovttoluotta. Ii ábut doarjagiid máksit ovdal go prošeavttat leat álggahuvvon ja ollásit ruhtaduvvon. Ja go lea máksojuvvon doarjja mii ii livčče galgan máksojuvvot, de ferte nagodit ásahit dakkár dagaldumiid mat dahket ahte johtileappot oažžu daid ruđaid fas máksojuvvot ruovttoluotta, vai daid sáhttá geavahit ođđa prošeavttaide.</p>
<p>Hálidit maid nugo árvvoštallit buktit ávžžuhusa. Namalassii ahte váikkuhandoaibmaortnegat galget jámma árvvoštallojuvvot, ja ahte árvvoštalli dárbbaša buriid registariid main leat buorit dieđut ohcci ja ohcamušaid birra. Váilevaš datavuođđu sáhttá dagahit ahte lea váttis čohkket dieđuin rievttes</p>
<p>loahppaárvvoštallama. Min dilis lea nu ahte váilevaš dieđut sin birra geat eai leat ožžon doarjaga, lea dahkan váttisin árvvoštallat makkár oktavuohta lea ohcansumma ja doarjaga gaskka. Ja váilot maid dieđut main oainnášeimmet makkár dehálaš mihtilmasvuođat leat dain ohcciin geaidda ii mieđihuvvon doarjja. Danin mii ávžžuhit ge ahte maiddái dat ohccit geaidda biehttaluvvo doarjja registrerejuvvojit ollislaš dieđuiguin nugo sii geaidda juolluduvvo doarjja.</p>
<p><em type="bold">Čálalaš gáldut </em></p>
<p>Finnmárkku kulturealáhusaid statistihkka, 2007</p>
<p xml:lang="nno">http://finnmarksstatistikken.norut.no/images/stories/naeringsliv/finnstatkultursysselsetting2000_20 06.pdf</p>
<p>Sámedikki ohcanvuđot doarjjaortnegiid bajitdási njuolggadusat, mearriduvvon čakčamánu 27. beaivvi</p>
<p>2007, fápmuiboahtán ođđajagimánu 1. beaivvi 2008</p>
<p>Sámedikki doarjjastivrra raporta 2006</p>
<p>Sámedikki doarjjastivrra raporta 2007</p>
<p>Sámedikki doarjjastivrra raporta 2009</p>
<p>Sámi kulturfoandda njuolggadusat, maid Sámediggi lea mearridan geassemánu 9.beaivvi 1993,</p>
<p>fápmuiboahtán ođđajagimánu 1.beaivvi rájes 2004</p>
<p>Riikkarevišuvnna raporta jahkásaš revišuvnna ja bušeahttajagi 2008 bearráigeahččama oktavuođas</p>
<p>Sámedikki bušeahtta 2006</p>
<p>Sámedikki bušeahtta 2007</p>
<p>Sámedikki bušeahtta 2008</p>
<p><em type="bold">Tabeallamildosat </em></p>
<p>Ohcamušaid lohku 2006, 2007, 2008</p>
<p>Ohcamušat oktiibuot</p>
<p>Galle ohcamuša guđege doaibmasuorggis (N=703) 2006, 2007, 2008</p>
<p>Girjjálašvuohta  Musihkka  Govvadáida  Teáhter  Mánáid‐bajásšaddan  Eará  Govvaráiddut  Submi</p>
<p xml:lang="est">Totalt</p>
<p>Ruhtajuolludeamit guđege doaibmasuorgái, 2006‐2008</p>
<p>Juolludan kr Eará doaimmat 9 699 600 Mánáid bajásšaddan  6 093 950 Govvadáida/Duodji 2 310 725 Girjjálašvuohta 10 007 600 Musihkka 5 159 300 Teáhterulbmilat 1 272 000 Govvaráiddut 890 300 Ii almmuhuvvon (guoros) 46 000 Oktiibuot 35 504 475</p>
<p>Juolludan gaskamearálaččat guđege doaibmasuorggis 2006‐2008</p>
<p>50 626  Girjjálašvuohta 46 988  Musihkka 44 526  Govvadáida 53 280  Teáhter 56 038  Mánáid bajásšaddan 47 510  Eará doaimmat 178 060  Govvaráiddut</p>
<p>Galle ohcamuša guđege suohkanis (badjel 10 ohcamuša) biehttalan, dorjon, dorjonproseanta 2006‐2008</p>
<p>Ohcamušat  Biehttalan  Dorjon Dorjonproseanta Oslo    79 % Divttasvuotna    21 % Tromsa    63 % Skánit    88 % Rivttát    40 % Gáivuotna    80 % Guovdageaidnu    67 % Áltá    54 % Porsáŋgu    37 % Kárášjohka    50 % Deatnu    73 % Unjárga    55 % Mátta‐Várjjat    37 %</p>
<p>Galle ohcamuša guđege suohkanis* (buot suohkanat), biehttalan, dorjon, 2006‐2008</p>
<p xml:lang="nno">Suohkannummar Suohkan Ohcamuš Dorjon Biehttalan 214  Ås    216  Nesodden    219  Bærum    220  Asker    301  Oslo    501  Lillehammer    502  Gjøvik    619  Ål    807  Notodden    814  Kragerø    821  Bø i Telemark    1034  Hægebostad    1130  Strand    1201  Bergen    1224  Kvinnherad    1601  Troanddin    1640  Røros/Plassje    1662  Klæbu    1702  Steinkjær    1717  Frosta    1724  Verran    1736  Snoase    1739  Raavrhvijhke    1742  Grong    1744  Overhalla    1804  Budejju    1805  Narviika    1820  Alstadhaug    1825  Grane    1826  Árborde    1832  Báidár    1833  Muoffi‐Raane    1839  Báidár</p>
<p>1840  Sálát    1848  Stáigu    1849  Hápmir    1850  Divttasvuotna    1853  Evenášši    1860  Vestvågøy    1865  Voagat    1870  Sortland    1871  Ánddasuolu    1902  Tromsa    1913  Skánit    1919  Rivttát    1920  Loabát    1922  Beardu    1924  Málátvupmi    1925  Ráisavuotna    1927  Ránáidsuolu    1931  Leaŋgáviika    1933  Báhccavuotna    1936  Gálsa    1938  Ivgu    1939  Omasvuotna    1940  Gáivuotna    1941  Skiervá    1942  Ráisa    1943  Návuotna    2002  Várggát    2003  Čáhcesuolu    2004  Hámmárfeasta    2011  Guovdageaidnu    2012  Áltá    2014  Láhppi    2015  Ákŋoluokta    2017  Fálesnuorri    2019  Nordkáhppa    2020  Porsáŋgu    2021  Kárášjohka    2022  Davvesiida    2023  Gáŋgaviika    2025  Deatnu    2027  Unjárga    2030  Mátta‐Várjjat</p>
<p>* Dát tabealla ráhkaduvvui maŋŋá go raportabargu lei loahpahuvvon. De fuobmáimet ahte muhtun prošeavttaide ledje merken boasttu suohkannummara. Earet eará ledje eanas ohcamušat mat bohte Muoffis – Raanes registrerejuvvon boastut. Dasto livččii ge Muoffi – Raane galgan leat mielde 3.7 govvosis, danin go dan suohkanis leat boahtán 12 ohcamuša ja 9 leat ožžon doarjaga. Dan suohkana ohccit leat sin gaskkas geaidda dávjjimusat lea mieđihuvvon doarjja.</p>
<p>Juolludeamit prošeavttaide, fylkkaid mielde, 2006, 2007, 2008</p>
<p>Finnmárku 5 449 500 7 425 500 4 914 000 Tromsa 2 430 300 1 440 000 1 884 200 Nordlánda 356 500 586 000 2 858 200 Muđui riika 1 091 800 406 750 618 500  Oktiibuot 9 328 100 9 858 250 10 274 900</p>
<p>Movt ohccit juohkásit institušuvnnaide, sohkabealli, biehttaleamit, 2006‐2008</p>
<p>Ohccit Biehttalan Institušuvdna   Dievdoolbmot   Nissonolbmot   Nissonolb./Dievdoolb.   Dovdameahttun   N</p>
<p><em type="bold">Mildosat – jearahallanskovvi – sádden </em></p>
<p xml:lang="nob">Kunnskapsparken, 3 etg</p>
<p xml:lang="nno">Markedsgata 3 Telefon      78 45 71 00 Telefaks     78 45 71 01 Bankkonto  4901 13 44746 Org.nr.          983 551 661 MVA</p>
<p>Sidjiide geat ohcet doarjaga Sámedikkis</p>
<p>Din čuj. Min čuj. Dáhton</p>
<p>Geassemánu 7. beaivi 2010</p>
<p><em type="bold">Sámedikki kulturfoandda/kulturovddidandoarjagiid árvvoštallan </em></p>
<p>Sámediggi lea iežas Kulturfoanddas addán doarjagiid ollu ohcanvuđot doaimmaide. 2008 rájes rievddai ortnega namma kulturovddidandoarjjan. Dát ortnet ii leat goassege ovdal árvvoštallojuvvon, ja Sámediggi lea bidjan Norut Alta‐Àltà čađahit foandda/ortnega árvvoštallama jagiide 2006‐08. Sámediggi dárbbaša dieđuid dan birra movt doarjjaortnet lea doaibman ja makkár vásáhusat ohcciin leat go ohcet ja ožžot doarjaga. Árvvoštallama ulbmil lea duođaštit ahte ortnegii lea dárbu ja gávnnahit leat go ortnegis headjuvuođut. Mii áigut árvvoštallat lea go doarjjaortnet doarvái bures heivehuvvon ohcciid dárbbuide ja váikkuha go dat dasa ahte joksá ulbmiliid mat ortnegii leat mearriduvvon.</p>
<p>Dát jearahallanskovvi sáddejuvvo buohkaide geat leat ohcan doarjaga foanddas/ortnegis jagiid 2006‐2008.  Jearahallanskovi vástideapmi lea eaktodáhtolaš, muhto mii sávvat ahte nu ollugat go vejolaš searvvaše ja nu attáše midjiide buoremus diehtovuođu vai Sámediggi sáhttá viidáseappot ovddidit doarjjaortnega.  Mii gieđahallat buot dieđuid maid oažžut dus/du organisašuvnnas čiegus diehtun ja eat almmut daid dan lahkái ahte gii ge sáhtášii ohcat ja gávdnat gos dieđut bohtet.  Dutkkit geavahit vástidannummara mii lea jearahallanskovis dušše dasa ahte oaidnit geat eai leat vástidan vai sáhttet sidjiide sáddet muittuhusa.</p>
<p><em type="bold">Áigemearri sáddet skovi dievvá geassemánu 20.beaivvi. </em></p>
<p>Jus  duš  ležžet  jearramušat  skovi  deavdima  oktavuođas,  sáhtát  váldit  oktavuođa  prošeavtta jođiheddjiin Vigdis Nygaard, vigdisn@norut.no, tlf 78457102</p>
<p>Ustitlaš dearvuođaiguin</p>
<p xml:lang="nno">Vigdis Nygaard</p>
<p>Norut Alta-Àltà PB 1463, 9506 Alta Tlf. 78457102 Kontaktperson/Oktavuohtaolmmoš: Vigdis Nygaard <em type="bold"> </em>Respondetnummer Vástidannummar: </p>
<p xml:lang="nob">Evaluering av Sametingets kulturfond/tilskuddsordning kulturutvikling</p>
<p>Sámedikki kulturfoandda/kulturovddidandoarjagiid árvvoštallan</p>
<p xml:lang="nob">1.  Informasjon om prosjektet/tiltaket det ble søkt støtte om.        Dieđut prošeavtta/doaimma birra masa ohccojuvvui doarjja.</p>
<p xml:lang="nob">Innenfor hvilken kategori nedenfor hører tiltaket/prosjektet du/dere søkte om støtte? <em type="italic">Dersom du/dere har søkt om prosjektmidler innenfor flere kulturkategorier, kryss av for disse. </em></p>
<p>Guđe suorgái gullá doaibma/prošeakta masa ohcet/ozaide/ozaidet doarjaga? <em type="italic">Jus leat/leahppi/lehpet ohcan prošeaktadoarjagiid máŋgga ealáhussuorgái, merke buot daid. </em></p>
<p>Litteratur. Girjjálašvuohta.   Musikk. Musihkka.   Billedkunst/duodji. Govvadáida/duodji.   Teaterformål. Teáhterulbmil.   Barns oppvekstvilkår. Mánáid bajásšaddaneavttut.   Andre tiltak. Eará doaimmat.   Samiskspråklig tegneserier. Govvaráiddut sámegillii.</p>
<p xml:lang="nob">Ble søknaden innvilget? Dorjo go du ohcamuša?</p>
<p>Ja. Juo.   Nei. Eai.</p>
<p xml:lang="nob">2.  Søknaden. Ohcamuš.</p>
<p xml:lang="nob">Når søkte du/dere om støtte fra fondet/ordningen? <em type="italic">Sett flere kryss dersom du har søkt mer enn en gang. </em></p>
<p>Goas don/doai/dii ohcet/ozaide/ozaidet doarjaga foanddas/ortnegis? <em type="italic">Merke máŋgga ruktui jus leat ohcan eanet go oktii. </em></p>
<p>Har du/dere søkte mer enn en gang? Leat/leahppi/lehpet go ohcan eanet go oktii?</p>
<p>Ja, hvor mange ganger? Juo, man galle geardde?  |__|    Nei. Ii.</p>
<p xml:lang="nob">Om du søkte flere ganger, gjaldt det samme prosjektet?   Jus ohcet máŋgii, ohcet go seamma prošektii?</p>
<p>Ja. Juo.   Nei. In.</p>
<p xml:lang="nob">Dersom du har søkt om midler flere ganger, hva er grunnen til det?</p>
<p>Jus máŋgii leat ohcan doarjaga, manne leat nu dahkan?</p>
<p xml:lang="nob">Fordi søknaden ble avslått første gang. Danin go eai addán doarjaga vuosttaš geardde.    Fordi prosjektet ble utvidet og det var behov for ekstra midler.</p>
<p>Danin go viiddidin prošeavtta ja lei dárbu liige ruhtii</p>
<p>3   Til et nytt prosjekt. Ođđa prošektii.    Andre grunner, hvilke? Jus lea eará ágga, makkár? .......................................................................</p>
<p xml:lang="nob">Dersom søknaden(e) ble innvilget, fikk du/dere hele summen det ble søkt om?</p>
<p>Jus dorjo ohcamuša (aid), ožžot go/oaččuide/oaččuidet go olles summa maid ohcet/ozaide/ozaidet?</p>
<p xml:lang="est">Ja, hele</p>
<p xml:lang="smj">summen. Juo,</p>
<p xml:lang="est">olles summa.</p>
<p xml:lang="nno">Ja, deler av</p>
<p xml:lang="nno">summen.</p>
<p>Juo, oasi summas.</p>
<p xml:lang="nob">Dersom søknaden ikke ble innvilget, forstod du begrunnelsen Sametinget ga for avslaget?</p>
<p>Jus ohcamuš biehttaluvvui, ipmirdit go man vuođul Sámediggi biehttalii doarjumis ohcamuša?</p>
<p xml:lang="nno">Ja, det gikk opp for meg/oss at søknaden min/vår ikke var god nok.</p>
<p>Juo, ipmirdin/ ipmirdeimme/ipmirdeimmet ahte mu/munno/min ohcamuš ii lean doarvái buorre.</p>
<p xml:lang="nno">Ja, fordi tiltaket viste seg å ikke falle inn under ordningens prioriterte områder.</p>
<p>Juo, danin go doaibma ii gusto heiven doarjjaortnega vuoruhuvvon surggiide</p>
<p xml:lang="dan">Ja, fordi jeg/vi ikke var i målgruppen for fondet/ordningen.</p>
<p>Juo, danin go in/ean/eat gula foandda/ortnega ulbmiljovkui.</p>
<p xml:lang="nob">Ja, men jeg/vi er overhodet ikke enige med de begrunnelsene Sametinget gir.</p>
<p>Juo, muhto mun/moai/mii eat leat oppalohkái ovttaoaivilis Sámedikkiin mii guoská sin ákkastallamiidda.   Nei, avslaget og begrunnelsen for det var helt uforståelig for meg/oss.</p>
<p>In, biehttaleapmi ja ákkastallan lei áibbas áddemeahttun munnje/munnuide/midjiide.   Vet ikke. In dieđe.</p>
<p xml:lang="nob">Dersom du/dere fikk avslag på søknaden, klaget du/dere på avslaget?</p>
<p>Jus biehttaledje doarjumis du/dudnu/din ohcamuša, váidet/váiddiide/váiddiidet go biehttalanmearrádusa?</p>
<p>Ja. Juo.   Nei. Ii.</p>
<p xml:lang="nob">Om ja, ble klagen tatt til følge? Jus váiddiidet, čuovvoledje go váidaga?</p>
<p>Ja. Juo.   Nei. Ii.</p>
<p xml:lang="nob">I hvilke(n) kommune(r) ble prosjektet (var prosjektet tenkt) gjennomført? ……………………….</p>
<p>Makkár suohkanis (iin) čađahuvvui prošeakta (galggai čađahuvvot)?</p>
<p xml:lang="nob">Var prosjektet ditt/deres rettet mot et spesielt språkområde. Hvis flere, kryss av på flere alternativer.</p>
<p>Lei go du/dudno/din prošeakta jurddašuvvon dihto giellaguvlui?Jus máŋga vejolašvuođa, merke buot daid.</p>
<p>Nord-samisk. Davvisámegiella.</p>
<p>Lulesamisk. Julevsámegiella.  Sørsamisk. Lullisámegiella.  Vet ikke/ikke aktuelt. In dieđe/Ii áigeguovdil.</p>
<p xml:lang="nno">3.  Bakgrunnen for søknaden/prosjektet/tiltaket. Ohcamuša/prošeavtta/doaimma duogáš.</p>
<p xml:lang="nob">Hva var grunnen til at du/dere søkte om støtte? (Kryss gjerne av flere alternativer nedenfor).</p>
<p>Manne ohcet/ozaide/ozaidet doarjaga? (Oaččut áinnas merket máŋgga ruktui dás vuolábealde).</p>
<p xml:lang="nob">Prosjektet kunne ikke gjennomføres uten støtte fra ordningen.</p>
<p>Prošeavtta ii livčče sáhttán čađahit almmá doarjaga haga.</p>
<p xml:lang="dan">Visste ikke om andre offentlige instanser jeg/vi kunne søke.</p>
<p>In/ean/eat diehtán eará almmolaš instánssaid gos livččii sáhttán ohcat.</p>
<p xml:lang="nob">3  Gjennom kontakt med Sametinget fikk vi opplysninger om muligheter om finansiering fra ordningen.</p>
<p>Oaččuimet Sámedikkis dieđuid dan birra makkár ruhtadandoarjagiid foanddas sáhttá ohcat.</p>
<p xml:lang="nob">Ble oppfordret fra privatpersoner om å søke ordningen om finansiering. Priváhta olbmot ávžžuhedje ohcat</p>
<p>foanddas ruhtadeami.</p>
<p xml:lang="nno">Annet (skriv gjerne inn kommentar). Eará (čále áinnas oaiviliiddat).</p>
<p xml:lang="nob">Har prosjektet søkt og fått offentlig støtte fra annet hold?</p>
<p>Leat go prošektii ohcan ja ožžon almmolaš doarjaga eará ruhtadanortnegis?   Ja, og fått.</p>
<p>Juo, ja ožžon.</p>
<p xml:lang="nno">Ja, men ikke fått.</p>
<p>Juo, muhto in ožžon.</p>
<p xml:lang="nno">Nei. Ii.</p>
<p>4.    Erfaringer med Sametingets kulturfond/tilskuddsordning kulturutvikling Makkár vásáhusat leat Sámedikki kulturfoanddain/kulturovddidan doarjjaortnegiin</p>
<p>Kjente du til ordningen før du begynte med søknadsprosessen? Dihtet go dán doarjjaortnega birra ovdal go álget</p>
<p>bargat ohcamušain?</p>
<p>Ja. Juo.    Nei.Ii.</p>
<p xml:lang="nob">Dersom du tok kontakt med Sametinget i løpet av søknadsprosessen, hva var grunnen(-ene) til det? Jus váldet</p>
<p>Sámedikkiin oktavuođa dan botta go ledjet ohcamušain bargamen, manne dahket dan?</p>
<p xml:lang="nno">For å få hjelp til å fylle ut søknadsskjemaet. Oažžun dihtii veahki deavdit ohcanskovi.   For generell informasjon. Oažžun dihtii oppalaš dieđuid.   For å få greie på om vårt prosjekt var aktuelt for eventuelt støtte. Gullan dihtii lea go vejolaš min prošektii</p>
<p>ohcat doarjaga.</p>
<p xml:lang="nob">Hvordan vurderer du informasjon og rettledning fra Sametinget i søknadsprosessen? Kryss gjerne av flere alternativer nedenfor. Movt lea du mielas diehtojuohkin ja neavvun maid Sámedikkis ožžot ohcamuša čállima</p>
<p>oktavuođas? Oaččut áinnas merket máŋgga ruktui dás vuolábealde.    God, hjemmesidene på Internett er informative. Buorre, ruovttusiidduin interneahtas leat buorit dieđut.</p>
<p xml:lang="nno">God, fondet gir gode og informative svar pr brev, telefon eller E-post. Buorre, foanddas oažžu buriid ja</p>
<p>áddehahtti vástádusaid reivves, telefuvnnas dahje e-boasttain.</p>
<p xml:lang="nob">God, fondet har en god rettledning til søkere. Buorre, foanddas leat buorit neavvagat ohcciide.    Dårlig, det er vanskelig å få nødvendig informasjon. Heittot, lea váttis oažžut dárbbašlaš dieđuid.    Vet ikke. In dieđe</p>
<p xml:lang="nob">Hva mener du om Sametinget når det gjelder følgende punkter nedenfor? <em type="italic">Gi en vurdering av hver av de følgende påstandene. </em></p>
<p>Maid oaivvildat Sámedikki birra mii guoská čuovvovaš čuoggáide dás vuolábealde? <em type="italic">Galggat juohke čuoččuhusa árvvoštallat.  </em></p>
<p xml:lang="dan">Helt enig</p>
<p>Áibbas ovttaoaoivilis</p>
<p xml:lang="dan">Ganske enig</p>
<p>Oalle ovttaoaivilis</p>
<p xml:lang="nob">Litt enig</p>
<p>Veaháš ovttaoaivilis</p>
<p xml:lang="dan">Uenig</p>
<p>In ovttaoaivilis</p>
<p xml:lang="dan">Vet ikke</p>
<p xml:lang="deu">In dieđe</p>
<p xml:lang="nob">A.Sametinget ga god hjelp ved utarbeidelse av søknaden.</p>
<p>Sámediggi attii buori veahki ohcamuša gárvvisteami oktavuođas.</p>
<p xml:lang="nob">B. Jeg/vi fikk god hjelp til å finne fram til andre instanser man også kunne søke midler fra til tiltaket. Oaččuimet buriid</p>
<p>dieđuid eará instánssaid birra gos maid sáhttá ohcat doarjaga doibmii.</p>
<p xml:lang="nob">C. Jeg opplevde at den som kunne hjelpe meg hadde altfor dårlig tid til å svare på det jeg trengte hjelp til. Vásihin ahte sus</p>
<p>gii mu galggai veahkehit, lei hui unnán áigi vástidit gažaldagaid maidda dárbbašin veahki</p>
<p xml:lang="nob">D. Det er vanskelig å finne fram til den rette å snakke med i Sametinget. Lea</p>
<p>váttis gávdnat rievttes olbmo Sámedikkis geainna galgá hupmat.</p>
<p xml:lang="nob"><em type="bold">Dersom du ikke har fått støtte fra kulturfondet/tilskuddsordningen kulturutvikling kan du hoppe fram til spørsmål 6 og fortsette utfyllingen av skjemaet derfra.  </em></p>
<p><em type="bold">Jus it leat ožžon doarjaga kulturfoanddas/doarjjaortnegis, sáhtát njuiket 6. gažaldahkii ja deavdigoahtit skovi dan rájes. </em></p>
<p xml:lang="nob">Hva synes du om kravene til rapportering ved utbetaling av midlene? Movt du mielas leat raporterengáibádusat</p>
<p>maid galgá deavdit go oažžu foanddas doarjaga?   Kravene er klare og forståelige, og greie å forholde seg til. Gáibádusat leat čielgasat ja daid ipmirda bures.   Kravene er altfor strenge. Gáibádusat leat beare garrasat.</p>
<p xml:lang="nno">Det er ikke alltid lett å dokumentere utgiftene. Ii álo leat nu álki goluid duođaštit.   Vet ikke. In dieđe.</p>
<p xml:lang="nno">Blir/ble prosjektet gjennomført som planlagt? Čađahuvvo/čađahuvvui go prošeakta plána mielde?</p>
<p xml:lang="nob">Ja. Juo.   Nei, det er/ble forsinket. Ii, dat maŋŋona/maŋŋonii.   Nei, og det kommer ikke til å bli gjennomført. Ii, ja ii ge dat šatta oppa čađahuvvot ge.   Vet ikke hvordan det kommer til å gå. In dieđe movt šattaš dás ovddosguvlui.</p>
<p>5. Prosjektets måloppnåelse – Prošeavtta ulbmilolahus</p>
<p xml:lang="nob">Tilskuddsordningen kulturutvikling skal <span type="quote" xml:lang="nob">”fremme et mangfoldig kunst- og kulturliv, og sikre samisk innflytelse over samisk kulturutvikling”</span> Innenfor hver kategori (litteratur, musikk, billedkunst/duodji, teaterformål, barns oppvekstvilkår, andre tiltak, samiskspråklige tegneserier) er det formulert egne mål. <em type="bold">Kryss av for måloppnåelse innenfor den/de kategorien(e) du har fått tilskudd.  </em></p>
<p>Kulturovddidandoarjagat galget <span type="quote">”ovddidit máŋggabealát dáidda-ja kultureallima, ja sihkkarastit váikkuhanvejolašvuođa sámi kulturovdáneapmái”</span>. Juohke suorggis (girjjálašvuođaš, musihkas, govvadáidagis/duojis, teáhterulbmiliin, mánáid bajásšaddaneavttuin, eará doaimmain, sámegiel govvaráidduin) leat vásedin čilgejuvvon ulbmilat. <em type="bold">Merke man bures leat olahan ulbmiliid dan suorggis/dain surggiin masa/maidda leat ožžon doarjaga. </em></p>
<p xml:lang="eng">God</p>
<p xml:lang="nno">Middels</p>
<p xml:lang="deu">Ingen</p>
<p xml:lang="deu">Bures</p>
<p xml:lang="smj">Oalle bures</p>
<p xml:lang="est">Ii ollinge</p>
<p xml:lang="dan">Vet ikke</p>
<p xml:lang="deu">In dieđe</p>
<p xml:lang="nob">A. Prosjektet har bidratt til å øke antallet utgivelser av samisk litteratur. Prošeakta lea váikkuhan dasa ahte leat sáhttán</p>
<p>almmuhit eanet girjjálašvuođa sámegillii.</p>
<p xml:lang="nob">B. Prosjektet har bidratt til å øke antallet tiltak innen samiske kulturuttrykk. Prošeakta lea váikkuhan dasa ahte leat</p>
<p>ásahuvvon eanet doaimmat sámi kulturovddideamis.</p>
<p xml:lang="nob">C. Prosjektet har bidratt til å øke antallet kunst- og duodjitiltak. Prošeakta lea váikkuhan dasa ahte leat ásahuvvon</p>
<p>eanet dáidda- ja duodjedoaimmat.</p>
<p xml:lang="nob">D. Prosjektet har bidratt til å øke aktiviteten innen samisk revy- og teatervirksomhet. Prošeakta lea leamaš veahkkin</p>
<p>lasihit doaimmaid sámi revy-ja teáhtersuorggis.</p>
<p xml:lang="nob">E. Prosjektet har bidratt til flere tiltak for samiske barn og unges oppvekstvilkår. Prošeakta lea váikkuhan dasa ahte leat</p>
<p>ásahuvvon eanet doaimmat mat gusket mánáid ja nuoraid bajásšaddaneavttuide.</p>
<p xml:lang="nob">F. Prosjektet har bidratt til å opprettholde og utvikle aktivitet innen andre samiske kulturtiltak. Prošeavtta olis doalahuvvojit</p>
<p>ja ovddiduvvojit eará sámi kulturdoaimmat.</p>
<p xml:lang="nob">G: Prosjektet har bidratt til å opprettholde utgivelser av samiskspråklige tegneserier. Prošeakta lea váikkuhan dasa ahte</p>
<p>almmuhuvvojit eanet govvaráiddut sámegillii.</p>
<p xml:lang="nob">Hvis du ønsker å si noe om prosjektets måloppnåelse med egne ord, kan du kort kommentere dette her. Jus hálidat</p>
<p>iežat sániiguin čállit juoidá ulbmiliid olaheami birra, sáhtát dása oanehaččat čállit.</p>
<p xml:lang="vep">…………………………………………………</p>
<p xml:lang="nob">Hvordan vurderer du/dere at likestillingsperspektivet er ivaretatt i prosjektets gjennomføring? Movt du/dudno/din</p>
<p>mielas leat vuhtiiváldán dásseárvvu prošeavtta čađaheamis?   På en bra måte. Buori lági mielde.</p>
<p>Delvis ivaretatt. Muhtun muddui.   Ikke ivaretatt. Ii leat vuhtiiváldojuvvon.</p>
<p>Vet ikke. In dieđe.</p>
<p xml:lang="nob">Hvis du ønsker å utdype dette med egne ord, kan du gjøre det her. Jus dien áiggut dárkileappot čilget iežat</p>
<p>sániiguin, sáhtát dása čálestit. ………………………….</p>
<p xml:lang="nob">Har, eller kan tiltaket/prosjektet ditt brukes av Sametinget som et godt eksempel når det skal vises til vellykket arbeid fra ordningens sin side?</p>
<p>Lea go Sámediggi geavahan du prošeavtta buorren ovdamearkan go galgá čájehit ortnega buorrevuođa? Dahje sáhtášii go du prošeavtta geavahit dakkár ovdamearkan?</p>
<p>Ja, helt klart. Juo, áinnas.</p>
<p xml:lang="nob">2   Ja, men det er for tidlig ennå. Juo, muhto ii vuos.    Nei. Ii.    Vet ikke. In dieđe.</p>
<p>6.  Eventuelle framtidige søknader. Vejolaš ohcamušat boahtteáiggis.</p>
<p xml:lang="nob"><em type="bold">Til prosjekt som fikk støtte</em>: Vil det være aktuelt å søke om midler fra tilskuddsordningen kulturutvikling senere? </p>
<p xml:lang="nno"><em type="bold">Prošeavttaide mat ožžo doarjaga</em>: Jáhkat go ahte livččii áigeguovdil ohcat kulturovddidandoarjaga fas?    Nei, prosjektet er gjennomført, og jeg/vi har ikke planer om andre prosjekt.  </p>
<p>Ii, prošeakta lea čađahuvvon ja mus/munnos/mis eai leat plánat álggahit eará prošeavttaid.</p>
<p xml:lang="nob">Ja, til videreføring av prosjektet. Juo, prošeavtta viidásit fievrredeapmái.    Ja, men til et annet prosjekt. Juo, muhto eará prošektii.   Vet ikke. In dieđe.</p>
<p xml:lang="nob"><em type="bold">De to neste spørsmålene er til prosjekt som fikk avslag:  </em>Hva skjedde med prosjektet du fikk avslag på? </p>
<p><em type="bold">Dát guokte gažaldaga leat sidjiide geat eai ožžon doarjaga iežaset prošeavttaide:  </em>Movt manai prošeavttain masa it ožžon doarjaga? </p>
<p xml:lang="nno">Prosjektet ble skrinlagt. Prošeakta bissehuvvui.   Prosjektet ble gjennomført i mindre omfang enn planlagt. Prošeakta čađahuvvui miha unnit prošeaktan go lei</p>
<p>jurdda.</p>
<p xml:lang="nob">Prosjektet ble gjennomført som planlagt. Prošeakta čađahuvvui plána mielde.</p>
<p xml:lang="nob">Vil det være aktuelt å søke om midler fra tilskuddsordningen kulturutvikling senere?</p>
<p>Ozašit go fas kulturovddidandoarjaga maŋitággis?</p>
<p>Ja, men ikke til  prosjektet som fikk avslag. Juo, muhto in dan prošektii gal masa eai addán doarjaga.    Ja, men med omarbeidde planer til samme prosjekt. Juo, muhto ráhkadivččen earalágan plánaid seamma</p>
<p>prošektii.    Nei. In.    Vet ikke. In dieđe.</p>
<p>7.  Informasjon om søkeren. Dieđut ohcci birra.</p>
<p xml:lang="nob">Vi ønsker få vite hvilket kjønn den som har utformet prosjektsøknaden har.</p>
<p>Mii hálidit diehtit lea go nissonolmmoš vai dievdoolmmoš gii lea čállán prošeaktaohcamuša.</p>
<p xml:lang="nno">Kjønn: Sohkabealli:   Kvinne. Nissonolmmoš.   Mann. Dievdoolmmoš.</p>
<p xml:lang="nob">Kryss av her hvis du/dere representerer en institusjon/organisasjon.</p>
<p>Merke ruossain dása jus don/doai/dii ovddastehpet institušuvnna/organisašuvnna.</p>
<p xml:lang="nob">Institusjon/organisasjon. Institušuvdna/organisašuvdna.</p>
<p>Når er du født? Goas leat riegádan? …….. …….. (årstall) (makkár jagi)</p>
<p>Hvor bor du? Gos ásat? ……………………………… kommune/ suohkanis/gielddas.</p>
<p xml:lang="nno"><em type="italic">Takk for at du svarte på spørreskjemaet!  </em></p>
<p><em type="italic">Giitu go vástidit jeahallanskovi gažaldagaid! </em></p>
<p xml:lang="nno">Postboks 1463 9506 Alta Besøksadr. Kunnskapsparken, Markedsgata 3</p>
<p xml:lang="nno">Internett: www.norut.no/alta/ E-post:     post@finnmark.norut.no Telefon     +47 78 45 71 00 Telefaks    +47 78 45 71 01 Foretaksnummer NO 983 551 661 MVA</p>
<p xml:lang="nob"><em type="italic">Norut Alta er et forskningsinstitutt i forskningskonsernet Norut</em> </p>
</body></document>