<document xml:lang="sme" id="no_id"><header><title>Sámegielaid atnu Iskkadeapmi 2008</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2008</year><wordcount>5991</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/><language xml:lang="sma"/><language xml:lang="smj"/></multilingual><origFileName>http://samediggi.no/filnedlasting.aspx?FilId=2796&amp;ct=.pdf</origFileName><parallel_text xml:lang="nob" location="bruken_av_samiske_sprak_2008.pdf"/><metadata><uncomplete/></metadata><version>XSLtemplate $Revision: 32948 $; file-specific xsl  Revision; common.xsl  $Revision: 154948 $; </version></header><body><p>Sámegielaid atnu</p>
<p>Iskkadeapmi 2008</p>
<p>Sámedikki giellastivra</p>
<p>N-9520 Guovdageaidnu Telefuvdna +47 78 48 42 00</p>
<p>Telefáksa +47 78 48 42 42</p>
<p>samediggi@samediggi.no</p>
<p>www.samediggi.no</p>
<p><em type="italic">1. Álgu .............................................................................................................................................. 3 </em></p>
<p><em type="italic">1.1 Duogáš ................................................................................................................................................................. 3 1.2 Mihtut ja váldočuoggát ...................................................................................................................................... 3 1.3 Organiseren ......................................................................................................................................................... 3 1.4 Metoda ................................................................................................................................................................. 4 1.5 Ásahusat mat leat mielde iskkadeamis ............................................................................................................ 4 </em></p>
<p><em type="italic">2. Iskkadeapmi ................................................................................................................................ 7 </em></p>
<p><em type="italic">2.1 Ásahusa ovddasvástádussámegiela ektui ......................................................................................................... 7 2.1.1 Ásahusat ja etáhtat dearvvašvuođa ja sosiálasuorggis: .......................................................................... 7 2.1.2 Ásahusat ja etáhtat mánáidgárddi ja oahpahussuorggis: ....................................................................... 8 2.1.3 Politiija/giddagasdoaibma: ........................................................................................................................ 9 2.1.4 Sámi ásahusat: .............................................................................................................................................. 9 2.2 Ovddasvástádus bálvalit sámi álbmoga ........................................................................................................... 9 2.2.1 Bálvalusat sámegillii sámi álbmogii ........................................................................................................10 2.2.2 Ásahusa gelbbolašvuohta addit bálvalusaid sámegillii ........................................................................11 2.2.3 Ásahusa bálvalusat sámegilli njálmmálaččat ja čálalaččat ...................................................................13 2.2.4 Ásahusa dárbbut lasi sámegiel gelbbolašvuhtii ....................................................................................15 </em></p>
<p><em type="italic">3.   Ásahusa sámegiel gelbbolašvuohta ....................................................................................... 16 </em></p>
<p><em type="italic">3.1 Bargiid eatnigiella .................................................................................</em></p>
<p><em type="italic">4.  Dihtorat ja njuolggádusat ja skovit sámegillii ........................................................................ 19 </em></p>
<p><em type="italic">4.1 Dihtorat ..............................................................................................................................................................19 4.2 Lágat ja njuolggádusat ......................................................................................................................................19 4.3 Skovit ..................................................................................................................................................................20 4.4 Dulkkaid geavaheapmi .....................................................................................................................................22 4.5 Mearkkašumit giellaiskkadeapmái ..................................................................................................................23 4.5.1 Ásahusa vuordámušat ja mearkkašumit giellaiskkadeapmái ..............................................................23 4.5.2 Ásahusaid mearkkašumit iskkadanmetodai ja čađaheapmái: .............................................................23 </em></p>
<p><em type="italic">5. Mánáidgárddit, vuođđoskuvllat ja joatkkaskuvllat ................................................................. 24 </em></p>
<p><em type="italic">5.1 Mánát geain lea sámegielfálaldat mánáidgárddiin ........................................................................................24 5.2 Vuođđoskuvllat Norggas .................................................................................................................................24 5.3 Oahppit joatkkaskuvllain .................................................................................................................................28 </em></p>
<p><em type="italic">6. Čoahkkáigeassu ........................................................................................................................ 30 </em></p>
<p><em type="italic">7. Giellastivrra mearkkašumit ...................................................................................................... 32 </em></p>
<p><em type="italic">8. Loahppa ..................................................................................................................................... 33 </em></p>
<p>1.1 Duogáš</p>
<p>Sámelága giellanjuolggadusaid § 3-12 vuođul lea mearriduvvon ahte Sámediggi galgá juohke njeallját jagi ráhkadit Gonagassii raportta mii muitala sámegielaid dili birra Norggas.</p>
<p>Maŋemuš raporta sámegiela birra ráhkaduvvui 2004:is. Dan rájes lea sámi servodat ollu rievdan ja nu maid eavttut maid vuođul sámegiella geavahuvvo almmolaččat. Divttasvuotna ja Snoasa suohkan leaba dál  mielde sámegiela hálddašanguovllus, ja nu leaba julev- ja lullisámegiella eambbo oidnosii ihttán. Dát mielddisbuktá ahte Nordlándda ja Davvi-Trøndelága filkasuohkaniin lea erenoamáš ovddasvástádus fállat bálvalusaid sápmelaččaide geat orrot dáin suohkaniin. Loabáid suohkan lea maid ohcan beassat mielde sámegiela hálddašanguvlui. 2004 rájes lea maid Sámediggi ráhkadan ovttasbargošiehtadusa Nordlándda filkasuohkaniin ja ovtta Åarjelsaemien (lullisámi) ovttasbargošiehtadusa Nordlándda, Davvi-Trøndelága, Lulli-Trøndelága ja Hedmárkku filkasuohkaniiguin. Sámediggi lea ovdalaččas ráhkadan dákkár šiehtadusaid Romssa ja Finnmárkku filkasuohkaniiguin. Okta mihttu dáiguin šiehtadusaiguin lea ea.ea. nannet ja oidnosii oažžut sámegiela.</p>
<p>1.2 Mihtut ja váldočuoggát</p>
<p>Ulbmil iskkademiin lea iskat válljejuvvon ásahusaid sámegiela anu Norggas, ja maid iskat beroštumi válljet sámegiela skuvllain ja mánáidgárddiin. Go lea čađahuvvon sullásaš iskkadeapmi 2004:is, lea maid vejolaš oaidnit leat go sámegiel fálaldagat ja daid heiveheapmi álbmogii rievdan.</p>
<p>Váldočuoggát leat čuvvovaččat: 1. Iskat guoskevaš ásahusaid sámegiela ektui 2. Mánáidgárddit, mat ožžot sámi mánáidgárddiid doarjaga</p>
<p>3. Skuvllat main lea oahpahus sámegillii ja sámegielas</p>
<p xml:lang="nob">1.3 Organiseren</p>
<p>Sámedikki giellastivra lea mearridan iskkadeami sisdoalu áššis 011/08, ja Sámedikki hálddahusas lea leamaš váldoovddasvástádus iskkadeami čađahit Sámedikki giellastivrra ovddas. Sámedikki giellastivrras leat čuvvovaš miellahtut: Giellastivrra jođiheaddji Rolf Olsen, nubbinjođiheaddji Tor Magne Berg, miellahtut Heidi Andersen, Ellen Marie Vars ja Lena Kappfjell.</p>
<p>Sámedikki giellastivra lea meannudan iskkadeami bohtosiid ja loahpalaš raportta čoahkkimis ođđajagimánu 12. beaivvi 2009:is áššis 001/09. Sámediiráđđi fas gieđahalai raportta čoahkkimis ođđajagimánus 2009:is.</p>
<p>Sámediggi lea sádden skoviid kártendihte álmmolaš ásahusaid giellageavaheami. Dieđut mánáidgárddiid ja joatkkaskuvlla ohppiid stipeanddaid birra leat čohkkejuvvon siskkobealde Sámedikki, ja dieđut skuvllaid birra leat vižžon Grunnskolens Informasjonssystemas Interneahtas (GSI). Skovit sáddejuvvojedje 66 váldoásahusaide, gos mii maid bivddiimet sáddet iskkadeapmi vuolit orgánaide. 35:as dáin váldoásahusain eai leat vástidan skovi, muhto Sámediggi lea ožžon vástádusa oktiibuot 64 ásahusas. Skovit ledje sihke sámegillii ja dárogillii.  Dákkár iskkadanmetodas lea váilevašvuohta go ii oaččo čiekŋalis dieđuid ásahusain sámegiela geavaheami birra, muhto addá goitge gova makkár ovddasvástádus ásahusas lea sámegillii. Iskkadeapmi lea sáddejuvvon poasta mielde. Ii leat buot buoremus čoavddus dán áiggi go teknologálaš ovdáneapmi lea ollen guhkas. Dát sáhttá čuohcán dasa ahte vástádusmearri lei unni.</p>
<p>Raporta lea čállon sihke sáme- ja dárogillii.</p>
<p>1.5 Ásahusat mat leat mielde iskkadeamis</p>
<p>Dán iskkadeami geográfalaš guovllut leat guovllut gos orrot sápmelaččat. Lea goitge leamaš dárbu ráddjet iskkadeami sihke áigegeavaheami ektui ja doalahandihte ekonomálaš rámmaid. Iskkadeapmi lea čađahuvvon guovlluin gos hupmet sámegielaid. Dan ovddit iskkadeami rájes 2004:is leaba Divttasvuona ja Snoasa suohkanat váldon oassin sámegiela hálddašanguvlui. Nu leaba maid Nordlándda ja DavviTrøndelága filkasuohkanat sámegiela hálddašanguovllus. Geográfalaččat lea guovlu gos sáhttá gáibidit oažžut sámegillii bálvalusaid ja sáhttet leat vuoigatvuođat gielalaš bálvalusaide stuoriduvvon dan ovddit iskkadeami rájes.</p>
<p>2004:i rájes leaba NAV ja Sis-Finnmárkku diggeriekti ásahuvvon. Sis-Finnmárkku diggerievttis gusto sámelága §3-4, mii addá viiddiduvvon rievtti atnit sámegiela riekteásahusas.<em type="bold"> </em>NAV:a ásaheamis leat erenoamážit jurddašan movt áimmaguššat sámi geavaheddjiid. Leat 17 ásahusa mat leat vástidan iskkadeami sihke 2004:is ja 2008:is. Bohtosat leat guorahallojuvvon vástádusaid ektui, beroškeahttá geográfiijas. Muhtun bohtosat leat goitge guorahallojuvvon lulli-ja julevsámegiela ektui erenoamážit. Aŋkke ferte vuhtii váldit ahte dan dihte go leat nu unnán vástádusat julev- ja lullisámegiela guovlluin sáhttá guorahallan čájehit boastu gova dáid guovlluid sámegiela dillái.  </p>
<p>Čuvvovaš ásahusat leat vástidan ja nu maid searvan iskkadeapmái:</p>
<p xml:lang="nob">Kriminalomsorgen Trondheim fengsel Troanddin Engerdal kommune, Engerdal sykehjem Engerdal Engerdal kommune, Elgå skole Elgå Høgskolen i Nord-Trøndelag Steinkjer Boazodoallohálddahus Lulli-Trøndelágas/Hedmárkkus Reros Åarjel-saemiej skuvle jih internate Snoasa</p>
<p xml:lang="nob">Sameskolen for Midt-Norge Hattfjelldal Hattfjelldal kommune, jordbruksseksjon Hattfjelldal Grane og Hattfjelldal lensmannskontor Trofors Hamarøy kommune, skoleetaten Hamarøy Knut Hamsun videregående skole Hamarøy Helse Nordland HF, Nordlandssykehuset Budejju Vågsfjord videregående skole Evenášši Várdobáiki Evenášši<em type="bold"> </em>Evenes kommune, Rådhuset Bogen i Ofoten<em type="bold"> </em>Evenes kommune, Bogen skole Bogen i Ofoten<em type="bold"> </em>Evenes kommune, Hjemmetjenesten Evenášši<em type="bold"> </em>Evenes kommune, Liland barnehage Liland<em type="bold"> </em>Skånland kommune, Grov skole Roabat Skånland kommune – Grovfjord Bo- og servicesenter Roabat Skånland kommune – Sandstrand barnehage Tovik Skånland kommune - Skånland sykehjem Evenášši Tysfjord kommune, Drag skole Ájluokta Tysfjord lensmannskontor Ájluokta Gáivuona suohkan/Kåfjord kommune - Servicetorget. Olderdalen Gáivuona suohkan/Kåfjord kommune – Samisk språksenter. Samuelsberg Gáivuona suohkan/Kåfjord kommune - Birtavarre barneh. Birtavarre Gáivuona suohkan/Kåfjord kommune -Olderdalen skole Olderdalen Gáivuona suohkan/Kåfjord kommune -Trollvik skole Trollvik Gáivuona suohkan/Kåfjord kommune –Manndalen skole Olderdalen Gáivuona suohkan/Kåfjord kommune –etat for oppvekst Olderdalen Gáivuona suohkan/Kåfjord kommune –lønn og personal Olderdalen Gáivuona suohkan/Kåfjord kommune - sosialkontor Olderdalen Gáivuona suohkan/Kåfjord kommune - utviklingsavd Olderdalen Gáivuona suohkan/Kåfjord kommune – bibliotek Olderdalen Gáivuona suohkan/Kåfjord kommune - aktivitetssenter Olderdalen Gáivuona suohkan/Kåfjord kommune – Marielund omsorgssenter Olderdalen </p>
<p>Boazodoallohálddahus Tromssas Bardufoss Boazodoallohálddahus Oarje-Finnmárkkus Guovdageaidnu Boazodoallohálddahus Nuorta-Finnmárkkus Kárašjohka Boazodoallohálddahus Nordlánddas Fauske Davvi Dearvvašvuođadoaimmahat HF, Davvi-Norgga Universitehtabuohcceviessu</p>
<p>Tromsa</p>
<p>NAV Alta trygd Áltá<em type="bold"> </em></p>
<p>NAV Båtsfjord Báhcavuotna NAV Forvaltning Finnmark Čáhcesuolu<em type="bold"> </em>NAV Guovdageaidnu/Kautokeino Guovdageaidnu NAV Hammerfest Hámmárfeasta NAV Karasjok Kárašjohka NAV Kvalsund Fálesnuorri NAV Porsanger Leavdnja NAV Sør Varanger Girkonjárga NAV Tana trygd Deatnu NAV Tromsø arbeid og trygd Tromsa NAV Vadsø Čáhcesuolu NAV Vardø Várggát Sámi ealáhus- ja guorahallanguovddáš Deatnu Unjárgga gielda/Nesseby kommune – Isak Saba guovddáš Vuonnabahta/Varangerbotn Finnmárkku dearvvašvuohta HF, Spesiálistadoavtterguovddáš  Kárašjohka<em type="bold"> </em>Finnmárkku dearvvašvuohta HF, AMK Girkonjárga<em type="bold"> </em>Finnmárkku dearvvašvuohta HF, Klinikk Hammerfest Hámmárfeasta Sis-Finnmárkku diggeriekti Deatnu<em type="bold"> </em>Vest Finnmark politidistrikt Hámmárfeasta </p>
<p>2. Iskkadeapmi</p>
<p>Ulbmil dáinna iskkademiin lea kártet ásahusaid sámegiela geavaheami. Iskkadeami mihttu lea maid kártet sámegiela geavaheami ásahusain mat leat olggobealde hálddašanguovllu masa sámegiela láhka gullá. Iskkadeamis leat mielde eanas sámi ásahusat hálddašanguovllu siskobealde ja olggobealde. Okta stuora erehus ovddit iskkadeamis 2004:is lea ahte NAV ja Sis-Finnmárkku diggeriekti leaba mielde, dat eaba lean mielde 2004:is. NAV lea stuora almmolaš ásahus ja dan dihte lea sis geatnegasvuohta bálvalit álbmoga sámegillii, ja dasa biddjo stuora fuomášupmi dán iskkadeamis. Nubbi stuora erehus lea ahte Divttasvuona suohkan ja Snoasa suohkan leaba mielde sámegiela hálddahusguovllus. Dát mielddisbuktá maid ahte Nordlándda ja Davvi-Trøndelága filkasuohkanat maid leat mielde guovllus. Geográfalaččat lea hálddašanguovlu gos sáhttá gáibidit oažžut sámegillii bálvalusaid ja sáhttet leat vuoigatvuođat gielalaš bálvalusaide stuoriduvvon dan ovddit iskkadeami rájes.</p>
<p>Skovvi mii lea atnon iskkadeamis čuovvu raportta mielddusin. Ulbmil iskkademiin lei iskat makkár ovddasvástádusa dovdet ásahusat ieža sámegiela ektui; addet go ásahusat bálvalusaid sámi álbmogii, ásahusa sámegiel gelbbolašvuohta ja lea go dárbu lasihit gelbbolašvuođa, galle bargii ipmirdit/mahttet hupmat ja/dahje čállit sámegiela, ja makkár vejolašvuođat leat bargiin váldit virgelobi oahppandihte sámegiela. Iskkadeamis ledje maid jearaldagat makk�</p>
<p>2.1 Ásahusa ovddasvástádus sámegiela ektui</p>
<p>Nu go namuhuvvon ovdalis ledje iskkadeamis jearaldagat mat adde vejolašvuođa ásahusaide defineret iežaset ovddasvástádusa sámegiela ektui. Dan maŋis čuvvo jearaldagat mat bivde vuđolaččabut čilget gielladili ja gelbbolašvuođa dili nu movt dás čilgejuvvo čuvvovaččat. Jearaldagat ledje nu hábmejuvvon ahte lei vejolaš buktit iežaset mearkkašumiid iskkadeapmái. 64:is ásahusain ledje dán vejolašvuođa váldán.  Vástádusat vuollelis leat dás čilgejuvvon ásahusjoavkkuid mielde:</p>
<p>2.1.1 Ásahusat ja etáhtat dearvvašvuođa ja sosiálasuorggis:</p>
<p>Ásahusat ja etáhtat vástidit iešguđet ládje dán jearaldahkii. Orru govttolaš dan dihte go ásahusat leat iešguđet guovlluin, muhtumat siskkobealde sámegiela hálddašanguovllu gos sámi giellageavaheapmi lea čilgejuvvon lágas, ja muhtumat fas olggobealde dán guovllu.</p>
<p>Lullisámi guovllus čájehit ásahusaid definišuvnnat ahte ásahusat dovdet iežaset ovddasvástádusa dalle go geavaheaddjit váldet oktavuođa siiguin lullisámegillii, de berrejit sii oažžut vástádusa iežaset gillii. Okta boarrásiid ásahus vástida ahte sis leat leamaš ja ožžot maid boahtteáiggis sápmelaččaid geavaheaddjin ja sis berreše leat bargit geat máhttet sámegiela.</p>
<p>Muhtun ásahusat vástidit maid ahte sis odne ii leat makkárge oktavuohta gillii, muhto sámi geavaheaddjit hupmet maid dárogiela, nu ahte eai leat gielalaš váttisvuođat.</p>
<p>Julevsámi guovllu vástádusain boahtá ovdan ahte ásahusain lea geatnegasvuohta gokčat juohke geavaheaddji ovddasmorašdárbbuid su giela, kultuvrra ja oskku ektui. Muhtumat vástidit ahte ásahusa njuolggadusaid mielde lea sis ovddasvástádus atnit julevsámegiela.</p>
<p>Davvisámi guovllu ásahusaid vástádusat čájehit ahte ásahusat dovdet iežaset ovddasvástádusa. Muhtun vástádusain davvisámi guovllus čujuhuvvo Sámelága njuolggadusaide, buhcciidrivttiid láhkii ja eará lágalaš geatnegasvuođaide sámi geavaheddjiid ektui. Muhtumat lohket ahte fertejit dulkka váldit go bohtet sámegielat geavaheaddjit.</p>
<p>2.1.2 Ásahusat ja etáhtat mánáidgárddi ja oahpahussuorggis:</p>
<p>Hattfjelldala, Snoasa ja Elgå skuvllat vástidit ahte sii čuvvot Sámi oahppoplána ja ahte sámegiella lea bákkolaš oassi giellaoahpahusas. Sámeskuvla Snoasas čujuha ahte Snoasa suohkan lea ođđajagimánu 1. beaivvi rájes 2008:is mielde sámegiela hálddašanguovllus, ja ahte Snoasa lea gasku lullisámi guovllu ja skuvllas lea dan dihte stuora ovddasvástádus lullisámegillii ja kultuvrii. Davvi-Trøndelága allaskuvla deattuha ahte gávdnojit máŋggalágan dulkojumi sámegiela ja kultuvrra nášunála ovddasvástádussii maid sii leat ožžon definerejuvvot ráđđehusa guovddáš čállosiin ja sii bidjet jearaldagaid dasa maid dat mielddisbuktet.</p>
<p>Skuvllat julevsámi guovllus dovdet iežaset geatnegasvuođaid addit ohppiide oahpahusa sámegillii ja sámegielas Oahpahuslága vuođul.</p>
<p>Davvisámi guovllus rievddadit vástádusat lea go mánáidgárdi/skuvla siskkobealde vai olggobealde sámegiela hálddašanguovllu. Skuvllain mat leat olggobealde deattuhuvvo oktagaslaš rivttiide mat mánáin/ohppiin leat geain lea riekti oažžut sámegiel oahpahusa, ja vástádusat ásahusain siskkobealde hálddašanguovllu muitalit ahte oahpahus sámegielas ja sámegillii <span type="quote">”lea sajalduvvan”</span>, ja ásahusat dovdet iežaset ovddasvástádusa addit mánáide mánáidgárddis ja ohppiide vuođđoskuvllas ja joatkkaskuvllas oahpahusa sámegillii ja sámegielas iešguđet dásiin.</p>
<p>2.1.3 Politiija/giddagasdoaibma:</p>
<p>Lullisámi guovllus ii leat boahtán sávaldat sámegiel gelbbolašvuhtii eará go atno dulka dalle go lea dárbu, ja ahte sii dovdet ovddasvástádusaset ja geahččalit gokčat visot dárbbuid.</p>
<p>Julevsámi guovllus lea vástádus ahte sis lea lágalaččat ovddasvástádus addit bálvalusaid sámegillii go lea dárbu, ja čujuhuvvo ahte ovtta suohkanis lea stuor</p>
<p>Davvisámi guovllus vástidit muhtumat ahte sii dihtet bures movt galgá sámi álbmoga veahkehit sihke njálmmálaččat ja čálalaččat ja čujuhit maid geatnegasvuođaide mat leat sámi giellalágas.</p>
<p>Giddagasdoaimmaide definerejit ovddasvástádusa sámegiel fálaldagaide ahte galget gávdnot instruksat/njuolggadusat/dieđut sámegillii go lea dárbu ja ahte dulka berre adnot dalle go dárbbašuvvo.</p>
<p>2.1.4 Sámi ásahusat:</p>
<p>Sámi ásahusat, Boazodoallohálddahusa báikkálaš kántuvrrat, ja sámi giellaguovddážat čujuhit dasa ahte sámegiella ja dárogiella leaba ovttadássásaš gielat. Sii definerejit iežaset ovddasvástádusa sihke bálvalusaid ektui maid addet, giellakurssaid, ja eará kurssaid mat leat kultuvrra ja servodateallima oassin. Giellaguovddážat mat leat ásahuvvon ovddidandihte sámegiela ja čohkkendihte giellafámuid, definerejit ahte sin bargu lea ovddidit sámegiela anu ja addit sámegiel oahpahusa.</p>
<p>2.2 Ovddasvástádus bálvalit sámi álbmoga</p>
<p>Jerrojuvvui maid addá go ásahus bálvalusaid sámi álbmogii, ja dasa ledje buohkat geat serve vástidan.</p>
<p><em type="bold">Tabealla 1.</em> 64 ásahusa leat vástidan jearaldaga bálvalit go sii sámi álbmoga. Tabeallas oaidná man stuora oassi </p>
<p>vástidii 1. Juo 2. Ii ja vel 3. In dieđe.</p>
<p>Buot dain 64 vástádusain maid oaččuimet, leat 84 % vástidan ahte sii bálvalit sámi álbmoga. 14 % dadjet ahte eai daga dan ja 2 % vástidit ahte eai dieđe. Dás čájehuvvo ahte ásahusat dihtet sámi álbmot lea oassin geavaheddjiin geat atnet sin bálvalusaid.</p>
<p>Jus váldá sierra loguid julev- ja lullisámi guovlluin de leat 6 vástádusa ásahusain mat leat julevsámi guovllus ja 10 vástádusa ásahusain lullisámi guovllus.</p>
<p>Buohtastahtti logut leat dalle julevsámegiel guovllus 83 % lohket sii bálvalit sámi álbmoga, 17 % dadjet ahte sii eai daga dan.</p>
<p>Lullisámi guovllus vástidit 100 % ahte bálvalit sámi álbmoga.</p>
<p>Ásahusain lei vejolašvuohta buktit mearkkašumiid jearaldagaide loahpageahčen árkka. Muhtumat leat atnán dán vejolašvuođa, ja dat čuvvot loahpas juohke čuoggás.</p>
<p>Oppalaččat giellaiskkadeami ektui mii lei 2004:is, go 69 ásahusa vástidedje dán jearaldahkii, de lea ásahusaid lohku mat bálvalit sámi álbmoga hui veahaš njiedjan. 2004:is lei oassi 90%.  Lullisámi guovllus lei oassi 89% 2004:is, ja 100 % gis 2008:is. Julevsámi guovllus lei fas 79 % 2004:is ja 83 % fas 2008:is. Logut čájehit oppalaš unnuma, muhto lassáneami lulli- ja julevsámi guovlluin.</p>
<p><em type="bold">Mearkkašumit: </em></p>
<p>Mearkkašumit dán čuoggái leat hui iešguđetlágánat. Okta mearkkašupmi lei ahte ásahusas ii lean makkárge ovddasvástádus earret dan ahte atnit dulkka go lea dárbu, eará mearkkašupmi lei ahte lei ovddasvástádus sámelága giellanjuolggadusaid ektui. Okta ásahus vástidii ahte buot ásahusa bálvalusat galget sáhttit fállot sámegillii. Eará mearkkašupmi lei ahte ásahus lea olggobealde sámegiela váldoguovllu, muhto geahččala fállat bálvalusaid dárbbu mielde.</p>
<p>2.2.1 Bálvalusat sámegillii sámi álbmogii</p>
<p>De lei jearaldat oažžu go sámi álbmot dáid bálvalusaid sámegillii. Dan 56 vástádusain maid oaččuimet das vástidedje 66 % ahte bálvalusat addojit sámegillii, 32 % vástidedje eai addo ja 2 % vástidedje eai dieđe.</p>
<p><em type="bold">Tabealla 2. </em>56 ásahusa leat vástidan jearaldaga addet go bálvalusaid sámegillii. Tabeallas oaidnit man stuora oassi lea </p>
<p>vástidan  1. Juo 2. Eai ja 3. Eat dieđe</p>
<p>5 ásahusa leat vástidan julevsámi guovllus. Buohtastahtti logut leat julevsámi guovllus 80 % lohket álbmot oažžu dáid bálvalusaid sámegillii, 20 % dadjet ahte eai oaččo. Lullisámi guovllus vástidedje 10 ásahusa, dáin logai 60 % ahte álbmot oažžu dáid bálvalusaid sámegillii, 40 % dadjet ahte eai oaččo.</p>
<p>2004 – iskkadeamis vástidedje 64 ásahusa. Dáin vástidedje 60 % ahte bálvalusat leat sámegillii, ja 66 % fas 2008:is.</p>
<p>2.2.2 Ásahusa gelbbolašvuohta addit bálvalusaid sámegillii</p>
<p>Lea go ásahusain gelbbolašvuohta fállat bálvalusaideaset sámegillii. 64 ásahusa vástidedje. Dás dadjet 58 % ahte sis lea dákkár gelbbolašvuohta, 39 % dadjet sis ii leat ja 3 % vástidit sii eai dieđe.</p>
<p><em type="bold">Tabealla 3. </em>64 ásahusa leat vástidan jearaldaga lea go sis gelbbolašvuohta fállat bálvalusaid sámegillii. Tabeallas </p>
<p>oaidná galle proseanta vástidedje 1. Juo 2. Ii dahje 3. Eat dieđe</p>
<p>Buohtastahtti logut julevsámi guovllus go 6 ásahusa leat vástidan leat 33 % vástidedje ahte ásahusas lea gelbbolašvuohta fállat bálvalusaid sámegillii, 67 % dadjet ahte sis ii leat.</p>
<p>Lullisámi guovllus vástidedje 10 ásahusa. 40 % vástidit ahte ásahusas lea gelbbolašvuohta fállat bálvalusaid sámegillii , 50 % dadjet ahte sis ii leat ja 10 % vástidit ahte sii eai dieđe.</p>
<p>Logut 2004:ii – iskkadeamis čájehit ahte dain 68 ásahusain mat vástidedje dadje 64 % juo ja 2008:is fas ledje 64 ásahusa main 58 % vástidedje juo.  Julevsámi guovllus vástidedje 14 ásahusa 2004:is. Dáin dadje 50 % juo. Jus buohtastahttit 2008:iin de vástidedje 6 ásahusa, ja dáin dadje 33 % juo.  Lullisámi loguin ledje 9 ásahusa mat vástidedje 2004:is. Dáin dadje 56 % juo dan ektui go 40 % vástidedje juo 2008:is go 10 ásahusa ledje vástidan. Julevsámis lea gelbbolašvuohta fállat sámegillii bálvalusaid čielgasit njiedjan.<em type="bold"> </em></p>
<p><em type="bold">Mearkkašumit: </em></p>
<p>Dearvvašvuođa suorggi ja oahpahusásahusaid vástádusain boahtá ovdan ahte lea stuora dárbu oažžut bargiid geain lea sámegiel gelbbolašvuohta. Dát dárbu ovdanboahtá maid 2004:ii – iskkadeamis. Buohkat dadjet ahte lea stuora dárbu ođđa bargiide. Lea čielggas ahte lea dárbu mihá eambbo sámegiel fágabargiide geain lea alit oahppu sámegielas nu ahte sáhttá gokčat dán dárbbu. Okta ásahus hálddašanguovllus lohka ahte ii leat vuhtton makkárge dárbu ja nubbi ásahus sámegiela hálddašanguovllus oaivvilda ahte sii dárbbašit eambbo sámegielat fágaolbmuid. Buot ásahusat dadjet váttisvuohtan go bargit váilot.</p>
<p>2.2.3 Ásahusaid bálvalusat sámegillii njálmmálaččat ja čálalaččat</p>
<p>Jus ásahusat ledje vástidit juo jearaldahkii sáhttet go addit bálvalusaid sámegillii de ožžo jearaldaga sáhttet go fállat diehtojuohkinbargguid sámegillii njálmmálaččat ja čálalaččat. 47 ásahusa vástidedje jearaldahkii sáhttet go addit dieđuid sámegillii njálmmálaččat. Dáin sáhtte 35 ásahusa addit dieđuid njálmmálaččat, 8 eai sáhttán. 4 vástidedje eai dieđe.</p>
<p><em type="bold">Tabealla 4. </em>Tabealla čájeha galle ásahusa vástidedje juo, eai dahje eai dieđe jearaldahkii sáhttet go sii addit </p>
<p>njálmmálaš diehtojuohkinbargguid sámegillii.</p>
<p>2004:ii – iskkadeamis ledje 46 ásahusa vástidan. Dáin ledje 37 ásahusa vástidan ahte sii sáhtte addit njálmmálaš dieđuid sámegillii dan ektui go ledje 35 2008:is. Dát lea veahaš rievdan.</p>
<p><em type="bold">Tabealla 5. </em>Tabealla čájeha galle ásahusa vástidedje juo, eai dahje eai dieđe jearaldahkii sáhttet go addit čálalaš </p>
<p>dieđuid sámegillii.</p>
<p>41 ásahusa vástidedje jearaldaga sáhttet go addit čálalaš dieđuid sámegillii. Dáin vástidedje 23 juo, 14 vástidedje eai ja 4 vástidedje eai dieđe.  2004:ii – iskkadeamis vástidedje 45 ásahusa. Dáin ledje 29 ásahusa geat vástidedje ahte sii sáhttet addit čálalaš dieđuid sámegillii 23 vuostá 2008:is. Dás lea lohku unnon 6:ain vaikko váldit vuhtii ahte ledje 45 ásahusa mat vástidedje 2004:is.</p>
<p>Ásahusain jerrui maid sáhttet go vástidit sámegiel jearaldagaide sihke njálmmálaččat ja čálalaččat.</p>
<p><em type="bold">Tabealla 6. </em>Tabealla čájeha galle ásahusa vástidedje juo, eai dahje eai dieđe jearaldahkii sáhttet go vástidit sámegiel </p>
<p>jearaldagaid njálmmálaččat.</p>
<p>Ledje 35 ásahusa mat vástidedje dán jearaldaga, 28 dadje juo ja 6 vástidedje eai jearaldahkii. 1 vástidii eai dieđe. 2004:ii – iskkadeamis ledje 49 ásahusa mat vástidedje, ja dain ledje 39 mat vástidedje ahte sii sáhtte njálmmálaččat vástidit sámegiel jearaldagaid. 2004:ii ektui lea dát lohku unnon 11 ásahusain.</p>
<p><em type="bold">Tabealla 7. </em>Tabealla čájeha galle ásahusa mat vástidedje juo, eai dahje eai dieđe jearaldahkii sáhttet go sii vástidit </p>
<p>njálmmálaččat sámegiel jearaldagaide.</p>
<p>28 vástidedje jearaldahkii sáhttet go sii vástidit sámegiel jearaldagaid. Dáin ledje 16 geat dadje juo, 11 vástidedje eai, ja 1 vástidii eai dieđe. 2004:is vástidedje 44 ásahusa dán jearaldahkii. 31 lohke juo ja 12 lohke eai. Dás lea vástádusaid lohku garrasit unnon, dan dihte ii sáhte báillo buohtastahttit loguid.</p>
<p>2.2.4 Ásahusaid dárbbut sámegiel gelbbolašvuođa lasihit</p>
<p>De jerrojuvvui ásahusain lei go sin mielas sis dárbu lasihit sámegiel gelbbolašvuođa.</p>
<p><em type="bold">Tabealla 8.</em> 50 ásahusa leat vástidan jearaldahkii lea go sis dárbu lasihit sámegiel gelbbolašvuođa. Tabeallas oaidná </p>
<p>galle proseanta vástidedje 1. Juo 2. Ii ja vel 3. Eat dieđe.</p>
<p>50 ásahusa vástidedje dán jearaldaga ja 74 % vástidedje ahte sis lea dárbu lasihit sámegiel gelbbolašvuođa, 16 % dadje ii ja 10 % eai diehtán.</p>
<p>Buohtastahtti logut julevsámi guovllus go 5 ásahusa leat vástidan leat 80 %  dadjan ahte sii dárbbašit eambbo sámegiel gelbbolašvuođa, 20 % vástidedje eai.</p>
<p>Lullisámi guovllus vástidedje 10 ásahusa. Dáin dadje 70 % ahte sis lei dárbu oažžut lasi sámegiel gelbbolašvuođa, 10 % dadje eai ja 20 % eai diehtán.  2004:ii – iskkadeamis vástidedje 68 ásahusa dán jearaldahkii, ja 77 % dárbbašedje lasi sámegiel gelbbolašvuođa. 2008 – iskkadeami ektui go 50 ásahusa vástidedje, lea vástádusaid lohku mihá unnit, ja dan dihte ii sáhte báillo buohtastahttit.</p>
<p><em type="bold">Mearkkašumit: </em></p>
<p>Mearkkašumiin vuohttá ahte dan sivas go Divttasvuona ja Soasa suohkanat leaba váldon mielde sámelága giellanjuolggadusaid hálddašanguvlui, ja dan ahte dát guoskkai Nordlándda ja Davvi-Trøndelága filkasuohkaniidda, lea hui stuora dárbu olbmuide geain lea sámegiel gelbbolašvuohta ja sámegielat fágaolbmuide. Go dát guovllut leat hui easká váldon mielde hálddašanguvlui, lea stuora dárbu oažžut eambbo sámegielat fágaolbmuid nu ahte sáhttá oláhit lága gáibádusaid. Dárbu oažžut fágaolbmuid geain lea sámegiel gelbbolašvuohta oahpahussuorgái boahtá hui čielgasit oidnosii.</p>
<p>3.   Ásahusa sámegiel gelbbolašvuohta</p>
<p>3.1 Bargiid eatnigiella</p>
<p>Iskkadeami nuppi čuoggás váldo ovdan ásahusa sámegiel gelbbolašvuohta. Ásahusa gelbbolašvuohta lea čatnon dasa ahte bargiin lea sámegiel gelbbolašvuohta. Iskkadeamis leat mielde 11219 bargi, ja muhtun stuora ásahusat leat váldán vuhtii ahte sis eai leat vuđolaš dieđut bargiid sámegiel máhtu birra. Vástádusat čájehit ahte leat dušše 2 % bargiin ásahusain mat gusket iskkadeapmái geain lea sámegiel gelbbolašvuohta.</p>
<p><em type="bold">Tabealla 9. </em>Bargiid lohku geat hupmet sámegiela, dárogiela dahje eará gielaid .  </p>
<p>3.2 Sámegiel máhttu</p>
<p>Vástádusat olles giellaiskkadeamis čájehit ahte 1 % čállet sámegiela, 0,5 % hupmet sámegiela, 0,5 % ipmirdit sámegiela ja 98 % eai ipmir sámegiela. Logut leat measta juste seammalágánat go 2004:is, muhto dat čájehit ahte sámegiel gelbbolašvuohta lea veahaš unnon bargiin iskkadeamis.</p>
<p><em type="bold">Tabealla 10.</em> Dás čájehuvvo bargiid sámegiel máhttu proseantaid mielde.  </p>
<p>3.3 Sámegieloahpahus bargiide</p>
<p>Vástádusain oaidnit ahte 64 bargi leat váldán virgelobi lohkat sámegiela. Ledje biddjon iešguđetlágán oahput ja vástádusat čájehit makkár oahpuid leat váldán, ja galle bargi leat váldán iešguđet oahpu.</p>
<p><em type="bold">Tabealla 11. </em>Dás čájehuvvo proseantaloguid mielde makkár sámegieloahpu bargit leat váldán.  </p>
<p><em type="bold">Tabealla 12. </em>Dás čájehuvvo proseantaloguid mielde bargiid sámegieloahpahus. </p>
<p>Dusten dihte ásahusaid dárbbu sámegiel gelbbolašvuhtii, de lea bargiide addon vejolašvuohta oažžut virgelobi jus váldet sámegiel oahpu. Dát lea sámelága njuolggadusaid mielde.</p>
<p><em type="bold">Tabealla 12 a. </em> Galle bargi leat váldán virgelobi go váldet oahpu sámegielas. </p>
<p>Ásahusat sáhtte loahpas árkkas buktit iežaset mearkkašumiid jearaldagaide.</p>
<p><em type="bold">Ásahusaid mearkkašumit:</em> </p>
<p>Sii geat hálidit váldit sámegielkurssa ožžot dábálaččat virgelobi bálkkáin, dahje sáhttet váldit dan bargoáiggis. Muhtumat dadjet ahte dát sáhttá leat váttis dan dihte go šaddet sadjásaš bargi ohcat. Máŋga ásahusa vástidit maid ahte lea áigi gollan dan rájes go sii leat leamaš kurssas. Muhtumat váillahit oasseáigge lohkanfálaldaga sámegielas. Muhtun ásahusat namuhit ahte lea váttis oažžut bargiid geain lea sámegiel gelbbolašvuohta, ja leat nu unnán geain lea sámegiel gelbbolašvuohta, ahte jus okta ásahus/ossodat oažžu sámegiel gelbbolašvuođa, de lea muhtun eará massán dan gelbbolašvuođa.</p>
<p>4.  Dihtorat, lágat, njuolggadusat ja skovit sámegillii</p>
<p>Dán kápihttalis hálidit bidjat fuomášumi veahkkeneavvuide mat eanemusat adnojit ásahusaid barggus. Dihtorat leat dehálaš veahkkeneavvut sámegiela čálalaš geavaheamis. Eanas ásahusat galget čuovvut lágaid ja njuolggadusaid, ja oktavuohta álbmogiin lea dávjá skoviid bokte.  Okta oassi gulahallamis ferte čađahuvvot dulkka vehkiin, ja dan dihte lea maŋemus jearaldat dán kapihttalis atnet go ásahusat dulkka.</p>
<p>4.1 Dihtorat</p>
<p>Jearaldat lei lea go vejolaš čállit sámegiela ásahusa dihtoriiguin. Jus galgá sáhttit čállit sámegiela de fertejit dakkár sámegiel čovdosat mat doibmet dain prográmmain mat dihtoriin ja čállinmášiinnain leat. Váilevaš sámegiel čovdosat leat leamaš hehttehussan go galgá sámegiela sáhttit čállit. 2004:ii rájes leat boahtán ođđa divvunprográmmat davvi- ja julevsámegillii, ja dál leat ráhkadeame divvunprográmma lullisámegillii. Lea Sámediggi ovttas ea.ea. Romssa Universitehtain mat ráhkadit daid.</p>
<p><em type="bold">Tabealla 13. </em><em type="bold"> </em>ásahusa leat vástidan jearaldahkii lea go vejolaš čállit sámegillii ásahusa dihtoriiguin. Tabeallas oaidná </p>
<p>man galle proseanta vástidedje 1. Juo 2. Ii ja 3. Eat dieđe</p>
<p>Vástádusat jearaldahkii lea go vejolaš čállit sámegiela ásahusa dihtoriiguin čájehit ahte 52 % vástidit juo, 28 % vástidit ii ja 20 % eai dieđe, 2008:is vástidedje 62 ásahusa dán jearaldaga. 2004:is ledje 51 % mat vástidedje juo, 45 % dadje ii ja 3 % eai diehtán, ja dalle ledje 67 ásahusa vástidan.</p>
<p>4.2 Lágat ja njuolggadusat</p>
<p>Lea leamaš hupmu dan birra go lágat ja njuolggadusat eai leat jorgaluvvon sámegillii. Jearaldat lei leat go lágat ja njuolggadusat maid ásahus atná jorgaluvvon sámegillii. Tabealla vuollelis čájeha ahte 27 % dadje juo, olles 44 % vástidedje eai ja 29 % dadje sii eai dieđe, 63 ásahusa vástidedje 2008:is. 2004:is vástidedje 70 ásahusa jearaldahkii, dáin vástidedje 19 % juo, 72 % eai ja 9 % eai diehtán.</p>
<p><em type="bold">Tabealla 14. </em><em type="bold"> </em>ásahusa leat vástidan jearaldaga leat go lágat ja njuolggadusat maid ásahus atná jorgaluvvon </p>
<p>sámegillii. Tabeallas oaidná galle proseanta vástidedje 1. Juo 2. Eai ja 3. Eat dieđe</p>
<p>4.3 Skovit</p>
<p>Gávdnojit skovit iešguđet dárbbuide ja skovi giella čuohcá makkár gillii olmmoš vástida. Go lei jearaldat leat go ásahusa skovit sámegillii de vástidedje 63 ásahusa, dáin vástidedje 31 % juo, 64 % eai ja 5 % eai diehtán. 2004:ii ektui leat dát logut measta rievddakeahttá, 2004:is vástidedje 68 ásahusa, dáin vástidedje 31 % juo, 65 % eai ja 4 %</p>
<p><em type="bold">Tabealla 15. </em><em type="bold"> </em>ásahusa leat vástidan jearaldaga leat go skovit maid ásahus atná jorgaluvvon sámegillii. Tabeallas </p>
<p>oaidná galle proseanta dadje 1. Juo 2. Eai ja 3. Eat dieđe</p>
<p>Jerrojuvvui maid makkár lágat ja njuolggadusat ásahusa mielas berreše jorgaluvvot sámegillii. Ásahusat hálidedje čuvvovaš lágaid jorgaluvvot sámegillii:</p>
<p xml:lang="nob">Lov om spesialisthelsetjenester – lullisámegillii ja julevsámegillii Sosialtjenesteloven Helsepersonelloven Lov om helsetjenester i kommunen Pasientrettighetsloven – lullisámegillii ja julevsámegillii Forvaltningsloven – lullisámegillii ja julevsámegillii Barnehageloven Tvisteloven Straffeloven Straffeprosessloven Straffegjennomføringsloven med forskrifter Tvangsfullbyrdelsesloven Opplæringsloven med forskrifter – lullisámegillii ja julevsámegillii Folketrygdloven Barnetrygdloven Kontantstøtteloven  NAV – loven Gjeldsloven Arbeidsmiljøloven</p>
<p>Eará dokumeantat: Samisk læringsplakat Statlige skjemaer Rammeplan Politiinstruksen</p>
<p><em type="bold">Lágat mat leat jorgaluvvon davvisámegillii: </em></p>
<p xml:lang="nob">Offentlighetsloven (ii leat ođastuvvon)  Lov om arkiv (arkivloven) (ii leat ođastuvvon)  Lov om reindrift (boazodoalloláhka)  Pasientrettighetsloven (ii leat ođastuvvon)  Lov om rettsforhold og forvaltning av grunn ja naturressurser i Finnmark fylke (finnmarksloven).   Lov om behandlingsmåten i forvaltningssaker (forvaltningsloven) (ii leat ođastuvvon)  Lov om kulturminner (kulturminneloven) (ii leat ođastuvvon)  Lov om saltvannsfiske m.v.  Lov om omsetning av råfisk (ii leat ođastuvvon)  Lov om spesialisthelsetjenesten m.m.  Lov om forvaltning av viltlevande marine ressursar (havressurslova)</p>
<p xml:lang="nob">Lov om retten til å delta i fiske og fangst (deltakerloven) (ii leat ođastuvvon)  Lov om Sametinget og andre samiske rettsforhold (sámeláhka)</p>
<p>Odne eai leat makkárge lágat jorgaluvvon lullisámegillii eaige julevsámegillii. (Gáldu: Arbeids ja inkluderingsdepartementets internettsider)</p>
<p><em type="bold">Mearkkašumit čuoggái skoviid birra: </em></p>
<p>Vástádusain oaidná ahte leat muhtun skovit mat leat jorgaluvvon, muhto ii gávdno ollislaš plána oažžut skoviid jorgaluvvot sámegillii. Muhtumat leat ráhkadan siskkaldas skoviid mat leat jorgaluvvon ja muhtumat dadjet ahte ii leat leamaš dárbu eaige leat jearahallan sámegiel skoviid. Muhtun ásahusat váillahit jorgaluvvon dokumeantaid departemeantas.</p>
<p>4.4 Dulkkaid geavaheapmi</p>
<p>Iskkadeami maŋemus jearaldat lei atná go ásahus dulkka go lea dárbu. 63 ásahusa vástidedje, dáin vástidedje 61 % juo, 32 % ii ja 6 % eai dieđe. 2004:is vástidedje 67 ásahusa, dalle vástidedje 66 % juo, 28 % ii ja 6 % eai dieđe.</p>
<p><em type="bold">Tabealla 16. </em><em type="bold"> </em>ásahusa leat vástidan jearaldaga atnet go dulkka go lea dárbu. Tabeallas oaidnit galle proseanta </p>
<p>vástidedje 1. Juo 2. ii ja 3. Eat dieđe</p>
<p><em type="bold">Mearkkašumit: </em></p>
<p>Vástádusain oaidnit ahte dulkkat adnojit go lea dárbu. Máŋga ásahusa čujuhit ahte sii geat máhttet sámegiela máhttet maid dárogiela, nu ahte sáhttet birget vaikko váilot bargit geain lea sámegiel gelbbolašvuohta.</p>
<p>4.5 Mearkkašumit giellaiskkadeapmái</p>
<p>Iskkadeami loahpas bivddiimet mearkkašumiid ieš dan giellaiskkadeapmái. Vástádusat leat guovtti joavkkus. Nubbi lea vuordámušat ja mearkkašumit iskkadeapmái ja nubbi fas lea iskkadeami čađaheapmái ja dieđuid čohkkemii.</p>
<p>4.5.1 Ásahusa vuordámušat ja mearkkašumit giellaiskkadeapmái</p>
<p>Muhtun ásahusat leat namuhan ahte livččii galgan eambbo fuomášumi bidjat dan dárbui mii lea sámegillii. Muhtun ásahusat váillahit maid ekonomálaš gaskaomiid maid sáhtášii atnit go galgá lasihit bargiid sámegiel gelbbolašvuođa. Muhtumat namuhit ahte go juo eai gula sámegiela hálddašanguvlui de ii leat dát iskkadeapmi nu áigeguovdil sidjiide.</p>
<p>4.5.2 Ásahusaid mearkkašumit iskkadanmetodai ja čađaheapmái:</p>
<p>Muhtun ásahusat váillahedje eambbo molssaeavttuid vástádusain go juo/ii/eat dieđe. Giellaiskkadeapmi ii leat dárkil go eai lean eambbo molssaeavttut. Muhtun ásahusat oaivvildit ahte muhtin jearaldagaid lea váttis vástidit. Muhtumiid mielas galggašii dákkár iskkademiid čađahit elektruvnnalaččat. Muhtun ásahusat dadjet ahte jearaldagat leat heivehuvvon suohkaniidda eaige eará mállet ásahusaide. <em type="bold"> </em></p>
<p>5. Mánáidgárddit, vuođđoskuvllat ja joatkkaskuvllat</p>
<p>5.1 Mánát geain lea sámegielfálaldat mánáidgárddiin</p>
<p>Jahkásaš erenoamaš ruhtajuolludemiid oktavuođas sámi mánáidgárddiide, sáddejit suohkanat listtuid mat čájehit sámi mánáid logu mánáidgárddiin. Dát logut čájehit ahte 2004:is gitta 2008:ii rádjái lassánedje 58 máná geaid váhnemat leat válljen sámegiela mánáideaset mánáidgárddiin Norggas.</p>
<p><em type="bold">Tabealla 17. </em>Tabealla čájeha movt sámegiel mánáid lohku mánáidgárddiin rievddada 2004:is 2008:ii rádjái. </p>
<p>Julevsámi guovllus leat mánáidgárdejagi 2007/2008 21 máná geat leat sámi mánáidgárddis. Lullisámi guovllus leat 22 geat ožžot sámegiel fálaldaga juogo sámi mánáidgárddiin dahje dárogiel mánáidgárddiin. Jus buohtastahttit 2004-iskkademiin lea lohku lassánan 2004:is 2008:ii rádjái 13 mánáin julevsámi guovllus gos váhnemat leat válljen sámi mánáidgárddi mánáide. Lullisámi guovllus eai leat nu stuora erehusat 2004:is gitta 2008:ii rádjái.</p>
<p>5.2 Vuođđoskuvllat Norggas</p>
<p>Vuođđoskuvllas Norggas addo sámegiel oahpahus vuosttašgiellan ja nubbengiellan. Dá leat logut mat čájehit galle oahppi ožžo sámegiel oahpahusa vuođđoskuvllas skuvlajagi 2006/2007 ja skuvlajagi 2007/2008.</p>
<p><em type="bold">Tabealla 18 A. </em>Dás oidno ahte ohppiid lohku lea unnon 134 ohppiin skuvlajagis 2006/07 gitta skuvlajagi 2007/2008 </p>
<p>rádjái, dát lea sulli 5 proseanta.</p>
<p>Jus buohtastahttit 2004 – iskkademiin lea ohppiid lohku unnon 2834 gitta 2538 rádjái 2008:is. Leat 304 oahppi unnit geain lea sámegiel oahpahus vuođđoskuvllas.</p>
<p>Norgga vuođđoskuvllas lea fálaldat oažžut lullisámegiel oahpahusa, julevsámegiel ja davvisámegiel. Tabeallat čájehit movt dilli lea rievdan skuvlajagiin 2006/2007 ja 2007/2008 iešguđet giellaguovlluin ja iešguđet osiin sámi giellaoahpahusas.  Sámi giella ja kultuvra ii leat šat fága maŋŋil go bođii ođđa oahppoplána Máhttolokten – Sámi mii bođii fápmui 2006:as. Sámegiella nubbengiellan lea dál juhkkojuvvon sámegiella 2 ja sámegiella 3. Lea oktasaš oahppoplána, muhto goabbatlágan geaidnu. Dát lea dahkkon vai áimmaguššat ohppiid geat eai máhte sámegiela ovdalaččas ja geain ovdal lea leamaš fága sámi giella ja kultuvra. Sivva dasa go nubbengielat oahppit leat lassánan 2004 ektui sáhttá leat ahte sii geain ovdal lei sámi giella ja kultuvra fágan, leat dál válljen sámegiela nubbengiellan, sámegiella 2 dahje sámegiella 3. Dan sivas čájehit tabeallat vuollelis maid movt sámegiella nubbengiellan lea juohkásan, sámegiella 2 ja sámegiella 3.</p>
<p><em type="bold">Tabealla 18 B.</em> Dás čájehuvvo ohppiid lohku oktiibuot geain lea sámegiel oahpahus ja movt rievddai skuvlajagis  </p>
<p>2006/07 skuvlajahkái 2007/2008</p>
<p><em type="bold">Tabealla 19. </em>Dás čájehuvvo galli oahppis lea lullisámegiel oahpahus ja movt rievddai skuvlajagis 2006/07 </p>
<p>skuvlajahkái 2007/2008</p>
<p><em type="bold">Tabealla 20. </em>Dás čájehuvvo galli oahppis lea julevsámegiel oahpahus ja movt rievddai skuvlajagis 2006/07 </p>
<p>skuvlajahkái 2007/2008</p>
<p><em type="bold">Tabealla 21. </em>Dás čájehuvvo galli oahppis lea davvisámegiel oahpahus ja movt rievddai skuvlajagis 2006/07 </p>
<p>skuvlajahkái 2007/2008</p>
<p>Dát tabeallat čájehit iešguđet fálaldagaid ovdáneami. Iskkadeami ii sáhte nu bures buohtastahttit 2004:iin, dan dihte go vuođđoskuvlla oahppopl</p>
<p>Tabealla vuollelis čájeha ahte Norggas addo sámegieloahpahus fálaldahkan 18 filkkas. 171 skuvlla fálle sámegiel oahpahusa skuvlajagi 2003/2004 ja 194 skuvlajagi 2007/2008.   Loahppajurddá lea ahte vaikko vel ohppid lohku ollislaččat lea unnon, leat eambbo skuvllat mat fállet sámegiel oahpahusa.</p>
<p><em type="bold">Tabealla 22. </em>Dás čájehuvvo galli skuvllas leat oahppit geain lea sámegiel oahpahus juohke filkkas. </p>
<p>5.3 Oahppit joatkkaskuvllain</p>
<p>Tabealla vuollelis čájeha man ollu oahppit geain lea sámegiella joatkkaskuvllas leat ožžon stipeandda. Njuolggadusat oažžut stipeandda rivde skuvlajagi 2003/2004, de biddjui stipeanda golmma dássái gos leat golbma iešguđet supmii. Oahppit geain lea sámegiella vuosttašgiellan ožžot stuorámus supmii, ja de ožžot nubbingiella ja B ja C giela oahppit unnit supmii ja unnimus supmii ožžot sii geain lea sámegiella válljenfágan.</p>
<p><em type="bold">Tabealla 23. </em>Dás oaidnit movt ohppiid lohku geat ožžo Sámedikki stipeandda 2004 - 2008 rádjai lea rievdan.    </p>
<p><em type="bold">Tabealla 24. </em>Dás oaidnit movt ohppiid lohku lea rievdan iešguđet dásis man mielde stipeanda juhkkojuvvo. </p>
<p>Ollislaččat lea ohppiid lohku geat ohcet Sámedikki stipeandda lea lassánan.</p>
<p>Stipeanda juhkkojuvvo ovtta mađe buohkaide geain lea riekti stipeandda oažžut ja skovvi vuollelis čájeha ahte stipeandda supmii sidjiide geain lea sámegiella vuosttašgiellan lea ollu lassánan 2004:ii rájes 2008:ii rádjái.  Ulbmil stipeandda lasihemiin lea movttidahttit joatkkaskuvlla nuoraid válljet sámegiel oahpahusa, oassin ovddidit sámegiela geavaheami ja lasihit sámegielat ohppiid.</p>
<p><em type="bold">Tabealla 25.</em> Stipeandda ovdáneapmi skuvlajagiid 2003-2004 gitta 2007-2008 rádjái  </p>
<p><em type="bold">Tabealla 26.</em> Joatkkaskuvllaid lohku mat fállet sámegiel oahpahusa skuvlajagis 2003-2004 gitta 2007-2008 rádjái.  </p>
<p>6. Čoahkkáigeassu</p>
<p>Ulbmil dáinna iskkademiin lea kártet sámegiela geavaheami válljejuvvon ásahusain Norggas, ja maid iskat makkár beroštupmi lea válljet sámegiela skuvllain ja mánáidgárddiin. Lassin leat čohkkejuvvon dieđut mánáidgárddiid birra, mat ožžot doarjaga sámi mánáidgárddiide, ja vuođđo- ja joatkkaskuvllaid birra mat addet oahpahusa sámegillii ja sámegielas.</p>
<p>Iskkadeapmi čájeha ahte 84 % ásahusain duođaštedje ahte sii bálvalit sámi álbmoga. Vástádusain oaidnit maid ahte bálvalusat sámegillii muhtun moatti ásahusas eai leat dábálaš fálaldagat, muhto sámegielat geavaheaddjit fertejit jearrat oažžut daid.</p>
<p>Iskkadeami 3. kapihttal muitala ahte leat hui ollu bargit dáin jerrojuvvon ásahusain geat eai ipmir sámegiela. Seammás čájeha maid ahte sis geain lea sámegiel gelbbolašvuohta, lea dávjá alit oahppu sámegielas.</p>
<p>Čájehuvvo maid ahte lea váttis oažžut fágaolbmuid geat máhttet sámegiela. Vástádusain namuhuvvo ahte váilot ea.ea. doaktárat, psykoljaer ja buohccidivššárat. Dát guoská buot giellajoavkkuide, muhto lea erenoamaš váilevaš julev- ja lullisámi guovllus. Muhtun ásahusat namuhit maid ahte gávdno nu unnán sámegiel gelbbolašvuohta ahte go okta ásahus oažžu sámegiel gelbbolašvuođa de lea muhtin eará mii massá dan gelbbolašvuođa.</p>
<p>Sámelága giellanjuolggadusa § 3-2 vuođul galget lágat ja láhkaásahusat mat erenoamážit gusket olles dahje osiide sámi álbmogis jorgaluvvot sámegillii. Skovvi mii atno báikkálaš dahje regionála almmolaš orgánas sámegiela hálddašanguovllus galgá gávdnot sihke sámegillii ja dárogillii. Iskkadeamis vástidit 44 % ahte lágat ja njuolggadusat maid sii dárbbašit eai leat jorgaluvvon sámegillii. 31 % vástidit ahte sis leat skovit mat leat ráhkaduvvon sámegillii. Jus gulahallan ja áššemeannudeapmi galgá čađahuvvot sámegillii leat dát hui dehálaš veahkkeneavvut.</p>
<p>Jus galgá sáhttit čállit sámegillii dihtoriin, lea eaktun ahte dilli lea heivehuvvon dasa. Badjelaš bealli, 52 % </p>
<p>Ásahusat váillahit eambbo lágaid sámegillii jorgaluvvot. Odne leat lágat dušše davvisámegillii jorgaluvvon. Jus jorgaluvvon lágat rivdet ii leat daddjon ahte rievdadeamit maid jorgaluvvojit. Dan dihte lea dál dilli nu ahte lágat mat leat jorgaluvvon, eai sáhte adnot ollislaččat dan dihte go eai leat ođastuvvon. Okta eará dehálaš ášši lea ahte lágat leat jorgaluvvon dušše davvisámegillii. Lea hui váidalahtti erenoamažit go jurddašit ahte dál lea okta julevsámi suohkan ja okta lullisámi suohkan mielde sámegiela hálddašanguovllus.</p>
<p>Máŋga ásahusa (61%) sáhttet iskkadeami mielde oažžut dulkka jus dasa lea dárbu. Ja leat maid baicca máŋga ásahusa mat namuhit ahte sii eai dárbbaš erenoamáš heiveheami dan dihte go sii geat hupmet sámegiela hupmet maid dárogiela.</p>
<p>Buohtastahttit 2004 iskkademiin ja oaidnit ahte 2004:is 2008:ii rádjái leat julevsámi guovllus lassánan 13 mánáin gos váhnemat leat válljen sámi mánáidgárddi mánáide. Lullisámi guovllus eai leat nu stuora rievdamat 2004:is 2008:ii rádjái.</p>
<p>Vuođđoskuvllas Norggas addo fálaldat lullisámegiel, julevsámegiel ja davvisámegiel oahpahussii, vuosttašgiellan ja nubbengiellan, sámegiella 2 dahje sámegiella 3. Sámi giella ja kultuvra ii leat šat fága maŋŋil go ođđa oahppoplánat bohte Máhttoloktema – sámi mielde 2006:as. Obbalaččat sáhttá dadjat ahte sámegiela válljen nubbingiellan lea lassánan. Dása sáhttá sivvan ahte oassi sis geain ovdal lei sámi giella ja kultuvra leat válljen dál sámegiela nubbingiellan. Eará ágga sáhttá leat ahte leat eambbo mánát leamaš dán áigodagas.</p>
<p>Iskkadeami ii sáhte jur buohtastahttit 2004:i iskkademiin, dan dihte go vuođđoskuvlla oahppoplánat  leat rievdan. Máhttoloktemis leat buot sámegielplánat oahppoplánat gielas, mas lea loahppaeksámen. Fága sámi giella ja kultuvra (O97) deattuhii kultuvrralaš oasi ja ii lean eksámen fágas.  Ohppiid loguid geain lei sámegiella vuosttašgiellan 2004:is ja 2008:is sáhttá buohtastahttit. Dás ii leat fága struktuvra rievdaduvvon. Logut čájehit ahte oahppit geat válljejit sámegiela vuosttašgiellan davvisámegielas ja lullisámegielas leat veahaš lassánan, ja veahaš unnon julevsámegielas.</p>
<p>Norggas addo sámegieloahpahus 18 filkkas. 171 skuvlla fálle sámegiel oahpahusa skuvlajagi 2003/2004 ja 194 skuvlajagi 2007/2008. Jus buohtastahtta 2004 – iskkademiin lea ohppiid lohku njiedjan 2834:is gitta 2538 rádjái 2008:is. Leat 304 unnit oahppi geain lea sámegiel oahpahus vuođđoskuvllas. Sivvan dasa sáhttá leat váttisvuohta mii lea organiseret sámegiel diimmuid olggobealde hálddašanguovllu, lea váttis oažžut sámegielat oahpaheddjiid ja muhtun oasi diimmuin fertejit váldit maŋŋil dábálaš skuvlaáiggi.</p>
<p>Vaikko vel ohppid lohku ollislaččat lea unnon, leat dađistaga eambbo skuvllat mat fállet sámegiel oahpahusa. Okta sivva sáhttá leat ahte odne lea sihke váhnemiin ja skuvlaeaiggádiin eambbo máhttu sámi ohppiid rivttiid birra go guoská sámegiel oahpahussii.</p>
<p>Sámediggi juolluda jahkásaččat stipeandda joatkkaskuvlla ohppiide geain lea sámegiella fágan. Oahppit geat ohcet Sámedikki stipeandda leat lassánan. Stipeanda juhkkojuvvo ovtta mađe buohkaide geain lea riekti stipeandda oažžut, muhto lea erehus makkár giellafága juohkehaččas lea. Stipeanda sidjiide geain lea sámegiella vuosttašgiellan lea ollu lassánan 2004:ii rájes 2008:ii rádjái. Ulbmil lasihemiin lea movttidahttit joatkkaskuvlla ohppiid válljet sámegiel oahpahusa, oassin ovddideamis sámegiela geavaheami ja lasiheamis sámegielat ohppiid.</p>
<p>7. Giellastivrra mearkkašumit</p>
<p>Sámedikki giellastivra mearkkaša ahte hálddahus lea bargan buori barggu 2008 giellaiskkademiin dan áiggis mii lei biddjon dasa. Muhto dáinna iskkademiin ii sáhte dadjat maidege sámi giellageavaheddjiid giela dási birra. Ii sáhte dadjat maidege sámegielaid otná duohta dili birra ge.</p>
<p>Sámedikki giellastivra evttoha dan dihte ahte Sámediggi 2010:is galgá čađahit stuorá iskkadeami mii gieđahalla: Sámegiel máhtu eaŋkil giellageavaheaddjis Manne gielladilli lea nu movt lea odne Movt vásiha olmmoš ahte birge dušše sámegielain árgabeaivvis, ovdamearkka dihte doaktár luhtte, gávppis, almmolaš ásahusain Maid oaivvildit giellageavaheaddjit gielaid dili birra, leago giella geanohuvvan vai leago giela dilli nannejuvvon?</p>
<p>8. Loahppa</p>
<p>Sámediggi lea čađahan giellaiskkadeami 2008:is. Iskkadeami ulbmil lei iskat sámegiela geavaheami muhtun almmolaš ásahusain Norggas mat addet fálaldagaid sámi geavaheddjiide. Lassin leat čohkkejuvvon dieđut  olu mánát leat sámi mánáidgárddiin, man olu oahppit leat geain lea sámegiella vuođđoskuvllas, ja man olu joatkkaskuvlla oahppit leat geain lea sámegiel oahpahus ja nu lea maid riekti oažžut Sámedikki stipeandda. Dieđut leat maid vižžon Grunnskolens Informasjonssystem på Internett (GSI) ja raporttain maid Sámediggi lea ožžon doarjjahálddahusa oktavuođas. Sámediggi lea ožžon vástádusa 64 ásahusas siskkobealde ja olggobealde hálddašanguovllu. Dušše 17 dain ásahusain mat vástidedje dán iskkadeami 2004:is, leat vástidan 2008:is. Dát dagaha dan ahte iskkadeami bohtosiid ii sáhte báillo buohtastahttit, ja dan dihte ii atte ollislaš gova servodaga sámegielas.</p>
</body></document>