<document xml:lang="sme" id="no_id"><header><title>Sámi ovddidanfoandda doarjjaortnegiid árvvoštallan</title><genre code="admin"/><author><person firstname="Vigdis" lastname="Nygaard" sex="f" born="" nationality="NO"/></author><author><person firstname="Sigrid" lastname="Skålnes" sex="f" born="" nationality="NO"/></author><translator><unknown/></translator><translated_from xml:lang="nob"/><year>2007</year><wordcount>31261</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/></multilingual><origFileName>http://samediggi.no/filnedlasting.aspx?FilId=1496&amp;ct=.pdf</origFileName><parallel_text xml:lang="nob" location="evaluering_av_samisk_utviklingsfond.pdf"/><metadata><uncomplete/></metadata><version>XSLtemplate $Revision: 32948 $; file-specific xsl  Revision; common.xsl  $Revision$; </version></header><body><p>Raporta 2007:7</p>
<p>Sámi ovddidanfoandda doarjjaortnegiid árvvoštallan</p>
<p xml:lang="nob">Vigdis Nygaard Sigrid Skålnes</p>
<p>Ovdasiiddu govat: Guolásteapmi, Kvalfjord</p>
<p xml:lang="nob">Bente Foldvik</p>
<p>Boaza Sámi Siida, Áltá</p>
<p>Vigdis Nygaard</p>
<p>Sávzadoallu, Divttasvuotna Sunniva Skålnes Šárka vuonas, Divttasvuotna Sunniva Skålnes</p>
<p>Raportta namma:</p>
<p>Sámi ovddidanfoandda doarjjaortnegiid árvvoštallan</p>
<p>Čállit:</p>
<p xml:lang="nob">Vigdis Nygaard og Sigrid Skålnes</p>
<p>Norut Alta – Áltá raporta: 2007:7</p>
<p xml:lang="nob">ISBN: 978-82-7571-165-4</p>
<p>Barggaheaddji:</p>
<p>Sámediggi</p>
<p>Prošeavtta jođiheaddji: Vigdis Nygaard Čoahkkáigeassu:</p>
<p>Dán árvvoštallamis geahčadit Sámi ovddidanfoandda váikkuhangaskaomiid geavaheami áigodagas 2002-2006. Árvvoštallamis leat mielde njeallje bušeahttapoastta, mat leat eanadoallu, guolásteapmi, duodjedoaimmat ja eará ealáhusat, Dán áigodagas lea juolluduvvon 86,6 millijuvnna prošeavttaide mat gullet ealáhusovddideapmái. Árvvoštallamis kártet dan movt Sámi ovddidanfoanda lea doaibman foandda iežas mihttomeriid ektui ja makkár bohtosiid dahje ovdáneami leat olahan foandda doarjjaortnegiiguin. Lea čađahuvvon gažadaniskkadeapmi mii sáddejuvvui buohkaide geat dien áiggis leat ohcan foanddas doarjaga. Mii leat hábmen rávvagiid movt foandda sáhtášii rievdadit. Dan dahkat gažadaniskkadallama, ohcamušaid datafiillaid analysaid ja hálddahusbargiid ja politihkkáriid jearahallamiid vuođul, ja maiddái muhtun ságastallamiid vuođul mat mis leamaš suohkaniid hálddahusbargiiguin. Rávvagat gusket ohcamušaid registreremiidda, ulbmilii ja doaimmaide, raporteremii, politihkkii ja vuoruhemiide, diehtojuohkimii mii addojuvvo ohcciide, suohkaniid oktavuođaide ja dasa mii guoská mielderuhtadeapmái/ ovttasbargui.</p>
<p>Fáddásánit:</p>
<p>Doaibmaváikkuhanortnet, Sámediggi, ohccit, vuoigatvuohta oažžut doarjaga, ealáhus, sohkabealli, mieđihit, biehttalit</p>
<p>Beaivi:</p>
<p>Juovlamánu 20. beaivi 2007</p>
<p>Siidolohku: 95</p>
<p>Almmuheaddji:</p>
<p>Norut Alta - Áltá as</p>
<p xml:lang="nob">Kunnskapsparken,</p>
<p>Markedsgata 3 9510</p>
<p xml:lang="nob">ALTA</p>
<p xml:lang="nob">Fitnodatnummar: 983 551 661 MVA</p>
<p>Telefuvdna: 78 45 71 00</p>
<p>Telefáksa: 78 45 71 01</p>
<p>E-poasta: post@finnmark.norut.no www.finnmark.norut.no Deaddelan:</p>
<p>Norut Alta – Àltá as ©Norut Alta – Áltá as 2007 1</p>
<p>Álgosánit</p>
<p>Dán árvvoštallama barggaheaddji lea Sámediggi. Bargu álggahuvvui maŋŋá go Sámediggi almmuhii ođđajagimánus 2007 ahte áigu dákkár árvvoštallama čađahit. Bargu lea čađahuvvon miessemánus juovlamánnui 2007. Árvvoštallamis galgat kártet dan movt Sámi ovddidanfoanda lea doaibman mihttomeriidis ektui ja makkár bohtosiid ja ovdáneami leat olahan foandda doarjjaortnegiiguin. Áigodat mii galgá árvvoštallojuvvot lea 2002-2006. Oassin árvvoštallamis lea foandda ohcciide sáddejuvvon gažadaniskkadeapmi. Árvvoštallan mii lea čađahuvvon, lea ovttasbargu gaskal Norut Alta – Áltá ja Norsk institutt for by- og regionforskning (NIBR). Vigdis Nygaard, Norut, lea jođihan prošeavtta ja Sigrid Skålnes, NIBR, lea leamaš prošeaktabargin. Nygaard leamaš váldoovddasvástideaddjin analyseret Sámedikki registrerdataid, Skålnes váldoovddasvástádus leamaš doaimmahit ohcciide gažadaniskkadeami. Raportta leaba soai ovttas čállán. Hálidit giitit Sámedikki ealáhusossodaga bargiid geat leamaš min oktavuođaolbmot dán árvvoštallanbarggus ja sii leat vástidan dutkiide ollu gažaldagaid. Áigut maid giitit doarjjastivrra politihkkáriid ja muhtun válljejuvvon suohkaniid bargiid geaid mii leat beassan telefuvnnas jearahallat. Stuora giitu maiddái buot foandda ohcciide geat aste vástidit min gažaldatskovi ja nu veahkehedje min oažžut dehálaš dieđuid dán árvvoštallamii. Áltá, juovlamánu 20. beaivvi 2007 Sveinung Eikeland Hálddašeaddji direktevra 2</p>
<p>Sisdoallu</p>
<p>Álgosánit..............................................................................................................................1</p>
<p>Tabeallat ..............................................................................................................................4</p>
<p>Sárggastusat .........................................................................................................................5</p>
<p>Čoahkkáigeassu rávvagiiguin ..............................................................................................6 1</p>
<p>Álgu............................................................................................................................161.1</p>
<p>Árvvoštallama madáhtta, ráddjemat..............................................................161.2</p>
<p>SOF historjá ja doarjjaortnegat .....................................................................171.3</p>
<p>Ovdalaš árvvoštallamat .................................................................................202</p>
<p>Datadieđut ja metoda .................................................................................................212.1</p>
<p>Gáldut ............................................................................................................212.2</p>
<p>Gažadaniskkadeapmi.....................................................................................212.3</p>
<p>Raportta sisdoallu..........................................................................................223</p>
<p>Sámi ovddidanfoanda 2002-2006 ..............................................................................233.1</p>
<p>Ulbmil ...........................................................................................................233.2</p>
<p>Ulbmiljoavkkut .............................................................................................243.3</p>
<p>Foandda orgánat ............................................................................................243.3.1</p>
<p>Sámediggeráđđi.............................................................................................25 3.3.2</p>
<p>Doarjjastivra ..................................................................................................25 3.3.3</p>
<p>Hálddahus......................................................................................................26 3.4</p>
<p>Njuolggadusaid rievdadeamit ja geográfalaš doaibmaguovlu.......................263.5</p>
<p>Bušeahttarámmat...........................................................................................283.6</p>
<p>Áššemeannudeapmi/Doarjjajuohkinvierru ....................................................293.7</p>
<p>Movt hálddahus árvvoštallá áššemeannudeami/doarjjajuohkinvieru ............303.8</p>
<p>Váidagiid meannudeapmi..............................................................................304</p>
<p>Váikkuhangaskaomiid geavaheapmi..........................................................................324.1</p>
<p>Datavuođđu ...................................................................................................324.2</p>
<p>Áššehivvodat .................................................................................................324.3</p>
<p>Doarjagat/biehttaleamit .................................................................................334.4</p>
<p>Prošeavttaid sturrodat....................................................................................344.5</p>
<p>Sohkabeali- ja dásseárvodimenšuvdna..........................................................364.6</p>
<p>Geográfalaš biđggiideapmi ...........................................................................404.7</p>
<p>Ealáhussuorggit .............................................................................................43 3 5</p>
<p>Makkár lea foanda ohcciid mielas..............................................................................485.1</p>
<p>Geat foanddas leat ohcan doarjaga ja geat serve iskkadeapmái? ..................485.2</p>
<p>Ealáhussuorggit .............................................................................................495.3</p>
<p>Dásseárvu ......................................................................................................525.4</p>
<p>Akkat manne ohcat doarjaga .........................................................................535.5</p>
<p>Vásahusat Sámi ovddidanfoanddain .............................................................545.6</p>
<p>Raporteren ja makkár bohtosiid vuordá ........................................................575.7</p>
<p>Vejolaš boahttevaš ohcamušat ......................................................................615.8</p>
<p>Sii geat eai ožžon doarjaga............................................................................616</p>
<p>Sámi ovddidanfoandda árvvoštallan guovllupolitihkalaš váikkuheaddjin .................626.1</p>
<p>Movt ohccit árvvoštallet................................................................................646.2</p>
<p>Movt hálddahus árvvoštallá ..........................................................................656.3</p>
<p>Movt politihkkárat árvvoštallet .....................................................................666.4</p>
<p>Movt suohkanat árvvoštallet .........................................................................676.4.1</p>
<p>Dieđut foandda birra......................................................................................68 6.4.2</p>
<p>Smávva doaimmaid foanda ...........................................................................68 6.4.3</p>
<p>Suohkaniid vásáhusat Sámi ovddidanfoanddain ...........................................69 6.5</p>
<p>Ovddidanváikkuheaddji dahje oasseruhtadeaddji? .......................................707</p>
<p>Lea go Sámi ovddidanfoandda váikkuhangaskaomiid geavaheapmi ulbmiliid mielde? .......................................................................................................747.1</p>
<p>Sámi ovddidanfoandda ulbmilat....................................................................747.1.1</p>
<p>Guolásteapmi.................................................................................................75 7.1.2</p>
<p>Eanadoallu.....................................................................................................76 7.1.3</p>
<p>Duodji............................................................................................................78 7.1.4</p>
<p>Eará ealáhusdoaimmat...................................................................................78 7.2</p>
<p>Ulbmil vai doaibma? .....................................................................................797.3</p>
<p>Lea go Sámi ovddidanfoanda joksan mihttomearis?.....................................807.3.1 .... nanu ja ealli servodagat ............................................................................81 7.3.2 ... nannet nissonolbmuid searvama ja dásseárvvu .........................................81 7.3.3 …birasváikkuhusat........................................................................................83 7.4</p>
<p>Mihttomearit ja váikkuhangaskaomiid geavaheapmi....................................83</p>
<p>Mielddus 1 .......................................................................................................................85</p>
<p>Suohkanat ja ohcamušat.....................................................................................................85</p>
<p>Mielddus 2</p>
<p>Gažaldatskovvi .............................................................................................87</p>
<p>Girjjálašvuohta:..................................................................................................................944</p>
<p>Tabeallat</p>
<p>Tabealla 1.1</p>
<p><em type="italic">SOF geográfalaš doaibmaguovllu nuppástuhttin áigodagas 1976-2005 </em>......19 </p>
<p>Tabealla 3.1</p>
<p><em type="italic">Váiddaáššit 2002-2006, proseanta ohcamušaid logus </em>..................................30 </p>
<p>Tabealla 3.2</p>
<p><em type="italic">Váiddaáššit 2002-2006, miehtan/doalahanproseanta </em>...................................31 </p>
<p>Tabealla 4.1</p>
<p><em type="italic">Áššiid lohku jagis jahkái, doarjagat, biehttaleamit, 5 biehttaleami </em>..............34 </p>
<p>Tabealla 4.2</p>
<p><em type="italic">Gaskamearálaš doarjja 2002-2006 </em>..............................................................34 </p>
<p>Tabealla 4.3</p>
<p><em type="italic">SOF doarjjamearit ja alimus doarjjasumma </em>................................................35 </p>
<p>Tabealla 4.4</p>
<p><em type="italic">Gaskamearálaš doarjjasummat, ealáhussuorggit, 2002-2006 </em>.....................35 </p>
<p>Tabealla 4.5</p>
<p><em type="italic">Ohcanproseanttat sohkabeali/fitnodatsuorggi ektui </em>....................................36 </p>
<p>Tabealla 4.6</p>
<p><em type="italic">Gaskamearálaš doarjja sohkabeali/fitnodaga ja jagiid ektui </em>.......................40 </p>
<p>Tabealla 4.7</p>
<p><em type="italic">Áššelohku geográfiija ja jagiid mielde </em>..........................................................41 </p>
<p>Tabealla 4.8 <em type="italic">Proseantaoassi áššiin geográfiija ja jagiid mielde </em>.......................................41 </p>
<p>Tabealla 4.9 <em type="italic">Ohcamušaid lohku guđege suohkanis, 2002-2006 </em>........................................41 </p>
<p>Tabealla 4.10</p>
<p><em type="italic">Mieđihuvvon áššiid lohku guđege ealáhusas, 2002-2006 </em>...........................45 </p>
<p>Tabealla 4.11</p>
<p><em type="italic">Ealáhussuorggit ja biehttalanproseanta, 2002-2006 </em>..................................46 </p>
<p>Tabealla 4.12</p>
<p><em type="italic">Doarjjaproseanta ealáhussurggiide ja sohkabeali/fitnodaga mielde, 2002- </em><em type="italic">2006 </em>...............................................................................................................46 </p>
<p>Tabealla 4.13</p>
<p><em type="italic">Juohkinproseanta ealáhusaide guovlluid mielde, 2002-2006 </em>.....................47 </p>
<p>Tabealla 5.1</p>
<p><em type="italic">Guđiin ealáhusain ohcamušat leat boahtán 2002-2006 ja guđiin leat </em><em type="italic">gažadaniskkadeapmái boahtán vástádusat. Proseanta. </em>................................50 </p>
<p>Tabealla 5.2</p>
<p><em type="italic">Ipmirdii go ohcci mainna ákkastallamiin ohcamuš biehttaluvvui. </em>................51 </p>
<p>Tabealla 5.3</p>
<p><em type="italic">Ákkat manne ohcat doarjaga </em>.........................................................................53 </p>
<p>Tabealla 5.4</p>
<p><em type="italic">SOF diehtojuohkima ja bagadallama árvvoštallan </em>.......................................54 </p>
<p>Tabealla 5.5</p>
<p><em type="italic">Oaivilat Sámi ovddidanfoandda iešguđet beliid birra </em>..................................56 </p>
<p>Tabealla 5.6</p>
<p><em type="italic">Maid oaivvildat raporterengáibádusaid birra maid galgá deavdit go oažžu </em><em type="italic">doarjaga máksojuvvot? </em>.................................................................................57 </p>
<p>Tabealla 5.7</p>
<p><em type="italic">Iešguđet čuoččuhusaid árvvoštallan mat leat čadnon SOF mihttomeriide </em>...59 </p>
<p>Tabealla 6.1</p>
<p><em type="italic">Lea go prošektii ohcan doarjaga eará báikkis ja lea go juolluduvvon </em><em type="italic">doarjja </em>...........................................................................................................70 </p>
<p>Tabealla 6.2</p>
<p><em type="italic">Prošeavtta ii lean vejolaš čađahit SOF doarjaga haga </em>................................72 </p>
<p>Tabealla 7.1 <em type="italic">Ohcamušaid lohku suohkaniid mielde, 2002-2006. Juolludanproseanta </em>.....855 </p>
<p>Sárggastusat</p>
<p>Sárggastus 1.1</p>
<p><em type="italic">SOF geográfalaš doaibmaguovlu </em>........................................................18 </p>
<p>Sárggastus 3.1</p>
<p><em type="italic">SOF orgánat Sámedikkis </em>.....................................................................24 </p>
<p>Sárggastus 3.2</p>
<p><em type="italic">Ealáhusaid jahkásaš ekonomalaš rámmat, 1000 ruvnnuin, </em><em type="italic">2002-2006 </em>............................................................................................29 </p>
<p>Sárggastus 4.1</p>
<p><em type="italic">Áššehivvodat, doarjagat ja biehttaleamit, 2002-2006 </em>.........................33 </p>
<p>Sárggastus 4.2</p>
<p><em type="italic">Ohcamušaid kategoriseren (logu) sohkabeali/fitnodaga ektui, 2002- </em><em type="italic">2006 </em>.............................................................................................................37 </p>
<p>Sárggastus 4.3</p>
<p><em type="italic">Biehttalanproseanta sohkabeali/fitnodat ektui </em>....................................39 </p>
<p>Sárggastus 4.4 <em type="italic">Ohcamušaid juohkáseapmi stuorámus suohkaniid gaskka, </em><em type="italic">2002-2006 </em>...........................................................................................42 </p>
<p>Sárggastus 4.5</p>
<p><em type="italic">Ohcamušaid lohku/mieđihuvvon ohcamušat, suohkan 2002-2006 </em>......43 </p>
<p>Sárggastus 4.6</p>
<p><em type="italic">Proseantaoassi ohcamušat ealáhusjoavkkuid mielde, lohku ja summa </em>44 </p>
<p>Sárggastus 4.7</p>
<p><em type="italic">Juolluduvvon jahkásaččat ealáhussurggiide </em>.......................................45 </p>
<p>Sárggastus 5.1</p>
<p><em type="italic">Ahki ja sohkabealli </em>..............................................................................49 </p>
<p>Sárggastus 5.2</p>
<p><em type="italic">Foandda diehtojuohkima árvvoštallan doarjagiid miehtama/biehttaleami oktavuođas. </em>....................................................55 </p>
<p>Sárggastus 5.3</p>
<p><em type="italic">Šaddá/šattai go prošeakta čađahuvvot plána mielde ? </em>.......................58 </p>
<p>Sárggastus 5.4</p>
<p><em type="italic">Árvvoštallan ahte lea go áibbas ovttaoaivilis (5 ja 6) dasa man ávki lea prošeavttaid juohkit sohkabeali mielde. Proseanta. </em>......................596 </p>
<p>Čoahkkáigeassu rávvagiiguin</p>
<p>Čoahkkáigeassu ja árvvoštallama váldogávdnosat Dán árvvoštallamis geahččat Sámi ovddidanfoandda váikkuhangaskaoapmeortnegiid áigodagas 2002-2006. Árvvoštallamis leat mielde njeallje bušeahttapoastta, namalassii eanadoallu, guolásteapmi, duodjeulbmilat ja eará ealáhusat. Dieid poasttaid prošeavttaide lea jahkásaččat juolluduvvon birrasii 16-17 millijuvnna. 2006:s lassánedje foandda ollislaš rámmat, muhto doarjagat mat gulle duodješiehtadussii ja Interregii sirrejuvvojedje dien jagi sierra poastan. Diet guokte poastta eai leat mielde dán árvvoštallamis. Lea Sámedikki doarjjastivra mii meannuda ohcamušaid mat bohtet fondii. Doarjjastivra hálddaša ruđaid njuolggadusaid ja bušeahttamearrádusaid mielde maid Sámedikki dievasčoahkkin lea mearridan. Dat leat oalle jorbasit čállojuvvon, ja dasa lassin biddjojuvvo deaddu dasa movt sullasaš áššit leat ovdal meannuduvvon, dat mearkkaša ahte sajáiduvvon doarjjajuohkinvierru geavahuvvo áššemeannudeamis vuođđun. Váldonjuolggadus lea ahte Sámedikki hálddahus meannuda doarjjaohcamušaid mat leat vuollel 125.000 kr. Dat ovddiduvvojit doarjjastivrii delegašuvdnaáššin. Sámediggeráđđi lea váiddaorgána ohcamušaide maidda boahtá váidda. Leat gaskal 4 ja 9 proseantta áššiin maidda jahkásaččat boahtá váidda. Golmma áššis njealji áššis doalahuvvo doarjjastivrra mearrádus. <em type="bold">Váikkuhangaskaomiid geavaheapmi </em>Oktiibuot leat dan áigodagas juolluduvvon 86, 6 millijuvnna ovddas doarjagat prošeavttaide mat gusket dán árvvoštallama mandáhttii. Dán áigodagas lea ohcamušaid lohku jámma lassánan ja leat jahkásaččat boahtán birrasii 300 ohcamuša. 2006:s lassánii ohcamušaid lohku 426 rádjái. Dat lea vuosttažettiin danin go foandda doaibmaguovlu viiddiduvvui 2005 rájes ođđa suohkaniidda ja suohkanosiide, ja dagahii ahte olbmuid lohku geain lea vejolašvuohta ohcat doarjaga foanddas lassánii 35 proseanttain. Buohkain geat ásset suohkanis/gilis ja buot fitnodagain mat leat registrerejuvvon doaibmaguvlui, lea vejolašvuohta ohcat doarjaga. Dasa lassin lea sámi álbmogis olggobealde doaibmaguovllu vuoigatvuohta ohcat doarjaga. 2004 rájes bođii dehálaš rievdadus njuolggadusaide, go nannejuvvui ahte doarjagat galget geavahuvvot nannet nissonolbmuid searvama ja dásseárvvu ealáhusain. SOF lea dakkár foanda mas lea stuora juolludanproseanta; guovttes golmma ohccis ožžot doarjaga. 2006:s goarkŋui biehttalanproseanta 46 proseantta rádjái danin go ledje ollu ohccit. Sámi ovddidanfoanda lea foanda mii doarju smávva doaimmaid. Gaskamearálaš doarjja lea sullii 91.213 kr. Vuolemus doarjja lea addojuvvon ohcamušaide mat gusket eanadollui, ja alimus doarjja lea addojuvvon ohcamušaide mat gullet duodjeprográmmii ja guolástussii. 7 </p>
<p>Hálddahus registrere ohcamušaid dáid sirrensurggiide; nissonolmmoš, dievdoolmmoš, nissonolmmoš/dievdu ja fitnodat. Go sohkabealli ja fitnodatregistreren lea seaguhuvvon, de lea váttis árvvoštallat man muddui nissonolbmot leat mielde prográmmas. Dálá sirrensurggiid mielde lea 18 proseantta ohcamušhivvodagas prošeavttat maidda nissonolbmot leat ohcan doarjaga, dievddut ges 40 proseantta ja nissonolbmot/dievddut čieža proseantta. 35 proseantta leat sirrejuvvon fitnodatsuorgái. Vaikko lea ge bargojuvvon eanet dan ala ahte oažžut eanet nissonolbmuid ohcat, de ii oro dán áigodagas bearehaga lassánan nissonolbmuid lohku. Nissonolbmot geat ohcet, orrot čállimen buriid ohcamušaid, danin go nissonolbmuid ohcamušat biehttaluvvojit miha hárvebut go dievdduid ohcamušat. Fondii bohtet eanemus ohcamušat Sis-Finnmárkkus. Diet guovlu leamaš foandda doaibmaguovllus juo badjel 30 jagi. Stuorámus nuppástusat áiggiid čađa leat ohcamušain mat bohtet Tromssa fylkkas, doppe lea ohcanhivvodat goasii duppalaston dán áigodagas. Doaibmaguovllu viiddideapmi ja ohcamušhivvodaga lassáneapmi lea váikkuhan bures Tromsii ja Nordlándii, seammás go leat boahtigoahtán unnit ohcamušat Sis-Finnmárkkus, Finnmárkkus muđui ja Mátta-Norggas. Kárášjohka ja Guovdageaidnu leat dat suohkanat gos bohtet eanemus ohcamušat (183 ja 174), ja Finnmárku muđui čuovvu dien guovtti suohkana maŋis, earret Unjárga mii lea 12. sajis listtus. Maiddái Gáivuonas, Álttás ja Návuonas bohtet ollu ohcamušat. Eanemus ohcamušat bohtet ealáhussurggiin almmolaš, priváhta ja sosiála bálvalusat ja eanadoallu, mat dahket 21 proseantta ja 20 proseantta ohcamušain. Árvvoštallojuvvon áigodagas leat eanadoalloohcamušat lassánan eanemusat, seammás go ohcamušat mat gullet almmolaš, priváhta ja sosiála bálvalusaide leat garrasit njiedjan. Stuorámus biehttalanproseanta lea ohcamušain mat gullet duoji ovddideapmái ja investeremiidda (45 %), guolásteapmái (41 %) ja almmolaš, priváhta ja sosiála bálvalusaide (40 %). Unnimus biehttalanproseanta lea ohcamušain mat gullet duodjeprográmmii (3 %) ja eanadollui (27 %). <em type="bold">Makkár foanda lea ohcciid mielas </em>Lea čađahuvvon gažadaniskkadeapmi mii sáddejuvvui buohkaide geat leat ohcan foanddas doarjaga. Bealli ohcciin geat eai ožžon iežaset ohcamušaide doarjagiid, lohket ahte sii ipmirdit biehttaleami, muhto eai leat ovttaoaivilis dan ákkasteapmái mii geavahuvvo biehttaleapmái vuođđun, dahje sii eai oppanassiige ipmir manne sin ohcamuš ii ožžon doarjaga. Dáid vástádusaid sáhttá dulkot nu ahte foanda ferte juogo čielgaseappot ja buorebut ákkastallat manne ohcamuš biehttaluvvo, dahje ahte ohcciide fertejit njuolggadusat dahkkot čielgaseabbon, vai ohccit eai dárbbaš oba eahpidit ge ahte gullá go sin ohcamuš foandda bargoguvlui ja ahtela go sis vuoigatvuohta ohcat doarjaga. Liikká ferte gal dan nai rehkenastit ahte álo leat soapmásat geat eai dáidde ipmirdit manne sin ohcamuššii biehttaluvvo doarjja. Dat lea danin go njuolggadusaid dulkon ja dat makkár doibmii lea vuoigatvuohta oažžut doarjaga, ferte álo árvvoštallojuvvot ja dasa dáidet leat máŋggalágan oaivilat. Sámi ovddidanfoandda barggu váldoulbmil lea buoridit dásseárvvu ja nannet nissonolbmuid searvama ealáhusbargguin. Foandda bealis ii leat čielgaseappot selehuvvon maid diet mearkkaša, vaikko foanda ieš lea ge čađahan dásseárvoiskkadeami. Ii leat ovdamearkkadihte daddjon maid diet mearkkaša dasa movt ja makkár doaimmaid guđege ealáhusas galgá vuoruhit, ja eai ge leat biddjon dihto oasseulbmilat dahje mearriduvvon doaimmat guđege ealáhussii maiguin foanda bargá. Liikká dovdet ohccit 8 bures foandda váldoulbmila, čiežas logis lohket ahte sii dovdet dan ja measta seamma ollugat lohket ahte vuoruheamit heivejit sin prošektii. Oalle stuora oassi sis geat ohcet foanddas doarjaga – guovttes viđa ohccis – lohket ahte sii ohce doarjaga danin go sin prošeakta muđui ii livčče sáhttán čađahuvvot. Ollu dain prošavttain main dás lea sáhka, eai livčče ollašuvvan jus foanda ii livčče gávdnamis. Mii guoská foandda diehtojuohkinbargui, de dat gal oažžu rámi, earenoamážit mii guoská ohcamuša čállima bagadallamii, muhto maiddái mii guoská reivevástádusaide ja telefunságastallamiidda. Muhto eai leat gallis geat lohket ahte foandda dieđut interneahta ruovttusiiddus leat beare buorit. Dan sáhttá ipmirdit guovtte láhkái, dat soaitá leat váilevaš, dahje lea go nu ahte eai gallis sis geat leat vástidan skoviid dieđe ruovttusiiddu ja daid dieđuid birra, ja danin sis maid ii leat oaivil dasa. Muđui lea árvvoštallamis oalle čielga minsttar, sii geat eai leat ožžon doarjaga ohcamušaide, árvvoštallet oalle jámma foandda heajubun. Foandda raporterengáibádusaid ipmirdit ohccit bures ja sin mielas daid lea álki čuovvut. Eanas prošeavttat main dás lea sáhka, šaddet jáhkkimis čađahuvvot, juogo plána mielde dahje veaháš maŋŋil go plána lei. Dat mearkkaša ahte eanet prošeavttat go dat mat foanddas leat ožžon doarjaga, ollašuvvet. Dat mearkkaša maid ahte ii buot prošeavttaid čađaheapmi leat foandda ruhtadeami duohken. Prošeavttat váikkuhit earenoamážit dasa ahte nannet bargosajiiid mat juo leat ja nannet árbevirolaš ealáhusaid. Muhtun hárve oktavuođain váikkuhit dat maid ođđa fálaldagaid dahje ođđa ealáhusaid ásaheapmái. Unnit go okta logis lohká ahte prošeavttat bohtet ásahit ođđa bargosajiid nissonolbmuide ja dievdduide. Vaikko vel leat ge nie buorit logut, de lohket dušše bealli sis ahte foanda sáhttá sin prošeavttaid geavahit ovdamearkan foandda diehtojuohkinbargguin. Dán oktavuođas leat nissonolbmot miha eanet positiivat iežaset prošeavttaide, seamma guoská maid oppalaččat ohcciide sirrensuorggis opmodat/fitnodatjođiheapmi ja industriijahuksegat ja rusttegat. Árbevirolaš ealáhusaid prošeaktaoamasteaddjit leat dat geat unnimusat liikojit dasa ahte sin prošeavttaid sáhtášii geavahit minstarin go foanda galgá čájehit buriid prošeavttaid. Golmmas njealji ohccis sáhtáše fas ođđasis ohcat foanddas doarjaga. Okta golmma prošeavttas čađahuvvui plána mielde, vaikko vel ii ožžon ge foanddas doarjaga, ja veaháš unnit prošeavttat čađahuvvo unnibun go álgojurdda lei. Loahppaprošeavttat heaittihuvvo. Gažadaniskkadeapmi čájeha čielgasit ahte foandda doarjagiin lea ávki, ja ahte ollu prošeavttat eai livčče čađahuvvon doarjaga haga. Muhto dat ahte prošeavttat čađahuvvojit vaikko vel eai oaččo ge foanddas doarjaga, čájeha maid dan ahte gávdnojit ohcamušat mat sáhttet čađahuvvot vaikko vel eai oaččo ge doarjaga foanddas. <em type="bold">Sámi ovddidanfoanda guovllupolitihkalaš váikkuheaddjin </em>Sámi ovddidanfoandda doaibmaguvlui gullet dakkár báikkit gos lea olu heajos ovdáneapmi, nugo olmmošlogu njiedjan (eretfárren ja unnán mánát šaddet), unnit doaibma vuođđoealáhusain nugo eanadoalus, guolásteamis ja boazodoalus, fitnodagat heaittihuvvojit, unnán nissonolbmot bissot guovllus ja guvlui báhcá álbmot mas oppalohkái lea vuollegis oahppodássi. Dat ortnegat mat leat ásahuvvon fitnodagaide guovllupolitihkalaččat, bohtet unnán ávkin sámi guovlluide. De sáhttá ge jearrat sáhttet go SOF doarjagat buhtadit dien váilevuođa nu ahte doaibmaguovlu sáhtašii boahtit seamma dássái mas dat guovlu riikkas muđui lea. Lea váttis sihkkarit cealkit ahte nu dat lea, danin go leat eará ruhtadanortnegat mat doibmet SOF doarjagiiguin bálddalaga dahje ovttas daiguin. 9 </p>
<p>Gažadaniskkadeamis leat 60 proseantta vástidan ahte SOF doarjja lea leamaš veahkkin nannet sin bargosajiiid, 53 proseantta oaivvildit ahte doarjagat leat váikkuhan dasa ahte guovllu árbevirolaš ealáhusat leat nannejuvvon, ja 45 proseantta oaivvildit ahte sii leat ásahan ođđa fálaldagaid. Foanddas ii leat nu beare stuora mearkkašupmi dan ektui mii guoská ođđa bargosajiid ásaheapmái. Ruovttoluotta dieđut ohcciin čájehit ahte foanda aktiivalaččat váikkuha dasa ahte doarjut doaimmaid mat leat vuođđuduvvon sámi giliid resursaide ja dat maid foanda fállá, lea daid áigumušaid ektui mat eanas ohcciin leat sin ohcamušain. Nannet bargosajiid ja ealáhusaid mat juo gávdnojit lea deháleabbo go dat ahte bargagoahtit stuora doaimmaid ásahemiin mat buvttáše ollu ođđa bargosajiid. Sámedikki hálddahus oaivvilda ahte foandda guovllupolitihkalaš váikkuheaddji doaibma oppalaččat lea mearkkašahtti, muhto lea stuora erohus suohkanis suohkanii. Foanda oažžu ruovttoluotta dieđuid ahte foandda doarjaga haga ii livčče báikegottiiin leamaš dat ovdáneapmi mii dál lea. Muhtun suohkanat leat hui bures geavahan ortnega alcceseaset ávkin, ja ožžon das stuora ávkki. Foandda guovllupolitihkalaš váikkuhan doaibma boahtá čielgasepmosit oidnosii dan oktavuođas go foanda lea smávva doaimmaid ruhtadeaddji, ja sáhttá fállat veahki sidjiide geaidda eará ruhtadeaddjit eai báljo hálit fállat veahki. Hálddahus oaivvilda ahte unnimussumma maid prošeaktaoamasteaddjit sáhtte ohcat, mii lea 10.000 kr., berre loktejuvvot. Ollu ohccit hálidit sihkkarastit dan ahte eai táhpe ruđa prošeavttaiguin, ja danin sii álget smávva doaimmaiguin. Ovttasdoaibma eará ruhtadeddjiiguin doaibmá bures. Muhto ii leat buorre go Finnmárkku ja Tromssa Innovasjon Norge njuolggadusaid dulkojit máŋggaládje, danin go dat dagaha ahte ohccit eai oaččo seammalágan meannudeami mii guoská almmolaš doarjjaprosentii. Doarjjastivrra politihkkáriid mielas lea leamaš dehálaš muitalit foandda birra ođđa suohkaniidda mat doaibmaguvlui leat boahtán mielde. Danin lea doarjjastivra dihtomielalaččat bidjan iežas čoahkkimiid juste dieid suohkaniidda, ja lea dan oktavuođas lágidan čoahkkimiid suohkaniin ja lea maid doallan álbmotčoahkkimiid gos leat muitalan foandda fálaldagaid birra. Politihkalaččat leat sávvan oažžut eanet ohcamušaid dain ođđa suohkaniin, muhto eai leat lihkostuvvan seamma bures buot suohkaniin. Eanadoalu ja guolásteami nannen lea leamaš dihtomielalaš politihkalaš vuoruheapmi, danin go eai gávdno nu galle eará ruhtadeaddji main lea dáhttu ruhtadit dieid ealáhusaide gullevaš doaimmaid. Lea dárbu doaluide gullevaš visttiid ođasmahttit ja doalahit riddoguolásteami ealli ealáhussan. Politihkkárat oaivvildit ahte foanda ii leat leamaš doarvái čeahppi diđoštit eará ealáhussurggiin ahte makkár áigeguovdilis hástalusat gávdnoše daid ealáhusain. Mii leat jearahallan suohkanbargiid njealji suohkanis (Guovdageainnus, Gáŋgaviikkas, Gáivuonas ja Snåasas) oažžun dihtii dárkilit dieđuid das makkár diehtu ealáhusossodagas/eanadoalloossodagas lea foandda birra ja makkár ávki foanddas leamaš suohkanis. Guovdageainnu, Gáivuona ja Gáŋgaviikka suohkaniid hálddahusat gal dihtet bures foandda birra, ja sis leamaš ollu jagiid juo dahkamuš foanddain ja olbmuiguin geat ohcet foanddas doarjagiid. Muhto Snåasa suohkana hálddahusas, mii lea olggobealde doaibmaguovllu, gal eai dieđe beare ollu Sámi ovddidanfoandda birra. Suohkaniin mat leat olggobealde hálddašanguovllu, orro leamen nu ahte daid guovlluid vejolaš ohccit váldet ieža njuolga oktavuođa foanddain, eai ge jearahallagoađe vuos dieđuid suohkanhálddahusas. Vaikko ollugiin orro ge buorre diehtu foandda birra, de eai leat nu gallis geat dihtet dan ahte foandda ulbmil lea nannet nissonolbmuid dili ja dásseárvvu. Suohkaniin leat buorit vásáhusat Sámi ovddidafoanddain. Dat veadjá leat vuosttažettiin danin go doaimmat maid foanda lea dorjon, juogo oktoruhtadeaddjin dahje ovttas earáiguin, leat váikkuhan ovdáneami suohkanis. Gáivuona suohkana bealis lohke ahte 10 ovdal lei vejolaš oaidnit suohkana báikegottiin makkár oassi suohkanis lei mielde foandda doaibmaguovllus ja guđet oasit ledje olggobealde. Báikegottiin mat ledje siskkobealde doaibmaguovllu, ledje ođđaáigasaš ja ođasmahttojuvvon bargorusttegat, ja guovlluin olggobealde doaibmaguovllu ii rievdan báljo mihkkege. Mii oaivvildit ahte SOF lea deavddan eará ruhtadanortnegiidda ja sáhttá ruhtadit ja vuoruhit dakkár guovlluid maid eará eai sáhte. Sihke njuolggadusat ja Sámedikki politihkalaš vuoruheamit rahpet Sámi ovddidanfondii vejolašvuođa doaibmat ovddidanveahkkin. Dát ii mearkkaš dan ahte buot vejolašvuođat leat olahuvvon. Lea vel okta geaidnu maid SOF ferte mannat, go juo lea ovdánahttinveahkki, namalassii dat ahte eanet searvagoahtit ja stivregoahtit ovdáneami dan guvlui maid oaidná riektan. Dása gullá maid dat ahte čuovvut mielde servodatovdáneami ja doarjut dakkár ealáhusaid main lea šaddanvejolašvuohta ja maid servodat dárbbaša. Dán oktavuođas lea SOF leamaš beare láivi. Váldobargun leamaš dat ahte meannudit áššiid ja (mielde) ruhtadit ohcamušaid, ja lea unnán bargan dan ektui ahte leahket ovdalis servodaga ovdáneamis ja ráhkadit sámi ealáhuspolitihkkii vuođu bajemus dásis. <em type="bold">Lea go váikkuhangaskaomiid geavaheapmi ulbmiliid mielde? </em>SOF váldoulbmil lea ahte leahket mielde ovddidit ”.. nanu ja ealli servodagaid gos lea dássedis ássan ja máŋggabealát ealáhus-, kultur- ja servodateallin. Doarjagat galget váikkuhit nannet nissonolbmuid searvama ja dásseárvvu ealáhusain. Ohcamušaid meannudeamis galgá árvvoštallat birasváikkuhusaid.” Lea váttis cealkit oktageardánit lea go Sámi ovddidanfoanda joksan mihttomeriidis dan viđajagi áigodagas maid mii leat geahčadan. Mii sáhttit buktit čielga vástádusa dasa mii guoská aktivitehtii ja foandda doarjagiid juolludeapmái, foanda meannudii dađistaga eanet ohcamušaid ja jugii visot ruđaid mat foanddas ledje juohkinláhkái. Jahkásaččat ožžo máŋga čuođis doarjaga, ja máŋga iešguđetlágan doaimma ásahuvvo foandda doarjagiin dahje go ožžo foanddas oasseruhtadeami. Dien láhkái gal sáhttit dadjat čoahkkáigeassun ahte foanda lea duođai leamaš mielde sámi ealáhusaid ovddideamis, ja ahte das lei ollu dadjamuš go lei mielde ruhtadeamen smávit ja stuorát doaimmaid doaibmaguovllu sisskobealde. Muhto jus jearrat veaháš dárkileappot dan birra ahte lea go foanda olahan mihttomeriidis, de dasa lea váttis vástidit. Dat lea vuosttažettiin danin go foanda ii leat doarvái čielgasit dadjan maid váldoulbmil mearkkaša jahkásaš bargguide. Foanddas lea bajemusdási ulbmil, ja dat árvvoštallojuvvo juohke ealáhusa ektui. Dan njealji ealáhusa ektui maid mii lea dás geahčadan; namalassii eanadoallu, duodji, guolásteapmi ja eará ealáhussorggit, de leat Sámedikki jahkásaš bušeahtat gos gávdnat ulbmiliid ja doaimmaid. Dán áigodaga jahkedieđáhusat muitalit maid leat olahan vássan jagis. Sámedikki 2002-2006 bušeahtat ja jahkedieđáhusat čájehit earet eará makkár ealáhusaide mearriduvvon bargu Sámedikkis lea leamaš. Dat leat guovtti oasis; bargu ja rahčamuš politihkalaš ásahusaid ektui mat leat olggobealde Sámedikki, ja dat bargu ja rahčamuš maid Sámi ovddidanfoanda bargá iežas kundariid ektui. Dan dihte leat ge bušeahtaid mihttomearit, strategiijat ja doaibmabijut hui viidát, ja eai guoskka dušše foandda rahcamušaide, maid mii dás čalmmustuhttit. Dat mii baicca dahká váttisin ipmirdit bušeahtaid, lea ahte máŋgga oktavuođas eai leat čielga ja buhtis rájit gaskal mihttomeriid, strategiijaid ja das makkár doaimmaid maŋit jagis galgá nannet. Leat máŋga ovdamearkka mat čájehit ahte dat mii čállojuvvo leat doaibman, duohtavuođas lea ulbmil. Ii ge leat áibbas čielggas mii lea ovddidanfoandda ovddasvástádus ja mii lea Sámedikki ovddasvástádus muđui go guoská dakkár áššiide mat bušeahtain gohčoduvvojit 11 doaibman. Nuppiin sániin dadjat; bušeahtat eai muital čielgasit maid galgá nannet boahttevaš jagiid vai joksá mihttomeari. Go leat nu viiddis mihttomearit ja go lea váilevaččat čilgejuvvon maid galgá bargat joksan dihte daid, de lea ge váttis árvvoštallat man muddui foanda lea joksan mihttomeriidis. Dasa lassin dahká váilevaš raporteren jahkedieđáhusain váttisin dadjat leat go olahan mihttomeriid. Dušše muhtun muddui čállojuvvo raporttain dan birra mii bušeahtain gohčoduvvo doaibman, ja ii buot áiggiid leat álki lohkat bušeahta ja jahkedieđáhusa oktavuohtan. Min mielas orro leamen nu ahte foanda lea olahan miha eanet ulbmiliid go dat maid jahkedieđáhusaide leat čállán, muhto váilevaš raporterensystema – dahje bargovierut čihket dan. Dán vuođul cealkit ge čoahkkáigeassun ahte Sámi ovddidanfoanda lea viššalit bargan dán viđajagi áigodagas dan ala ahte joksat iežas mihttomeari, mii lea ahte ovddidit nanu ja ealli servodagaid. Foanda lea meannudan dađistaga eanet ohcamušaid, lea váldán eanet suohkaniid mielde doaibmaguvlui ja lea evttohan máŋga ođđa nannensuorggi,lassin dasa ahte ain nanne dihto ealáhusaid. Muhto foanda ferte čielgaseabbon dahkat juste maid áigu nannet ja čuovvut daid surggiid maid lea mearridan vuoruhit buorebut, vai dat šaddá čielggasin olggobeale máilbmái, ja de ovddemustá ohcciide ja suohkaniidda. Rávvagat Ráva 1: Ohcamušaid registreren Sámedikki hálddahus registrere ohcamušaid maŋŋil go ruhtadeapmi lea mearriduvvon. Registreremis leat mielde ohcci namma, adreassa, áššenummar ja makkár mearridanásahus mearrádusa lea dahkan, jahki, juolluduvvon summa/biehttaleapmi, sohkabealli/fitnodat, doaibma, ealáhus ja suohkannummar. Diet dieđut leat dárbbašlaččat danin vai oaidná geat ohccit leat ja vai sáhttá ráhkadit jahkásaš raporteremiidda statistihka. Liikká lea dán registrerema vejolaš buoridit, ja mii evttohit muhtun rievdadusaid. Go seaguha sohkabeali ja fitnodaga registreremis, de lea váttis árvvoštallat lea go foanda joksan ulbmiliiddes mat gusket dásseárvui ja nissonolbmuid searvamii. Danin ferte dien guokte ášši sirret. Registreren berre dahkkot dan mielde goappá sohkabeallái ohcci ( son gii vuolláičállá ohcamuša) gullá. Lea sihkkarit vejolaš dán dahkat earaládje, ovdamearkkadihte jus registrere maid stivrajođiheaddji sohkabeali mielde, fitnodaga eanetlogu sohkabeali jna. Min mielas lea dehálaš doalahit dakkár linnjá gos registrere ohcci sohkabeali. Berre maid leat vejolaš sirret sin sohkabeali mielde geat dál leat registrerejuvvon fitnodahkan. Almmolaš organisašuvnnaid berre maid registreret seammaládje. Sirrensuorggi nissonolmmos/dievdoolmmoš sáhttá doalahit dakkár oktavuođain gos guovttes dahje eanebut leat ohccit (vuolláičállit). Dál ii foanda registrere ohcciid agi. Min gažadaniskkadeapmi čájeha ahte dievdoolbmuin geat ohcet doarjaga lea oalle alla gaskamearálaš ahki, ja veaháš vuollelis nissonolbmuid gaskkas. Nuorat leat vuoruhuvvon ulbmiljoavku, ja jus galgá sáhttit árvvoštallat lea go dien ulbmila joksan, de lea dárbu registreret ohcci riegádanjagi. Foanda berre maid registreret prošeavtta eará ruhtadeddjiid, namalassii gii lea oasseruhtadeaddji, vai beassá oaidnit geat dábálaččat dahje geat hárve leat mielde 12 oasseruhtadeaddjin. Dieđut mat čájehit ahte muhtun vejolaš ruhtadeaddjit hárve leat mielde oasseruhtadeaddjin, berrejit váikkuhit dasa ahte viššaleappot bargat oččodit daiguin oktavuođa, gávnnahin dihtii mii dasa lea sivvan ja vejolaččat álggahit dan ektui doaimmaid. Ráva 2: Ulbmilat ja doaimmat Sámi ovddidanfoandda jahkásaš plánat ovddiduvvojit bušeahtaid oktavuođas maid Sámediggi jahkásaččat almmuha. Dain oaidná makkár ulbmil Sámedikki bargguin lea maŋit jahkái, iešguđet suorggis maidda Sámedikkis lea ovddasvástádus. Dieid ulbmiliid galgá olahit iešguđetlágan dihto doaimmaid álggahemiin. Doaimmat galget ges buktit aktivitehta man boađus lea ahte ulbmiliid joksá. Jahkedieđáhusain galgá ges de sáhttit lohkat man muddui ja man viidát doaimmat lea ásahuvvon, ja leat go olahan dan mii lei mihttomearri. Nugo Sámediggi lea bušehtain ovdanbuktán ulbmiliid ja doaimmaid viđajagi áigodagas 2002-2006, de lea dien guokte ášši erohus lea eahpečielggas. Máŋgga oktavuođas leat dat mat bušeahtas gohčoduvvojit doaibman duohtavuođas ulbmilat. Danin lea váttis ipmirdit makkár aktivitehtaid Sámediggi ja Sámi ovddidanfoanda hálidit ásahit ja doarjut. Leat ollu dulkonvejolašvuođat, nu ollu ahte lea váttis maidege njuolga ráddjet olggobeallái. Dát addá doarjjastivrii ja hálddahussii stuora barganfriddjavuođa, muhto dat čájeha maid váilevaš stivrensignálaid. Dat addá maid ohcciide buriid vejolašvuođaid ákkastallat iežaset doaimmaid ovddas, ja oažžut daid dohkkehuvvot vejolaš doarjjavuostáiváldin. Ráva 3: Raporttaid čállin Leat váilevašvuođat dan vuogis movt Sámi ovddidanfoandda raportere foandda ovddit jagi doaimmaid birra Sámedikki jahkedieđáhusas. Nugo jahkedieđáhusat leat ovddiduvvon dan áigodagas maid mii leat geahččan, lea váttis ipmirdit makkár ulbmiliid – oanehit dahje guhkit áigái – ovddidanfoanda lea olahan vássan jagis. Go lohkat jahkedieđáhusaid bušahtaid oktavuođas, ja geahččat daid mat doppe gohčoduvvojit doaibman, de eai buot áiggiid gávdno raporttat mat čájehit movt doaimmaiguin lea mannan, leat go dat álggahuvvon ja makkár boađus lea. Dát guoská earenoamážit guovtti vuosttaš jahkái dan viđajagi áigodagas maid mii leat geahččan, muhto dat guoská maid daid maŋemus jagiide. Seammás orro leamen nu ahte foanda lea čađahan eambbo doaimmaid go dat maid jahkedieđáhusat čájehit, muhto daid birra ii leat čállojuvvon raporta. Min ráva lea ahte bušeahta ja jahkedieđáhusa galgá sáhttit lohkat oktavuođas; nubbi galgá leat dakkár dokumeanta mas oaidná plánejuvvon ja mearriduvvon doaimmaid, ja nuppis galgá fas oaidnit dieđuid dan birra mii lea dáhpáhuvvan. Dát ii mielddisbuvttáše dan ahte juohke unna doaimmaš dahje juohke unna mearrádus dahje juolludeapmi galgá raporterejuvvot jahkedieđáhusas, muhto das ferte goit oažžut dieđuid dan birra mii guđege suorggis lea dáhpáhuvvan. Nugo jahkedieđáhusat leat čállojuvvon dan viđajagi áigodagas, de ii leat vejolaš árvvoštallat man muddui foanda lea olahan ulbmiliiddes. Dan ektui leat raporteremat beare oanehaččat, soaittáhagas ja unnán systemáhtalaččat. Doarjjastivrra raporttain gal gávdná maid muhtun dieđuid dán birra, ja dat raporta berre vuosttažettiin viiddiduvvot nu ahte das deattuhuvvo raporteren mii guoská foandda bargui. Raporteren mii lea Sámedikki jahkedieđáhusas ii dárbbaš leat nu viiddis go dat raporteren mii lea doarjjastivrra iežas jahkedieđáhusas. Sámi ovddidanfoanda dárbbaša dieđuid doarjagiid vuostáiváldiin, vai ieš fas sáhttá viidáseappot raporteret masa foandda doarjagat leat geavahuvvon ja maid leat ožžon áigái 13 vássán jagis. Dál lea nu ahte dat raporta maid doarjagiid vuostáiváldit čállet, sisttisdoallá vuosttažettiin dieđuid ruhtageavaheami birra, ii ge čilge masa doarjja lea geavahuvvon ja makkár boađus das leamaš sutnje dahje sidjiide geat ožžo doarjaga. Berre árvvoštallojuvvot ii go livčče dárbu dakkár raporterenmálli mii vuhtiiváldá daid dárbbuid mat foanddas leat diehtit makkár bohtosat prošeavttain leat, mas livčče eanet dieđut go dat maid dálá skovvi gáibida. Dás berre leat sáhka dušše dárbbašlaš dieđuin, ja berre ráhkaduvvot dakkár hámis maid lea álki gieđahallat sihke sutnje gii skovi deavdá, ja sidjiide geat dan lohket ja registrerejit. Jus vállje geavahit meroštallanmihtuid, de dat eai berre leat nu máŋga. Kvantifiseren berre geavahuvvot dakkár oktavuođain gos das lea ávki, muhto berre maid leat sadji meroštallanmihtuide mat muitalit sániiguin, ja eai ge tállaiguin. Meroštallanmihtut sáhttet ovdamearkkadihte leat galle ođđa dahje bisuhuvvon bargosaji leat, galle kursse leat čađahuvvon dahje lea go doaibma váikkuhan dasa ahte báikki bálvalusfálaldagat leat nannejuvvon. Ráva 4: Politihkka ja vuoruheamit Árvvoštallojuvvon áigodagas lea ohcamušaid hivvodat bearehaga stivren foandda. Foanda lea meannudan áššiid ja buori muddui addán doarjagiid prošeavttaide maidda leat ohcan doarjagiid, ii ge leat nu bearehaga vuoruhan daid vuostálaga. Sámi ovddidanfoanda ferte čielgaseappot čájehit mii foandda politihkalaš áŋgiruššan lea, ja makkár doaimmaid áigu vuoruhit boahttevaš jagiid. Foanda berre doalahit váldoulbmila, muhto ferte eanet bargat oasseulbmiliid oainnusmahttimiin, ja ii unnimustá hábmet doaimmaid. Ferte válljet eret dan bargovuogi gos ulbmiliid ja doaimmaid ii sirre čielgasit, nugo dán viđajagi áigodaga bušeahtain lea dahkkon. Doaimmat fertejit vuolggahuvvot jahkásaš politihkalaš vuoruhemiin, foandda ulbmiliid mielde, ja dat fertejit leat čadnon jahkásaš bušeahtaide. Vaikko bušeahtain lea ge dušše oanehaš čálus vuoruhemiid birra, de berre foanda bargat dan ala ahte bures dovddusindahkat iežas nannensurggiid. Sáhttá iežas ruovttusiidduide bidjat dieđuid dan birra dahje lágidit suohkaniidda dieđuid doaimmaid birra. Ovddidanfoanda juolluda doarjagiid sihke priváhta olbmuide, fitnodagaide, organišauvnnaide ja ovttasbargoguimmiide. Gávdnojit maid ovdamearkkat gos foanda lea dorjon earenoamaš prošeavttaid dahje áŋgiruššamiid čađaheami. Politihkalaš áŋgiruššamat ja ulbmilat mat gusket dasa ahte doarjut earenoamáš joavkkuid, berrejit doalvut dasa ahte foanda bargagoahtá sierra prográmmaiguin. Dat lea dahkkojuvvon ovdamearkkadihte duodjeprográmma oktavuođas, ja leat evttohan ásahit sierra ealáhusovddidanprošeavttaid nissonolbmuid váste, álggahanprográmma nuoraid várás ja fierpmádaga gos nissonolbmuid gelbbolašvuohta sáhttá geavahuvvot hutkkálaš ealáhusovddideapmái. Dát evttohuvvon doaimmat eai leat čađahuvvon. Diekkár evttohusat berrejit oainnusmahttojuvvot sierra prográmmain gos lea bušeahtta, áigemearit ja raporteren. Jus foanda hálida oažžut ain eanet ohcciid vuoruhuvvon joavkkuin (ovdamearkkadihte nissonolbmuid ja nuoraid gaskkas), de ferte foanda áŋgireappot ohcat márkaniin ja árvvoštallat vugiid movt geasuhivččii eanebuid ohcat, ovdamearkkadihte alit doarjjameari daid joavkkuide. Bušeahtas sirrejuvvojit doarjagat ealáhusaide. Daid čuvvot dušše muhtun muddui, ja foanda lea muhttálaš dan ektui mii guoská ohcamušhivvodahkii. Leat buorit ákkat dasa ahte viidáseappot fievrredit dán muddenvejolašvuođa, muhto liikká ferte gal doalahit ekonomalaš rámmaide, vai ii láhpe iežas vuoruhemiid. Jus doarjagiid juohkin galgá čájehit politihkalaš vuoruhemiid, de ferte foanda čavget iežas bargovugiid ja doalahit iežas rámmaid siskkobealde. Jus ruđat leat buot geavahuvvon, de sáhttá ávžžuhit ohcci ohcat ođđasis nuppi bušeahttajagi. 14 </p>
<p>Foanda gohčoduvvo dávjá smávva doaimmaid foandan. Áššemeannudeaddjit geavahit ollu áiggi meannudit smávva summaid ohcamušaid. Lea dárbu garraseappot vuoruhit ohcamušaid gaskka, danin go ohcamušhivvodat lassána dađistaga. Jus lasiha vuolemus ohcansumma maid foanddas sáhttá oažžut 10.000 kr rádjái, de jáhkkimis dat unnidivččii ohcamušaid logu, ja sirrešii eret sin geat ohcet hui smávva doaimmaide doarjaga. Mii muittuhit ahte min gažadaniskkadeamis bođii ovdan ahte oba stuora oassi sis geat eai oaččo SOF doarjaga, čađahit liikká prošeavttaidis. Ráva 5: Dieđut ohcciide Sámedikkis lea buorre ruovttusiiddu interneahtas gos lea buorit ja ođasmahttojuvvon dieđut. Doppe gávdnojit maid dieđut Sámi ovddidanfoandda birra, ja gávdnojit maid skovit – sihke ohcanskovit ja skovit maid galgá deavdit go galgá bivdit doarjaga máksojuvvot. Muhto ruovttusiiddus eai leat gal nu beare ollu dieđut foandda vuoruhemiid birra guđege áššesuorggis, ja eai ge leat nu ollu áigeguovdilis dieđut vejolaš ohcciide. Eai lean gallis sis geat vástidedje min gažaldatskoviide geat namuhedje ruovttusiiddu go árvvoštalle foandda diehtojuohkima. Dán oktavuođas sáhttá foanda bargat buorebut. Sáhttá ollu čielgaseappot muitalit makkár suorggit leat vuoruhuvvon guđege jagi, mii ohcamušain deattuhuvvo, ja maid sáhttá doarjut ja maid ii sáhte doarjut guđege ealáhusas, dainna ulbmiliin ahte addit buoret dieđuid ohcciide. Dát livččii ávkin sihke vejolaš ohcciide, fondii alcces ja suohkaniidda mat dávjá ožžot gažaldagaid olbmuin geat leat hábmemen ohcamušaid fondii. Min gažadaniskkadeapmi čájehii ahte ollugat geaidda biehttaluvvui doarjja ledje duhtameahttumat biehttaleami ákkastallamiin. Min mielas gal orrot reivvet main biehttaleapmi čilgejuvvo, oalle bures čilgemen manne ohcamuššii biehttaluvvui doarjja, muhto go gearddi lea duhtameahttunvuohta, de ferte aŋkke deattuhit ahte biehttaleapmi berre čilgejuvvot nu čielgasit ahte dan lea álki ipmirdit. Ja das fertejit leat doarvái dieđut dan birra manne mearrádus šattai nugo šattai. Rava 6: Oktavuohta suohkaniiguin Sámi ovddidanfoanda ja suohkanat mat gullet foandda doaibmaguvlui leat dehálaš ásahusat maiguin vejolaš ohccit váldet oktavuođa, sihke dieđuid ja bagadallamiid dáfus. Ohcciid dáfus lea dehálaš ahte suohkanat áigges áigái dihtet foandda vuoruhemiid ja áŋgiruššamiid birra, ja movt foandda ruhta geavahuvvo jagi mielde. Sámi ovddidanfoanda berre šaddat miha čeahpit dieđihit suohkaniidda go dahká rievdadusaid juogamasa, go mearrida nannensurggiid dahje ásaha ođđa doaimmaid. Diekkár dieđut berrejit suohkaniidda addojuvvot miha álkit vugiin go jahkásaš bušeahtat. Jus Sámi ovddidanfoanda ovdamearkkadihte áŋgirušša earenoamážit nissonolbmuid ja nuoraid doaimmaid nannemiin, de berre dan birra dieđihit neahtas, ja suohkaniidda ferte dan birra mannat diehtu. Dát ferte dahkkot dakkár álkis vugiin mii ii gáibit nu beare ollu barggu foandda bealis, sáhttá ovdamearkkadihte sáddestit ođasreivve e-poasttain, gos seammás čálista ahte suohkaniidda bohtet ođasmahttojuvvon dieđut rievdademiid birra. Nugo dál lea, de ii leat diehtu dovdet go buot suohkanat ovddidanfoandda áŋgiruššamiid ja vuoruhemiid, Vaikko vel suohkaniin lea ge alddineaset ovddasvástádus ohcat dieđuid, de ii daga maidege vahágiid jus sáddegoahtá álkis ođasdieđuid. Foanddas berre leat okta dahje moadde oktavuođaolbmo guđege suohkanis doaibmaguovllus geat sáhttet juohkit dieđuid viidáseappot iežaset organisašuvnnas. Dál eai leat gallis foandda doaibmaguovllu suohkaniin geat muitalit SOF birra iežaset ruovttussiidduin. Berre suohkaniid ávžžuhit bidjat leaŋkka fondii iežaset ealáhussiidduin. 15</p>
<p>Doarjjastivra berre ain lágidit čoahkkimiid suohkaniin (giliin) mat leat ođđasat doaibmaguovllus dahje gos bohtet unnán ohcamušat fondii. Berre čađahit ollu buoret diehtojuohkima dakkár báikkiin gos bohtet unnán ohcamušat. Ráva 7: Oasseruhtadeaddji/ovttasbargi Foanddas lea oppalaččat buorre gulahallan oasseruhtadeddjiiguin ja go lea dárbu eaŋkil ohcamušaid hárrái, de váldet oktavuođa. Liikká sáhttá leat vel buoret ovttasdoaibma ruhtadeddjiid gaskkas vai ovttas jokset oktasaš ulbmiliid. Dan sáhttá ovdamearkkadihte dahkat dan láhkái ahte vállje dihto nannensurggiid dahje geográfalaš guovlluid maid vuoruha vissis áiggi, ja gos máŋgga ruhtadeaddji dihtomielalaš váikkuhangaskaomiid geavaheamis lea stuorát ávki. Dat ahte sáhttá goabbatládje dulkot almmolaš ásahusaid doarjjameriid Innovasjon Norge guovllukántuvrrain, dagaha dan ahte sii geat ohcet doarjaga sihke Sámi ovddidanfoanddas ja Innovasjon Norges, meannuduvvojit earaládje Finnmárkkus go Tromssas. Sámediggi berre geahččalit oččodit ovttasbargošiehtadusa Innovasjon Norgiin mii čoavddašii dán váttisvuođa. Sámedikki ovttasbargošiehtadus fylkasuohkaniiguin sáhttá maid geavahuvvot buorebut ávkin oččodit oktasaš áŋgiruššamiid doaibmaguovllu ealáhusaide. Dat sáhttet leat iešguđet ulbmiljoavkkut nugo nissonolbmot ja nuorat ja earenoamáš ealáhusat nugo ovdamearkkadihte sámi mátkkoštanealáhusat. Oktasaš doaimmat nugo gelbbolašvuođa nannen ja fierpmádagaid huksen leat muhtun ovdamearkkat diekkár doaimmaide. 16 1</p>
<p>Álgu 1.1</p>
<p>Árvvoštallama madáhtta, ráddjemat</p>
<p>Sámedikki 2007 bušeahtas lea mearriduvvon ahte Sámi ovddidanfoandda (SOF) doarjjaortnegat galget árvvoštallaojuvvot.</p>
<p>Ulbmil dáinna árvvoštallamiin lea kártet movt Sámi ovddidanfoandda doarjjaortnegat leat doaibman foandda ulbmiliid ektui ja makkár bohtosat dain leat ja makkár ovdáneapmi lea olahuvvon foandda doarjjaortnegiiguin. Leat jagit 2002-2006 mat galget árvvoštallojuvvot.</p>
<p type="listitem">Bargočilgehusa mielde galget árvvoštallamis leat čuovvovaš váldooasit:</p>
<p type="listitem">Árvvoštallat lea go váikkuhangaskaomiid geavaheapmi leamaš foandda ulbmiliid mielde</p>
<p type="listitem">Árvvoštallat makkár oaidnu doarjagiid vuostáiváldin lea fondii</p>
<p type="listitem">Čilget movt SOF doaibma guovllupolitihkalaš váikkuheaddjin</p>
<p type="listitem">Evttohit fondii rievdadusaid/buoridanvejolašvuođaid</p>
<p>Okta čuokkis barggaheaddjičilgehusas váldojuvvui eret ovttassráđiid barggaheddjiin. Dat lei čuokkis mas galggai árvvoštallat leat go váikkuhangaskaomiid geavaheapmi leamaš stáhta ekonomiijastivren njuolggadusaid mielde. Dat váldojuvvui eret árvvoštallamis danin go dat livččii dagahan ollu barggu juohke eaŋkil ohcamušain. Dan sadjái mearriduvvui ahte galgá geavahuvvot eanet áigi jearahallat muhtun suohkaniid, oažžun dihtii ovdan eanet dieđuid SOF doaibmaguovllu geográfalaš variašuvnnaid birra.</p>
<p>Dat mat galget árvvoštallojuvvot, leat ohcamušat mat gusket poasttaide eanadoallu, guolásteapmi, duodjedoaimmat ja eará ealáhusat. Eará SOF poasttat, nugo duodješiehtadus, lotnolasealáhusat ja interreg eai leat oassin árvvoštallamis. Dat lea danin go duodješiehtadus lea sirrejuvvon sierra prográmman mas leat su iežas njuolggadusat. Liikká leat duodješiehtadusa áššit mielde dain datafiillain mat leat vuođđun dán árvvoštallamii. Doarjja lotnolasealáhusaide lea maid leamaš sirrejuvvon sierra poastan mas leat sierra njuolggadusat. Ássit mat gusket lotnolasealáhusaid eai leat mielde oassin dán árvvoštallama vuođđodatain. Diet ortnet loahpahuvvui 2005:s. Mii guoská interregii, de leat Sámi ovddidafoandda doarjagat geažos áiggi geavahuvvon ruhtadit veahkkin ohcamušaid iešguđet rádjeguovlluid EU prográmmaid, Interreg. Gitta 2006 rádjái eai leat diet ohcamušat sirrejuvvon sierra ja dat registrerejuvvo daid iešguđet poasttaide mat juo leat. 2006 rájes sirrejuvvo diet sierra poastan masa šattai ruhtarámma. Interregáššit 2006 17 rájes eai leat mielde dán árvvoštallama vuođđodatain, muhto áššit jagiin ovdal 2006 gal leat mielde.</p>
<p>Eará ášši mii ráddje árvvoštallama, lea ahte dutkit eai leat geahčadan eaŋkilmearrádusaid ja eai ge sii leat iskan ohcamušaid mat leat vuorkkás. Dutkit vejolašvuohta oažžut dieđuid eaŋkilohcamušaid birra, lea ráddjejuvvon daid dieđuide maid guhtege áššemeannudeaddji lea registreren datafiillaide. 1.2</p>
<p>SOF historjá ja doarjjaortnegat <span type="quote">”Ovddidanfoanda guovddáš sámi ássanguovlluide”</span> ásahuvvui gaskaboddosaš doaibman 1975:s. Doaibmaguovllus ledje mielde vihtta suohkana; Kárášjohka, Guovdageaidnu, Porsáŋgu, Deatnu ja Unjárga guovddáš sámi ássanguovllus. Dasa lassin sáhtii foanddas juolludit doarjaga doaimmaide olggobealde dieid suohkaniid, jus doaimmain lei stuora mearkkašupmi guovllu báikkálaš sámi álbmogii. 1982:s rievdaduvvui foandda namma Sámi ovddidanfoandan, ja seamma jagi ásahuvvui foanda bissovaš ortnegiin. 8 ođđa suohkana váldojuvvo mielde foandda doaibmaguvlui 1984:s. Doaibmaguovllu viiddideapmi mielddisbuvttii maid dan ahte foandda geavahišgohte miha eanet mearrasámit. Eai lean dušše olles suohkanat mat váldojuvvo mielde, muhtun suohkaniin lei dušše dat oassi mielde gos ásset sápmelaččat. 1992:s bohte guokte ođđa suohkana mielde, ja foandda ulbmilparagráfa rievdaduvvui nu ahte addui maid vejolašvuohta earáide go dábálaš sámi ealáhusaide guovddáš sámi guovlluin ohcat doarjaga foanddas.</p>
<p><em type="italic">Doarjjaruđaid geavaheami ulbmil lea ovddidit doaimmaid main lea earenoamáš kultuvrralaš, sosiála ja ruđalaš mearkkašupmi sámi álbmogii dahje sámi ássanguvlui. </em></p>
<p>Seammás go kultuvra ja čearddalašvuohta deattuhuvvui, de rahppojuvvui maid vejolašvuohta earáide go sápmelaččaide ohcat doarjaga. Dat vuohki lei juo ovdalaččas geavahuvvon. Sámi álbmot lulli-sámiguovlluin galggai maid oažžut earenoamáš vejolašvuođa atnit ávkki doarjjaortnegiin.1997:s bohte 5 ođđa suohkana mielde, ja seammás viiddiduvvui geográfalaš doaibmaguovlu daid suohkaniid siskkobealde mat juo ovdalaččas ledje mielde. SOF doaibmaguovllu viiddideapmi lea dáhpáhuvvan bálddalaga sámi jienastuslogu registrerema buoridemiin ja viiddidemiin. Dađistaga go jienastuslohku viiddiduvvui, de oaččuimet statistihkalaččat buoret dieđuid sámi álbmoga ássama birra (sin dáfus geat ieža gohčodit iežaset sápmelažžan), ja man muddui guđege gili sáhtii gohčodit sámi gillin. Lea leamaš dehálaš nannet mearrasámiid iešvuođadovddu, sihke dan dihte vai oažžut eanet mearrasámiid čálihit jienastuslohkui, ja maiddái danin vai sii ja sin gilit ožžot vejolašvuođa atnit ávkki SOF ekonomalaš doaibmaortnegiin. Dát lea maid dehálaš danin go otná SOF – guovlu lea dakkár guovlu gos leat unnán ealáhusat, gos olmmošlohku njiedjá ja gos rahčet eretfárremiin. Eará dehálaš rievdan lea ahte foanda ii leat šat dušše árbevirolaš sámi ealáhusaid várás, muhto lea šaddan foandan oppalaš ealáhusovdáneapmái sámi ássanguovlluin. Eanandoallu, guolásteapmi, duodji, meahcásteapmi ja lotnolasealáhusat leat ain dehálaččat, muhto eará ealáhusat/girjás ealáhusdoaimmat leat maid vuoruhuvvon. 18</p>
<p>Jagis 2002, go dát árvvoštallan álggahuvvui, de ledje SOF doaibmaguovllus 9 olles suohkana ja 11 oassesuohkanat mielde ja maiddái sámi álbmot lullisámi guovlluin. Dasa lassin sáhtii foanda ruhtadit doaimmaid mat earenoamážit nannejit sámegiela ja kultuvrra vaikko gos riikkas ja doaimmaid mat gusket sámi boazodollui. Sárggastus dás vuolábealde čájeha SOF-guovllu ránes ivdnin. Das oaidná ahte dás lea sáhka báikegottiin mat leat olggobealde dakkár čoahkkebáikkiid gos ásset ollu olbmot.</p>
<p>Sárggastus 1.1 <em type="italic">SOF geográfalaš doaibmaguovlu </em></p>
<p>Gáldu SSB</p>
<p>SOF doaibmaguovlu viiddiduvvui maŋemus ođđajagimánu 1. beaivvi 2005. Dan birra čilgejuvvo eanet dan kapihttalis mii lea njuolggadusaid rievdadusaid birra. Dás namuhit dušše dan ahte dát rievdan mielddisbuvttii dan ahte SOF guovllu olmmošlohku, geain lea vejolaš ohcat doarjagiid, lassánii 39 518 rádjái. Dat lea 35 proseantta lassáneapmi ovddit viiddideami rájes. Dan rájes go SOF álggahuvvui jagis 1976 lea SOF doaibmaguovllu álbmotvuođđu lassánan measta golmma geardde. Lassin daid suohkaniidda mat bohte mielde jagis 2005, de mielddisbuvttii viiddideapmi maid dan ahte sámi álbmot Sážžás ja Leaŋgáviikka nannánbealde besse bohte mielde. 19</p>
<p>Tabealla 1.1 <em type="italic">SOF geográfalaš doaibmaguovllu nuppástuhttin áigodagas 1976-2005 </em>(oa) = oasit suohkaniin váldojuvvojit mielde (v) = viidát oassi suohkaniin váldojuvvo mielde (vo) = viiddiduvvo olles suohkanii <em type="bold">1976 </em>5 suohkana <em type="bold">1984 </em>8 ođđa suohkana 13 suohkana oktiibuot <em type="bold">1992 </em>2 ođđa suohkana 15 suohkana oktiibuot <em type="bold">1997 </em>5 ođđa suohkana 20 suohkana oktiibuot <em type="bold">2005 </em>6 ođđa suohkana 26 suohkana oktiibuot 2011 Guovdageaidnu 2020 Porsáŋgu 2021 Kárášjohka 2025 Deatnu 2027 Unjárga 2017 Fálesnuorri 2022 Davvesiida (oa) 2023 Gáŋgaviika (oa) 1913 Skániid (oa) 1920 Loabák (oa) 1940 Gáivuotna (oa) 1850 Divttasvuotna (oa) 1853 Evenášši (oa) 2018 Muosát(oa) 1943 Návuotna 2012 Áltá(oa) 2018 Muosát (oa/v) 2018 Davvesiida (oa/v) 1902 Tromsa (oa) 1919 Rivttát (oa) 1939 Omasvuotna 1940 Rivttát (vo) 1805 Narviika (oa) 2012 Áltá (oa/v) 2014 Láhppi 2018 Muosát (oa/v) 2019 Davvenjárga(d) 2023 Gáŋgaviika (oa/v) 2030 Mátta-Várjjat (oa) 1913 Skániid(vo) 1919 Rivttát (oa/v) 1920 Loabák (vo) 1925 Ráisavuotna (oa) 1938 Ivgo 1805 Narviika (oa) 1849 Hápmir (oa) 1850 Divttasvuotna(vo) 5 olles suohkana Olmmošlohku 1.1.1976: 14 284 6 olles suohkana 7 suohkanoasi 7 olles suohkana 8 suohkanoasi 9 olles suohkana 11 suohkanoasi Folketall 1.1.2004: 25 774 12 olles suohkana 14 suohkanoasi Olmmošlohku 1.1.2005: 39 518 </p>
<p type="listitem">Gáldu: SSB      Dan áigodagas mii galgá árvvoštallojuvvot, leat SOFas leamaš iešguđetlágan  nannensuorggit dahje ealáhusat, mat praktihkalaš bargguin leat definerejuvvon SOF  bušeahtas vuolitpoastan. 2002 rájes ledje SOFas 5 bušeahttapoastta;</p>
<p type="listitem">Guolásteapmi</p>
<p type="listitem">Eanadoallu</p>
<p type="listitem">Duodji</p>
<p type="listitem">Eará ealáhusat</p>
<p type="listitem">Lotnolasealáhusat</p>
<p>Juohke postii leat hábmejuvvon ulbmilat, strategiijat ja doaimmat. Juohke postii lea biddjojuvvon ruhtarámma ja lea maid addojuvvon vejolašvuohta čilget maid guđege ealáhusas leat vuoruhan, jus leat vuoruhan maidege dan jagi. Guolásteapmi, eanadoallu ja eará ealáhusat gal leat leamaš <span type="quote">”bissovaš poastan”</span> juo guhkit áiggi, muhto duojis ja lotnolasealáhusain lea veaháš eará historihkka. Jagiin 2003, 2004 ja 2005 doalahuvvojit seamma bušeahttapoasttat, earret duoji, mii juhkkojuvvui guovtti postii; ovddidandoaimmat/ oastimat ja Duodjeprográmma. 20 2000:s ráhkaduvvui duodjái ovddidanprográmma jagiide 2001 – 2005, maid Sámediggi dohkkehiii maŋit jagi. Prográmma ii ožžon olggobealde ruhtadeami nugo lei jurdda, ja áigodagas 2003 – 2005 juolluduvvo SOF doarjjaruđat duodjeprográmmii ja duoji ovddideapmái ja oastimiidda. 2006 rájes ásahuvvui sierra ealáhusšiehtadus duodjái, man ruhtarámma lei 8,5 millijuvnna. Dan jagi rájes čohkkejuvvo buot ovdalaš duodjepoasttat (duodjeprográmma, duoji ovddidandoaimmat/oastimat) oktii Duodješiehtadussii.</p>
<p>Doarjjaortnegat lotnolasealáhusaide mas leat mielde eanadoallu, boazodoallu, guolásteapmi, duodji dahje meahcásteapmi ledje álggos geahččalanortnet 1991 rájes 1996 rádjái, ja šadde bissovaš ortnegiin sierra njuolggadusaiguin 1996 rájes. Lotnolasealáhusat leamaš sierra SOF poastan masa leat várrejuvvon sierra ruđat. Dát ortnet loahpahuvvui 2005:s. 1.3</p>
<p>Ovdalaš árvvoštallamat</p>
<p>SOF dahje oasit SOF váikkuhangaskaomiin/doaimmain leat ovdal maid árvvoštallojuvvon. Dás čilgestit oanehaččat mii diein árvvoštallamiin bođii dihtosii. SOF ja foandda doaibma lea dušše okte ovdal árvvoštallojuvvon. Dat dahkkui 1993:s dáinna čállosiin ” Sámi ovddidanfoanda – ovdánahttinváikkuheaddji sámi ássanguovlluin” (NIBR, 1993). Árvvoštallan bijai váldočalmmusteami dasa movt SOF čilge iežas rahčamuša nugo ovdánahttinváikkuheaddji ja movt doarjagiid vuostáiváldit leat dan váikkuhandoaimma árvvoštallan. Foandda mihttomearit galget ovddiduvvot guovtti lági mielde; fágalaš veahkki, nugo omd. bagadallan, oahpaheapmi ja fágalaš doarjja ja maiddái ruđalaš veahkki doarjjaortnegiid bokte. Raporttas <span type="quote" xml:lang="nob">”Ka kan æ få pæng til”</span> (Agderforskning, 1999) giddejuvvo fuomášupmi iešguđet rollaide mat leat gaskal SND, Sámi ealáhusráđi ja Sis-Finnmárkku suohkaniid ealáhusfoanddaid. Dát lei Sis-Finnmárkku nuppástuhttinprográmma loahpaheami oktavuođas, go liige ruhtajuolludeamit lasihuvvojedje daid iešguđetlágan váikkuhandoaibmaortnegiidda, ja dien oktavuođas vurdojuvvui ahte juolludeamit galge buorebut heivehuvvot oktii. Árvvoštallan govvida earet eará SOF rolla:</p>
<p><em type="italic">Sámi ealáhusráđđi lea oalle stuora ruhtadeaddji, muhto lea beroštan eanemus das ahte meannudit ollu áššiid jahkái ja lea unnán beroštan das ahte leahket eavttuid ovddideaddji sámi ealáhusovddideamis. Hástalussan lea hábmet dihtomielalaš ealáhuspolitihka ja boahtit njunnošii ealáhuseallimis ja eará foanddaid ektui. </em></p>
<p>Pedersen ja Høgmo árvvoštalaiga sámepolitihkalaš doaimmaid Gáivuona suohkanis 2004:s (Norut Samfunn, 2004). Dát lea áidna árvvoštallan mii lea vuđolaččat geahčadan SOF doarjagiid ávkki ovtta eaŋkil suohkanis. Árvvoštallan čájeha ahte Gáivuona suohkan lea okta dain suohkaniin gos SOF lea leamaš stuora ávkin bargoeallimii (earenoamážit eanadoalus) ja olmmošlogu ovdáneamis, go bálddastahttá ránnjásuohkaniiguin mat eai gula SOF doaibmaguvlui, ja daid osiiguin suohkanis mat bohte SOF- doaibmaguvlui easka maŋŋil. 21 </p>
<p>Lotnolasealáhusaid doarjjaortnet lea árvvoštallojuvvon guovtte geardde. <span type="quote">”Doarjja sámi guovlluid lotnolasealáhusaide”</span> (NIBR, 1994) ja <span type="quote">”Lotnolasealáhusat 1997-2000 – Sámi guovlluid doaibmadoarjaga árvvoštallan”</span> (NIBR, 2001). 2</p>
<p>Datadieđut ja metoda 2.1</p>
<p>Gáldut</p>
<p>Dán árvvoštallama vuođđun leat ollu gáldut; čálalaš gáldut, jearahallamat, datalisttut ja gažadaniskkadeapmi.</p>
<p>Čálalaš gáldut leat iešguđetlágan dokumeanttat Sámedikkis mat gusket ealáhusovddideapmái ja earenoamážit Sámi ovddidanfondii. Deháleamos dokumeanttat mat leat adnon, leat politihkalaš prográmmat, njuolggadusaid politihkalaš meannudeapmi ja geográfalaš viiddideapmi, jahkásaš bušeahtat ja jahkedieđáhusat, doarjjastivrra raporttat ja iešguđetlágan plánat dihto ealáhusaide. Dasa lassin leat geahččan ovdalaš SOF árvvoštallamiid ja árvvoštallamiid mat gusket dušše muhtun osiide SOF doarjjahálddašeapmái/doibmii.</p>
<p>Sámedikki hálddahus registrere buot ohcamušaid mat bohtet Sámi ovddidanfondii. Dáin dátalisttuin oaidná gii lea ohcan ja makkár prošektii, ja dat leat adnon vuođđun go leat ráhkadan dokumeanttaid maidda iešguđetlágan variabelat leat merkejuvvon.</p>
<p>Leat čađahan jearahallamiid hálddahusas, kultur- ja ealáhusossodas, maid ovdadsvástideaddji lea SOF, Sámedikki politihkkáriiguin (ovddemustá doarjjastivrrain) ja njeljiin suohkaniin maid mii ieža leat válljen. 2.2</p>
<p>Gažadaniskkadeapmi</p>
<p>Okta oassi dán raportta dieđuid čohkkema vuođđun lea gažaldatskovvi mii sáddejuvvui buohkaide geat ledje ohcan Sámi ovddidanfoanddas doarjaga gaskal 2002 – 2006. Iskkadeapmi sáddejuvvui 1100 olbmui ja sáddejuvvui vuosttaš gearddi borgemánu 27. beaivvi. Dalle sáddejuvvui báberpoastan poastta mielde. Reivves mii gažaldatskovi čuovui čilgejuvvui ahte vástádusaid sáhtii maid doaimmahit elektruvnalaččat neahtas dan adreassas mii reivii lei čállojuvvon. Dađibahábut šadde teknihkalaš váttisvuođat iskkadeami čállima oktavuođas, nu ahte dat ii mannan nugo lei jurdda. Gažaldatskovit galge leat sihke dárogillii ja sámegillii, ja skoviid galggai sáhttit scannet maŋŋil. Muhto systema ii hálddašan buot dáid hástalusaid oktanis, ja dat dagahii váttisvuođaid sámegiel 22 skoviide. Go sáddiimet muittuhanreivviid, golggotmánu 3. beaivvi, de fertiimet bargat earaládje go álggos leimmet jurddašan. Sáddiimet skoviid guovtti gillii, muhto eat sáhttán šat elektruvnnalaččat meannudit vástádusaid. Oaččuimet oktiibuot 452 vástádusa dahje reivviid mat ledje sáddejuvvon ruovttoluotta. Dat dagaha <em type="bold">40,7 </em>vástidanproseantta. leimmet sávvan ahte veaháš eanebut livčče vástidan, muhto ii lean šat vejolaš, go mii vurddiimet juo oalle guhká muittuhanreivviide vástádusa. Lea goitge min iskkadeamis dat buorervuohta ahte leat ožžon vástádusaid buot geográfalaš guovlluin mat leat mielde dan áigodagas maid galggaimet iskat, ja leat maid ožžon vástádusaid buot ealáhussurggiin. 2.3 </p>
<p>Raportta sisdoallu</p>
<p>Kapihtal 3 čilge Sámi ovddidanfoandda nugo dat lea dan áigodagas mii galgá árvvoštallojuvvot; dan ulbmila ja ulbmiljoavkkuid, foandda orgánaid, njuolggadusaid rievdademiid, bušeahttarámmaid ja áššiid formálalaš meannudeami; mii lea áššemeannudeapmi ja váidagiid meannudeapmi.</p>
<p>Kapihtal 4 lea doaibmadoarjagiid geavaheami birra, ja dan vuođđun leat datafiillat main oaidná ohcamušaid. Maŋit kapihttalis čilget bohtosiid maid oaččuimet gažadaniskkadeamis maid leimmet ohcciide sádden. Kahpihttala áibbas loahpageahčen geahččalit čilget ovdáneami daid iešguđetlágan dieđuid vuođul. Mii árvvoštallat SOF guovllupolitihkalaš váikkuheaddjin, mas leat fárus politihkkáriid, hálddahusa ja suohkaniid oaivilat. Ja árvvoštallat maiddái lea go foanda joksan mihttomearis, ja loahpas vel árvalit movt sáhtášii doaimma buoridit. 23 3</p>
<p>Sámi ovddidanfoanda 2002-2006 3.1</p>
<p>Ulbmil</p>
<p>SOF váldoulbmila gávdnat njuolggadusain ja jahkásaš bušeahtain.</p>
<p><em type="italic">Sámi ovddidanfoandda váldoulbmil lea nanu ja ealli servodagat dássedis ássamiin ja máŋggabealát ealáhusaiguin ja kultur – ja servodateallimiin. Doarjagat galget nannet nissonolbmuid searvama ja dásseárvvu ealáhusain. Ohcamušain galgá árvvoštallat birasváikkuhusaid. </em></p>
<p>Guokte maŋemus cealkaga bohte mielde 2003:s, ja dain leamaš máŋggalágan sátnegeavaheapmi bušeahtain jagis jahkái, muhto sisdoallu lea seamma. Dat lea sihkkarit boahtán mielde danin go lea leamaš ollu sáhka das ahte oažžut eanet ohcamušaid nissonolbmuin. 2006 rájes lasihuvvui vel okta cealkka váldoulbmilii, vaikko dat ge lea dušše dárkilvuođa dihte lasihuvvon:</p>
<p><em type="italic">Váikkuhandoarjagiid geavaheamis galgá earenoamážit čalmmustahttit ealáhus- ja bargodoaimmaid mat galget nannet báikkálaš ealáhusovdáneami foandda geográfalaš doaibmaguovllus. </em></p>
<p>Diet seleheapmi bođii reakšuvdnan dasa go ohcamušat lassánišgohte. Doarjjaguovllu viiddideapmi dagahii dárbbu vuoruhit ealáhusaid investeren- ja ovddidanulbmiliid ovddabeallái kultur-, sosiála- ja eará servodahkii gullevaš ulbmiliid. Lei dárbu ráddjet ja čilget ealáhusperspektiivva, maiddái danin vai <span type="quote">”kulturohcamušaid”</span> sáhtii duvdit eará doarjjaortnegiidda mat Sámedikkis leat, nugo ovdamearkkadihte kulturfoanda.</p>
<p type="listitem">Dasa lassin leat njuolggadusain čilgejuvvon ulbmilat daid iešguđet ealáhusaide:</p>
<p type="listitem">Doalahit eanadoalus vissis meari olbmuid, ja nannet ođđa bargiid oččodandoaimmaid ealáhusii</p>
<p type="listitem">Nannet ja ovddidit guolásteami dehálaš materiálalaš vuođđun sámi riddo-ja vuotnaguovlluid ássamii</p>
<p type="listitem">Nannet duoji kultuvran, fágan ja ealáhussan</p>
<p type="listitem">Oččodit nanu ja máŋggabealát ealáhusaid</p>
<p type="listitem">Oaidnit fas ahte sátnegeavaheapmi rievddada jahkásaš bušeahtain, muhto ii dagat stuorát  oaivilerohusa. Duodji dáfus gal lea 2004 rájes čilgejuvvon ulbmil dárkileappot:</p>
<p type="listitem">Heivehit ja nannet duoji sierra ealáhussan 24 3.2</p>
<p>Ulbmiljoavkkut</p>
<p>SOF ulbmiljoavku lea sámi álbmot Norggas ja buot olbmot geat ásset foandda geográfalaš doaibmaguovllus.</p>
<p>Dát mearkkaša ahte doaibmaguovllus sáhttet buot ássit ohcat doarjagiid, muhto olggobealde doaibmaguovllu deattuhuvvo čearddalašvuohta.</p>
<p>Dasa lassin leat nissonolbmot ja nuorat biddjojuvvon dehálaš ulbmiljoavkun geaid várás lea earenoamáš dehálaš ásahit doaimmaid.</p>
<p>Nugo ovdalis namuhuvvon, de váldojuvvui nissonolbmuid ja dásseárvvu nannen mielde foandda váldoulbmilii 2003 rájes. Muhto liikká eai leat bargan maidege vásetin dan ovdii ahte oažžut eanet nisonolbmuid ohcat; eai leat ruđalaččat geasuhan sin ohcat, eai ge leat ásahuvvon makkárge earenoamáš doaimmat/prográmmat.</p>
<p>SOF ii registrere ohcciid agi, muhto oppalaččat orro leamen nu ahte leat unnán nuorat olbmot geat ohcet ja danin lea sávaldat lasihit nuorra ohcciid logu. Nuorat leat namuhuvvon dehálaš ulbmiljoavkun, sihke oppalaččat foandda ulbmiliin ja dat deattuhuvvo maid iešguđet ealáhusaid jahkásaš bušeahtaid čilgehusain. Hálddahusas čilgejit ahte sii geavahit vuođđun dan ahte nuorran sáhttá gohčodit ohcciid gitta 32-33 jagi rádjái. Okte gal leat vuoruhan nuoraid. Dat lei jagis 2005 go 100.000 ruvdno merkejuvvui sierra álggahanstipeanda nuoraide. Guokte ohcci oaččuiga goabbáge 25.000 ruvnno stipeandan, ja loahpparuhta bázii geavakeahttá. Ortnet ii jotkkojuvvon. 3.3</p>
<p>Foandda orgánat</p>
<p>Sámi ovddidanfoanda lea Sámedikki sierra ealáhusfoanda, mii lea vuođđuduvvon máŋgga dássái Sámedikkis. Sámedikki dievasčoahkkin hábme bajemus dási strategiijaid Sámedikki ealáhusovddideapmái, ja SOF deháleamos politihkalaš mearrádusaid mat gusket SOF doibmii; njuolggadusaid ja bušeahttamearrádusaid.</p>
<p>Sárggastus 3.1 <em type="italic">SOF orgánat Sámedikkis </em></p>
<p>Sámedikki dievasčoahkkin</p>
<p>Sámediggeráđđi</p>
<p>Doarjjastivra</p>
<p>Hálddahus 25 3.3.1 Sámediggeráđđi</p>
<p>Sámediggeráđis leat mielde presideanta, várrepresideanta ja 3 ráđđelahtu. Lea Sámedikki dievasčoahkkin mii vállje ráđi (eanetlogu jienastemiin). Geat ráđđái galget válljejuvvot, vuolgá iešguđet bellodagaid dahje joavkkuid šiehtadallamiin ja masa ožžot eanetlogu. Sámediggeráđđi lea guoddalanásahus masa SOF-ohccit sáhttet guoddalit ohcamušaid meannudeami. 3.3.2 Doarjjastivra</p>
<p type="listitem">Sámedikki dievasčoahkkin nammada doarjjastivrra mas leat mielde Sámedikki áirasat  (gorrelogu metoda mielde). Doarjjastivrii válljejuvvojit válgaáigodahkii 7 lahtu, sin  searvvis jođiheaddji ja nubbinjođiheaddji, peršuvnnalaš várrelahtuiguin. Dan áigodagas  maid dás leat árvvoštallan, leat guokte doarjjastivrra doaibman; 2002-2005 ja 2005-2009.  Sámedikki doarjjastivra lea Sámedikki SOF hálddašanorgána.  Doarjjastivra hálddaša SOF ruđaid dáid dokumeanttaid vuođul:</p>
<p type="listitem">Sámedikki bušeahttamearrádusat</p>
<p type="listitem">Dohkkehuvvon SOF njuolggadusat.</p>
<p>Sámedikki bušeahttamearrádusaid ja dohkkehuvvon njuolggadusaid vuođul mearriduvvo dárkilit makkár doarjjajuohkin vuohki foanddas galgá leat. Doarjjastivrrii lea addon lohpi ráhkadit vuosttašmearrádusa jođánis áššiin ja áššiin main lea juohkineádji gitta 125.000 ruvnno rádjái. Váldonjuolggadus lea ahte ohcamušat vuollel 125.000 ruvnno meannuduvvojit hálddahusas, muhto jus áššis lea eahpádus, de ovddiduvvojit maiddái ohcamušat vuollel dien summa doarjjastivrii, mii de dahká mearrádusa áššis. Hálddahus ferte ieš ohcamusaš ohcamuššii árvvoštallat mii lea jođánis ášši, dan ektui mii lea foandda dábálaš doarjjajuohkin vierru. Dábálaččat bidjá hálddahus áššiid doarjjastivrra mearrideapmái jus lea eahpádus das ahte lea go ohcciin vuođđu oažžut doarjaga. Doarjjastivrras lea ge de vejolaš digáštallat ohcamušaid maidda guoská eahpádus ja geavahit iežas politihkalaš árvvoštallama vuođđun. Dat jođánis áššit maid hálddahus sáhttá mearridit, biddjojuvvojit delegašuvdnaáššiin doarjjastivrii. Dát mearkkaša dan ahte doarjjastivra ii dárbbaš geavahit áiggi meannudit ollu smávva ja <span type="quote">”álkis”</span> áššiid, ja sáhttá baicca geavahit áiggi stuorát ja eanet gáibideaddji áššiide. Lea dárbu ná bargat vai nákcejit bures meannudit áššiid, go dilli lea nu ahte ohcamušaid lohku lassána dađistaga. Doarjjastivra lea čoahkkanan sullii 4 geardde jagis čoahkkimiidda, iešguđet suohkaniidda doaibmaguovllus. Dán leat dahkan danin vai lea vejolaš juohkit dieđuid foandda birra ja doallat čoahkkimiid suohkaniin ja eará ovttasbargiiguin. Dasa lassin leat doarjjastivrras telefunčoahkkimat gos meannudit áššiid mat gáibidit jođánit áššemeannudeami. Doarjjastivra bargá dan badjelii ahte galget boahtit ovttaide áššiin. Doarjjastivra almmuhii doaimmas birra raportta válgaáigodahkii 2001-2005. Sámedikki dievasčoahkkin ávžžuhii ráhkadit diekkár raportta juohke jagi, ja jahkái 2006 leige ráhkaduvvon diekkár raporta. Diet raporttat leat dehálaččat danin go de beassá doarjjastivra buktit ovdan Sámedikki dievasčoahkkimii oppalaš dieđuid ohcamušaid birra (man stuora proseanta biehttaluvvo, movt ohcamušat juohkásit dievdduid ja 26 nissonolbmuid, guovlluid, suohkaniid ja ealáhusaid gaskka). Raporttain leat maid oppalaš árvvoštallamat dan birra ahte leat go joksan iešguđet mihttomeriid ja makkár hástalusat ja digáštallamat doarjjastivrras leat leamaš. 3.3.3 Hálddahus</p>
<p>Sámedikki hálddahusas leat sullii 5 olbmo geat barget Sámi ovddidanfoanddain. Sin bargun lea bagadallat ohcciid, meannudit ohcamušaid jna. Sámedikkis lea teamorganiseren ja sii geat barget foandaáššiiguin, barget maiddái eará bargguid eará surggiin Sámedikkis. 2007:s barge njealjes sis Sámedikkis Kárášjogas ja okta Evenáššis. Hálddahus doaimmaha foandda beaivválaš bargguid, lágida ohcamušaid doarjjastivrii ja čuovvola mearrádusaid mat dahkkojuvvojit. 3.4</p>
<p>Njuolggadusaid rievdadeamit ja geográfalaš doaibmaguovlu</p>
<p>Dan áigodagas maid dát árvvoštallan geahččá, 2002-2006, eai leat njuolggadusat duođas rievdaduvvot eanet go okte, muhto maŋŋil leat váldon mielde muhtun lasáhusat. Ovdal dán lei maŋemus rievdadeapmi čađahuvvon jagis 1998. Sámedikki válljemiin 2001 njieđai nissonolbmuid áirraslohku, ja dát dagahii ođđa digáštallama ahte movt galggašii oažžut eanet nissonolbmuid mielde buot Sámedikki doaibmasurggiide. Lei earenoamáš vuollegis nissonolbmuid lohku SOG ohcamušaid gaskkas. Sivvan dasa sáhttá leat muhtun muddui dat ahte SOF lea leamaš dego vuođđoealáhusfoanda. 2003:s biddjojuvvo njuolggadusat fas ođđasis politihkalaš digáštallamii, ja lei earenoamáš dehálaš vuoruhit álggaheaddji nissonolbmuid ja nissonolbmuid geat barge ealáhusain. Danin lei dárbu gávdnat dakkár váikkuhangaskaomiid mat váikkuhit dasa ahte sihke nissonolbmuid ja dievdduid mielas lea buorre ássat ja eallit sámi servodagain. Danin lasihuvvui váldoulbmilii cealkka mii dadjá ahte foanda galgá nannet nissonolbmuid searvama ja dásseárvvu ealáhusain. Lasihuvvui maid cealkka mii dadjá ahte birasváikkuhusaid galgá ohcamušaid meannudeamis váldit vuhtii. Ođđa njuolggadusat juogaduvvojedje guovtti oassái: Ođđa <span type="quote">”galgá-gáibádusat”</span> mearrádusain mat gusket stáhtalaš ruhtastivremii, ja oassi II mii lea eará oktavuođaid birra. Oassi I sisttisdoallá váikkuhandoaimmaid geavaheami ulbmila, eavttuid movt joksat mihttomeriid, juohkineavttuid, čuovvoleami ja bearrágeahču ja árvvoštallama. Oassi II sisttisdoallá almmuhemiid, makkár gáibádusat galget leat ohcamuša sisdollui ja hápmái, ohcamušaid ja váidagiid meannudeami ja bajitdási bearráigeahču. Ođđa njuolggadusat bohte fápmui 1.1 2004. Loahpageahčen 2004 biddjojuvvui SOF geográfalaš doaibmaguovllu viiddideapmi politihkalaš meannudeapmái. Njuolggadusaid 3. čuoggái, mii lea juohkineavttuid birra, lasihuvvui lasáhus almmá rievddakeahttá daid eará čuoggáid. Dát lei stuorámus viiddideapmi foandda historjjas, mii mielddisbuvttii ahte vejolaš doarjjaohcciid doaibmaguovllus lassánedje 35 proseanttain. Mii áigut dás geahččat veaháš dan proseassa mii lei viiddideami duogáš. Viiddideami duogáš lea ovddemustá dat ahte nannet mearrasámi guovlluid, bisuhit dálá ealáhusvuogádagaid ja doalahit bissovaš ássanvuođu. Ođđa guovlluin mat bohte doaibmaguvlui mielde, lei stuora eretfárren ja ollugat ledje vuođđoealáhusain heaitán. SOF doarjagiiguin sávve goahcat diekkár heajos ovdáneami. 27</p>
<p>Ovddit viiddidemiin lei leamaš veaháš dego váttis oažžut ođđa suohkaniid mielde, muhto dán háve lei miha stuorát beroštupmi. Suohkaniidda lei ovdagihtii sáddejuvvon jearaldat ávžžuhusain ahte eai go oza Sámedikkis beassat mielde SOF doaibmaguvlui. Áššebáhpiriin oidno (Áššis 49/04) ahte Davvenjárga, Áltá, Ivgo, Ráisavuotna, Láhppi ja Mátta-Várjjat sáddejedje ohcamuša beassat mielde doaibmaguvlui. Sámediggi ávžžuhii dáid suohkaniid sáddet dokumentašuvnnaid nugo iešguđetlágan plánaid mat čájehit suohkana/báikkálaš ealáhusovdáneami, čilget demográfalaš dili, sámi ássama, politihkalaš mearrádusa mii lea ohcamuššii vuođđun ja čilget earenoamáš politihkalaš doaimmaid suohkanis. Dan vuođul ovddidii hálddahus evttohusa ahte doaibmaguovlu viiddiduvvošii. Mis eai leat doarvái dieđut dan birra ahte man muddui Sámediggi lea válljemis váldán vuhtii suohkaniid sávaldagaid mii guoská giliid válljemii doaibmaguvlui. Áigut aŋkke geavahit Mátta-Várjjaga ovdamearkan, mii iežas politihkalaš mearrádusas ovddemustá ozai olles gieldda mielde doaibmaguvlui, muhto evttohii maid seamma mearrádusas giliid maid vuoruhii, jus Sámediggi ii váldde olles gieldda mielde1.</p>
<p>Sámedikki mearrádii váldit buoremuddui vuhtii gieldda sávaldaga ja mearridii eanet giliid mielde doaibmaguvlui go dan maid Mátta-Várjjat lei evttohan. Lassin suohkaniid ohcamušaide, de leat politihkalaš bellodagat ja eaŋkiláirasat ovddidan evttohusaid. Politihkalaš proseassas mii guoská ođđa guovlluid válljemii leat boahtán sávaldagat ahte viiddidit doaibmaguovlu vel viidábun. Dat mielddisbuvttii ahte hálddahusa álgoevttohusa boađus, mas evttohii dušše muhtun muddui viiddidit doaibmaguovllu, šattai oalle mihá stuorát viiddideapmin. Kultur-ja ealáhuslávdegoddi lei árvalan viiddidit doaibmaguovllu viđain ođđa suohkaniin, okta eaŋkiláirras evttohii váldit vel guđat suohkana mielde. Diet mearriduvvui váldojuvvot mielde, muhto lávdegotti unnitlogu evttohus, mii guoskkai guovtti eará suohkanii, hilgojuvvui. Mii eat dieđe sihkkarit ledje go dat evttohusat mat dán politihkalaš proseassas ovddiduvvojedje, čielggaduvvon daiguin suohkaniiguin maidda evttohus guoskkai. Mii diehtit ahte maŋŋil lei digaštallan mediain2 dan birra go</p>
<p>Iččát lei váldojuvvon mielde doaibmaguvlui, go lei čielggas ahte dat ii lean suohkana iežas sávaldat. Muosát suohkana sátnejođiheaddji Ingalill Olsen imaštalai manne Iččát lei mearriduvvon doaibmaguvlui mielde, go doppe lei dušše okta olmmoš čálihan iežas sámi jienastuslohkui (Finnmark Dagblad, juovlamánu 8. beaivvi 2004).</p>
<p><em type="italic">Ferte gal leat lohpi jearrat ahte lea go Sámediggi váldigoahtán mielde ođđa guovlluid, beroškeahttá das ahte dihtet go diet seamma guovllut dan birra maidege. </em></p>
<p>Ođđa guovllut bohte mielde doaibmaguvlui 1.1. 2005 rájes. Áššebáhpiriin oaidnit ahte boahtteáiggis dáidá leat dárbu čielggadit makkár ohcanvuogit berrejit leat vuođđun go galgá beassat mielde foandda doaibmaguvlui.</p>
<p xml:lang="nob"><em type="italic">Lea dárbu čielggadit man lágan ohcanvuogit berrejit leat vuođđun beassan dihtii mielde doaibmaguvlui. </em>1 http://www.sor-varanger.kommune.no/sametingspresidenten-er-positiv-til-at-deler-av-soervaranger-kommune-blir-underlagt-samisk-utviklingsfonds-virkeomraade-.189266-17830.html og http://www.sor-varanger.kommune.no/utvidelse-av-samisk-utviklingsfonds-geografiskevirkeomraade-.165942-17830.html 2 http://www.finnmarkdagblad.no/nyheter/article1363986.ece 28 </p>
<p>Oanehaččat namuhit vel ahte njuolggadusat leat fas rievdaduvvon 2007:s, muhto go dat lea dáhpáhuvvan maŋŋá dan áigodaga maid mii leat árvvoštallan, de áigut dušše oanehaččat namuhastit rievdadusaid duogáža. Riikkarevišuvdna lea čujuhan headjuvuođaid Sámedikki doarjjahálddašeamis. Sii váillahit čielgasit ulbmila juohke eaŋkil doarjjaortnegii, bargovugiid mat dahket ahte buorebut olaha mihttomeari ja vuoruhemiid. 2007 čakčamánus mearridii Sámedikki dievasčoahkkin rievdademiid Sámedikki doarjjahálddašeapmái mas olbmot sáhttet ohcamiid vuođul oažžut doarjagiid. Rievdadusa ulbmil lei ráhkadit oktasaš váldonjuolggadusaid maid vuollái buot doarjjaortnegat čohkkejuvvojit. Ođđa ortnega njuolggadusat leat ráhkaduvvon daid gáibádusaid mielde mat gusket ekonomiijastivremii ja doarjagiid hálddašeapmái. Rievdadusat biddjojuvvojit fápmui ođđajagimánu 1. beaivvi 2008. Doaba Sámi ovddidanfoanda heaittihuvvo ja dan sadjái šaddá doarjagiid namahus; Ohcanvuđđosaš doarjagat ealáhusovddideapmái. Dat mearkkaša ahte 1. beaivvi rájes ođđajagimánus 2008 galget politihkkárat mihá garraseappot stivregoahtit ohcanvuđđosaš doarjagiid jahkásaš bušeahtain ja ráhkadit čielgasit vuoruhemiid. Juohke ealáhussii galget merkejuvvon ruđat ja daid vuoruhemiid galgá miha dárkileappot bearráigeahččat go dál, easttadan dihtii ahte muhtun suorgái juolluduvvo beare ollu dahje beare unnán doarjja. Njuolggadusat, vuoruheamit ja juohke ealáhussii gullevaš njuolggadusat galget miha garraseappot leat láidesteaddjin go galgá mearriduvvot gii foanddas galgá oažžut doarjaga, ja ovdalaš bargovuogit maid vuođul doarjjaohcamušaid leat árvvoštallan, eai galgga šat adnot juohkineaktun. 3.5</p>
<p>Bušeahttarámmat</p>
<p>Juohke skábmamánu mearrida Sámedikki dievasčoahkkin maŋit jagi bušeahta, mas leat mielde buot Sámedikki bušeahttapoasttat. Das lea sierra kapihtal ealáhusovddideami ja SOF birra, ja dasa mearriduvvojit ge foandda jahkásaš vuoruheamit. Dán láhkái besset politihkkárat váikkuhit movt sii hálidit foandda geavahit. Bušeahttadokumeanttas lea vuos álgosátni mas čilgejuvvojit foandda váldoulbmil ja earenoamáš hástalusat. Ja dasto bušeahtta gieđahallá iešguđet ealáhusa ja čilge ulbmiliid, doaimmaid ja ekonomalaš rámmaid juohke ealáhussii. Dás sáhttá Sámediggi čujuhit láidestemiid dan ektui makkár mállet doaimmaid sii dáhttot vuoruhit guđege ealáhusas guđege jagi.</p>
<p>Bušehttii biddjojuvvojit juohke ealáhusa doarjjajuohkimiidda ekonomalaš rámmat. Tabeallas dás vuolábealde čájehit movt diet rámmat lea ovdánan jagis jahkái dain poasttain maid árvvoštallat. Eanadoallu rámmat njidje 3.2 millijuvnnas guokte vuosttaš jagi, muhto maŋemus guokte jagi leat jámma fas lassánan. Guolásteami rámma lea veaháš stuorát, muhto dat čuovvu sullii seamma ovdáneami, earret smávva lassáneami gaskal 2002 ja 2004. Eará ealáhusdoaimmain lei smávva njiedjan 4.4 millijuvnnas 2002:s ja de fas lea lassánan jámma gitta 6 millijuvdnii 2006:s. Duoji rámmat (masa gusket iešguđetlágan ortnegat nugo ovddidandoaimmat/oastimat, duodjeprográmma ja duodješiehtadus) lea lassánan 2.2 millijuvnnas 2004:s, ja 2005:s njieđai fas veaháš, muhto de lassánii 8.5 millijuvdnii. Diet fáhkka lassáneapmi duoji dáfus 2006:s bođii go duodješiehtadus ásahuvvui. Oassi lassáneamis bođii das go doaibmadoarjja organisašuvnnaide ja duodjevuovdinbáikkiide sirdojuvvui dievasčoahkkinbušeahtas šiehtadussii. Dat sirdin sisttisdoalai 1,9 millijuvnna ruvnno. 29</p>
<p>Sárggastus 3.2 <em type="italic">Ealáhusaid jahkásaš ekonomalaš rámmat, 1000 ruvnnuin, 2002-2006 </em>010002000300040005000600070008000900020022003200420052006 </p>
<p xml:lang="nob"><em type="bold">År </em><em type="bold">kr </em><em type="bold">100 </em><em type="bold">0 </em></p>
<p xml:lang="nob">Fiskeri</p>
<p xml:lang="nob">Jordbruk</p>
<p>Duodji</p>
<p xml:lang="nob">Annet næringsliv</p>
<p>Dás ferte dáguhuvvot ahte rámmat leat leamaš njuolggadeaddjit. Maŋŋil raporttas čájehit mii movt duohta geavaheapmi lea rámmaid ektui.</p>
<p>Bušeahta reviderenbargguin miessemánus, lea leamaš vejolaš lasihit ruđaid jus čájehuvvo ahte muhtun ealáhusain leat boahtán hui ollu ohccit. 3.6</p>
<p>Áššemeannudeapmi/Doarjjajuohkinvierru</p>
<p>Hálddahus meannuda ohcamušaid dađistaga go dat bohtet. Dan áigodagas mii dás árvvoštallojuvvo, eai leat leamaš dihto ohcanáiggit, muhto 2007 rájes leat ásahuvvon ohcanáigemearit golmma geardde jagis. Ohcciid bagadallamis lea čilgejuvvon makkár dieđut gáibiduvvojit ohcamuša mielde. Ovdal eai gáibidan virggálaččat ahte ohcan galggai čállojuvvot vásetin ohcanskovvái, vaikko diekkár skovvi lea leamaš juo gávdnamis muhtun jagiid. 2008 rájes gáibiduvvo ahte buot ohcamušat čállojuvvojit vásetin skovvái. Hálddahusa áššemeannudeapmi dahkko gustovaš njuolggadusaid, bušeahttamearrádusaid ja eará politihkalaš dokumeanttaid vuođul. Hálddahus lea sáhttán geavahit oalle ollu iežas árvvoštallama vuođđun, danin go eai njuolggadusat eai ge bušeahttamearrádusat dágut buot jur bienasta bitnii. Go eai leat leamaš mearriduvvon čielga vuoruheamit, de leat ollu áššemeannudeamit ja mearrádusat dahkkon dan mielde mii ovdal lea leamaš dáhpin sullasaš áššiin, nugohčoduvvon dábálaš doarjjajuohkinvierru. Lea ráhkaduvvon doarjjanotáhtta man ulbmil lea leamaš sihkkarastit ahte hálddahusas ja doarjjastivrras lea oktasaš ipmárdus dasa mii guoská áššemeannudanvugiide mat leamaš dábálaččat ovdal. 30 3.7</p>
<p>Movt hálddahus árvvoštallá áššemeannudeami/doarjjajuohkinvieru</p>
<p>Hálddahus lea sávvan politihkkáriin čielgasit vuoruheami, mii njuolggadusaid ja bušeahttamearrádusaid bokte dagašii álkibun mearridit makkár áššit/ohccit gullet doarjjaortnega siskkobeallái. Go ovdalaš áššemeannudanvugiid geavaha vuođđun ohcamušaid árvvoštallamis, de das lea dat headjuvuohta ahte ohccit eai dovdda daid ja ii ge sis dasto leat vejolašvuohta čállit dakkár ohcamušaid mat deavddáše ovdalaš áššemeannudanvugiid eavttuid.</p>
<p>Hálddahus oaivvilda ahte eanas oassi ohcciin váldet oktavuođa Sámedikkiin ovdal go sáddejit ohcamuša, ja hálddahusas lea vejolašvuohta bissehit ohcamuša čállima jus oidnet ahte ohccái ii dáidde mieđihuvvot doarjja. Muhto gávdnojit aŋkke soapmasat geat sáddejit ohcamuša <span type="quote">”dieđikeahttá”</span> ja eaige oaččo diekkár kvalitehtasihkkarastima mii sille eret daid geat eai deavdde eavttuid.</p>
<p>Eará sivva dasa go hálddahus hálida garrasit ja čielgasit vuoruheami, lea go ohcamušaid lohku lea lassánan, ja ollugat ohcet smávva summaid. Dát dagaha ollu barggu, danin go smávva ohcamušaid ádjana dávjá seamma guhká áššemeannudit go stuorát áššiid. Garrasit vuoruheapmi unnidivččii ohcamušaid logu ja nu sáhtášii hálddahus geavahit guhkit áiggi juohke eaŋkil ohcamuššii ja asttašii čuovvut prošeavttaid. Otná dilis lea hálddahusas unnán áigi čuovvut prošeavttaid maŋŋá go leat ožžon doarjaga ja ii ge astta čuovvut ealáhusaid doaimmaid ge. Eanas áigi mánná meannudit áššiid. 3.8</p>
<p>Váidagiid meannudeapmi</p>
<p>Eaŋkilmearrádusaid sáhttá váidit doarjjastivrii dahje dasa geasa doarjjastivra lea addán fápmudusa. Jus doarjjastivra ii rievdat álgomearrádusa, de manná ášši Sámediggeráđđái loahpalaš meannudeapmái. Datafiillat čájehit ahte ii leat beare stuora oassi mii guoddala áššemeannudeami; dušše gaskal 4 ja 9 proseantta jahkásaččat.</p>
<p>Tabealla 3.1 <em type="italic">Váiddaáššit 2002-2006, proseanta ohcamušaid logus </em></p>
<p><em type="bold">Jahki </em></p>
<p><em type="bold">Ohcamušaid lohku </em></p>
<p><em type="bold">Váiddaáššiid lohku Váidda-proseanta </em>2002 28317 6 %2003 28015 5 %2004 29021 7 %2005 30727 9 %2006 29913 4 % </p>
<p><em type="bold">Oktiibuot olles áigodagas </em><em type="bold">1459 </em><em type="bold">93 </em></p>
<p>Eatnasat váidet ákkastallama man vuođul biehttaleapmi lea dahkkon, muhto gávdnojit maid sii geat váidet iešalddis doarjaga sturrodaga, eanas danin go dat lea unnit go dat maid ledje ohcan. Mii oaidnit ahte váidagiid lohku rievddada jagis jahkái, muhto mis ii leat leamaš vejolašvuohta ohcat buriid čilgehusaid dasa manne ovdamearkkadihte ledje duppal nu 31 ollu váidagat 2005:s go 2006:s. Okta sivva gal sáhttá leat dat man ollu ohcamušat leat biehttaluvvon, ja mii čájehit dás maŋŋil ahte lohku lea leamaš hui dásset gitta 2006 rádjái, go biehttalaproseanta fáhkka loktanii. Danin lea oalle ártet ahte seamma jagi lea váiddaproseanta hui vuollin, muhto sivvan dasa lea dat go váidda ovddiduvvo ja/dahje meannuduvvo gárvvisin easka nuppi jagi, maŋŋil go vuosttaš mearrádus lea dahkkon. Doarjjastivrra mearrádusat váidojuvvot Sámediggeráđđái. Eanas váiddaáššiin (73 proseantta) doalahuvvo doarjjastivrra mearrádus</p>
<p>Tabealla 3.2 <em type="italic">Váiddaáššit 2002-2006, miehtan/doalahanproseanta </em></p>
<p><em type="bold">Jahki Miehtan </em></p>
<p><em type="bold">Doalahan </em>2002 24 %76 %2003 40 %60 %2004 14 %86 %2005 26 %74 %2006 31 %69 % </p>
<p><em type="bold">Olles áigodat </em><em type="bold">27 % </em><em type="bold">73 % </em>32 4 </p>
<p>Váikkuhangaskaomiid geavaheapmi 4.1</p>
<p>Datavuođđu</p>
<p>Dán analysii geavahuvvojit Sámedikkis dat datafiillat maidda SOF ohcamušat 2002-2006 leat registrerejuvvon. 2006:s sirrejuvvojedje doarjagat mat gullet Duodješiehtadussii ja Interregii sierra poastan, ja dieid ortnegiid fiillat leat ge váldojuvvon eret 2006 datafiillain. Dát dagaha muhtun metodalaš váttisvuođaid, danin go de ii šatta bálddastahttinvuođđu ovdal ja maŋŋil 2006 seamma. Dát váikkuha daid áššiid lohkui mat leat mielde rehkenastinvuođus, ja lassin dasa váikkuha dat vel máŋga variabela molsašumiide. Dát guoská earenoamážit geográfalaš juohkáseapmái (duodjeohcamušat bohtet eanemusat Sis-Finnmárkkus) ja sohkabeliid gaskka juohkáseapmái (duodjeohccit leat dávjjimusat nissonolbmot). Lea dárbu moadde ášši čilgestit dárkileappot, danin go dutkit leat šaddan datamateriálaid veaháš muddet. Dat lea dahkkon dakkár oktavuođain gos ledje váilevaš dahje boasttu dieđut muhtun molsaeavttuin, ja gos lea leamaš vejolaš dan fuobmát almma barggakeahttá beare viidát. Boasttuvuođat main dás lea sáhka, leat dakkárat go váilevaš adreassa dahje suohknanummar ja go sohkabealli dahje ealáhussuorgi ii leat merkejuvvon. Eáláhusain leat leamaš muhtun áššit mat eai sirrejuvvon guđege ealáhussuorgái gullevažžan, ja dat áššit eai leat merkejuvvon datamateriálain. Dát guoská eandalii ohcamušaide maidda ii leat mieđihuvvon doarjja. Áigut maid čilgestit dárkileappot datamateriálaid geavaheami birra váiddaáššiin. Váiddaášši registrerejuvvo guktii (dahje eanet gerddiid jus váidaga lea guoddalan viidáseappot) datafiillaide. Danin leat dutkit bidjan eret ášši vuosttaš registrerema, nu ahte lea loahpalaš áššemeannudeapmi ja dan boađus mii lea báhcán. Dien láhkái lea OKTA ášši registrerejuvvon OKTE datamateriálain. Mii leat maid váldán eret áššiid mat leat gessojuvvon ruovttoluotta, heaittihuvvon, ja nugo moatti áššis leat oaidnán; rievdaduvvon áššit gos ovdalaš mearrádusaid leat váldán eret nu ahte lea dušše loahpalaš mearrádus vel báhcán. Maŋŋá dieid muddemiid, de leat báhcán vel <em type="bold">1459 registrerejuvvon ášši </em>, ja dat leat adnon vuođđun viidásit analysaide. Mii fuomášahttit ahte dát dieđut sáhttet leat veaháš earát go dat logut maid Sámediggi almmuha eará oktavuođain; ovdamearkkadihte mii guoská SOF jahkásaš ekonomalaš rámmaide ja rehketdollui mii čájeha man ollu duohta dilis lea máksojuvvon. 4.2 </p>
<p>Áššehivvodat 2002:s 2003 rádjái lei áššehivvodat veaháš njiedjan, muhto dan maŋŋá lea áššehivvodat veahážiid mielde jámma lassánan, 280 áššis jagis 2003 gitta 307 áššái jagis 2005. 2006:s 33 njieđai lohku 299 rádjái, muhto go seamma jagi váldojuvvo eret duodjeáššit ja interreg áššit (oktiibuot 127 ášši), de lassánii áššehivvodat duohtavuođas nu ollu go 426 áššái oktiibuot.</p>
<p>Sárggastus 4.1 <em type="italic">Áššehivvodat, doarjagat ja biehttaleamit, 2002-2006 </em></p>
<p>Stuorámus sivvan dasa go áššehivvodat lea dien muttus lassánan maŋemus jagi, lea dat go doaibmaguovlu viiddiduvvui ođđajagimánu 1. beaivvi 2005. Vuosttaš jagi go foandda doaibmaguovlu lei viiddiduvvon, de ii lassánan áššelohku nu bearehaga, muhto nuppi jagi lei oalle čielga lassáneapmi. Manai veaháš áigi ovdalgo ođđa ohccit ođđa guovlluin šadde gergosat gárvvistit iežaset ohcamušaid. 4.3 </p>
<p>Doarjagat/biehttaleamit</p>
<p>Biehttalanproseanta lea leamaš oalle dássedit birrasit 35 proseantta, dat mearkkaša ahte nana guokte goammátoasi ohcciin ožžot iežaset prošeavttaide doarjagiid. 2006:s lassánii biehttalanproseanta 46 proseantta rádjái. Dát lea várra boađus das go ohcamušaid lohku oktiibuot lassánii (go rehkenastá mielde ohcamušaid mat gullet duodješiehtadussii ja interregii), ja danin fertii Sámediggi garraseappot vuoruhit makkár ohcamušaid doarju. 05010015020025030035040045020022003200420052006</p>
<p xml:lang="nob"><em type="bold">År </em></p>
<p><em type="bold">Lohku </em></p>
<p>Váldán eret</p>
<p>Biehttalan</p>
<p>Doarjja34</p>
<p>Tabealla 4.1 <em type="italic">Áššiid lohku jagis jahkái, doarjagat, biehttaleamit, 5 biehttaleami </em></p>
<p><em type="bold">Jahki Doarjja </em></p>
<p><em type="bold">Biehttalan </em></p>
<p><em type="bold">Oktiibuot </em></p>
<p><em type="bold">Biehttalanproseanta </em>2002 184 9928335 %2003 185 9528034 %2004 189 10129035 %2005 199 10830735 %2006 160 13929946 % </p>
<p><em type="bold">Oktiibuot 917 </em><em type="bold">542 </em><em type="bold">1459 </em><em type="bold">37 </em><em type="bold">% </em>4.4 </p>
<p>Prošeavttaid sturrodat</p>
<p>Prošeavttaid sturrodat rievddada gaskal 5.000 kr. ja gitta 1.000.000 kr. rádjái. Njuolggadusaid mielde ii galgga addit vuollel 10.000 kr. doarjaga, muhto almmatge lea dat dahkkon golmma geardde dán áigodagas. Lea biddjojuvvon bajemus rádji 500.000 kr. radjái, muhto mii gávdnat 5 ohcamuša mat leat ožžon eanet doarjaga go diet bajemus dási summa lea. Dušše okta dain lea dábálaš foandaohcamuš, ja dat 4 eará ohcamuša mat guhtege leat ovtta millijuvnna, leat oktasašdoaimmat nugo oahpahuskántuvra ja Ája sámi guovddáža huksen. Gaskamearálaš SOF doarjjasumma lea 91.213 kr. Dat ii leat beare stuora summa, ja čájeha ahte ollu ohccit ohcet oalle smávva doarjjasummaid.</p>
<p>Tabealla 4.2</p>
<p><em type="italic">Gaskamearálaš doarjja 2002-2006 </em></p>
<p><em type="bold">Jahki </em></p>
<p><em type="bold">Jahkásaš doarjja oktiibuot </em></p>
<p><em type="bold">Gaskamearálaš doarjjasumma </em>2002 16.27920088.473 2003 17.21740093.067 2004 16.93990089.629 2005 17.75220089.297 2006 15.45372596.585 </p>
<p><em type="bold">Oktiibuot 83.642425 </em><em type="bold">91.213 </em>*Loguid vuođđun leat buot áššit maidda lea addojuvvon doarjja Lea vissis oktavuohta jahkásaš ekonomalaš rámmain ja juohke prošeaktadoarjaga sturrodagas. 2003:s lei doarjjasumma oktiibuot eanet go jagi ovdal ja gaskamearálaš doarjjasumma lassánii veaháš. Dat lei birrasit 89.000 ruvnno ja lassánii oalle ollu gitta 96.586 ruvdnui 2006:s. Leat ollu bealit prošeavttaid sturrodagas maid lea miellagiddevaš geahčadit veaháš lagabui. Iešguđet ealáhussurggiin lea čilgejuvvon man stuoris SOF doarjjaoassi sáhttá leat proseanttaid mielde, ja das leat goabbatlágan mearit eaŋkilprošeavttaide ja oktasašprošeavttaide. Doarjjaoasi sturrodat mearriduvvo maid dan mielde lea go SOF 35 oktoruhtadeaddji dahje oasseruhtadeaddji. Doarjjamearit čilgejuvvojit bagadallamis maid ohcci oažžu. Dat leat 2007 rájes oassin ohcanskovis. 2002-2006 áigodagas leat sihke proseantamearit ja bajemus doarjjasumma rievdaduvvon, muhto leat oalle smávva rievdadusat mat leat dahkkon. Váldonjuolggadus lea leamaš ahte eanemus doarjja sáhttá leat 200.000 ruvnno, earret guolásteapmái ja oktasašdoaimmaide maidda sáhttá oažžut eanet doarjaga. Álggahanstipeanddaid bajemus mearri rievdaduvvui 200.000 ruvnnos 150.000 ruvdjui, muhto 75 proseantta doarjja gal lea leamaš čađat dán áigodagas. </p>
<p>Tabealla 4.3</p>
<p><em type="italic">SOF doarjjamearit ja alimus doarjjasumma </em></p>
<p><em type="bold">Oktasaš </em><em type="bold">ruhtadeapmi </em></p>
<p><em type="bold">SOF okto </em></p>
<p><em type="bold">Eanemusat kr </em></p>
<p>Oppalaččat 20 % 30 % 200 000</p>
<p>Guolástanfatnasat - ođđa 20 % 30 % 300 000</p>
<p>Guolástanfatnasat - geavahuvvon 20 jagi 20 % 30 % 100 000</p>
<p>Biergasat eanadollui - eaŋkilohccit 25 % 25 % 50 000</p>
<p>Biergasat eanadollui -ovttasháhkan 50 % 50 % 100 000</p>
<p>Álggahanstipeanda 0 % 75 % 150 000</p>
<p>Ovttasbargodoaimmat main lea stuora mearkkašupmi báikki sámi álbmogii 20 % 30 % 500 000</p>
<p>Vuolábeale tabeallas oaidnit ahte ealáhusssurggiin leat iešguđet gaskamearálaš doarjjasummat. Duodjeprográmma ohcamušain lea alimus summa, 167.200 ruvnno3 , ja dan maŋŋil lea guolásteapmi man alimus summa lea 106.000 ruvnno, ja eanas ohcamušat gusket fanasoastimii. Doarjagat opmodat/fitnodatjođiheapmái ja turismii ja duodjeovddideapmá leat birrasit 90.000 ruvnno, ja eará doarjagat birrasit 80.000 ruvnno. Eanadoallu lea earalágan, das lea vuolemus gaskamearálaš doarjjasumma, 71.191 ruvnno. Dat vuolgá várra das masa doarjja sáhttá addojuvvot eanadoalus. Doarjagat mašiinnaid oastimii leat dábálaččat oalle smávva summat, muhto dál leat lassánišgoanhtán ohcamušat mat gusket eanadoalu visttiide.</p>
<p>Tabealla 4.4</p>
<p><em type="italic">Gaskamearálaš doarjjasummat, ealáhussuorggit, 2002-2006 </em></p>
<p><em type="bold">Ealáhus Gaskamearálaš </em><em type="bold">doarjjasumma </em></p>
<p>Duodjeprográmma 167.220 Duoji ovddideapmi, oastimat 90.952</p>
<p>Opmodat/fitnodatjođiheapmi 98.739</p>
<p>Guolásteapmi 106.117 Industriija/huksen ja rusttegat 82.956</p>
<p>Eanadoallu 71.191 Alm., priv, sos. bálvalusat (maiddái kultuvra)87.237</p>
<p>Turisma 92.999 Gálvogávppašeapmi 80.485 <em type="bold">Oktiibuot 98.991 </em>3 Guokte oktasašdoaimma oahpahuskántuvrii, millijuvnna goabbáige, loktejit gaskamearálaš summa. 36 *Oktiibuotlohku ii leat seamma go tabealla 5 oktiibuotlohku. Dat lea danin go leat váldán eret muhtun áššiid mat eai lean biddjojuvvon makkárge ealáhussuorgái.4.5 </p>
<p>Sohkabeali- ja dásseárvodimenšuvdna</p>
<p type="listitem">Sámi ovddidanfoanda hálida oažžut eanet nissonolbmuid ohcat, ja lea gidden stuora  fuomášumi dasa movt dan galggašii nákcet. Ovdáneami dokumenterema dihtii lea dehálaš  ahte gávdnojit buorit registrerendábit.    Sámediggi registrere ohccit njealji sirrensuorgái (kategoriijai):</p>
<p type="listitem">Nissonolmmoš</p>
<p type="listitem">Dievdu</p>
<p type="listitem">Nissonolmmoš/Dievdu</p>
<p type="listitem">Fitnodat</p>
<p>Kategoriijaide juohkima vuođđun lea ohcci sohkabealli ja dat ahte lea go fitnodat registrerejuvvon Brønnøysundda registariidda. Áššemeannudeaddji registrere ohcciid, ja eanas oktavuođain lea su/sudno/sin sohkabealli geat ohcamuša leat vuolláičállán mii lea mearrideaddjin dasa makkár kategoriijai ohcamuš biddjojuvvo. Muhto muhtun oktavuođain lea áššemeannudeaddji geavahan eará ákkaid sirremii, ovdamearkkadihte jus stivrajođiheaddji lea nissonolmmoš, de lea prošeakta biddjojuvvon nissonolbmuid jovkui, ja jus doaimmas lea leamaš stuora ávki nissonolbmuid bargosajiid nannemii, de sáhttá dat maid biddjojuvvot nissonolbmuid jovkui. Váttisvuohta lea ahte eai leat leamaš čielga eavttut dasa movt galgá sirret sohkabeali mielde, ja danin dat lea dáhpáhuvvan nuo ja ná. Dákkár oktavuođain gos leamaš máŋga ohcci geat leamaš sihke nissonolbmot ja dievddut, de leat dat ohcamušat biddjojuvvon nissonolbmot/dievddut kategoriijai. Dát lea eanas oktavuođain dahkkon go ohccit leaba náittusbeallelaččat/ovttasássit. Ohccit geat leat registrerejuvvon oasussearvin dahje ovttaolbmofitnodahkan Brønnøysunddas, leat biddjojuvvon fitnodagat jovkui. Diekkár ohcamat eai leat sirrejuvvon sohkabeali mielde. Ja go leat oalle ollu ohcamušat mat leat biddjojuvvon fitnodagat jovkui (35 proseantta olles áigodagas), de eat oaččo dievas gova das movt ohcamušat duođas leat juohkásan sohkabeali mielde. Ja go okta SOF dehálaš ulbmiliin lea nannet dásseárvvu ja oažžut eanet nissonolbmuid ohcat, de lea váttis dáid registreremiid vuođul oaidnit leat go dainna lihkostuvvan. Liikká mii almmuhit dás Sámedikki registreremiid loguid, vaikko dain leat ge váilevašvuođat.</p>
<p>Tabealla 4.5</p>
<p><em type="italic">Ohcanproseanttat sohkabeali/fitnodatsuorggi ektui </em></p>
<p><em type="bold">Jahki </em></p>
<p><em type="bold">Fitnodat Nissonolmmoš </em></p>
<p><em type="bold">Nissonolmmoš/Dievdu Dievdu Oktiibuot </em>2002 20 % 14 %13 % 53 % 100 %2003 31 % 23 %1 % 45 % 100 %2004 41 % 22 %4 % 33 % 100 %2005 43 % 16 %10 % 32 % 100 %2006 39 % 15 %6 % 39 % 100 % </p>
<p><em type="bold">Oktiibuot </em><em type="bold">35 % </em><em type="bold">18 % </em><em type="bold">7 % </em><em type="bold">40 % </em><em type="bold">100 % </em></p>
<p>Dan mielde movt Sámediggi lea juohkán ohcamušaid kategoriijaid mielde, de dahket fitnodagaid ohcamušat 35 proseantta. Dat lohku lea guovttegeardán nu ollu go lei gaskal 37 2002 ja 2005, maŋemus jagi lea veaháš njiedjan. Nissonolbmuid ohcamušat leat 18 proseantta olles áigodagas; go vuos lassánedje 2002 ja 2003 gaskka, de leat fas jámma leamaš unnit ohcamušat nissonolbmuin. Okta sivva maŋemus jagi njiedjamii gal sáhttá leat dat go ohcamušat mat gullet duodješiehtadusa vuollái leat váldojuvvon eret, ja dien suorggis leat árbevirolaččat leamaš eanemusat nissonolbmot geat leat ohcan. Dievdduid lohku ohcamušain lea gaskamearálaččat leamaš 40 proseantta olles áigodagas. Lohku lea dađistaga njiedjan jagis jahkái, várra danin go eanet ohcamušat registrerejuvvojit fitnodagaid vuollái. Maŋemus jagi lassáneapmái lea várra seamma sivva go dat ahte nissonolbmuid lohku lea njiedjan, namalassii ahte ohcamušat mat gullet duodjái leat sirrejuvvon eret. Nissonolbmot/dievddut kategoriija lea leamaš 7 proseantta olles áigodagas, muhto leamaš stuora erohusat logus jagis jahkái.</p>
<p>Sárggastus 4.2 <em type="italic">Ohcamušaid kategoriseren (logu) sohkabeali/fitnodaga ektui, 2002-2006 </em></p>
<p xml:lang="nob"><em type="bold">Kategorisering søkere; kjønn/bedrift 2002-2006 </em></p>
<p xml:lang="nob">Bedrift; 35 %</p>
<p xml:lang="nob">Kvinne; 18 %</p>
<p xml:lang="nob">Kvinne/Mann; 7 %</p>
<p xml:lang="nob">Mann; 40 %</p>
<p type="listitem">Doarjjastivrra raporttas 2006 ovdanbuktet veaháš eará ovdáneami. Das leat buot  ohcamušat mat gullet duodješiehtadussii váldon mielde rehkenastimii, ja orro leamen ahte  nissonolmmoš/dievdu kategoriija lea biddjojuvvon oktii, ja biddjojuvvon dušše  nissonolbmuid kategoriijan. Ja de lea dušše okta sirrenvuohki vel báhcán; nissonolmmoš  dahje dievdu. Dán raporttas čájehuvvo dakkár ovdáneapmi gos nissonolbmuid lohku lea  lassánan 29,8 proseanttas 2005:s gitta 41,5 prosentii 2006:s. Fitnodat kategoriija lea  doalahuvvon olggobealde, ja go mii eat dieđe movt sohkabealli juohkása dan kategoriijas,  de šaddá veaháš boastut jus dieid loguid ii váldde mielde go geahččá movt sohkabeali  juohkin lea ollislaččat. Go galgat oaidnit ahte leat go duođas ožžon eanet nissonolbmuid  ohccin gaskal 2005 ja 2006 dain ealáhusain maid dás galgat árvvoštallat, de fertet iskat  juohke eaŋkil ealáhusa, ja de gávdnat miellagiddevaš loguid. Earet eará leat  nissonolbmuid ohcamušat eanadoalus lassánan oalle miha ollu, viđas 14 rádjái, ja  juolluduvvon ruhtasumma lea lassánan 127.000 ruvnno rájes 2005:s gitta 1.188.900  ruvdnui 2006:s. Jus geahččat ruhtasummaide mat leat juolluduvvon nissonolbmuide, go  geahččat buot ealáhusaid mat leat mielde dán árvvoštallamis (earret duodji ja interreg), de  leat juolludeamit lassánan duppal nu ollu jagis 2005 gitta 2006 rádjái. Orro leamen nu  ahte leat nagodan olahit buori ovdáneami mii guoská nissonolbmuid lohkui maŋemus 38 jagi. Mii geahčadit das veaháš maŋŋelaš dan manne nissonolbmuid lohku lea earenoamáš  allat eanadoalus eará ealáhusaid ektui.      Mii čájehit dás SOF dásseárvoiskkadeami maid Frederikkes hage lea čađahan SOF 2004  ja 2005 ohcamušaid vuođul. Konsuleanttat leat geahččan ohcamušaid maid Sámediggi lea  sirren fitnodat kategoriija vuollái, ja leat geahččat juohke eaŋkil ohcamuša iskan dihtii  oktavuođaolbmo (gii ohcamuša lea vuolláičállán) sohkabeali. Dát iskkadeapmi čájeha  ahte fitnodagaid ohcamušaid duogábealde leat dievddut eanetlogus. Dát ođđa sirren  čájeha dákkár loguid:</p>
<p type="listitem">64 proseantta dievddut</p>
<p type="listitem">24 proseantta nissonolbmot</p>
<p type="listitem">12 proseantta nissonolbmot/dievddut</p>
<p>Vaikko dán iskkadeami datavuođđu ii leat jur áibbas seammalágan go min iskkademiin, de dat goittot čájeha dakkár gova ahte ain leat eanas dievddut mat ohcet doarjagiid ja ahte SOF hástalus ain lea joksat nissonolbmuid. <em type="bold">Biehttalanproseanta – sohkabealli </em>Go leat ohcamin siva dasa manin ohcciid searvvis leat nu unnán nissonolbmot, de sáhttá leat miellagiddevaš geahččat gávdnat go maidege sohkabeallái gullevaš erohusaid go geahččat ohcamušaid maidda lea biehttaluvvon doarjja. Go geahččat fitnodat kategoriija, de das lea biehttalanproseanta 35 proseantta, ja dat lea juste seamma ollu go sin oassi lea ohcciid hivvodagas. Nu ahte dies ii lean mihkkege vuorddekeahtes bohtosiid. Muhto, sullii bealli (49 proseantta) biehttaluvvon ohcamušain leat dievdduid ohcamušat, ja dat lea stuorát oassi go sin oassi lea olles ohcamušhivvodagas (40 proseantta). 11 proseantta biehttaluvvon ohcamušain leat nissonolbmuid ohcamušat. Dat lea miha unnit go sin 18 prosentta oassi olles ohcamušhivvodagas. Kategoriijas nissonolmmoš/dievdu eai leat makkárge earenoamášvuođat. Mii oaidnit dás ahte nissonolbmot ožžot dávjjibut go dievddut doarjaga iežaset ohcamušaide, ja sin prošeavttaide biehttaluvvo hárve doarjja. 39 </p>
<p>Sárggastus 4.3 <em type="italic">Biehttalanproseanta sohkabeali/fitnodat ektui </em></p>
<p xml:lang="nob">Avslagsprosent kategorisert etter kjønn/bedrift</p>
<p xml:lang="nob">Bedrift; 35 %</p>
<p xml:lang="nob">Kvinne; 11 %</p>
<p xml:lang="nob">Kvinne/Mann; 6 %</p>
<p xml:lang="nob">Mann; 49 %</p>
<p>Dasa leat máŋga vejolaš čilgehusa. SOF áššemeannudeddjiid dieđuid mielde lea nu ahte nissonolbmot oba miha dávjá buktet buoret ohcamušaid go dievddut. Sii leat dárkileappot bargan ohčamušaiguin, geavahit eanet áiggi ásaheapmi, ja sis lea dábálaččat alit formála gelbbolašvuohta (oahppu) man vuođul sáddejit ohcamuša. Eará čilgehus sáhttá leat ahte nissonolbmot sáddejit ohcamušaid vuoruhuvvon surggiid siskkobealde. Dát sáhttá heivet duoji ektui, muhto muđui leat ollu nissonolbmot maiddái almmolaš, priváhta ja sosiála bálvalusain, mii lea dakkár ealáhussuorgi mii leamaš unnán vuoruhuvvon maŋemus jagiid (geahča eanet dán birra ealáhusaid juoguin maŋŋelis raporttas, tabealla 14). Tabealla dás vuolábealde čájeha movt doarjjasummat leat juohkásan sohkabeali (ja fitnodagaid) mielde guđege ealáhussuorggis.</p>
<p>Maŋemus vejolaš čilgehus dasa ahte nu stuora proseantalohku nissonolbmuin ožžot doarjaga sáhttá leat ahte nissonolbmot vuoruhuvvojit dahje jokset positiiva áššemeannudeami. Áššemeannudeaddjit oaivvildit ahte nissonolbmot eai moktege oaččo láivásit dahje šiegat áššemeannudeami go dievddut. Seammás lea maid giddejuvvon stuora beroštupmi dasa ahte nissonolbmuid galgá veahkehit ovdánit. <em type="bold">Doarjaga sturrodat ja sohkabealli/fitnodat </em>Mii leat ovdal oaidnán ahte doarjaga sturrodat rievddadallá ealáhusaid mielde, muhto lea maid miellagiddevaš geahččat leat go stuora erohusat sohkabeali/fitnodat kategoriijas. Go geahččá olles áigodahkii, de oaidná ahte nissonolbmot oppalohkái leat sii geat ožžot (ja geat árvideames maid ohcet) unnimus doarjjasumma kr 69.789,-. Dievdduid ohcamušat leat sulaid 80.000 kr. Fitnodatkategoriijas lea alimus doarjjasumma, namalassii 111.633 kr. Go geahččá sohkabeali ektui, de lea liikká miellagiddevaš oaidnit ahte maŋemus jagi, namalassii 2006:s, lea gaskamearálaš juolludansumma nissonolbmuide lassánan oalle miha ollu, ja lea juo eanet go dat gaskamearálaš juolludansumma mii lea juolluduvvon 40 dievdduide. Dás orrot vuohttimen dan ahte ii doala šat deaiváša dat ahte nissonolbmot dábálaččat álggahit várrogasvuođain dušše smávit doaimmaid. </p>
<p>Tabealla 4.6 <em type="italic">Gaskamearálaš doarjja sohkabeali/fitnodaga ja jagiid ektui </em></p>
<p><em type="bold">Jahki Fitnodat Nissonolmmoš </em></p>
<p><em type="bold">Nissonolmmoš/dievdu Dievdu </em>2002 120.594 63.980104.916 78.718 2003 137.006 70.47664.000 74.369 2004 114.506 70.000102.250 69.683 2005 90.558 59.096118.210 93.431 2006 108.222 88.329100.300 87.505 </p>
<p><em type="bold">Oktiibuot 111.633 </em><em type="bold">69.789 </em><em type="bold">107.241 80.222 </em>4.6 </p>
<p>Geográfalaš biđggiideapmi</p>
<p>Go geahččá ohcamušaid geográfalaš biđggiideami, de leat máŋga kategoriija mat leat miellagiddevaččat. Vuosttažettiin lea dehálaš sirret eret ohcamušaid mat bohtet Sis-Finnmárkkus, dan vihtta suohkana mat leat leamaš mielde SOF doaibmaguovllus juo álggu rájes. Ja ii leat nu stuora imaš ahte diein guovlluin bohtet eanemus ohcamušat, danin go dat leat guhká juo leamaš mielde ja leat gohčoduvvon sámi guovddášguovlun. Geográfalaččat lea ge miellagiddevaš geahččat Finnmárkku suohkaniid muđui oktan juogusin, ja nu maiddái Tromssa, Nordlándda ja eará guovlluid olles Norggas. Eará juohkinvuohki sáhttá leat sirret daid suohkaniid mat leat siskkobealde ja olggobealde doaibmaguovllu. Min datadieđuid vuođul ii lean vejolaš sirret guovlluid muhtun suohkanis mat leat siskkobealde ja olggobealde SOF doaibmaguovllu. Ohcamušat suohkanis gos dušše oassi gullá SOF doaibmaguvlui meannuduvvojit SOF doaibmaguovllu ohcamuššan. Loahpas lea vel miellagiddevaš sirret ohcciid ruovttusuohkaniid mielde, gávnnahan dihtii makkár suohkaniin bohtet eanemus ohcamušat ja gos bohtet unnimus ohcamušat fondii. Sis-Finnmárkkus (Kárášjoga, Guovdageainnu, Deanu, Porsáŋggu ja Unjárgga suohkaniin) leat čađat boahtán eanemus ohcamušat. Dát ii leat imaš, danin go dát guovllut leat dat suohkanat mat álgoálggus ledje SOF doaibmaguovlu 1976 rájes, ja dan guovllu ealáhusain lea guhkes vásáhus foanddain. Almmatge lea Sis-Finnmárkku ohcamušaid lohku njiedjan 52 proseanttas 2002:s gitta 39 prosentii 2006:s. Finnmárkkus muđui lea ohcamušaid lohku dušše veaháš rievddadallan, muhto lea njiedjan gaskal 2005 ja 2006, 23 proseanttas gitta 17 prosentii. Tromssa bealde leat ohcamušat lassánan (earret 2004) 20 proseanttas 34 prosentii ohcamušain. Nordlánddas leat logut lassánan ja njiedjan jagis jahkái, muhto dat dahket gaskamearálaččat 6 proseantta áššiin. Mátta-Norgga oassi ohcamušain lea njiedjan beliin maŋemus guovtti jagis, sullii 4 proseanttas 2 prosentii. 41</p>
<p>Tabealla 4.7 <em type="italic">Áššelohku geográfiija ja jagiid mielde </em></p>
<p><em type="bold">Guovlu 2002 </em><em type="bold">2003 </em><em type="bold">2004 </em><em type="bold">2005 </em><em type="bold">2006 </em></p>
<p><em type="bold">Oktiibuot </em></p>
<p>Finnmárku muđui 49 43517050263</p>
<p>Sis-Finnmárku 146 125133132118654</p>
<p>Nordlánda 18 1326132292</p>
<p>Mátta-Norga 12 13127650</p>
<p>Tromsa 58 856885103399</p>
<p><em type="bold">Oktiibuot 283 </em><em type="bold">279 </em><em type="bold">290 </em><em type="bold">307 </em><em type="bold">299 </em><em type="bold">1458 </em></p>
<p>Tabealla 4.8 <em type="italic">Proseantaoassi áššiin geográfiija ja jagiid mielde </em></p>
<p><em type="bold">Guovlu 2002 </em><em type="bold">2003 </em><em type="bold">2004 </em><em type="bold">2005 </em><em type="bold">2006 </em></p>
<p><em type="bold">Oktiibuot </em></p>
<p>Finnmárku muđui 17 % 15 %18 %23 %17 %18 %</p>
<p>Sis-Finnmárku 52 % 45 %46 %43 %39 %45 %</p>
<p>Nordlánda 6 % 5 %9 %4 %7 %6 %</p>
<p>Mátta-Norga 4 % 5 %4 %2 %2 %3 %</p>
<p>Tromsa 20 % 30 %23 %28 %34 %27 %</p>
<p>Oktiibuot 100 % 100 %100 %100 %100 %100 %</p>
<p>Dás oaidnit čoahkkáigeassun ahte dan rájes doaibmaguovlu viiddiduvvui 2005:s, de čájeha maid statistihkka čielgasit ahte ohcamušat bohtet viidát. Sis-Finnmárkku oassi ohcamušain lea njiedjan, ja Tromssa oassi fas lassánan. Muhto maiddái dán oktavuođas sáhttá čilgehus leat ahte duodjeohcamušat (mat eanas bohtet Sis-Finnmárkkus) leat sirrejuvvon eret datamateriálain. Go geahččat movt ohcamušat juohkásit suohkaniid mielde, de lea juo diehttelas ahte Kárášjohka, 183 ohcci ja Guovdageaidnu, 174 ohcci leat vuosttaš sajiin. Eará suohkanat Sis-Finnmárkkus leat njuolga daid vuolábealde. Earret Unjárga, maid gávdnat easka 15. sajis listtus. Dát lea gal duohtavuođas hui unna gielddaš olmmošlogu ektui, muhto liikká oaidnit čielgasit ahte doppe leamaš unnit doaibma go eará Sis-Finnmárkku suohkaniin. Gáivuotna, Áltá ja Návuotna leat dain maŋit sajiin.</p>
<p>Tabealla 4.9 <em type="italic">Ohcamušaid lohku guđege suohkanis, 2002-2006 </em></p>
<p><em type="bold">Suohkan Ohcamušaid </em><em type="bold">lohku </em></p>
<p>Kárášjohka 183 Guovdageaidnu 174 Porsáŋgu 136</p>
<p>Deatnu 134 Gáivuotna 104 Áltá 91 Návuotna 79 Divttasvuotna 55 Omasvuotna 50 Ivgu 44 Tromsa 4342</p>
<p>Davvenjárga 31 Gáŋgaviika 29</p>
<p>Fálesnuorri 27 Unjárga 27 Dievaslaš tabealla mii čájeha buot suohkaniid dieđuid, gávdno mielddusin Vuolábealde oaidnit ahte sullii 75 proseantta ohcamušain bohtet dain 11 stuorámus suohkaniin</p>
<p>Sárggastus 4.4 <em type="italic">Ohcamušaid juohkáseapmi stuorámus suohkaniid gaskka, 2002-2006 </em></p>
<p xml:lang="nob">Karasjok</p>
<p xml:lang="nob">Kautokeino</p>
<p xml:lang="nob">Porsanger</p>
<p xml:lang="nob">Tana</p>
<p xml:lang="nob">Kåfjord</p>
<p xml:lang="nob">Alta</p>
<p xml:lang="nob">Kvænangen</p>
<p xml:lang="nob">Tysfjord</p>
<p xml:lang="nob">Storfjord</p>
<p xml:lang="nob">Lyngen</p>
<p xml:lang="nob">Tromsø</p>
<p xml:lang="nob">Andre</p>
<p>Sáhttá leat miellagiddevaš geahččat leat go stuora erohusat suohkaniid gaskkas mii guoská biehttalanprosentii. Suohkanat main bohtet eanemus ohcamušat, main lea alimus biehttalanproseanta leat Tromsa, Áltá, Divttasvuotna ja Guovdageaidnu, main muhtumiin lea 40 proseanta biehttaleapmi. Guovtti vuosttaš suohkaniin leat guovllut mat eai gula SOF doaibmaguvlui, ja ohcamušat mat doppe bohtet, eai oaččo dábálaččat doarjaga. Unnimus biehttalemiid ožžot ohccit Deanus ja Gáivuonas; 28 ja 25 proseantta. Kárášjohka, Guovdageaidnu, Porsáŋgu ja Návuotna leat dakko gasku, biehttalanproseanta diein suohkaniin lea 30-logu birrasii. Dievas listu mas oaidná buot suohkaniid juolludemiid/biehttalemiid gávdno mielddusin. 43 </p>
<p>Sárggastus 4.5 <em type="italic">Ohcamušaid lohku/mieđihuvvon ohcamušat, suohkan 2002-2006 </em>183174136134104917955504443126105919678485231302823020406080100120140160180200 </p>
<p xml:lang="nob">Karasjok</p>
<p xml:lang="nob">Kautokeino</p>
<p xml:lang="nob">Porsanger</p>
<p xml:lang="nob">Tana</p>
<p xml:lang="nob">Kåfjord</p>
<p xml:lang="nob">Alta</p>
<p xml:lang="nob">Kvænangen</p>
<p xml:lang="nob">Tysfjord</p>
<p xml:lang="nob">Storfjord</p>
<p xml:lang="nob">Lyngen</p>
<p xml:lang="nob">Tromsø</p>
<p xml:lang="nob">Søknader</p>
<p xml:lang="nob">Innvilget</p>
<p><em type="bold">Olggobealde doaibmaguovllu </em>Datamateriálaide leat registrerejuvvon 106 ohcamuša ohcciin olggobealde SOF doaibmaguovllu. Sis ožžo 60 doarjaga ja 46 ohcamuša biehttaluvvo. Dás oaidnit ahte eanet ohcamušat biehttaluvvojit (43 proseantta) olggobealde go siskkobealde (35 proseantta) doaibmaguovllu. Suohkanat gos bohtet eanemus ohccit olggobealde doaibmaguovllu leat Oslos, gos leat boahtán 12 ohcamuša, 4 dain leat biehttaluvvon. 11 ohcamuša leat registrerejuvvon Snåasas, 1 biehttaluvvon, ja goalmmát stuorámus suohkan olggobealde lea Čáhcesuolu, gos leat boahtán 8 ohcamuša, main 4 leat biehttaluvvon. 4.7 </p>
<p>Ealáhussuorggit</p>
<p type="listitem">Go Sámediggi registrere ohcamušaid mat bohtet, de geavahit sii SSB ealáhussirrema.  Dieđut leat sirrejuvvon čuovvovaš ealáhussurggiide:</p>
<p type="listitem">Duodjeprográmma</p>
<p type="listitem">Duoji ovddideapmi, oastimat</p>
<p type="listitem">Opmodat- ja fitnodatjođiheapmi</p>
<p type="listitem">Guolásteapmi</p>
<p type="listitem">Industriija, huksen ja rusttegat</p>
<p type="listitem">Eanadoallu</p>
<p type="listitem">Almmolaš, priváhta ja sosiála bálvalusat (maiddái kultuvra)</p>
<p type="listitem">Turisma</p>
<p type="listitem">Gálvogávppašeapmi 44</p>
<p>Álggos lea miellagiddevaš geahčastit guđe ealáhussii gullet eanemus ohcamušat. Vai lea álkit oaidnit, de leat buot jagit (2002-2006) biddjojuvvon oktii. Go leat ohcamušaid logu mielde sirren, de oaidnit ahte leat eanemus ohcamušat mat gullet almmolaš, priváhta ja sosiála bálvalusaid ja eanadoalu kategoriijai. Dat leat oktiibuot 21 ja 20 proseantta olles ohcanhivvodagas. Juolluduvvon ruhtasummain oaidná maid ahte lea juolluduvvon eanemus doarjja bálvalusealáhusaide, mat leat bajemusas, 20 proseantta olles summas, ja eanadoallu ja guolásteapmi leaba dássálaga, 18 proseantta juolludemiin.</p>
<p>Sárggastus 4.6 <em type="italic">Proseantaoassi ohcamušat ealáhusjoavkkuid mielde, lohku ja summa </em></p>
<p xml:lang="nob"><em type="bold">Andel søknader etter næringsgruppering </em>0 %5 %10 %15 %20 %25 % </p>
<p xml:lang="nob">Duodji-programmet</p>
<p xml:lang="nob">Duodji-utvikling, investeringer</p>
<p xml:lang="nob">Eiend./forr.drift</p>
<p xml:lang="nob">Fiske</p>
<p xml:lang="nob">Industri/bygg og anlegg</p>
<p xml:lang="nob">Jordbruk</p>
<p xml:lang="nob">Off., priv, sos.</p>
<p xml:lang="nob">Tj.yting (</p>
<p xml:lang="nob">Inkl. kultur)</p>
<p xml:lang="nob">Turisme</p>
<p xml:lang="nob">Varehandel</p>
<p xml:lang="nob">Næring ikke oppgit</p>
<p xml:lang="nob"><em type="bold">Næring </em></p>
<p xml:lang="nob"><em type="bold">A </em><em type="bold">n </em><em type="bold">d </em><em type="bold">e </em><em type="bold">l sø </em><em type="bold">k </em><em type="bold">n </em><em type="bold">ad </em><em type="bold">er </em></p>
<p xml:lang="nob">Antall</p>
<p xml:lang="nob">Sum</p>
<p>Mii diehtit ahte doaibmaguovllu viiddideapmi 2005:s váikkuhii ohcamušaid lohkui iešguđet ealáhussuorggis. Dás sáhttá leat miellagiddevaš geahčastit áššiid ovdáneami ja juolluduvvon ruhtasummaide juohke ealáhusas jagis jahkái. Sárggastusa vuođđun leat juolluduvvon ruhtasummat. Ealáhusat main hui čielgasit leat eará logut leat almmolaš, priváhta ja sosiála bálvalusat, daid juolluduvvon ruhtasumma lea beliin unnon 2002 rájes 2006 rádjái. Nuppe geahčen lea ges eanadoallu, dasa ges leat juolludeamit eanet go duppalastejuvvon seamma áigodagas. Eará ealáhussurggiin eai leamaš nie čielga rievdamat eanet dahje unnit guvlui jagis jahkái. 45</p>
<p>Sárggastus 4.7 <em type="italic">Juolluduvvon jahkásaččat ealáhussurggiide </em>045000090000013500001800000225000027000003150000360000040500004500000 </p>
<p xml:lang="nob">D uo dj i -p ro gr amme t</p>
<p xml:lang="nob">D uo dj i -u tv ik li ng , i nv es te ri ng er</p>
<p xml:lang="nob">Eie nd ./ fo rr .dr i ft</p>
<p xml:lang="nob">Fis ke</p>
<p xml:lang="nob">I nd us tr i /b yg g og a nl eg g</p>
<p xml:lang="nob">Jor db ru k</p>
<p xml:lang="nob">Off ., pr i v, so s. Tj .yt in g ( In kl . k ul tu r)</p>
<p xml:lang="nob">Tur i sme</p>
<p xml:lang="nob">V ar eh an de l</p>
<p xml:lang="nob"><em type="bold">Beløp </em>20062005200420032002 </p>
<p>Jus geahččat áššelogu dan ektui man ollu ohcamušat leat ožžon doarjaga, de bohtet dat iešguđet ealáhusat veaháš earaládje maŋŋálaga. Eanemus mieđihuvvon áššit leat eanadoalus, namalassii 211 ášši, muhto jus bajábeale sárggastusa bálddastahttá tabeallain mii lea dás vuolábealde, de oaidnit ahte eanandollui lea mieđihuvvon juste seamma ollu áššit 2004:s ja 2005:s, muhto juolludansumma lassánii 800.000 ruvnnuin. Dat mearkkaša ahte juolluduvvui eanet doarjja guđege ohccái, masa jáhkkimis lea dat čilgehus ahte doallohuksegiid doarjjamearri loktejuvvui, dan láhkái ahte maiddái stuorát doalut main lea badjel 1,5 jahkedoaimma sáhttet ohcat doarjaga.</p>
<p>Tabealla 4.10 <em type="italic">Mieđihuvvon áššiid lohku guđege ealáhusas, 2002-2006 </em></p>
<p><em type="bold">Ealáhus 2002 </em><em type="bold">2003 </em><em type="bold">2004 </em><em type="bold">2005 </em><em type="bold">2006 </em></p>
<p><em type="bold">Oktiibuot </em></p>
<p>Duodjeprográmma 13610 29</p>
<p>Duoji ovddideapmi, oastimat 2081253</p>
<p>Opmodat/fitnodatjođ. 11111718 12 69</p>
<p>Guolásteapmi 29272627 32 141</p>
<p>Industriija/huksen ja rusttegat 27171515 18 92</p>
<p>Eanadoallu 32384545 51 211</p>
<p>Alm., priv, sos. bálv (maiddái kult.)43453837 24 187</p>
<p>Turisma 14212324 16 98</p>
<p>Gálvogávppašeapmi 74710 7 35</p>
<p><em type="bold">Oktiibuot 183 </em><em type="bold">184 </em><em type="bold">189 </em><em type="bold">199 </em><em type="bold">160 </em><em type="bold">915 </em></p>
<p><em type="bold">Ealáhusat ja biehttaleapmi </em>46 </p>
<p>Leat stuora erohusat dan hárrái man stuora biehttalanproseanta lea guđege ealáhussuorggis. Eanandoalus lea oalle vuollegis biehttalanproseanta, namalassii 27 proseantta, ja guolásteamis lea ges oalle allat (41 proseantta) ja nu maid bálvalusain (40 proseantta). Duoji ovddidandoaimmaide leat eanemus ohcamušat biehttaluvvon, namalassii 45 proseantta, muhto vuolemus biehttalanproseanta lea duodjeprográmmas, mas leat dušše 3 proseantta ohcamušain biehttaluvvon,</p>
<p>Tabealla 4.11 <em type="italic">Ealáhussuorggit ja biehttalanproseanta, 2002-2006 </em></p>
<p><em type="bold">Ealáhus Áššiid </em><em type="bold">lohku </em></p>
<p><em type="bold">Áššit mat leat ožžon doarjaga </em></p>
<p><em type="bold">Biehttalanproseanta </em></p>
<p>Duodjeprográmma 30293 %</p>
<p>Duoji ovddideapmi, oastimat 965345 %</p>
<p>Opmodat/fitnodatjođ. 1066935 %</p>
<p>Guolásteapmi 24014141 %</p>
<p>Industriija/huksen ja rusttegat 1319230 %</p>
<p>Eanadoallu 28921127 %</p>
<p>Alm., priv, sos. bálv (maiddái kult.) 31118740 %</p>
<p>Turisma 1489836 %</p>
<p>Gálvogávppašeapmi 543535 %</p>
<p><em type="bold">Oktiibuot 1459 </em><em type="bold">915 </em><em type="bold">32 </em><em type="bold">% </em></p>
<p><em type="bold">Ealáhus ja sohkabealli/fitnodat </em>Leat oalle stuora sohkabeali/fitnodatsuorggi erohusat iešguđet ealáhusain. Duoji ovddadandoaimmain leat eanemusat nissonolbmot geat ožžot doarjaga, namalassii 45 proseantta. Maiddái gálvogávppašeamis lea stuora oassi nissonolbmot, namalassii 40 proseantta. Eanemus dievddut geat ohcet gullet eanadollui (66 proseantta), guolásteapmái (57 proseantta) ja Industriija/huksen ja rusttegat suorgái (52 proseantta). Fitnodat kategoriija lea eanemus geavahusas sin gaskkas geat ožžot doarjaga duodjeprográmma bokte (79 proseantta), bálvalusain (63 proseanta) ja opmodat/fitnodatjođiheamis. </p>
<p>Tabealla 4.12 <em type="italic">Doarjjaproseanta ealáhussurggiide ja sohkabeali/fitnodaga mielde, </em><em type="italic">2002-2006 </em></p>
<p><em type="bold">Ealáhus F </em></p>
<p xml:lang="nob"><em type="bold">N/D </em></p>
<p><em type="bold">Oktiibuot </em></p>
<p>Duodjeprográmma 79 %17 %3 % 0 % 100 %</p>
<p>Duoji ovddideapmi, oastimat 28 %45 %2 % 25 % 100 %</p>
<p>Opmodat/fitnodatjođ. 55 %10 %3 % 32 % 100 %</p>
<p>Guolásteapmi 37 %4 %3 % 57 % 100 %</p>
<p>Industriija/huksen ja rusttegat 27 %14 %7 % 52 % 100 %</p>
<p>Eanadoallu 7 %18 %9 % 66 % 100 %</p>
<p>Alm., priv, sos. bálv (maiddái kult.)63 %16 %10 % 12 % 100 %</p>
<p>Turisma 27 %30 %11 % 33 % 100 %</p>
<p>Gálvogávppašeapmi 26 %40 %0 % 34 % 100 %</p>
<p>Oktiibuot 35 %18 %7 % 40 % 100 %</p>
<p><em type="bold">Ealáhusat ja geográfiija </em>47 </p>
<p>Leat oalle stuora erohusat das makkár ealáhusain bohtet ohcamušat guđege guovllus. Duodjeprográmmii ja duoji ovddideapmai/oastimiidda juolluduvvojit birrasii 70 proseantta doarjagiin ohcamušaide mat bohtet Sis-Finnmárkkus. Sis-Finnmárkkus leat duohtavuođas eanemus ohcamušat buot ealáhussurggiin earret guolásteamis, mas Finnmárkkus muđui ja Tromssas lea eanet/seamma stuora oassi, ja almmolaš, priváhta ja sosiála bálvalussuorggis mas leat seamma ollu ohcamušat go Tromssas.</p>
<p>Tabealla 4.13 <em type="italic">Juohkinproseanta ealáhusaide guovlluid mielde, 2002-2006 </em></p>
<p>Ealáhusat Finnmárkumuđui</p>
<p>Sis- Finnmárku</p>
<p>Nordlánda Mátta-Norga</p>
<p>Tromsa</p>
<p>Duodjeprográmma 0 %69 %3 % 7 %21 %</p>
<p>Duoji ovddideapmi, oastimat 0 %72 %0 % 9 %19 %</p>
<p>Opmodat/fitnodatjođ. 10 %61 %4 % 9 %16 %</p>
<p>Guolásteapmi 34 %30 %5 % 0 %30 %</p>
<p>Industriija/huksen ja rusttegat 9 %51 %11 % 1 %28 %</p>
<p>Eanadoallu 13 %38 %3 % 0 %45 %</p>
<p>Alm., priv, sos. bálv (maiddái kult.)0 %50 %0 % 0 %50 %</p>
<p>Turisma 11 %51 %9 % 8 %21 %</p>
<p>Gálvogávppašeapmi 22 %54 %2 % 2 %19 %48 5</p>
<p>Makkár lea foanda ohcciid mielas</p>
<p>Sámi ovddidanfoandda árvvoštallama oktavuođas čađaheimmet mii gažadaniskkadeami. Iskkadeapmái bivddiimet mielde buohkaid geat ledje ohcan foanddas doarjaga áigodagas 2002-2006. Dán kapihttalis ovdanbuktit dán iskkadeami bohtosiid. Kapihttalis čájehit ohcciid ohcamušaid duogáža; namalassii makkár sohkabeallái ohcci gullá, agi, orrunbáikki (suohkana) ja makkár ealáhussii lea čadnon. Mii leat maid jearran manne son ozai ja makkár vásáhusat leamaš ohcanbargguin. Dasa lassin leat mii jearran ohcamuša duogáža birra ja makkár vásáhusat leat Sámi ovddidanfoanddain. Loahpas jearaimet makkár ávki doaimmas leamaš ja nu maiddái makkár ávki doarjagis leamaš, ja lea go boahtteáiggis jurddašan fas sáddet ohcamuša. 5.1</p>
<p>Geat foanddas leat ohcan doarjaga ja geat serve iskkadeapmái?</p>
<p>Iskkadanvuohki ja movt iskkadeapmi čađahuvvui, čilgejuvvo ovdalaš raporttas metodaoasis. Gažadaniskkadeamis oaččuimet 452 vástádusa. Dáin vástádusain lei oalle stuora oassi dakkár vástádusat mat eai sáhttán geavahuvvot; 89 reivve oaččuimet ruovttoluotta dainna dieđuin ahte eai gávnna olbmo adreassa dahje ahte son lea fárren. Nu báhce ge 363 geat leat deavdán gažaldatskovi. 116 sis leat nissonolbmot, 210 dievddut, ja de leat vel ohcamušat mat gusket organisašuvnnaide dahje ahte ii leat skovvái deavdán goappá sohkabeallái gullá. Mii leat ožžon vástádusaid buot suohkaniin mat leat mielde Sámi ovddandanfoandda doaibmaguovllus sihke Finnmárkkus, Tromssas, Nordlánddas ja riikkas muđui, dahje main lea muhtun oassi mielde. Dasa lassin leat ožžon vástádusaid eará suohkaniin golmma davimus fylkkain ja Mátta-Norggas. Liikká leat ožžon unnán vástádusaid suohkaniin mat leat olggobealde foandda geográfalaš doaibmaguovllu, eanas vástádusaid leat ožžon suohkaniin mat leat mielde dahje main oassi lea mielde foandda doaibmaguovllus, ja mat gullet davimus fylkkaide. Lagabui 38 proseantta vástádusain bohtet Sis-Finnmárkku suohkaniin; Guovdageainnus, Kárášjogas, Porsáŋggus, Deanus ja Unjárggas. Eará suohkanat main leat oalle vástádusat boahtán, leat Áltá, Gáivuotna, Ivgu ja Tromsa. Oktiibuot dahket dien njealji suokana vástádusat 22,5 proseantta vástádusain, sullii seamma ollu guđege suohkanis. Bures goalmmát oassi sis geat leat vástidan, leat nissonolbmot. Dat lea oalle ollu eanet go gaskamearálaš nissonolbmuid lohku geat leat ožžon doarjaga dan áigodagas maid mii leat geahčadan. Jagiin 2002-2006 ledje 18 proseantta foandda ohcciin nissonolbmot. Čieža proseantta gulle kategoriijai nissonolbmot/dievddut, mii mearkkaša ahte ohcamuša duogábealde lei sihka dievdoolmmoš ja nissonolmmoš. Vaikko bidjat ge dien guovtti joavkku oktii, de dat dahket dušše 25 proseantta. Nuppiin sániin dadjat; min datamateriálain leat miha eanet nissonolbmot go dievddut. 49</p>
<p>Eai buohkat geat vástidedje gažaldatskoviid čállán agi, muhto dan 305 vástádusas main lei ahki čállojuvvon, de lea stuorámus oassi ohcciin riegádan gaskal 1950-69. 57 proseantta vástideddjiin leat riegádan dien áigodagas, mii mearkkaša ahte sii leat dál gaskal 38 ja 57 jagi. Oalle stuora oassi - 20,3 proseantta – lea riegádan 40-logus, ja veaháš unnit oassi – 16,7 proseantta – lea riegádan 70-logus. Boarraseamos ja nuoramus joavkkus leat hui unnán. 299 leat čállán sihke sohkabeali ja agi, ja dat juohkáseapmi lea nugo oaidnit sárggastusas dás vuolábealde:</p>
<p>Sárggastus 5.1 <em type="italic">Ahki ja sohkabealli </em>0,913,127,136,420,51,85,224,530,223,915,1105101520253035401930-391940-491950-591960-691970-791980-90 </p>
<p xml:lang="nob">Kvinner</p>
<p xml:lang="nob">Menn</p>
<p>Mii oaidnit ahte eanas oassi dievdduin leat riegádan gaskal 1940-69, ja nissonolbmuid joavkku ohccit leat logi jagi nuorabut. Eanas oassi nissonolbmuin leat riegádan gaskal 1950-79. 5.2</p>
<p>Ealáhussuorggit</p>
<p>Daid iešguđet ealáhusaid lohku min vástádusain lea sullii leamma seamma go dat lohku geat leat ožžon doarjagiid foanddas, earret dán: Almmolaš, priváhta ja sosiála bálvalussuorggit ja eanadoallu leat dat ealáhusjoavkkut main bohte eanemus ohcamušat fondii dan áigodagas maid mii geahčadit. Dien guovtti kategoriija ohcamušat dahke 21 ja 20 proseantta buot ohcamušain fondii dan áigodagas (geahča 4.7 kap.). Min vástádusain leat dien guovtti suorggis 10 ja 24 proseantta. Dat dahká ahte eandalii bálvaluskategoriija lea oalle stuora unnitlogus. Nuppiin sániin dadjat; mii lea ožžon miha unnit vástádusaid 50 ealáhussuorggis masa bálvalusat gullet go dat maid livččiimet jáhkkán go jurddaša ahte vástádusat juohkásit sullii seammaládje go ohcamušat. Eanadoalus leat ges ožžon eanet vástádusaid go dan maid livččii sáhttán vuordit go geahččá man ollu proseantta ohcamušat eanadoalus bohtet, muhto das eai leat lahka ge nu stuora erohusat go bálvalussuorggis. Maiddái guolásteamis leat mii ožžon nu unnán vástádusaid ahte dan ealáhusas leat unnán ovddasteaddjit. Go mii dás bálddastahttit ohcamušaid loguid, eat ge geavat juolludemiid vuođđun, de dat lea danin go mii sáddiimet gažaldatskovi buot ohcciide, ja bálvalussuorgi lea dat ealáhus mas lea unnimus ovddasteapmi. Makkár mearkkašupmi dás lea ealáhussii, oažžut go eanet buriid vai eanet heajut vástádusaid, dan eat dieđe. Sii geat leat vástidan gažadanskoviid, ovddastit buot ealáhusaid maiguin Sámi ovddidanfoanda bargá.</p>
<p>Tabealla 5.1 <em type="italic">Guđiin ealáhusain ohcamušat leat boahtán 2002-2006 ja guđiin leat </em><em type="italic">gažadaniskkadeapmái boahtán vástádusat. Proseanta. </em></p>
<p><em type="bold">Ohcamušat 2002-2006 </em></p>
<p><em type="bold">Gažadaniskkadeami vástádusat </em></p>
<p>Duodji 98</p>
<p>Opmodat/fitnodatjođiheapmi7,37,2</p>
<p>Guolásteapmi 17,112,3</p>
<p>Industriija/huksen ja rusttegat 9,37,4</p>
<p>Eanadoallu 20,724,4</p>
<p>Alm., priv. ja sos. bálvalusat22,110,3</p>
<p>Turisma 10,516,2</p>
<p>Gálvogávppašeapmi 3,83,6</p>
<p>Ii sierra ealáhus4 10,8</p>
<p>Mii sáddiimet gažadaniskkadeami sihke sidjiide geat leat ožžon doarjaga, ja sidjiide geat eai ožžon. 79,3 proseantta min iskkadeami vástideddjiin ledje ožžon doarjaga, 20,7 proseantta eai ožžon dan doarjaga maid ohce. Dát dieđut leat olles áigodagas 2002-2006, ja eanas doarjagat mat leat juolluduvvon, lean dahkkon 2005:s, eará jagiin leat leamaš oalle jámma juolludeamit. Guovttes viđa vástideaddjis leat ohcan foanddas doarjaga eanet go okte, eatnasat leat ohcan guktii, muhto muhtumat leat ohcan foanddas gitta viđa geardde doarjaga dán viđajagi áigodagas. Sin gaskkas geat leat ohcan eanet go okte, leat sullii seamma ollu nissonolbmot ja dievddut. Goalmmát oassi sis geat leat ohcan eanet go okte, leat ohcan seamma prošektii. Earát leat ohcan ođđa prošektii juohke háve. Go geahččat dasa makkár ealáhusaid sii ovddastit geat leat ohcan doarjagiid eanet go okte, de oaidnit ahte eanadoallu ja bálvalusealáhusat leat dat mat dávjjimusat ohcet eanet go okte, dien guovtti ealáhusa logut leat 53,7 ja 50 proseantta. Eará ealáhusain vástidit bures 40 proseantta ahte lea ohcan eanet go okte, earret kategoriija industriija/huksen ja gálvogávppašeapmi, maid logut leat 37,9 ja 28,6 proseantta. Jus geahččat dáid loguid suohkaniid ektui, de oaidnit ahte birrasii 52 proseantta ohcciin dain viđa Sis-Finnmárkku suohkaniin lea ohcan foanddas doarjaga eanet go ovtta geardde. Máŋgga eará suohkaniin leat dávjjibut ohcan, muhto leat dušše áibbas moattes geat dan leat dahkan. Gáŋgaviikkas lohket ovdamearkkadihte 100 proseantta ohcciin geain mii leat ožžon vástádusaid ahte 4 <span type="quote">”Ii čállán ealáhus”</span> lea váldojuvvon dás eret. 51 leat ohcan foanddas eanet go ovtta geardde. Das lea sahka golmma ohccis. Suohkaniin maid sáhttá bálddastahttit Sis-Finnmárkkuin ohcamušaid logu dáfus, oaidnit ahte unnit go 52 proseantta – mii lea gaskamearálaš lohku Sis-Finnmárkku ektui – lea ohcan eanet go okte. Dat guoská earet eará Gáivutnii ja Áltái, gos bures okta goammmát oassi min vástideddjiin leat ohcan eanet go okte. Dat ahte Sis-Finnmárkku suohkaniin leat eanemus ohccit ohcan eanet go oktii, ferte ipmirduvvot dan oktavuođas ahte dát suohkanat leat leamaš foandda doaibmaguovllus mielde geažos áiggi. Eará suohkanat eai leat čađat leamaš mielde. 59 proseantta sis geat ožžo doarjaga, oaččui olles dan doarjjasumma maid ozai, 41 proseantta oaččui oassi summas. Sii geat eai ožžon doarjaga, ožžo min iskkadeamis vejolašvuođa vástidit ahte ipmirdedje go sii ákkastallama man vuođul foanda biehttalii ohcamuša. Leimmet bidjan guhtta vástidanvejolašvuođa gažadanskovvái, ja bivddiimet ohcciid válljet dan vástádusa mii sin dilálašvuhtii heivii buoremusat. Njeallje guđa vástidanvejolašvuođain lei nu ahte olmmoš ipmirdii gal ákkastallama man vuođul ohcamuš biehttaluvvui, muhto ii lean ovttaoaivilis dasa. Čiežas ovccis vástidedje ahte sii ipmirdedje gal foandda ákkastallama, muhto sin gaskkas lei stuora joavku mii dadjá ahte sii eai moktege leat ovttaoaivilis foandda ákkastallamiin. 26,4 proseantta, dahje bures njealjádatoassi sis geat eai ožžon doarjaga, ii leat <span type="quote">”moktege ovttaoaivilis foandda ákkastallamiin”</span> man vuođul biehttaleapmi lei mearriduvvon. Dat sáhttá čájehit dan ahte ohccit ja foanda dulkojit foandda doarjjanjuolggadusaid goabbatláhkái. Liikká lea stuorát oassi sis geat eai ožžon doarjaga mii ipmirda biehttaleami ja dan ákkastallama, sihke ohcamuša buorrevuođa dáfus (10 proseantta), ahte ohcamuš ii gula foandda vuoruhuvvon surggiide (22,7 proseantta) dahje ahte ohcamuš guoskkai doaimmaide mat leat olggobealde foandda doaibmaguovllu (1,8 proseantta).</p>
<p>Tabealla 5.2 <em type="italic">Ipmirdii go ohcci mainna ákkastallamiin ohcamuš biehttaluvvui. </em></p>
<p><em type="italic">Proseanta. N=110 </em>Juo, ipmirdin/ipmirdeimme/ipmirdeimmet ahte mu/munno/min ohcamuš ii lean doarvái buorre 10,0 </p>
<p>Juo, danin go doaibma ii gusto heiven SOF vuoruhuvvon surggiide 22,7</p>
<p>Juo, danin go ohcamuš guoskkai doibmii/doaimmaide olggobealde SOF doaibmaguovllu 1,8</p>
<p>Juo, muhto mun/moai/mii eat leat oppalohkái ovttaoaivilis daid ákkaide maid SUF geavahii 26,4</p>
<p>In, biehttaleapmi lei áibbas áddetmeahttun munnje/munnuide/midjiide 28,2</p>
<p>In dieđe 10,9</p>
<p>Šiega 28 proseantta sis geat eai ožžon doarjaga logai ahte ii ipmirdan ákkastallama man vuođul ohcamuš biehttaluvvui, dahje čielgaseappot dadjat; <span type="quote">”ahte ákkastallan lei áibbas áddemeahttun”</span>. Dat sáhttá mearkkašit dan ahte foanda ii leat biehttalanreivves doarvái bures nagodan čilget ášši. Váikko diehttelas ferte vuordit dan ahte ohccit geat eai oaččo iežaset ohcamušaide doarjaga, eai buot áiggiid leat ovttaoaivilis ákkastallamii, eai ge ipmir dan, muhto liikká lea guhkes gaska das ahte leat nuppi oaivilis dasa ahte ii oppalohkái ipmir mearrádusa duogáža. Šiega 37 proseantta sis geat eai ožžon iežaset ohcamušaide doarjaga, guoddalii biehttalanmearrádusa, ja 48,5 proseantta sis čállet ahte sii ožžo váidagii doarjaga. Dát leat áibbas eará logut go dat maid mii oaidnit foandda iežas registreremiin. Gaskamearálaččat ožžo 27 proseantta sis geat váide mearrádusa dán áigodagas, doarjaga váidagii. Mii leat veaháš eahpesihkkarat movt dán erohusa galgá dulkot – 20 proseantačuoggá – lea go nu 52 ahte midjiide leat vástidan eanemusat sii geat leat ožžon doarjaga, vai lea go nu ahte muhtumat ipmirdit ahte sii leat ožžon váidagii doarjaga jus leat čállán ođđa ja rievdaduvvon ohcamuša ja ožžon dasa doarjaga. Mis eai leat doarvái dieđut maid vuođul sáhtášeimmet diesa gávdnat vástádusa. 5.3</p>
<p>Dásseárvu</p>
<p>Sámi ovddidanfoandda váldoulbmil lea čállojuvvon ná: ” Sámi ovddidanfoandda váldoulbmil lea nanu ja ealli servodagat dássedis ássamiin ja máŋggabealát ealáhusaiguin ja kultur – ja servodateallimiin. Doarjagat galget nannet nissonolbmuid searvama ja dásseárvvu ealáhusain. Ohcamušaid meannudeamis galgá árvvoštallat birasváikkuhemiid.”</p>
<p>Nugo juo 3. kapihttalis muitaluvvui, de bohte diet guokte maŋemus cealkaga ulbmiliidda mielde 2003:s, ja daid cealkagiid sátnegeavaheapmi lea rievddadan jagis jahkái. Foanda lea ovdal lohkan ahte leat beare unnán nissonolbmot geat ohcet, ja lea bargan dan badjelii ahte oažžut eanet nissonolbmuid ohcat. (geahča kap 4.5). Earret 2002, de lea foanda bargan olles dan áigodagas maid mii leat geahčadan dásseárvvuin ja ahte nannet nissonolbmuid searvama ealáhusaide. Almmatge lea dát deattuhuvvon vuosttažettiin váldoulbmilis. Go geahččat movt iešguđet ealáhusaid ulbmilat leat hábmejuvvon, movt dat leat čállojuvvon foandda njuolggadusaide, de ii daddjo doppe mihkkege dásseárvvu birra, ii ge mihkkege dan birra ahte galggaše leat earenoamáš mihttomearit nissonolbmuid várás. Foanda dáhttu nannet eanadoalu, doalahit ja ovddidit guolásteami sierra ealáhussan, nannet duoji ja oččodit gievrras ja máŋggabealát ealáhusaid, muhto sohkabealli ii namuhuvvo earenoamážit dás. Eat ge mii leat gávdnan ovdamearkkaid mat čájehivčče doaimmaid dahje rahčamušaid maid foanda ieš lea ásahan nannen várás dásseárvvu ja oččodit eanet nissonolbmid searvat ealáhusaide. Nuppiin sániin dadjat, de lea váldoulbmil mii lea bálggesmearrideaddjin ja dan ferte jorgalit oinnolaš dahkun áššemeannudeamis. Man bures dihtet ohccit foandda váldoulbmila birra ja foandda áigumušaid ahte nannet dásseárvvu ja oažžut eanet nissonobmuid searvat ealáhusdoaimmaide? Čiežas logi vástideaddjis lohket ahte sii dihtet ahte Sámi ovddidanfoanda galgá nannet dásseárvvu ja oččodit eanet nissonolbmuid searvat ealáhusaide. Golmmas logi vástideaddjis lohket ahte sii eai oba dovdda ge dien ulbmila. Measta seamma ollugat geat dovdet dien ulbmila, oaivvildit maid ahte dát vuoruheapmi heive sin iežaset prošeavttaide. Nissonolbmot geat leat ohcan, dovdet dán vuoruheami buorebut go dievddut, 79,3 proseantta nissonolbmuin ja 64,8 proseantta dievdduin dihtet vuoruheami birra. Go geahččat man bures guđege ealáhussuorggis dovdet foandda dásseárvvu ulbmiliid, de leat gálvogávppašeapmi, bálvalusbarggut ja opmodat/fitnodatjođiheapmi dat suorggit main lea buoremus diehtu dien ulbmila birra. Gaskal 80 ja 86 proseantta diein surggiin vástidedje juo dan gažaldahkii. Árbevirolaš ealáhusain lei oalle ollu unnit diehtu ulbmila birra, guolástusas, duojis ja eanadoalus ledje dát logut; 53, 61 ja 72 proseantta. 53 5.4</p>
<p>Akkat manne ohcat doarjaga</p>
<p>Birrasii 300 olbmo ohce foanddas doarjaga juohke jagi dan viđa jagis maid mii leat geahčadan. Mii jearaimet manne sii ohce Sámi ovddidanfoanddas doarjaga. Vástádusat leat dás vuolábealde.</p>
<p>Tabealla 5.3 <em type="italic">Ákkat manne ohcat doarjaga </em></p>
<p>Prošeavtta ii livčče sáhttán čađahit SOF doarjaga haga 40,4</p>
<p>In diehtán eará almmolaš ruhtadanbáikkiid birra gos livččii sáhttán ohcat 5,9</p>
<p>Suohkana eanadoallokántuvra/ealáhuskántuvra ávžžuhii mu/munno/min ohcat 23,4</p>
<p>Oaččuimet Sámedikkis dieđuid dan birra makkár ruhtadanvejolašvuođat foanddas leat 31,8</p>
<p>Priváhta olbmot ávžžuhedje ohcat foanddas doarjaga 25,2</p>
<p>Váldoágga dasa ahte lea ohcan doarjaga, lea ahte prošeavtta ii livčče sáhttán čađahit ovddidanfoandda doarjaga haga. Veaháš eanet nissonolbmot go dievddut leat ovttaoaivilis dien čuoččuhussii (5 proseantačuoggá earuhit). Guovttes viđa vástideaddjis lohket ahte fondii lea dárbu, eai livčče makkárge prošeavttat čađahuvvon jus eai livčče foanddas ožžon doarjaga. Dán vástidit eandalii duodjeealáhusa ja opmodat/fitnodatjođiheamis, guđas logis dáin joavkkuin lohket ahte eai livčče sáhttán prošeavttaid čađahit foandda doarjaga haga. Eará surggiin lohket njealjes logis dien, earret gálvogávppašansuorggis, gos okta njealjátoassi vástida ahte ii livčče šaddan prošeakta foandda doarjaga haga. Hui ollugat lohket ahte sii ohce danin go eai dieđe eará almmolaš ásahusaid gos livčče sáhttán ohcat. Dan vástidit seamma ollu nissonolbmot go dievddut. Muhto leat eanet nissonolbmot go dievddut geat lohket ahte lea suohkana eanadoallokántuvra dahje ealáhuskántuvra mii lea ávžžuhan sin váldit Sámi ovddidanfoanddain oktavuođa. Nuppi čuoččuhusa dáfus lea nuppegežiid - leat eanet dievddut go nissonolbmot geat lohket ahte go sii válde oktavuođa Sámedikkiin, de ožžo dieđuid foandda ruhtadanvejolašvuođaid birra. Oalle juste 34 proseantta dievdduin ja 27 proseantta nissonolbmuin lohket ahte nu lei dilli. Dasto lea ge Sámediggi ieš váldoággan dasa ahte okta goalmmátoassi ohcamušain leat boahtán, go ohccit gulle ruhtadanvejolašvuođaid birra go válde oktavuođa muhtun osiiguin Sámedikkis. Leat maid ollugat geat leat ožžon dieđuid priváhta olbmuin, oalle juste 25 proseantta min vástideddjiin lohket ahte sii ohce danin go soames priváhta olmmoš ávžžuhii dan dahkat. Dán oktavuođas ii leat stuora erohus gaskal nissonolbmuid ja dievdduid. Badjel bealli min vástideddjiin – 56,2 proseantta – lohká ahte leat ohcan, ja ožžon prošektii doarjaga eará sajes, namalassii eará ruhtadeaddjis go Sámi ovddidanfoanddas. 7,5 proseantta lea ohcan doarjaga eará sajes, muhto eai leat ožžon. 36,2 proseantta ii leat ohcan eará sajes. Vuollel bealli prošeavttain mat leat ožžon doarjaga foanddas dán viđajagi áigodagas leat geavahan foandda áidna almmolaš ruhtadeaddjin. Earenoamážit lea duodji dat ealáhusa mii dávjjimusat ohcá doarjaga dušše Sámi ovddidanfoanddas. Dien suorggis lea okta golbmasis ohcan doarjaga maiddái eará sajes, guolásteamis lea lohku guovttes golbmasis. Diet guokte ealáhusa leaba goabbat geahčen ealáshusurggiin mii guoská dasa ahte leat go ohcan eará ásahusain dahje foanddain ruhtadoarjaga. Buot eará ealáhussurggiin lea nu ahte bealli, dahje gitta 60-65 proseantta vástideddjiin leat ohcan doarjaga maiddái eará ruhtadeddjiin. 54 5.5</p>
<p>Vásahusat Sámi ovddidanfoanddain</p>
<p>Stuora oassi min vástideddjiin – 92 proseantta – dihte mii Sámi ovddidanfoanda lea ovdal go ráhkkanišgohte ohcat doarjaga foanddas. Ja dás leat eandalii suohkanat gos bohtet ollu ohcamušat gos gávdnat muhtun ohcciid geat eai diehtán maidege foandda birra ovdal šattai áigeguovdil ohcagoahtit makkár vejolašvuođat gávdnojit iežaset doaimmaide dahje ohcamušaide ohcat doarjaga. Dát lea duohtavuođas Finnmárkku suohkanat. Ohccit dakkár suohkaniin mat easka maŋemus jagiid leat boahtán mielde foandda doaibmaguovlluide, dahje mat geográfalaččat leat foandda olggumusguovlluin, lohket buohkat ahte sii dihte mii Sámi ovddidanfoanda lea ovdal bargagohte ohcamušaiguin. Dás lea sáhka unna oasážis ohcciin, geain lea buorre diehtu dan birra ahte ovddidanfoanda gávdno. Leat veaháš eanet dievddut go nissonolbmot geat dihtet foandda birra, 94 proseantta dievdduin geat skoviide leat vástidan, ja 87 proseantta nissonolbmuin lohká ahte sii dihte foandda birra juo ovdal.</p>
<p>Tabealla 5.4 <em type="italic">SOF diehtojuohkima ja bagadallama árvvoštallan </em>. (Dás sáhtii merket máŋgga ruktui.) Buorre, ruovttusiidduin interneahtas leat earenoamáš buorit dieđut 11,9 </p>
<p>Buorre, foanddas oažžu buriid ja áddehahtti vástádusaid sihke reivves ja telefuvnnas 26,8</p>
<p>Buorre, foanddas leat buorit neavvagat ohcciide 37,0</p>
<p>Heittot, lea váttis oažžut dárbbašlaš dieđuid 17,1</p>
<p>In dieđe 19,6</p>
<p>Foanda oažžu bori árvvoštallama mii guoská neavvumii ja diehtojuohkimii mii lea albmosis, juogo neahtas dahje čállojuvvon. Lea gal goasii okta juohke viđát vástideaddjis – 19,6 proseantta – geat lohket ahte sii eai dieđe. Dan mii dulkot nu ahte sii eai dieđe doarvái bures dien ášši birra, vaikko ieža leat ge ohcan foanddas doarjaga juogo okte dahje máŋgii maŋemus jagiid. Jáhkkimis buot ohccit eai váldde njuolggo oktavuođa foanddain, muhto váldet baicca oktavuođa muhtun ásahusaiguin iežaset suohkanis, vejolaččat muhtun konsuleantafitnodagain go galget ohcamuša čállit. Eat mii dieđe dan ge lea go buohkain dárbu váldit foanddain oktavuođa go galget ohcanskovi deavdit. Jus eat geahča sidjiide geat eai vástit danin go eai leat doarvái dieđut, de lea unnitoassi mii moaitá foandda diehtojuohkima. Dušše 17,1 proseantta lohká ahte lea váttis oažžut dárbbašlaš dieđuid, earát gal rámidit foandda, juogo ruovttusiiddu dieđuid ektui dahje earaládje, dahje sii rámbojit njuolggadusaid maid foanda lea ráhkadan. Sin gaskkas geat leat váldán foanddain njuolggo oktavuođa, vástida 37 proseantta ahte foanddas leat buorit neavvagat ja ahte sii bagadallet ohcciid bures. Dat gávdno neahtas, dahje dan sáhttá oažžut foanddas. Dat neavvagat addet ohccái dárbbašlaš dieđuid nu ahte son ii dárbbaš váldit vásetin oktavuođa foandda áššemeannudeddjiin dahje earáiguin. Muhto vaikko vel foanda oažžu ge rámi diehtojuohkima ja bagadallama ektui, de liikká eai leat ohccit buot áššiiguin nu beare duhtavaččat. Dat guoská earenoamážit foandda ruovttusiidduide. Dušše sullii okta logis oaivvilda ahte dat lea earenoamáš buorit ja addet buriid dieđuid. Dákko lea foanddas buoridanmunni. Maiddái dan gážaldagas ledje máŋga vástidanvejolašvuođa. Muhto eai gallis geavahan daid vejolašvuođaid. 55</p>
<p>Sárggastus 5.2 <em type="italic">Foandda diehtojuohkima árvvoštallan doarjagiid miehtama/biehttaleami </em><em type="italic">oktavuođas. </em></p>
<p><em type="italic">Proseanta. (Dás sáhtii merket máŋgga ruktui). </em>12,831,842,710,98,311,119,444,405101520253035404550 </p>
<p xml:lang="nob">God, særlig erhjemmesidene på</p>
<p xml:lang="nob">Internett informative</p>
<p xml:lang="nob">God, fondet gir godeog informative svar prbrev eller telefon</p>
<p xml:lang="nob">God, fondet har en godrettledning til søkerne</p>
<p xml:lang="nob">Dårlig, det er vanskeligå få nødvendiginformasjon</p>
<p xml:lang="nob">Innvilget</p>
<p xml:lang="nob">Avslag</p>
<p>Go geahččat movt leat árvvoštallan SOF diehtojuohkinhoiddu ja bagadallama dan ektui geat eai ožžon doarjaga ja geat ožžo doarjaga ohcamušaide, de oaidnit doppe oalle stuora erohusaid. Dát guoská earenoamážit dasa ahte addá go foanda buori diehtojuohkima vástádusreivviin dahje telefuvnna, lagabui 32 proseantta sis geat ožžo doarjaga leat ovttaoaivilis dien čuoččuhussii, ja dušše okta logis sis geat eai ožžon doarjaga lea ovttaoaivilis diesa. Seamma guoská maid čuoččuhussii ahte foanda ádda buori bagadallama ohcciide, dan oktavuođas lohká lagabui 43 proseantta sis geat ožžo doarjaga ahte lea ovttaoaivilis dasa, ja vuollel 20 proseantta sis geat eai ožžon doarjaga oaivvilda dan seamma. Nuppiin sániin dadjat de lea foandda diehtojuohkima ja bagadallama árvvoštallan gitta das lea go árvvoštalli ožžon iežas ohcamuššii doarjaga vai ii. Danin orro leamen nu go mii jáhkiimet, ahte biehttaleapmi mielddisbuktá heajot árvvoštallama go doarjun, muhto eat mii almmatge čuoččut ahte dat lea áidna sivva dan govvii maid mii dás oaidnit, mii čájeha makkár oaidnu guđesge lea fondii. Gažaldat mii guoská foandda bagadallamii ja veahkeheapmái lea maid čiekŋudahttojuvvon njealji čuoččuhusain maid vástideaddjit sáhtte árvvoštallat skála mielde ovttas 6 rádjái, gos 1 mearkkaša áibbas nuppi oaivilis, ja 6 mearkkaša áibbas ovttaoaivilis. Dát čuoččuhusat guske dasa movt ohccit leat muosáhan ja vásihan dan go sis leamaš persuvnnalaš oktavuohta Sámi ovddidanfoanddain, dás ii lean jearaldat čállojuvvon dieđuid birra dahjá standárda diehtogihppagiin mat ohcciide leat ráhkaduvvon. Dát vástádusat leat miha unnit positiivat go vástádusat maid dás ovdalis muitaleimmet. Muhto orro maid leamen nu ahte leamaš váttis diehtit maid dáid čuoččuhusaide galgá vástidit, danin go oalle stuora oassi – gaskal 50 ja 60 juohke 56 čuoččuhusa nammii – eai leat vástidan, ja sullii seamma ollugat leat vástidan <span type="quote">”in dieđe”</span>. Danin lea dán gažaldatoasi tállavuođđu unnit go ovddit gažaldagas. Dás vuolábealde leat njeallje čuoččuhusa mat gusket dasa movt foanda veahkeha ja neavvu ohcciid geat váldet oktavuođa go galget ohcamuša čállet. Dás váldit mielde dušše ravdavástádusaid, dat mearkkaša sin geat leat vástidan 1 ja 2 dahje 5 ja 6. Gaskajoavkku – 3 ja 4 – eat leat váldán mielde dás. Seamma guoská maid <span type="quote">”in dieđe”</span> vástádusaide (7).</p>
<p>Tabealla 5.5 <em type="italic">Oaivilat Sámi ovddidanfoandda iešguđet beliid birra </em></p>
<p><em type="italic">Galggat juohke čuoččuhusa árvvoštallat skálas gaskal 1 ja 6, gos 6=áibbas ovttaoaivilis ja 1=in ollinge ovttaoaivilis. Jus it oro iežat mielas sáhttime maidege oaivvildit čuoččuhusaide, merkes de 7=in dieđe. </em><em type="bold">1 ja 2 </em><em type="bold">5 ja 6 </em></p>
<p>A. Ožžon foanddas buori veahki ohcamuša čállimii 33,1 22,5</p>
<p>B. Mun/moai/mii oaččuimet buriid dieđuid eará instánssaid birra gos maid sáhttá ohcat doarjaga doibmii 45,1 15,1</p>
<p>C. Vásihin ahte sus gii mu galggai veahkehit, lei beare unnán áigi vástidit gažaldagaid maidda dárbbašin veahki 40,2 17,0</p>
<p>D. Lea váttis gávdnat rievttes olbmo foanddas geainna galgá hupmat 45,9 16,5</p>
<p>Oktiibuot čájeha bajábeale tabealla ahte Sámi ovddidanfoanda ii oaččo beare buori rámi dan ektui mii guoská bagadallamii ja veahkeheapmái ohcamušaid čállima oktavuođas. Dušše sullii okta viđa ohccis rámpo (5 dahje 6) ahte foanda leat addán buori veahki ohcamuša čállima oktavuođas, ja dušše sullii 15 proseantta lohket ahte sii ožžo buori veahki gávdnat eará vejolaš ásahusaid gos sáhttá iežas doibmii ohcat doarjaga. Dás livččii sáhttán vuordit ahte vástideaddjit maiddái vástidit dan ahte áššemeannudeddjiin lea unnán áigi vástidit gažaldagaid, dahje ahte lea váttis gávdnat rievttes olbmo foanddas geainna sáhttá hupmat. Muhto dan eai vástidan. Áibbas moattes (5 dahje 6) leat ovttaoaivilis dan guovtti čuoččuhussii. Eatnasat geat leat deavdán gažaldatskovi, leat maid vástidan dien gažaldahkii. Oppalaččat sáhttit dán gažaldaga birra dadjat ahte geavaheaddjit moitet foandda veahkeheami ja bagadallama, muhto dušše moaddásis leat leamaš váttisvuođat gávdnat rievttes olbmo geainna sáhtte hupmat, dahje ahte sus gean ožžo ságáide lei unnán áigi vástidit gažaldagaid. Eai buohkat leat váldán foanddain oktavuođa ohcamušaid hábmema oktavuođas. Danin eai leat ge buohkain dat vásáhusat ahte movt foanda vástida gažaldagaid mat gusket ohcamuššii ja makkár dieđuid ožžot eará ásahusaid birra gos sáhttá doarjaga ohcat. Ja nu eai leat ge buohkat vásihan dan movt áššemeannudeaddjit láhttejit ohcciin telefuvnnas dahje go deaivvadit ohcciin. Mii leat jearran válde go ohccit oktavuođa foanddain go ledje bargamen ohcamušain, ja jus válde, manne sii de válde oktavuođa. Dien gažaldaga leat 236 ohcci vástidan, mii čájeha ahte eai lahka ge buohkat – 362 - leat váldán foanddain oktavuođa barggadettiin ohcamušain. Ovddabealde čuoččuhusaid ferte ipmirdit dan duogážis ahte eai buot ohccit leat váldán foanddain oktavuođa. Nuppiin sániin dadjat de leat sii geat leat vástidan gažaldagaid maid čájehan dan dás ovddabealde. Bealli sis dadje ahte váldosivva dasa go sii váldet foanddain oktavuođa, lei guláskuddan dihtii ahte lea go sin prošeakta dakkár mii gullá daid doaimmaide maid foanda doarju. Njealjes logis lohket ahte sii válde oktavuođa oažžun dihte dábalaš dieđuid, dušše 8,5 proseantta lohket ahte sii válde oktavuođa ja sihte veahki deavdit ohcanskovi. Ja go liikká eanet go bealli leat almmuhan iežaset oaivila dan čuoččuhussii ahte ” Ožžon buori veahki foanddas 57 deavdit ohcamuša”, ja cealkán ahte sii eai leat ovttaoaivilis dien čuoččuhussii, de dan sáhttá ipmirdit nu ahte sii eai obanassiige leat sihtan ge veahki. 5.6</p>
<p>Raporteren ja makkár bohtosiid vuordá</p>
<p>Go lea juogaman doibmii ožžon doarjaga Sámi ovddidanfoanddas, de ferte maŋŋil čállit raportta dan birra movt doarjaga lea geavahan. Mii jearaimet ohcciin maid sii oaivvildit raporterengáibádusa birra, Vástádusaid oaidná dás vuolábealde. Logut leat biddjojuvvon proseanttaide. N=307</p>
<p>Tabealla 5.6 <em type="italic">Maid oaivvildat raporterengáibádusaid birra maid galgá deavdit go oažžu </em><em type="italic">doarjaga máksojuvvot? </em></p>
<p>Gáibádusat leat čielgasat ja daid ipmirda bures 75,6</p>
<p>Gáibádusat leat beare garrasat, ii álo leat nu álki goluid duođaštit 12,1</p>
<p>In dieđe 12,4</p>
<p>Tabealla dás ovdalis čájeha čielgasit ahte dat gáibádusat maid Sámi ovddidanfoanda gáibida ohcciin geat ožžot prošeavttaide dahje doaimmaide doarjagiid, leat áibbas ortnegis. Sullii golmmas njealjásis lohket ahte gáibádusat leat čielgasat ja daid lea álki ipmirdit, ja daid ektui lea álki bargat. Dušše birrasii 12 proseantta oaivvilda ahte gáibádusat leat beare garrasat, ja ahte ii álo leat nu álki goluid duođaštit. Sullii seamma ollugat vástidit <span type="quote">”in dieđe”</span>. Nu go dát orro oppalohkái čájehuvvomin, de leat raporterengáibádusat álkit, ja ii oro leamen dárbu daid moktege divdodit. Dás ferte maid muitit ahte eai buohkat geat leat vástidan lean ožžon doarjaga iežaset ohcamuššii, ja nu ii leat ge sis mihkkege gáibádusaid raporteret movt ruđat leat geavahuvvon. Go geahččá loguid dien duogážis, de oaidnit oalle alla loguid. Nu sáhttá ge dadjat ahte raporterengáibádusat eai leat váddásat, ja ohccit nagodit álkit daiguin birget. Mii dasto lei Sámi ovddidanfoandda doarjagiid boađus? Dán raporttas eat čalmmustahte dien beali bearehaga, mii geahččat eanet dasa makkár vásáhusat olbmuid leat ohcamušaid čállimiin ja foanddain oppalohkái, ja movt foanda hálddaša geavaheddjiid, namalassii ohcciid. Muhto mis lea okta gažaldat mii guoská prošektii masa ohce doarjaga. Das jearrat movt manai prošeavttain, čađahuvvui go plána mielde dahje šaddá go čađahuvvot plána mielde. Vástádusaid oaidná dás vuolábealde: 58</p>
<p>Sárggastus 5.3 <em type="italic">Šaddá/šattai go prošeakta čađahuvvot plána mielde ? </em>0102030405060708090ja-juonei, det er/bleforsinket nei, og detkommer ikke til åbli gjennomførtvet ikke </p>
<p>Gávccis logis lohket ahte prošeakta čađahuvvui plána mielde, bures okta logis lohká ahte dat maŋŋonii. Áibbas moattes lohket ahte prošeakta ii šatta čađahuvvot, ja seamma ollugat lohket ahte sii eai dieđe mii prošeavttain boahtá dáhpáhuvvat. Ovdalis leat oaidnán ahte birrasii 79 proseantta vástideddjiin leat ožžon doarjaga iežaset prošektii, loahppaoassi eai ožžon doarjaga. Sin gaskkas geat eai ožžon doarjaga Sámi ovddidanfoanddas, lohket goalmmátoassi ahte prošeakta šaddá dahje šattai čađahuvvot plána mielde. Seamma ollugat lohket ahte prošeakta čađahuvvui unnit hámis, ja loahppa vástida ahte dat heaittihuvvui. Šiega 72 proseantta sis geat eai leat ožžon ohcamuššii doarjaga lea vástidan dán gažaldaga, nu ahte sáhttet leat eanet prošeavttat mat leat heaittihuvvon. Sáhttet maid leat eanet prošeavttat mat leat čađahuvvon, muhto jáhkkimis livčče dan birra čállán go devde gažaldatskovi. Jearaimet maiddái makkár váikkuhusaid ohccit jáhkket iežaset prošeavttas leat, sihke dan dáfus mii guoská bargosajiide ja ealáhusaid ja fálaldagaid nannemii iežaset báikegottiin. Dás galge gažaldatskoviid vástideaddjit buktit oaiviliid viđa čuoččuhussii. Vástádusaid oaidná dás vuolabealde. Sámi ovddidanfoandda ulbmil lea ovddidit <em type="bold">”nanu ja ealli servodagaid dássedis ássamiin ja máŋggabealát ealáhus-, kultur ja servodateallimiin. Ruđat galget veahkehit nissonolbmuid searvat ealáhusaide ja nannet ealáhusaid dásseárvvu.” </em><em type="italic">Vuolábealde bivdit dus oaiviliid muhtun čuoččuhusaide. Juohke čuoččuhusa galggat árvvoštallat skálas gaskal 1 ja 6, gos 6=áivvas ovttaoaivilis ja 1=ii ovttaoaivilis. Jus eai leat makkárge oaivildat čuoččuhussii, merke 7=in dieđe. </em>59 </p>
<p>Tabealla 5.7 <em type="italic">Iešguđet čuoččuhusaid árvvoštallan mat leat čadnon SOF mihttomeriide </em><em type="bold">1 </em><em type="bold">2 </em><em type="bold">3 </em><em type="bold">4 </em><em type="bold">5 </em><em type="bold">6 </em><em type="bold">7 </em></p>
<p>A. Mu/munno/min prošeakta nanne mu/munno/min bargosaji (iid) 8,26,76,37,8 13,0 44,613,4</p>
<p>B Prošeakta buktá ođđa bargosaji (iid) dievdoolbmuide 20,210,311,512,2 6,5 20,618,7</p>
<p>C. Prošeakta buktá ođđa bargosaji (iid) nissonolbmuide 15,56,412,112,5 8,3 22,517,7</p>
<p>D. Prošeakta nanne dán guovllu árbevirolaš ealáhusaid 14,95,66,08,6 11,9 39,613,4</p>
<p>E. Prošeakta buktá ođđa fálaldagaid/ealáhusaid deike 17,97,65,79,9 8,8 34,415,6</p>
<p>Gaskal 262 ja 269 leat dadjan juoidá juohke čuoččuhussii dás bajábealde, mii mearkkaša ahte leat birrasii 100 ohcci geat eai leat dán gažaldahkii vástidan. Leat eanas sii geat eai leat ožžon doarjaga iežaset ohcamuššii, geat eai leat vástidan. Vuolábeale diagrámmii leat váldán mielde dušše 5 ja 6-árvvoštallamiid ovddabealde namuhuvvon čuoččuhusaide, mii mearkkaša sii geat árvvoštalle 5 dahje 6 juohke čuoččuhussii maid namuheimmet dás ovdalis. Birrasii 250 vástideaddji leat dadjan juoidá juohke čuoččuhussii.</p>
<p>Sárggastus 5.4 <em type="italic">Árvvoštallan ahte lea go áibbas ovttaoaivilis (5 ja 6) dasa man ávki lea </em><em type="italic">prošeavttaid juohkit sohkabeali mielde. Proseanta. </em>6248,948,442,517,258,855,541,432,532,60102030405060708090100 </p>
<p xml:lang="nob">A -tryggerearbeidsplasser</p>
<p xml:lang="nob">D- styrketradisjonellenæringer</p>
<p xml:lang="nob">E- nyetilbud/næringer</p>
<p xml:lang="nob">C- nyearbeidsplasserkvinner</p>
<p xml:lang="nob">B- nyearbeidsplassermenn</p>
<p xml:lang="nob">Kvinner</p>
<p xml:lang="nob">Menn60</p>
<p>Go ohccit ieža árvvoštallet iežaset doaimma dahje prošeavtta ávkki, de oaidnit ahte dat čuoččuhus masa eatnasat mihtet, lea dat ahte sin doaibma nanne bargosajiid. Dan lohket sihke nissonolbmot ja dievddut, proseanttaid mielde eanet nissonolbmot go dievddut. Nuppi sadjái boahtá dat ahte nannet árbevirolaš ealáhusaid dan báikkis go ásset, ja dien oaivila dorjot veaháš eanet dievddut go nissonolbmot. Goalmmát sadjái boahtá dat oaivil ahte prošeakta dahje doaibma masa leat ožžon doarjaga buktá ođđa fálaldagaid dahje ealáhusaid dan báikái gos sii ásset, ja dan oaivilis leat oalle ollu eanet nissonolbmot go dievddut. Dan sáhttá dulkot nu ahte nissonolbmuid doaimmat dávjjibut leat mielde ásaheamen ođđa ealáhusaid dahje fálaldagaid go dievdduid doaimmat. Jus dán bálddastahttit dainna čuoččuhusain ahte doaibma nanne árbevirolaš ealáhusaid, de dasa leat eanet dievddut ovttaoaivilis go nissonolbmot. Dan sáhttá fas ipmirdit dan guvlui ahte dievdduid doaimmat nannejit árbevirolaš ealáhusaid. Nissonolbmuid doaimmat nannejit maid árbevirolaš doaimmaid, muhto dasa lassin dat leat miha garraseappot mielde nannemen ođđa ealáhusaid ja fálaldagaid go dievdduid doaimmat. Ja nu orro ge leamen ahte nissonolbmot barget eanet ođđa fuomášumiiguin go dievddut. Mii guoská dasa ahte váikkuhit ođđa bargosajiid ásaheapmái dievdduide dahje nissonolbmuide, de oaidnit ahte nissonolbmot oaivvildit ahte sin doaimmat váikkuhit miha dávjjibut dasa ahte ásahuvvojit ođđa bargosajii nissonolbmuide go dievdduide. Dievdduid dáfus lea nuppeládje. Sii oaivvildit ahte sin doaimmat ges váikkuhit dasa ahte ásahuvvojit ođđa bargosajiid sihke nissonolbmuide ja dievdduide. Ovddabeale tabealla čájeha ahte min vástideddjiin lea hui buorre oaidnu iežaset prošeavttaide ja daid váikkuhusaide. Dat galggašii čájehit ahte foandda doarjagat geavahuvvojit jierpmálaš vuogi mielde, ja ahte daid sáhttá registreret máŋggaládje dain báikkiin gosa doaimmat ásahuvvojit. Dat sáhttet juogo nannet bargosajiid mat juo gávdnojit, ásahit ođđa bargosajiid dahje dat leat leamaš mielde ásaheamen ođđa doaimmaid ja fálaldagaid. Sámi ovddidanfoanda galggašii sáhttit geavahit buriid doaimmaid dahje prošeavttaid ovdamearkan dasa ahte sii leat bargan buori barggu. Ja mii jearaimet lea go nu. Badjel bealli - 56,2 proseantta – lohket ahte nu lea. Dien joavkkus lohket eatnasat (42,3 proseantta) <span type="quote">”juo, diehttelas”</span>, ja 12,9 proseantta lohket <span type="quote">”juo, muhto ii vuos”</span>. 15,5 proseantta vástidit gažaldahkii ”ii” ja 28,4 proseantta vástida ahte ii dieđe. Leat ohccit mat gullet kategoriijaide opmodat/fitnodatjođiheapmi ja industriija/huksen ja rusttegat mat leat eanemus mielas dasa ahte foanda sáhtášii sin doaimmaid geavahit buorren ovdamearkan. Badjel bealli dien guovtti ealáhussuorggi ohcciin miehtá dasa. Eanadoallu ja duodji leat fas dat ealáhussuorggit mat leat unnimusat mielas dasa ahte foanda sáhtášii sin doaimmaid geavahit buorren ovdamearkan, bures okta goalmmát oassi miehtá dasa. Jus geahččat nissonolbmuid ja dievdduid erohusaide, de oaidnit ahte miha eanet nissonolbmot go dievddut mihtet dasa ahte sin iežaset doaimmat leat nu buorit ahte foanda sáhtášii daid geavahit ovdamearkan go galgá čájehit buriid bohtosiid. 52 proseantta nissonolbmuin ja 38 proseantta dievdduin lohket dan. Okta čilgehus dasa sáhttá leat ahte ollugat dain dievdduin geat ohcet doarjagiid doaimmaide eanadoalus, eai soaitte daid gohčodit prošeaktan, muhto investerendoaibman mat galget doalu jođiheami nannet. Eará vejolaš čilgehus lea ahte muhtumiid mielas eai leat iežaset ealáhusaid doaimmat, nugo eanadoalus ja duojis, nu ođđaáigasaččat ja boahtteáigái heivehuvvon ahte daid sáhtášii geavahit earáide ovdamearkan. 61 5.7</p>
<p>Vejolaš boahttevaš ohcamušat</p>
<p>Mii jearaimet ohcciin geat leat ožžon SOF doarjaga ahte ozaše go sii boahtteáiggis maid doarjaga foanddas. Dainna gažaldagain hálideimmet oažžut ovdan ahte leat go vásáhusat mat sis leat foandda doarjagiin dakkárat ahte sii hálidivčče vel okte čállit ohcamuša. Min jurdda lei ahte buorit vásáhusat fillejit geahččalit fas ođđasis, jus olbmos boahtteáiggis šaddá dárbu oažžut ruđalaš veahki juostá iešguđetlágan doaimmaide. Lagabui golmmas njealji vástideaddjis geat leat ožžon doarjaga, vástidedje ahte sii gal sáhtáše fas ođđasis ohcat. Ja sullii seamma ollugat dán guovtti joavkkus vástidit ahte sii sáhtáše ođđasis fas ohcat; sii geat hálidit joatkit prošeavttain mainna leat bargamen, ja sii geat hálidit álggahit ođđa prošeavtta. 9,6 proseantta vástida ahte sis ii leat jurdda álggahit ođđa prošeavttaid dahje čállit ođđa ohcamušaid. Vuollel 19 proseantta vástida ahte sii eai dieđe. Vuolgá go dat das makkár vásáhusat sis leat foanddain, dahje das ahte sis ii leat dárbu ođđasis ohcat, dan eat dieđe. Vásáhusat mat eatnasiin leat foanddain, leat dakkárat ahte sii gal sáhtáše fas čállit ođđa ohcamuša. Eatnasiid mielas lea ge Sámi ovddidanfoanda hui heivvolaš ruhtadanásahus. 5.8</p>
<p>Sii geat eai ožžon doarjaga</p>
<p>Dan áigodagas maid dán iskkadeamis leat geahččan, lei Sámi ovddidanfoandda gaskamearálaš biehttalanproseanta 37. Dat mearkkaša ahte eanet go 6 ohcci 10 ohccis ožžo iežaset ohcamušaide doarjaga. Min joavku – dat mearkkaša sii geat gažadaniskkadeami skoviide vástidedje, čájeha eará loguid. 79,3 proseantta oaččui doarjaga, ja 20,7 ii ožžon doarjaga ohcamušaide. Mii leat ožžon eanet gažaldatskoviid vástádusaid sis geat leat ožžon doarjaga go sis geat eai leat ožžon. Skovis ledje mis muhtun gažaldagat mat guske dušše sidjiide geat eai lean ožžon ohcamuššii doarjaga. Okta dain gažaldagain lei ahte movt manai prošeavttaiguin mat eai ožžon doarjaga Sámi ovddidanfoanddas. 74:s sis geat eai ožžon doarjaga leat vástidan dien gažaldaga. Sin gaskkas lohket veaháš vuollel 38 proseantta ahte prošeakta heaittihuvvui, okta goalmmát oassi – 33,8 proseantta – vástida ahte prošeakta čađahuvvui plána mielde ja 28,4 proseantta vástida ahte prošeakta čađahuvvui unnit viidodagas go álggos lei plánejuvvon. Golbma prošeavtta viđa prošeavttas čađahuvvui dien láhkái, juogo plána mielde, dadje unnibun go lei jurdda, vaikko vel eai ožžon ge doarjaga Sámi ovddidanfoanddas. Dán sáhttá dulkot nu ahte prošeavttat leat ceavzán vaikko eai ožžon ge dan doarjaga maid ledje ohcan, ja ahte foandda biehttaleamis ii leamaš nu beare stuora váikkuhus prošeavttaid álggahepmái. Guokte ohcamuša viđa ohcamušas loahpahuvvo go eai ožžon foanddas doarjaga. Lea go dat áidna sivva dasa ahte prošeakta lohapahuvvui, dan eat dieđe, danin go min iskkadeamis eai leat doarvái dieđut dan birra. Mii leat maid jearran sis geat eai ožžon doarjaga ahte leat go sii jurddašan fas maŋit áiggi ohcat Sámi ovddidanfoanddas doarjaga. Bures okta goalmmát oassi sis geat leat vástidan, lohká ahte eai áiggo sáddet ođđa ohcamušaid boahtteáiggis, vuollel 17 proseantta vástida ahte eai áiggo. Loahppa – šiega 47 proseantta– vástida juo, ahte áigot ohcat juogo ođđa prošektii dahje seamma prošektii, masa ráhkadit earalágan plánaid. 62 6</p>
<p>Sámi ovddidanfoandda árvvoštallan guovllupolitihkalaš váikkuheaddjin</p>
<p type="listitem">Sámi ovddidanfoandda doaibmaguovllus leat mielde suohkanat ja gilit mat leat hui  mihtilmas doaresbealbáikkit; bieđggus ássan, stuora oassi vuođđoealáhusat, unnán  vuođđu eará ealáhusaide, ollugat fárrejit eret ja álbmoga dilálašvuohta ii leat nu vuogas,  go lea alla gaskamearálaš ahki. Seammás go foanda galgá ollašuhttit iežas  sámepolitihkalaš ulbmiliid dáin guovlluin, de lea foanda maid hui dehálaš  guovllupolitihkalaš váikkuheaddji. SOF galgá váikkuhit dasa ahte olles álbmot  doaibmaguovllu sámi giliin galgá oažžut vejolašvuođa ohcat ruhtadoarjagiid ealáhusaid  ovddideapmái.    Jus galgat árvvoštallat makkár SOF lea guovllupolitihkalaš váikkuheaddjin, de ferte dan  geahččat báikkiid guovllupolitihka ektui muđui ja movt dat čuohcá SOF doaibmaguvlui.  Eará dutkamat čájehit (Eikeland, 2003) ahte dat ortnegat mat leat ásahuvvon vásetin  fitnodagaid várás guovllupolitihkalaččat, eai boađe nu bures ávkin sámi ássanguovlluid  fitnodagaide. Muhtun muddui sáhttá dadjat ahte sámi doarjagat buhtadit dan go dain  guovlluin ožžot unnán oasi eará guovllupolitihkalaš váikkuhandoarjagiin, muhto dán  oktavuođas lea eanet ruđalaš ávki dain doarjagiin mat bohtet boazodoallošiehtadusas ja  lotnolasealáhusaide, mat gohčoduvvojit dállodollui doarjjan go doarjagiin mat  juolluduvvojit fitnodagaide.     Bálddalaga guovllupolitihkain ja sámepolitihkain doaibmá maiddái našuvnnalaš  eanadoallo- ja guolástuspolitihkka, ja das lea jáhkkimis seamma stuora váikkuhanfápmu  SOF guovlluid ealáhusaide ja birgemii. Danin lea ge beare stuora vuordámuš jáhkkit ahte  mii sáhttit cealkit juoidá loahpalaččat dan birra makkár mearkkašupmi Sámi  ovddidanfoanddas lea guovllupolitihkalaš váikkuheaddjin. Stuora oktavuođas leat SOF  doarjagat oalle unnán, ja maiddái eará ruhtadeaddjit doibmet seamma guovlluin. SOF ii  bargga vuodjaskáhpu siste, muhto dakkár guovllus mat báidnašuvvat dáhpáhusain sihke  našuvnnalaš, guovlluid ja báikkálaš dásis.     Jus galgá doarvái bures sáhttit árvvoštallat makkár váikkuhusat Sámi ovddanfoanddas  leat guovllupolitihkalaš váikkuheaddjin, de dat gáibidivččii ahte guorahallá vuđolaččat  fitnodagaid mat leat ásahuvvon/nannejuvvon SOF doarjagiiguin, ja seammás fertešii maid  guorahallat man muddui doarjja lea nagodan ásahit ceavzilis fitnodagaid, ii ge dušše  dakkáriid mat jávkkehit oanehis áiggi geahčen. Giliid ovdáneapmái lea maid dehálaš  oažžut dakkár fitnodagaid mat áiggi mielde viiddidit doaimmaid ja lasihit bargiid. Dákkár  dieđut eai leat mis gávdnamis dán árvvoštallama oktavuođas.     Danin dán kapihttala jurdda ii leat buktit makkár ge čoahkkáigeasu SOF  guovllupolitihkalaš váikkuheami birra, muhto ohcat iešguđetlágan oainnuid mat sáhttet 63 čuvget SOF guovllu ealáhusovddideami guovllupolitihkalaš beali. Daid oainnuid mii  viežžat SOF ohcciin, politihkkáriin ja suohkaniin.     Álggus áigut čujuhit muhtun ovdánanmihtilmasvuođaid mat hástalit SOF  guovllupolitihkalaš váikkuheaddjin:</p>
<p type="listitem">SOF guovllu (mas lea mielde 2005 viiddideami suohkanat) olmmošlohku lea njiedjan mottiin čuđiin jahkásaččat. Sivvan dasa leat sihke lunddolaš  dilálašvuođat (eanebut jápmet go riegádit) ja ahte eanebut ferrejit eret giliin go  dat geat bohtet giliide. Leat dušše golbma suohkana main lea buorre olmmošlogu  ovdáneapmi; Kárášjohka, Guovdageaidnu ja Omasvuotna.</p>
<p type="listitem">SOF guovllu eanadoaluid lohku lea Sámedikki eandoallodieđáhusa mielde njiedjan beliin 1989 rájes 2003 rádjái, 1549 doalus gitta 743 doalu rádjái, muhto  juohke doallu lea sturron. Eará gáldu dieđuid mielde5 (NIBR/SSB) lea dát njiedjan joatkkašuvvan, ja fitnodagaid/doaimmaid lohku eanadoalus lea njiedjan  logiin proseanttain gaskal 2002-2007.</p>
<p type="listitem">Mii guoská bargosajiid lohkui guolásteamis, de lea váttis oažžut buriid loguid dien suorggi ovdáneapmái, danin go guolásteddjiid jienastuslohku rievddai  2003:s. Liikká oaidnit oalle čielga gova; guolásteddjiid lohku, geat guolásteami  leat registreren váldoámmahin ja lassibargun, lea njiedjan foandda  doaibmaguovllus, seammás go registrerejuvvon fatnasiid lohku maid lea njiedjan.  Guolástusfitnodagaid/doaimmaid lohku lea maid njiedjan 35 proseanttain dán  áigodagas maid mii árvvoštallat (NIBR/SSB).</p>
<p type="listitem">SOF guovllu registrerejuvvon fitnodagaid/doaimmaid lohku lea veaháš njiedjan 2002 rájes 2007 rádjái, muhto go geahččá ovdalis namuhuvvon heajos ovdáneami  ektui, de ii leat 3 proseantta njiedjan nu beare ollu.  Golmma suohkanis  (Ráisavuonas, Omasvuonas ja Mátta-Várjjagis) leat eanet registrerejuvvon  fitnodagat 2007:s go 2002:s. Fitnodagaid lohku njiedjá eanadoalus,  guolástanealáhusas, industriijas ja gálvogávppašeamis. Mii oaidnit ahte turisma  ealáhusas, eará bálvalussurggiin ja opmodat ja fitnodagaid bálvalussurggiin  lassána fitnodagaid lohku6.</p>
<p type="listitem">Okta viidodat maid mii hálidit váldit mielde guovllupolitihkalaš árvvoštallamii, lea dat ahte dáid guovlluide lea dárbu oažžut sohkabeali gaskii buori balánssa.  Statistihkka čájeha ahte SOF guovllus leat hui unnán 20 – 54 ahkásaš  nissonolbmot. Nissonolbmuid lohku lea oppalaččat unnit go dievdduid lohku  SOF guovllus ja lea maid unnit go muđui lea guovlluin davábealde  Sáltoduoddara, olggobealde SOF guovllu. Danin lea ge stuora guovllupolitihkalaš  hástalus ásahit maiddái nissonolbmuide birgenlági ja ássanhálu sámi giliide.</p>
<p type="listitem">SOF guovllu oahppodássi lea veaháš vuollelis go eará guovlluin davábealde</p>
<p>Sáltoduoddara. Jagis 2004 lei 15,4 proseantta SOF guovllu álbmogis universitehta- allaskuvlladási oahppu, muđui Davvi_norggas lei lohku 21 5 Gáldu lea NIBR/SSB, ja das leat buot suohkanat doaibmaguovllus mielde. Dađibahábut eat leat sáhttán viežžat dieđuid dain osiin suohkaniin mat eai leat mielde doaibmaguovllus. 6 Ealáhusaid joavkkuide sirren ii leat jur juste nugo dat maid SOF geavaha. Earet eará ii leat duodji sirrejuvvon sierra kategoriijan. 64 proseantta. Dat ahte oahpu dáfus lea stuora erohus gaskal nissonolbmuid; 19,1 proseantta ja dievdduid; 11,9 proseantta lea maid hástalus.</p>
<p>Vaikko SOF váldoulbmil lea ge ásahit nanu ja ceavzilis servodagaid, de lea demográfalaš (áššiidválddahallan) ovdáneami hui váttis jorgalahttit. Eanas báikegottit ja suohkanat rahčet ovddemustá dainna ahte geahččalit goahcat heajos ovdáneami, vai nagodivčče juobe dan ge hehttet ahte eai fárregoađe vel eanet olbmot báikkis eret. De ferte ge jearrat ahte leat go SOF doarjagat rievttes dálkkas diekkár heajos ovdáneami vuostá, ja ahte lea go dan dálkasis ávki. Lea leamaš stuora olmmošlogu njiedjan earenoamážit eanadoallosuohkaniin, ja de earenoamážit Davvi-Tromssas. Opplaččat lea SOF guovllu eanadoalus heajut dienasvuođđu go Davvi-Norggas minddár, ja ollu doaluin lea aitto jur dan meare dienas ahte bas ládje birgejit. Eanadoallodoarjaga nuppástuhttin buvttii eanemusat ávkki stuora doaluide, ja áibbas unnán ávžžuhuvvojit bargat smávva doaluiguin dahje lotnolasealáhusain. Diekkár dilis sáhttá vel smávva investeren ge dahje SOF doarjja leat mearrideaddjin dasa vállje go boanda joatkit eanadoaluin. Dávjá sáhttá leat sáhka smávva liigedietnasis mii váikkuhan dasa ahte sáhttá doaluin ain bargat. SOF guovllu eanadoallu lea maid dat gos árbevirolaččat investerejit unnimusat huksegiidda, dat dagaha fas ahte nuorat buolva ille gillestuvašii váldit badjelasas doalu. Riddo-ja vuotnaguovllu guolásteaddjit leat máŋggaládje seamma dilis go eanadoalus. Našuvnnalaš guolástuspolitihkka berošta eanemusat stuora guollefitnodagain, ja šárkaguolásteaddjis mii bargá smávvát, sus leat ceavzinváttisvuođat, ja ii nagot čohkket dan meare dietnasa ahte nagoda golahit fatnasii. Lea dárbu investeret sihke fatnasiidda ja maiddái gáttis doalahan dihte árbevirolaš riddo- ja vuotnaguolásteami ja ássama mearragáttiin. Muhto álbmot ii sáhte birget dušše vuođđoealáhusain, ja vaikko leat oalle ollu almmolaš bargosajit SOF guovllus, de dárbbaša álbmot serviceealáhusaid mat fállet dárbbašlaš bálvalusaid lagasbirrasis. Dás lea sáhka sihke das ahte doalahit dálá servicefálaldagaid. ja ásahit ođđa fálaldagaid. Serviceealáhusat/bálvalusaid fállan leat dehálaččat go geahččá nissonolbmuid bargosajiide, ja lea maid dat ealáhus mii stuorru eanemusat SOF guovllus. SOF guovllu oahppodássi lea oppalaččat vuollelis go Davvi-Norggas minddár, muhto ferte gal maid namuhit ahte muhtun sámi suohkaniin lea oahppodássi hui badjin (earenoamážit nissonolbmuid gaskkas), ja Kárášjohka ja Guovdageaidnu leaba bajemusas olles riikkas. Dát lea stuora riggodahkan dieid suohkaniidda, ja lea dehálaš ahte gávdnojit barggut maidda gáibiduvvo oahppu. Dál lea nu ahte eatnasat sis geain lea alla oahppu bargagohtet almmolaš ásahusaide, ja eai ge priváhta ealáhusaide. Vuollegis oahppodássi smávva suohkaniin riddoguovlluin lea ges nuppe bealis hástalus, ahte makkár ceavzilis fitnodagaid dohko sáhtášii ásahit. SOF doaibma lea maid leahket mielde ovddidit ealáhusaid gelbbolašvuođa, movttiidahttit allaoahppan olbmuid ásahit iežaset fitnodagaid ja háhkat lassi gelbbolašvuođa sidjiide geain lea unnán oahppu, ja dan láhkái veahkehit sin buorebut nákcet ovddidit ealáhusaid. 6.1</p>
<p>Movt ohccit árvvoštallet</p>
<p>Vaikko mii eat leat ge njuolga jearran ohcciin movt sii árvvoštallet SOF doaimma guovllupolitihkalaš váikkuheaddjin, de leat liikká muhtun vástádusat mat čuvgejit dien čuolbmasaji. SOF doarjja lea leamaš veahkkin nannet ohcciid bargosajiid. 60 proseantta sis geat dán gažaldahkii leat vástidan, lea vástidan ahte nu lea. Doarjagat leat dahkan 65 bargosajiid eanet oadjebassan ja ásahan buoret vuođu giliid bargosajiide ja ássamii. Šiega 53 proseantta oaivvilda ahte doarjagat leat nannen árbevirolaš ealáhusaid sin iežaset guovlluin, ja 45 proseantta oaivvilda ahte doarjagiiguin leat sii ásahan ođđa fálaldagaid. SOF doarju vuođđoealáhusaid mat oalle muddui leat ollu sámi gilážiid eallinsuotna. Seammás sáhttá SOF ruđalaččat veahkehit ásahit ođđa fitnodagaid ja fálaldagaid. Mii guoská ođđa bargosajiid ásaheapmái, de ii leamaš doarjagiin nu beare stuora ávki; 37 proseantta oaivvilda ahte leat ásahuvvon ođđa bargosajiid nissonolbmuide, ja 25 proseantta oaivvilda ahte sii leat ásahan dievdduide ođđa bargosajiid. Dát vástádusat sáhttet čájehit dan ahte SOF doarjagat doibmet hui bures ávkin daid ealáhusmálliide mat leat dáin guovlluin, ja leat maid ávkin ohcciide gávnnahit movt sáhtáše iežaset áigumušaid ovdánahttit. Vaikko vástideaddjit dihtet ge eará ruhtadeddjiid birra, oaivvilda 41 proseantta ahte doaimma ii livčče sáhttán čađahit SOF ruhtadeami haga. Vaikko vel lea ge ollu heajos ovdáneapmi SOF guovllus, de čájehit goitge dieđut ohcciin ahte foanda lea stuora veahkkin go doarju dakkár doaimmaid mat leat vuođđuduvvon sámi báikegottiid riggodagaide, ja ahte dat maid foanda fállá, lea dan áŋgiruššandásis mii eanas ohcciin lea sin iežaset ohcamušain. Nannet daid bargosajiid ja ealáhusaid mat juo gávdnojit lea deháleabbo go stuora rahčamušat mat buvttáše ollu ođđa bargosajiid. 6.2</p>
<p>Movt hálddahus árvvoštallá</p>
<p>Hálddahus oaivvilda ahte foandda guovllupolitihkalaš váikkuheaddji doaimmas oppalaččat lea mearkkašupmi, muhto leat stuora erohusat suohkanis suohkanii. Foanda oažžu ruovttoluotta dieđuid ahte almmá foandda doarjaga haga ii livčče báikegottiin dat ovdáneapmi mii dain dál lea. Muhtumat leat hui viššalit geavahan foandda ortnegiid, (leat ráhkadan ollu ohcamušaid), ja dan dáfus lea ge foanddas leamaš ollu dadjamuš guovllupolitihkaččat. Ovdamearkan sáhttá geavahit Ivgo suohkana mii oktiibuot leat ožžon 2 ½ millijuvnna dan rájes bođii fondii mielde 2005:s. Gáivuonas leat maid boahtigoahtán eanet ja eanet ohcamušat guhkit áiggi juo. Dasa lassin leat muhtun gilážat gos hui viššalit leat čállán ohcamušaid, ja gos SOF doarjagiin leamaš stuora ávki ássama bisuheapmái ja bargosajiide. Skjånes ja Nervei gilážat Gáŋgaviikka suohkanis leat ovdamearkan dasa makkár ávki leamaš go leat ožžon doarjagiid investeret fatnasiid ja guollevuostáiváldinhoidduid. SOF hálddahus deattuha man dehálaš doaibma suohkaniid hálddahusain lea dan ektui ahte oažžut olbmuid ohcat ja dovddusindahkat foandda iežaset suohkaniin. Stuora ohcamušhivvodat muhtun suohkaniin vuolgá dávjá das go suohkana ealáhuskántuvra/eanadoallokántuvra lea bures doaibman ja ieš suohkan dovdá foandda bures. Ivgo, Gáivuotna ja Gáŋgaviikka leat ovdamearkkadihte dakkár suohkanat mat leat hui bures doaibman vuosttašgeardde veahkkin ohcciide. Dávjá lea nu ahte lea hui ollu gitta eaŋkil bargiin man ollu dieđut suohkanis leat SOF birra. Foanda vásiha dan ahte dakkár suohkaniin gos fállet buori veahki vuosttaš geardde go ohccit ohcagohtet foandda birra dieđuid, doppe ožžot ohccit daid dieđuid maid dárbbašit iežaset vejolašvuođaid birra. Suohkaniin gos lea unnán diehtu, doppe váldet ohccit ovdal njuolggo oktavuođa Sámi ovddidanfoanddain. Foanda sávvá ahte suohkaniin galggaše leat buorit vuođđodieđut foandda birra, muhto foanda vásiha muhtomin ahte doppe lea unnán beroštupmi ja ahte lea váttis boahtit sága ala. Eai buohkat oainne foanddas ávkki eai ge oainne makkár vejolašvuođat das livčče, vaikko dilli buorrána ge muhtun muddui go suohkanat vuos leat muhtun jagiid leamaš doaibmaguovllus mielde. Sis-Finnmárkku 66 suohkaniin gal dihtet bures foandda birra, doppe addet álgoveahki, ja doppe lea maid álkit ohcciide váldit foanddain oktavuođa danin go dat geográfalaččat lea nu lahka. Makkár oaidnu lea hálddahusas fondii eará ruhtadeddjiid ektui? Mii guoská Innovasjon Norgii, de deattuha foanda dan ahte IN vuosttažettiin geahččá dasa movt fitnodat birge ekonomalaččat go gieđahallá ohcamušaid, ja SOF ges deattuha servodatekonomalaš beali. Muhto dađistaga go ohcamušhivvodat lea lassánan, de lea SOF maid bággehallan bidjat eanet deattu fitnodaga gánnahahttimii, ja go foanddas ii leat nu ollu ruhta, de lea hárve ahte SOF sáhttá okto ruhtadit prošeavttaid. Ovdamearkkadihte lea foanda bidjan ollu návccaid eanadoalu huksegiid ruhtadeapmái, muhto SOF ii sáhte juolludit eanet go 250.000 kr., ja oastindárbu lea dávjá máŋga millijuvnna. Diekkár ohcamušain ferte ge Innovasjon Norge leat mielderuhtadeaddjin. Dat ahte ná ollu lea geavahuvvon huksegiid oastimiidda, (ovdal geavahuvvojedje eanas eanadoallodoarjagat mašiinnaide ja biergasiidda) lea lamaš áibbas dárbbašlaš ođasmahttin dihtii doalu mii lea oalát nohkan, boarásnuvvan ja lea unnán gánnaháhtti. SOF doaibma guovllupolitihkalaš váikkuheaddjin boahtá eanemus ovdan danin go dat lea smávva doaimmaid ruhtadeaddji, ja sáhttá doarjut sin geaid ii báljo oktage eará, earret vejolaččat suohkanat, dustet doarjut. Ollu ohccit eai duostta guovttegávdnái álggahit stuora prošeavttaid, ja danin álget baicca smávit doaimmaiguin. Mii leat ovdal oaidnán ahte gaskamearálaš SOF ohcansumma dán áigodagas lea 91.000 kr. Lea álki ipmirdit dan ahte fitnodagat válljejit smávvat bargat gilážiin gos gánnahahttin ja márkandilli sáhttá leat eahpesihkar. Muhto Sámi ovddidanfoanddas lea maid dárbu čájehit fitnodatekonomalaš bohtosiid iežas juolludemiin, ja dát sáhttá šaddat vuostálaga muhtun ohcciid <span type="quote">”smávva doaimmaid nannemiin”</span>. Dán áigodagas maid árvvoštallat, de lei SOF unnimus doarjjamearri 10.000 kr. Lea maid rádji <span type="quote">”man unna doaimmažiid”</span> foanda dáhttu ruhtadit, ja hálddahus sávašii ahte dien ráji loktejit. Dasto jávkkaše unnimus prošeavttat, ja muhtumat soaittáše bargagoahtit veaháš stuorát prošeavttaiguin, vejolaččat ovttas earáiguin. Goittotge dát váikkuhivččii dasa ahte ohcamušaid lohku njiedjá, ja dat geahpedivččii hálddahusa áššemeannudeami. Go geahčča dan ektui ahte eanadoallu leat dat ealáhus gos gaskamearálaččat ohcet unnimus ruhtasumma, ja dat lea maid dat ealáhus gos dađistaga bohtet eanemus ohcamušat, de sáhttá vuolemus doarjjasumma ráji lokten leat ávkin juste dán ealáhussii. Gažaldahkan báhcá ahte lea go dá dakkár ovdáneapmi maid sávvet, go jurddaša ahte dát ealáhus ja dan váikkuheapmi guovllupolitihkalaččat lea leamaš okta foandda deháleamos nannenbargguin. 6.3</p>
<p>Movt politihkkárat árvvoštallet</p>
<p>Dán kapihttala dieđuide lea vuođđun ságastallan golmmain politihkkáriin doarjjastivrras. Oppalaččat lea foanddas leamaš buorre guovllupolitihkalaš geahččanbáiki, ja lea leamaš áibbas dárbu foandda doarjagiidda muhtun doaresbeal suohkaniin goahcat eretfárrema. Stuorámus ávki foanddas leamaš Sis-Finnmárkkus, ja livčče buorre ávki jus oččošii lulli guovllu suohkaniid seamma dássái. Politihkkárat namuhit doaimmaid ovdamearkan, main leamaš stuora ávki muhtun báikegottiid birgemii, ovdamearkkadihte dan ahte SOF lea juolludan ruđa mainna leat gádjun báikegotti guollevuostáiváldinhoiddu. Foanda lea maid leamaš ávkin bisuhit árbevirolaš ealáhusvugiid, ovdamearkkadihte guolástanboandda ealáhusa, maid našuvnnalaš eanadoallo- ja guolástanpolitihkka lea goasii oalát juo nagodan jávkadit. Vaikko dákkár ealáhusain ii leat ge jur nu hirbmat stuora dienas, de dat aŋkke addet birgejumi. SOF doarjagat galget váikkuhit sihkkarastit álbmoga birgenlági, vai sii ain sáhttet joaktit ássat iežaset lagasguovlluin. 67</p>
<p>Politihkkáriid mielas lea leamaš hui dárbu muitalit foandda birra ođđa suohkaniidda mat leat boahtán doaibmaguvlui mielde. Danin leat sii dihtomielalaččat bidjan doarjjastivrra čoahkkimiid juste dieid suohkaniidda. Dan oktavuođas leat sii maid lágidan čoahkkimiid suohkaniiguin ja leat maid lágidan álbmotčoahkkimiid gos leat muitalan foandda vejolašvuođaid birra. Politihkalaččat sávvet garrasit ahte boađáše eanet ohcamušat dain ođđa suohkaniin, muhto sii eai leat nu beare bures lihkostuvvan buot suohkaniin. Earret Divttasvuona suohkana, de ii leat ohcamušaid lohku lassánan bearehaga eará suohkaniin Nordlánddas, ja Mátta-Tromssas leat unnán ohccit. Foanddas leamaš dasto stuorá guovllupolihkalaš doaibma Finnmárkkus ja Davvi-Tromssas, ja okta politihkkáriin oaivvilda ahte dat sáhttá leat danin go njuolggadusat heivejit buorebut daid guovlluide. Guovllut gos áŋgirit barget eanadoaluin, guolástemiin ja eará ealáhussurggiin, leat ožžon buori ávkki foanddas. Ivgo lea dasa buorre ovdamearka. Politihkkárat leat dihtomielalaččat áŋgiruššan vuoruhit eanadoalu ja ja guolásteami, danin go eai gávdno nu máŋga eará mat dáhttot dieid ealáhusaide gullevaš doaimmaid ruhtadit. Lea dehálaš oažžut buoret visttiid eanadollui ja doalahit heakka riddoguolásteamis. Politihkkárat oaivvildit ahte sii eai leamaš doarvái čeahpit geahččat maiddái ealá ealáshussurggiid, ahte mii dain livččii áigeguovdil ja makkár hástalusat dain ealáhusain leat. Dan oktavuođas sii leat eanas čohkkán ja vuordán ohcamušaid. Sámedikki politihkkárat galggaše viššaleappot doallat čoahkkimiid fitnodagaiguin ja dakkár oktavuođain gos deaivvadivčče ealáhusaiguin. Eará politihkkár oaivvilda ahte eanadoalloohcamušain leamaš stuorámus guovllupolitihkalaš ávki. Gos SOF doaibmá, doppe lea eanadoallu ceavzán, ja eará guovlluin lea dan dáfus leamaš heajos ovdáneapmi. Mii guoská ođđa ealáhusaide, de dat lea dakkár ášši maid garraseappot ferte vuoruhit boahtteáiggis. Gelbbolašvuođa ja service gullevaš ealáhusain lea buorre ovdáneapmi, ja dain leat ollu nissonolbmot mielde. Dán oktavuođas ferte foanda bargat eanet dihtomielalaččat ja vuoruhit garraseappot, áinnas ovttasráđiid eará ruhtadeddjiiguin. Sámedikki doarjagat galget leat smávva doaimmaid váste, ja danin eai leat politihkkárat nu bearehaga liikon dan jurdagii ahte loktet vuolemus doarjjaráji, mii lea 10.000 kr. Muhtun oktavuođain sáhttá 10.000 kr lea doarvái álgoruhta mainna álggaha ođđa doaimma, ovdamearkkadihte mainna álggaha vuovdedoaimma lassin eanadollui. 6.4</p>
<p>Movt suohkanat árvvoštallet</p>
<p>Mii leat jearahallan njeallje suohkana oažžun dihtii čiekŋalit dieđuid dan birra maid ealáhuskántuvrrat/eanadoallokántuvrrat dihtet foandda birra, ja dan birra makkár ávki foanddas leamaš suohkanii. Suohkanat maid mii leat dárkileappot geahčadan leat Guovdageaidnu ja Gáŋgaviikka suohkanat Finnmárkkus, Gáivuona suohkan Tromssas ja Snåasa suohkan Davvi-Trøndelágas. Guovdageaidnu lea leamaš mielde foandda váikkuhanguovllus juo 1975 rájes, siskkit oasit Gáivuona suohkanis bohte mielde 1984;s, ja olles suohkan bođii mielde 1997:s. Oasit Gáŋgaviikka suohkanis, nugo Skjånes ja Nervei, bohte mielde foandda doaibmaguvlui 1984:s ja 2005:s bođii maiddái Gáŋgaviikka mielde. Mehámman ja dan lagas guovllut eai rehkenasto mielde foandda doaibmaguvlui. Snåasa suohkan ii gula Sámi ovddidanfoandda doaibmaguvlui, muhto Snåasa sápmelaččat sáhttet ohcat foanddas doarjaga. 68 6.4.1 Dieđut foandda birra</p>
<p>Man stuora mearkkašupmi foanddas lea guovllupolitihkalaš váikkuheaddjin, vuolgá dávjá vuosttašlinnjábálvalusas, das ahte suohkanis lea buorre diehtu foandda birra ja nákce daid dieđuid doaimmahit vejolaš ohcciide. Man muddui suohkanat dihtet Sámi ovddidanfoandda birra dain suohkaniin maid mii leat jearahallan, lea hui nuo ja ná. Dan ferte maid vuordit, dasgo ii buot suohkaniidda leat foanda nu áigeguovdil, ja ii buot suohkaniin leat foanda doaibman doarjjavejolašvuohtan. Guovdageainnu, Gáivuona ja Gáŋgaviikka suohkanat gal dihtet bures foandda birra, ja sis leamaš jahkeviissaid juo dahkamuš sihke foanddain ja olbmuiguin geat ohcet foanddas doarjagiid. Muhto seamma buorit dieđut eai leat Snåasa suohkanhálddahusas Sámi ovddidanfoandda birra. Foanda šaddá maid oahpisin suohkana ássiide earenoamáš doaimmaid čađa maid foanda ruhtada. Ovdamearkkadihte Deanuvuonaprošeavtta bokte mas Gáŋgaviikka lea mielde, maid earet eará Sámi ovddanfoanda lea ruhtadan. Ii guhtege suohkan bargga maidege earenoamážit dan ektui ahte dovddusindahkat foandda, muhto buohkat muitalit foandda birra dakkár oktavuođain gos heive, ovdamearkkadihte jus muhtumis lea jurdda álggahit doaimma maid foanda sáhtášii doarjut. Dát dáhpáhuvvá juo iešalddis dain suohkaniin main lea buorre diehtu foandda birra; ahte Sámi ovddidanfoanddas lea vejolaš ohcat doarjaga seammaládje go Innovasjon Norggas, ja dainna gánnaha váldit oktavuođa. Nie lea ovdamearkkadihte Guovdageainnus, mii lea leamaš foandda doaibmaguovllus mielde juo álggu rájes, namalassii badjel 30 jagi. Doppe dovdet foandda bures, ja ii gáibiduvvo makkár ge earenoamáš diehtojuohkin dan birra. Muhto suohkanat eai bargga maidege earenoamážit dan ektui ahte dovddusindahkat foandda ja dan vejolašvuođaid suohkaniid iežaset ruovttusiidduin Interneahtas. Doppe muitalit suohkanat iežaset fálaldagaid birra, muhto mii eat gávnna leaŋkkaid Sámi ovddidanfondii dán njealji suohkana ruovttusiidduin. Suohkaniin mat leat olggobealde doaibmaguovllu, orro dilli leamen nu ahte vejolaš ohccit váldet ieža oktavuođa foanddain, eai ge váldde vuos suohkaniin oktavuođa. Muhto liikká dat ii mearkkaš dan ahte dat suohkanat eai oba muital ge foandda birra. Maiddái suohkanis nugo Snåasas, gos hálddahusas leat unnán dieđut foandda birra, lohket ahte sii ohcet dieđuid dasto go šaddá dárbu dan dahkat, mii mearkkaša dasto go soames boahtá guláskuddat lea go sis vuoigatvuohta ohcat foanddas doarjaga. Dan viđajagi áigodagas maid dát raporta geahččá, 2002-2006, lea Sámi ovddidanfoanda ožžon 11 ohcamuša Snåasas. Seamma áigodagas bohte fondii 174 ohcamuša Guovdageainnus ja 183 ohcamuša Kárášjogas. Dien dáfus lea Sámi ovddidanfoanddas oalle unnán mearkkašupmi Snåasas, daid suohkaniid ektui gos buot suohkanássit sáhttet ohcat foanddas doarjaga. Vaikko vel suohkanat dihtet ge foandda ja dan fálaldagaid birra, de ii dárbbaš dat mearkkašit dan ahte doppe dihtet foandda vuoruhemiid ja áŋgiruššamiid birra. Earet eará orro leamen nu ahte doaibmaguovllu suohkaniin eai dieđe buohkat dan barggu birra maid foanda bargu dásseárvvu ektui ja dan ektui ahte oažžut eanet nissonolbmid searvát eáláhusbargguide. 6.4.2 Smávva doaimmaid foanda</p>
<p>Suohkanat deattuhit dan ahte Sámi ovddidanfoanda dáhttu ruhtadit smávva doaimmaid, ja eatnasiid mielas lea vuogas ahte vuolemus doarjjarádji lea 10.000 kr. Ollu doaimmat suohkaniin leat smávvat, muhto dat dárbbašit aŋkke doarjaga, vaikko doarjja ii soaitte ge 69 stuorát go 10.000 ruvnno. Deháleamos lea liikká ahte doaimma sáhttá álggahit, ja hui dávjá lea diekkár oktavuođain sáhka lassiealáhusain, maid olbmot álggahit nannen dihtii birgenlági, ja maid áinnas barget ovttas eará doaimmaiguin, nugo ovdamearkkadihte eanadoaluin. <span type="quote">”Ii buot áiggiid leat dárbu jur nu beare stuora ruhtahivvodagaide go doaimma galgá ásahit, ja diekkár smávva doaimmat leat dehálaččat, danin go dat movttiidahttet earáid”</span>, lohká okta gean mii leat jearahallan. Dán deattuhedje earenoamážit Gáivuonas. Dat suohkan lea muđui mielde Gielda- ja guovlodepartemeantta pilohttaáŋgiruššamis – Ivgovuotnagátte ealáhusovdánahttin, ja galgá maŋit jagi leat mielde Gielda- ja guovlodepartemeantta Smávvaservodatnannen doaimmas. Sámi ovddidanfoanda ja dan vejolašvuođat heivejit bures Gáivuona dilálašvuhtii. Liikká eai oaivvil buohkat ahte foanda galgá joatkit bargat nugo dál, dan vuogi mielde ahte vuolimus doarjjarádji lea 10.000 ruvnno, ja ahte foanda ruhtada smávva prošeavttaid ja doaimmaid. Muhtumat oaivvildit ahte foanda galggašii lokte dien ráji, ja geavahit ággan dan ahte ferte jearrat lea go smávva prošeavttain masage ávki, ja eai go diekkár smávva prošeavttaid ohccit galggaše ieža birget diekkáraš doaimmaiguin almmá doarjaga haga. Doarjja galggašii sin mielas addot stuorát prošeavttaide, dat geahpedivččii Sámi ovddidanfoandda hálddahusa barggu. 6.4.3 Suohkaniid vásáhusat Sámi ovddidanfoanddain</p>
<p>Suohkaniin leat buorit vásáhusat Sámi ovddidanfoanddain. Dat veadjá leat vuosttažettiin danin go doaimmat maidda foanda leat addán doarjaga, juogo áidna ruhtadeaddjin dahje ovttas earáiguin, leat dagahan ovdáneami suohkanii. Dát guoská eandalii dakkár guovlluide gos leat smávva doaimmat, nugo ovdamearkkadihte smávva doalut dahje smávit šárkkat. Dat maid olbmot leat guđege báikkis investeren maŋemus jagiid Sámi ovddidanfoandda doarjagiin, leat vástideddjiid mielas hui oainnus, ja danin dat movttiidahttet earáid. Gáivuonas daddjui ahte ovdal sáhtii juo suohkana báikegottiin oaidnit makkár oassi suohkanis lei doaibmaguovllus mielde ja makkár oasit ledje olggobealde. Doaibmaguovllu báikegottiin ledje ođđaáigasaš ja ođasmahttojuvvon doalut, ja báikegottiin olggobealde doaibmaguovllu ii dáhpáhuvvan mihkkege. Dát heive bures dan bargui maid Gáivuonas čađahedje 2001:s, mas geahčadedje Sámi ovddidanfoandda. Barggu čoahkkáigeasus daddjo ahte <span type="quote">”SOF lea leamaš mielde nannemen ja doalaheamen Gáivuona – Kåfjord ealáhusovdáneami. Ja nu leat ge dál eanet guollebivdit ja dállodoalut go livčče leamaš jus eai livčče ožžon Sámi ovddidanfoanddas doarjagiid. Nuppiin sániin dadjat de sáhttá duođaštit ahte foandda doaibmaguovllu siskkobealde lea leamaš buorre ealáhusovdáneapmi dan ektui mii lea guovlluin olggobealde doaibmaguovllu”</span> (Halonen, Salo, Solberg ja Johnsen, 2001). Ja leat ge juste smávva doaimmaid ja prošeavttaid ruhtadanvejolašvuođat mat gessojuvvojit ovdan buori doaibman go lea sáhka foandda barggu buriid beliid birra. Vaikko álo ii leat ge sáhka stuora prošeavttain, de liikká olbmot mearkkašit dan mii dáhpáhuvvá, ja dat addá movtta. Suohkaniin leat maid buorit vásáhusat mii guoská iežaset ja Sámi ovddidanfoandda oktavuhtii. Suohkanat vásihit ahte foanda árvvoštallá ohcamušaid oalle sullii seammaládje go suohkanat ieža dahket, ja ahte sáhttá buore muddui diehtit movt ohcamuš meannuduvvo. Ja sis lea maid buorre oktavuohta foandda hálddahusain. Vaikko suohkaniin lea ge oktiibuot hui buorre oaidnu Sámi ovddanfoandda bargui, de ii leat álo nu álki diehtit mii foandda doarjagiid boađusin šaddá. Muhtun guovlluin gal sáhttá oaidnit ahte foandda doarjagiin ceagganit doaluide ođđa visttit ja huksegat, ja ahte 70 ihtet šárkkat dahje rusttegat maiguin sáhttá háhkat liigedietnasa ovdamearkkadihte eanadoalus. Sihke Gáŋgaviikkas ja Gáivuonas namuhit diekkár ovdamearkkaid. Muhto ii álo leat nu álki oaidnit foandda doarjagiid bohtosiid, vuosttažettiin de jus prošeakta oažžu máŋgga ásahusas doarjaga. Diekkár oktavuođain sáhttá leat veadjemeahttun dadjat makkár boađus lea juste dan doarjagis maid ovddidanfoanda lea addán. 6.5</p>
<p>Ovddidanváikkuheaddji dahje oasseruhtadeaddji?</p>
<p>Mis ii leamaš vejolašvuohta geahčadit juohke eaŋkil ohcamuša, ja geahččat gii guđege ohcamuša prošeavttain lea leamaš vejolaš oasseruhtadeaddji. Muhto min gažadaniskkadeamis lea gažaldat mii guoská diesa.</p>
<p>Tabealla 6.1 <em type="italic">Lea go prošektii ohcan doarjaga eará báikkis ja lea go juolluduvvon </em><em type="italic">doarjja </em></p>
<p>N=345 Lea ohcan ja ožžon 56 %</p>
<p>Lea ohcan, muhto ii ožžon 8 %</p>
<p>Ii leat ohcan 36 %</p>
<p>Eanas prošeavttain leat maiddái eará ruhtadeaddjit go SOF, ja danin mii geahččat ge muhtun hástalusaide mat gusket prošeavttaid ovttasruhtadeapmái.</p>
<p>Leat dávjjimusat suohkanat mat ruhtadit SOF ohcamušaid ovttas foanddain. Dán oaidná earenoamážit smávit prošeavttain main leat gáržžes ekonomalaš rámmat. Eanas suohkanat geavahit suohkana ealáhusfoandda ruđaid. Ealáhusfondii deavdá ovddemustá fylkasuohkan jahkásaččaid ruđa. Buot suohkanat Tromssas ja Finnmárkkus (earret muhtun kraftsuohkanat) ožžot jahkásaččat oasi iežaset fylkasuohkaniid guovlluid ovdánahttinruđain. Nordlánddas leat dušše unnimus suohkanat mat ožžot dieid ruđaid jahkásaččat. 2002:s, jagi ovdal go ovddasvástádusnuppástus bođii, ii ožžon oktage suohkan ruđa fylkasuohkanis iežaset ealáhusfoanddaide. Man muddui suohkanat nákcejit juolludit fitnodagaide doarjagiid, vuolgá vuos das ahte ožžot go suohkanat juolludemiid fylkasuohkaniin, makkár ruhtadilli suohkanis alddis lea ja man ollu vejolaččat ožžot dietnasa kraftfoanddas. Ja muđui han dat vuolgá maid das ahte lea go ealáhusaid ovdánahttin vuoruhuvvon suorgi. Ohcci gii ohcá SOF doarjaga, sáhttá ge dasto vásihit iešguđetlágan dili suohkana veahkkeruhtadeami ektui, dan mielde guđe suohkanis ohcci ássa. Danin lea ge guđege suohkana ohcamušhivvodat hui ollu gitta das makkár oktavuohta Sámedikkis lea guđiinge suohkaniin áššemeannudeami oktavuođas. Guovllut gos bohtet ollu ohcamušat, leat dávjjibut oktavuođas foanddain go dakkár guovllut gos bohtet unnán ohcamušat.</p>
<p>Sii geaid mii leat jearahallan, lohket ahte Sámi ovddidanfoandda ja suohkaniid ealáhusfoandda ovttasruhtadeapmi doaibmá bures. Sámi ovddidanfoandda doarjja boahtá dávjá lassin eará ásahusaid doarjagii, nugo suohkaniid ealáhusfoandda, Giliid ovdanáhttin dahje Innovasjon Norge doarjagii. Suohkaniin lea eanadoallokántuvrras dahje ealáhuskántuvrras ollu dadjamuš mii guoská dasa ahte veahkehit ohcciid oažžut oktavuođa Sámi ovddidanfoanddain. Muhtun suohkanat, nugo Guovdageaidnu, eai atte doarjaga váldoprošeavttaide, nu ahte doaimma omasteaddji ferte ohcat doarjaga eará báikkis. Dat sáhttá leat ovdamearkkadihte Sámi ovddidanfoanda dahje Innovasjon Norge. 71</p>
<p>Diekkár oktavuođain addá suohkan doarjaga ovdabargguide ja ohcamuša hábmemii. Nie ruhtadit ge iešguđet foanddaid doarjagat eaŋkil prošeavttaid, ja dagahit ahte prošeavttaid sáhttá čađahit.</p>
<p>Ovdal lei nu ahte lei ohcamuša sturrodat mii mearridii gulai go ohcamuš suohkanii vai Innovasjon Norgii. Nie ii leat šat dál. Dál lea nu ahte dábálaččat ruhtadit suohkanat ovdaprošeavtta ja IN ruhtada váldoprošeavtta. Innovasjon Norge lea mielde oasseruhtadeaddjin buot SOF ealáhuskategoriijain, muhto váldodeaddu lea eará ealáhusdoaimmain. Dat ahte lea goabbatlágan doarjjavuohki Finnmárkku ja Tromssa IN guovllukántuvrrain, dagaha ahte dien guovtti fylkka ohccit eai oažžu seammalágan meannudeami. Tromssas dulkojit njuolggadusaid nu ahte almmolaš doarjagiid oassi ii galgga leat eanet go IN iežas doarjjamearit leat. Dasto lea nu ahte go IN sáhttá addit 30 proseantta investerendoarjaga ja SOF juolluda 25 proseantta seamma prošektii, de sáhttá IN addit 5 proseantta doarjaga prošektii. Finnmárkkus dulko IN njuolggadusaid nu ahte SOF doarjja lea nu unni ahte das lea áibbas unnán mearkkašupmi, ja dat sáhttá geavahuvvot iežaskapitála nannemii. Dasto sáhttá ge IN addit ollasit doarjaga iežas doarjjameriid mielde lassin dan doarjagii maid SOF addá iežas meriid mielde. Duohta dilis mearkkaša dát ahte Finnmárkkufitnodat mii ohcá sihke SOF ja IN doarjaga, sáhttá oažžut eanet almmolaš doarjjaoasi iežas prošektii ja iežaskapitála gáibádus šaddá ge dasto unnit go sullasaš fitnodagas Tromssas. Eanas doaimmaid maid IN ruhtada ovttas Sámi ovddidanfoanddain, lea IN doarjja stuorámus oassi prošeavttas. Danin lea ge áššemeannudeami maŋŋil dehálaš gozihit ahte ruhtadanplána čuvvojuvvo. Jus IN juolluda unnit doarjaga go dan mii lea ohccojuvvon, de geahpeda maiddái SOF iežas oasi. De ferte ge ohcci ieš meroštallat galgá go prošeavtta čađahit unnit prošeaktan vai ohcat eará lassiruhtadeaddji. Prošeakta ferte ollasit ruhtaduvvon ovdalgo SOF addá doarjaga.</p>
<p>Fylkamánne hálddaša IN bokte giliid ovdánahttindoarjagiid ja regionála Giliidovdánahttin-doarjagiid mat leat fitnodagaid ovdánahttima ja investeremiid váste. Eanadoallosuorggi ohccit geavahit daid ruđaid ruhtadit iežaset prošeavttaid ovttas SOF doarjagiin.</p>
<p>Sámediggi lea ráhkadan ovttasbargosoahpamuša Tromssa, Finnmárkku ja Nordlándda fylkasuohkaniiguin, ja lullisami guovlluin mas leat mielde Hedmárku, Davvi- ja Lulli-Trøndelága ja Nordlánda. Dáin ovttasbargošiehtadusain lea jáhkkimis eanet mearkkašupmi sámi guovlluid ealáhusberošteddjiid politihkalaš ovttasbargui, go prošeavttaid ruhtadeapmái. Fylkasuohkaniin eai leat ruđat ruhtadit čielga fitnodatprošeavttaid, muhto leat leamaš mielde ruhtadeamen oktasašdoaimmaid ovttas Sámi ovddanfoanddain. Ovdamearkkat diekkár oktasaš doaimmaide lea álggahanoahpaheapmi.</p>
<p>Gažadaniskkadeamis jearaimet livčče go ohccit sáhttán čađahit prošeavtta SOF doarjaga haga. Vástadusat maid oaččuimet leat dan mielde makkár ealáhussii prošeakta gullá. Dat geat leat eanemusat SOF doarjaga duohken, leat duodjeohccit, badjel 61 proseantta sis vástidii ahte sii eai livčče sáhttán prošeavtta čađahit SOF doarjaga haga. Sivvan dasa sáhttá leat ahte Innovasjon Norge ii ruhtat duodjeháhkamušaid ovttas Sámi ovddidanfoanddain, ja de báhcá dušše suohkan vel vejolaš lassiruhtadeaddjin. Maiddái opmodat- futnodatjođihansuorggis lea SOF dehálaš, 57 proseantta ohcciin dien suorggis oaivvilda dan. Eanas eará ealáhusain lea lohku birrasii 40. 72</p>
<p>Tabealla 6.2 <em type="italic">Prošeavtta ii lean vejolaš čađahit SOF doarjaga haga </em></p>
<p>Duodji 61,3 Opmodat/fitnodatjođiheapmi 57,1</p>
<p>Guolásteapmi 43,8 Industriija/huksegat ja rusttegat 41,4</p>
<p>Eanadoallu 40 Alm, priv ja sosiála bávalusat 47,5</p>
<p>Turisma 40,3 Gálvogávppašeapmi 28,6 Ii sierra ealáhus 31</p>
<p>Muhto eai buot SOF ohcamušain leat eará veahkkeruhtadeaddjit. Dasto lea iežaskapitála dat mii ruhtada veahkkin. Sii geat ohcet álggahanstipeandda ožžot gitta 75 proseantta SOF ruhtadeami, ja de eai oaččo eará ruhtagálduin ohcat doarjaga.</p>
<p>Buot SOF ohcamušain gáibiduvvo iežaskapitála, muhto iežaskapitála sturrodat leat čadnon dasa makkár ealáhussii prošeakta gullá ja makkár doaibma lea (geahča tabealla 4.3 ovdalis raporttas). Dat ahte IN dulko njulggadusaid goabbatládje Finnmárkkus ja Tromssas, dagaha maid dan ahte iežaskapitála gáibádus sáhttá leat unnit ohcamušain mat bohtet Finnmárkkus, main IN lea oasseruhtadeaddji. Hálddahus lohká ahte dávjá lea oalle stuora hástalus gávdnat doarvái iežaskapitála. Nuppe bealis sáhttá leat dat ahte ohccit sáhttet geavahit iežaset ruđa mearkan dasa ahte prošeakta boahtá ceavzit.</p>
<p>Go galgá árvvoštallat doaibmá go SOF ovddidanváikkuheaddjin vai mielderuhtadeaddjin, de leat máŋga beali mat dasa váikkuhit. Movt mii dan árvvoštallat, vuolgá das maid mii oaivvildit ovddidanváikkuheaddji doahpagiin. Mii oaivvildit ahte jus foandda galgá sáhttit gohčodit ovdánahttimii váikkuheaddjin, de ii leat doarvái ahte doaibmá dušše ruhtadjuolludeaddjin. De gal ferte maid leat mielde álggaheamen ja ásaheamen doaimmaid. Go galgá váldit badjelasas ovddidanváikkuheaddji ovddasvástádusa, de dat mielddisbuktá ahte ferte maid leat ovddasvástideaddjin hábmet ja johtui bidjat ođđa politihka ja ođđa doaimmaid. Ovddidanváikkuheaddji dehálaš bargoneavvut leat fuomášumit, plánat, bagadallan, doarjja ja ekonomalaš veahkki.</p>
<p>Movt min mielas lea dasto Sámi ovddidanfoandda ovddidanváikkuheaddji doaibma? Lea go ohcamušaid lohku dat mii lea foandda barggu dovdomearka, vai gávdnojit go foandda plánain ja bušeahtain ovdamearkkat gos foanda ieš lea evttohan prošeavttaid, áŋgiruššamiid ja bargguid? Vástádus guovtti maŋemus gažaldahkki lea sihke juo ja ii. Min ipmárdus lea ahte hálddahus ja stivra geavahit ollu bargoáiggi vástádallat ohcamušaid mat bohtet. Muhto go geahččat jahkásaš bušeahtaid, de gávdnat maid ovdamearkkadihte prográmmaid ja doaimmaid maid foanda ieš dáhtošii čađahit boahttevaš jagiid, muhto eai buot dat leat čađahuvvon. Dat leat ovdamearkkadihte gelbbolašvuođanannema ovddideapmi ja fierpmádagaid huksen, guovlluid ealáhusaid huksen, doaibmaprográmmaid álggaheapmi eanadoalus dahje ealáhusovddidanprošeavttat álggaheaddji nissonolbmuid várás. Dáid mii geahčadit dárkileappot boahtte kapihttalis.</p>
<p>Prošeavttaid ruhteapmi sáhttá maid leat oassi ovddidanváikkuheaddji barggus. Mis eai leat dieđut dan birra makkár mállet prošeavttain SOF lea váldoruhtadeaddji, earret álggahanstipenaddain maid foanda ruhtada okto. Gažadaniskkadeapmi orro čájeheamen ahte dat leat earenoamáš dehálaččat duodjeohcamušaide. Muhto go 56 proseantta ohcciin ohcá doarjaga maid eará báikkiin, čájeha dat ahte SOF lea dehálaš oasseruhtadeaddji, ja 73 ahte eará ruhtadeaddjit leat dehálaš ruhtadeaddjit lea maid dehálaččat prošeavttaide maidda SOF addá doarjaga. Go galgá árvvoštallat man muddui Sámi ovddidanfoandda sáhttá defineret ovddidanváikkuheaddjin, de ferte maid árvvoštallat deattuha go foanda eará beliid doaimmain ja leat go foanddas eará vuoruheamit go dain eará ovddidanoassálastin/ruhtadeddjiin. Deavdá go SOF ráiggi maid eará ruhtadeaddjit eai nákce deavdit, lea go foanda deavddan earáide? Mii oaivvildit ahte SOF lea lassin eará ruhtadanortnegiidda ja sáhttá ruhtadit ja vuoruhit dakkár guovlluid maid earát eai sáhte. Sihke Sámedikki njuolggadusat ja politihkalaš vuoruheamit addet fondii vejolašvuođa bargat ovddidanveahkkin. Dát ii mearkkaš ahte buot mii lea vejolaš lea dahkkon. Sámi ovddidanfoanddas lea ain buoridanmunni ovddidanveahkeheaddji barggus. Dat sáhttá áŋgireappot searvat ja stivret ovdáneami dan guvlui gosa hálida. Dás lea maid sáhka das ahte čuovvut servodaga ovdáneami ja doarjut daid ealáhusaid main áiggis áigái leat ovdánanvejolašvuođat ja maid servodat dárbbaša. Dán oktavuođas lea SOF leamaš beare láivi. Dat lea eanemusat buđaldan áššemeannudemiin ja ruhtadan (mielderuhtadan) ohcamušaid, ii ge leat nu ollu návccaid bidjan dasa ahte leat ovddabealde servodaga ovdáneami ja leahket njunnošis, bajemus dásis hábmemen sámi ealáhuspolitihka. Dán áššái máhccat fas boahtte kahpihttalis. 74 7</p>
<p>Lea go Sámi ovddidanfoandda váikkuhangaskaomiid geavaheapmi ulbmiliid mielde?</p>
<p>Dán kapihttalis áigut mii geahččat Sámi ovddidanfoandda váikkuhangaskaomiid geavaheami ja ulbmiliid oktavuođa áigodagas 2002-2006. Mii geavahit dakkár geahččanviidodaga vuođđun gos geahččat movt foanda lea hábmen ja oainnusindahkan ulbmiliid dan viđa jagis maid mii árvvoštallat, ja lea go váikkuhangaskaomiid geavaheapmi ulbmiliid mielde. Dat váikkuhangaskaoamit maid birra mii dás hupmat, leat eanas dušše foandda ruđalas váikkuhangaskaoamit. 7.1</p>
<p>Sámi ovddidanfoandda ulbmilat</p>
<p>Árvvoštallama bargun lea veardidit dahje árvvoštallat juoidá, ovdamearkkadihte doaimma, prošeavtta, áŋgiruššama dahje barggu. Mii árvvoštallat Sámi ovddidanfoandda doarjjaortnegiid, ja mii geahččat dan vihtta jagi áigodagas; 2002 rájes gitta loahpageahčái 2006. Min mandáhtta lea kártet foandda ulbmiliid, ja geahččat makkár bohtosat dahje ovdáneapmi lea olahuvvon foandda doarjjaortnegiiguin.</p>
<p>Lea foandda váldoulbmil, oasseulbmiliid oainnusindahkan, strategiijat ja doaimmat mat leat min barggu vuolgabáiki, ja diet dat muitalit maid foanda hálida ja pláne joksat bargguidis bokte.</p>
<p>Nugo čáliimet kapihttalis 3.1 de lea SOF váldoulbmil ”.... nanu ja ealli servodagat dássedis ássamiin ja máŋggabealát ealáhusaiguin, kultur- ja servodateallimiin. Doarjagat galget nannet nissonolbmuid searvama ja dásseárvvu ealáhusain. Ohcanmeannudeamis galgá árvvoštallat birasváikkuhusaid..”</p>
<p>Njuolggadusain čilgejuvvo movt dán ulbmila galgá ipmirdit ja mii gáibiduvvo iešguđet suorggis vai joksá ulbmila. Guoskevaš njuolggadusat doaibmagohte ođđajagimánu 1. beaivvi 2004, lasáhusain ahte doaibmaguovlu viiddiduvvo ođđajagimánu 1. beaivvi 2005. Dát njuolggadusat bohte skábmamánu 25. beaivvi 1998 njuolggadusaid sadjái. Eará rievdadeamit go dat ahte ođđa suohkanat dahje oasit suohkaniin bohte mielde, leat dušše smávit rievdadusat. Dat mearkkaša ahte 2004 njuolggadusat leat hábmejuvvon nugo stáhta gáibádusat leat dákkár čállojuvvon njuolggadusaide.</p>
<p>Njuolggadusian daddjo ahte <span type="quote">”váldoulbmilin girjás ealáhusaid ovddideamis lea oččodit nanu ja máŋggabealát ealáhusaid. Guolásteamis lea ulbmilin bisuhit ja ovdánahttit guolásteami dehálaš materiálalaš vuođđun sámi riddo- ja vuotnaguovlluid ássamii ja bargoeallimii. Eanadoalus lea ulbmilin doalahit dan bargodási mii eanadoalus lea, ja dasa 75 lassin oččodit eanebuid bargagoahtit eanadoaluin. Duoji ulbmilin lea nannet duoji kultuvran, fágan ja ealáhussan. Maŋemus oassi čállojuvvui dárkileappot 2004:s; ”Ulbmil lea láhčit buoret dili duodjeealáhussii”</span>.</p>
<p>Foanddas leat maid ulbmilat mat gusket lotnolasealáhusaide ja ahte galgá nannet meahcásteami ealáhussan ja kultuvra.</p>
<p>Ulbmiliid olaheami galgá árvvoštallat sierra eavttuid mielde. Dat mearkkaša ahte Sámediggi áigu iskat leat go doarjagiid vuostáiváldit čađahan doaimmaid maidda leat ožžon doarjagiid. Dán raporterengáibádusa birra dieđihuvvo doarjjareivves, nu ahte juohke okta gii oažžu doarjaga diehtá ahte son galgá čállit raportta dan birra movt lea ruhtadan prošeavtta dahje doaimma masa lea ožžon doarjaga – movt lea geavahan foandda doarjaga, eará ruhtadanásahusaid doarjaga ja iežaskapitála. Dán reivves <span type="quote">”Ávžžuhus máksit Sámi ovddidanfoandda doarjaga”</span> gáibiduvvo ahte mielddusin galget leat dakkár báhpirat go huksenrehketdoallu, huksema gárvvistanduođaštus, rehkegiid máksinguittet, duođaštusat ja eará báhpirat. Dát raporta guoská ovddemustá ruhtadollui, goluid čilgen galgá čájehit lea go prošeakta dahje doaibma čađahuvvon plánaid mielde. Dákkár raporta ii dárbbaš muitalit maidege dan birra makkár ođđasa dahje makkár nuppástusaid doaibma lea buktán prošeaktaoamasteaddjái. Álggahanprošeavttain ja čielggadanprošeavttain leat eará raporterengáibádusat. Dain galgá sáddet sierra raportta go bargguin lea geargan, mii sáhttá leat ovdamearkkadihte čielggadeami raporta.</p>
<p>Njuolggadusain daddjo viidáseappot makkár eavttuid mielde foanda juohká doarjagiid áiggis áigái. Njuolggadusain daddjo: ” Sámediggi mearrida jahkásaččat ulbmiliid, strategiija ja doaibmabijuid bušeahtastis. Bušeahttamearrádus mearrida doarjjaortnega bajimus vuoruhemiid. Sámedikki deahálaš vuođđoprinsihppan galget leat máŋggabealatvuohta, dásseárvu ja ollislaš perspektiiva. Doarjja addo dakkár investeremiidda, ovdaprošeavttaide, buvttaovddideapmái, álggahanstipeandan ja márkanfievrrideapmái, mat galget čađahuvvot Sámi ovddidanfoandda doaibmaguovllu siskkobealde. </p>
<p>Viidáseappot čilgejuvvo guđet suohkanat ja oasit suohkaniin gullet foandda doaibmaguvlui.</p>
<p>Njuolggadusaid mielde sáhttá Sámediggi spiehkastit dábálaš doarjjageavahanvuogis <span type="quote">”jus deattuha earenoamáš vuhtiiváldima báikeválljemii, vuođđostruktuvrii, nisson- ja/dahje nuoraiddoaibmabijuide, gilvalandiliide, kulturbeliide jna .” Ii čilgejuvvo moktege mii oaivvilduvvo ”earenoamáš vuhtiiváldimiin”</span>, muhto dat sáhttet leat dakkár áššit go stuora bargguhisvuohta dahje ahte addá doarjaga dakkár doaimmaide main ii leat ekonomalaš vuođđu, muhto main liikká sáhttá leat stuora ávki sámi kultuvrii ja servodahkii. 7.1.1</p>
<p>Guolásteapmi</p>
<p>Dán viđajagi áigodagas maid mii árvvoštallat, leat eandalii vihtta iešguđetlágan doaimma mat namuhuvvojit bušeahtain mat gusket guolásteapmái. Dat leat jurddašuvvan guolástanfatnasiid ja rusttegiid ođasteapmái, báikkálaš gádde- ja guollevuostáiváldinrusttegiidda, guollebiebmanealáhussii ja báikkálaš hálddašanmálliide muhtun vuonain. Muhtun doaimmat leat iešguđetládje čállojuvvon jagis jahkái. Dasa lassin namuhuvvo 2004 bušeahtas ahte foanda sáhttá doarjut doaimmaid mat gullet 76 njuorjjobivdui ja njuorjjobuktagiid ráhkadeapmái ja vuovdimii. Dát doaibma ii namuhuvvo ii guovtti ovddit jagiid ii ge maŋit jagiid bušeahtain šat.</p>
<p>Maid diet doaimmat duođas sisttisdollet, dan birra ii čállojuvvo mihkkege bušeahtas. Muhtumat dáin doaimmain leat čállojuvvon nu viidát ahte daid measta sáhttá gohčodit strategiijan dahje oasseulbmilin. Ja lea ohcci duohken gávnnahit makkár doaimmaid sáhttá álggahit vai sáhttá dien strategiija duohtandahkat. Doarjjastivrra bargu unniduvvo juolludeaddji eiseváldi doaibman. Dat guoská ovdamearkkadihte čuovvovaš áigumušaide: <span type="quote">”Bargat buoridit sámi riddo-ja vuotnaguovlluid mearraealáhusaid ruhtadanvejolašvuođaid”</span> ja ”Vuoruhit dan barggu ahte oččodit ruovttoluotta guolástanvuoigatvuođaid maid leat massán.”</p>
<p>Mii guoská Sámedikki ja foandda raporttaide main čállet doaimmaid birra, de leat jahkedieđáhusat oalle guhtetláganat. Vuosttaš jagiin, 2002 ja 2003, de lea jahkedieđáhusain čállojuvvon unnán daid áššiid birra mat bušeahtain gohčoduvvojit doaibman. 2002 jahkedieđáhusa eat gávnna maidege, ja maŋit jagi dieđihuvvo ahte lea <span type="quote">”váttis oažžut Guovlluráđi guorrasit Sámedikki oidnui”</span>, ja de eandalii go lea ságas sihkkarstit riddo-ja vuotnaguovlluid unnimus fatnasiid guolástanvuoigatvuođaid. Dieđihuvvo maid ahte diggi lea deattuhan eará politihkalaš bargguid mat gusket sámiid vuoigatvuođaide ja vejolašvuođaide hálddašit bivddu ja guolásteami (2003 jahkedieđáhus). 2004 rájes ja dan golmma maŋemus jagis maid mii leat geahčadan, de oaidnit ahte jahkedieđáhusain leat miha eanet dieđut mat gusket bušeahtaid evttohuvvon doaimmaid ja jahkedieđáhusaid raporterejuvvon bargguid oktavuhtii. Ovddemustá leat raporttain dieđut politihkalaš bargguid birra, nugo ovdamearkkadihte ahte Sámediggi lea gieđahallan guolástusdieđáhusa (2004), ja seamma jagi lea čállán ovttasbargošiehtadusa Finnmárkku fylkasuohkaniin dahje ahte lea politihkalaččat bargan struktuvraearreortnegiin, ealli mearariggodagaiguin – nugo gonagasreabbá hálddašeapmi, ja ahte lea bargan oččodit eanebuid guolástanámmáhii (2006). 2004 ja 2005 raporttat leat veaháš earaláganat. 2004:s namuhuvvo ahte diggi lea bargan politihkalaččat ” nannet báikkálaš guolásteddjiid vuoigatvuođaid ja nissonolbmuid rivttiid seamma suorggis.” Die lea áidna jahki go jahkedieđáhusas namuhuvvojit nissonolbmuid rievttit guolleealáhusas earenoamážit, go lea sáhka čađahuvvon doaimmain. 2005:s čállojuvvo maid ahte lea juolluduvvon doarjja dihto báikkálaš doaimmaide, nugo ovdamearkkadihte ahte Sámi ovddidanfoanda lea juolludan doarjaga vuotnaprošeavttaide Deanuvuonas ja Porsáŋggus.</p>
<p>Jus mii eat geahča šat jahkedieđáhusaide, ja geahččat baicca man ollu oktiibuot lea juolluduvvon guolásteapmái dán viđa jagis, de fuobmát ahte dá lea goalmmádin stuorámus joavku, dan mearkkašumis gii oažžu eanemus foanddas. Šiega 15 proseantta dán áigodaga doarjagiin leat juolluduvvon guolásteapmái, juogaduvvon 141 iešguđetlágan prošeavttaide dahje doaimmaide. Go oaidnit ahte jahkesaččat lea juolluduvvon oalle lahka 30 prošektii doarjja, de sáhttá ge dadjat ahte foanda lea oalle ollu áŋgiruššan guolásteami hárrái iežas geográfalaš doaibmaguovllus. Gažadaniskkadeami bohtosat čájehit ahte dáin doaimmain livččii guokte viđa doaimmas mat eai livčče sáhttán čađahuvvot foandda doarjaga haga. 7.1.2</p>
<p>Eanadoallu</p>
<p>Seammaládje go guolástusas, de leat maid eanadoallosuorggis namuhuvvon jahkásaččat vuoruhuvvon doaimmat Sámedikki bušeahtain. Máiddái dás namuhuvvojit gaskal golbma ja vihtta čuoggá maid buorebut sáhtášii gohčodit ulbmilin go doaibman, ulbmilin maid ektui diggi áigu bargat. Ovdamearkkadihte dakkár áššit go ovddidit ja ealáskahttit 77 árbevirolaš lotnolasealáhusaid, buoridit eanadoallu gánnahahttima goluid geahpedemiin, gelbbolašvuođa nannemiin, fierpmádagaid huksemiin ja FoU - doaimmain. Ii leat iešalddis čielggas jur juste makkár doaimmaide foanda áigu addit doarjagiid. Leat ollu doaimmat mat sáhttet eanadoalu gánnaháhttima buoridit, lasihit gelbbolašvuođa dahje ásahit fierpmádagaid ealáhussii. Dušše muhtun hárve háviid lea bušeahtain sáhka dihto doaimmain, nugo ovdamearkkadihte go daddjo ahte doaibman lea geavahit meahcásteami (2002), ovddidit ja ealáskahttit árbevirolaš lotnolasealáhusaid (2003). Eandalii orro 2006 bušeahtas namuhuvvomen oalle čielgasit makkár dihto doaimmain lea sáhka, go daddjo ahte áigot vuoruhit doaluid visttiid ja huksegiid ruhtadeami. Njuolggadusat ohcciide gal celket čielgaseappot; ”Earret dábálaš vistehuksengoluide sáhttá foanda maid addit doarjaga oastit mašiinnaid ja bargoneavvuid, daid doarjagiid sáhttet maid mašiidna- ja bargoneavvosearvvit ohcat.” Sámedikki eanadoallodieđáhus (2007) čájeha ahte doaluid vistehuksemiid doarjjalohku lassána, ja doarjjalohku mašiinnaid oastimiidda njiedjá. Eanadoallu lea dat ealáhus mii oažžu eanemus ruđa oktiibuot foanddas, dán viđa jagis lea ealáhus ožžon 23 proseantta olles foandda summas. 187 iešguđetlágan doibmii lea juolluduvvon doarjja dán áigodagas. Min iskkadeapmi čájeha maid ahte foandda doarjaga haga eai livčče diein doaimmain sáhttán čađahuvvot eanet go guokte doaimma viđa doaimmas.</p>
<p>Seammaládje go guolástusas, de leat eanadoalu dáfus nai unnán dieđut Sámedikki 2002 ja 2003 jahkedieđáhusain. 2002 jahkedieđáhusas dieđihuvvo ahte Sámediggi lea ruhtadan máŋggajagi prošeavtta man ulbmil lea lasihit dállodoaluid árvoháhkama, ja foanda vuoruha oktasašdoaimmaid eanadoalus, danin go dat lea <span type="quote">”dehálaš váikkuhangaskaoapmi geahpedit dállodoaluid mekaniserengoluid”</span>. Dát ovdamearka čájeha dihto doaimma mii sáhtášii váikkuhit dasa ahte olaha <span type="quote">”buoret gánnaháhttima goluid geahpedemiin”</span> ulbmila. Dasa lassin addá foanda alladit máksinmeriid mielde doarjaga mašiinnain ja bargoneavvuid oastimii maid duohken leat oktasašdoaimmaid, go daid ohcamušaide mat bohtet eaŋkilolbmuin. Dat lea ávžžuhus ovttasbargat ja juogadit oastingoluid. Leat maid čađahuvvon gealbonannenkursset boanddaide ja boazobargiide geat dáhttot bargagoahtit biebmoárvoháhkamiin. Jagiin 2004, 2005 ja 2006 lea jahkedieđáhusaid raporteren muhtun muddui viidát, ja dain namuhuvvojit maid ovdamearkan dihto doaimmat mat foanddas leat ožžon doarjagiid, nugo ovdamearkkadihte ahte foanda lea ruhtadan doaimmaid maid ulbmil lea eanadoallobuktagiin oažžut eanet dietnasa. Ovttassbargoprošeakta, man ulbmil lei ovttasbargat eandoallovisttiid háhkamiin, mas ledje mielde davimus fylkkaid eanadoalloossodaga, buvttii dan bohtosa ahte sii geat prošeavttas ledje mielde, ožžo hálbbit visttiid. 2004 rájes rievddai foandda váikkuhangaskaomiid geavaheapmi, nu ahte dan rájes besse sii maid ohcagoahtit doarjagiid geain leat stuorát doalut go 1,5 jahkedoaibma. Seamma jagi čállojuvvui ahte doarjagat mat leat juolluduvvon mašinovttasbargiide, leat dagahan buoret ovttasbarggu mašiinnaid ja bargoneavvuid geavaheami oktavuođas eanadoalus.</p>
<p>Sihke 2005:s ja 2006:s čállojuvvo eanemusat politihkalaš bargguid birra jahkedieđáhusain. Bargu WTO-šiehtadallamiid oktavuođas, mielkeearit ja eanadoallošiehtadus leat namuhuvvon (2005) ja sierra earit nuoraide ja nissonolbmuide, oažžun dihte sin váldit badjelasaset mielkebuvttadandoaluid (2006). Sámediggi ii ožžon bealuštusa guhtiige dieid namuhuvvon čuoggáide. Sámediggi fuolastuvvá eanadoalu ovdánemiin 2006:s: ”... eatnagat heitet oapmedoaluin, earenoamážit sámi guovlluin. ... boanddat eai nu roahtat huksegoađe. Dat dagaha ahte doallovisttiid divodeamit ja ođasmahttimat maŋiduvvojit ja eatnasat heitet oapmedoaluin.” Seammás vásihii foanda ahte doaibmaguovllu geográfalaš viiddideapmi mielddisbuvttii ahte juolludeamit eanadollui lassánedje. Maiddái dán jagi čájehuvvui ahte máŋggas álge ovttas doaimmahit doaluid. 78 7.1.3</p>
<p>Duodji</p>
<p>Sámi ovddidanfoandda váldobargun dán viđajagi áigodagas lea leamaš čielggadit duodjeealáhusa rámmaeavttuid, ovdánahttit gelbbolašvuođa, bargat buoridit vuovdin- ja márkanastineavttuid ja ásahit buvttadanfierpmádagaid ja ovttasbargoortnegiid duodjái. 2002:s ráhkaduvvui sierra ovddidanprográmma duodjái, muhto dasa eai ožžon olggobealde ruhtadeami nugo ledje jurddašan. Danin dat čađahuvvui dušše muhtun muddui SUF dábálaš doarjagiiguin. 2003 bušeahtas namuhuvvo ahte foanda bidjá sierra ruđa duoji ovddidanprográmmii, ja jahkedieđáhusas muitaluvvo ahte prográmma lea álggahuvvon. Dan birra ii šat daddjojuvvo mihkkege 2004 bušeahtas, ii ge dan jagi jahkedieđáhusas ge, muhto 2005 jahkedieđáhusas muitaluvvo ahte prográmma ii leat vel ollasii ruhtaduvvon. Muhto lea álggahuvvon guovttejaga prošeakta nannen várás fágaoahpaheami duojis. Čađat dán suorggis vuhtto ahte Sámediggi lea bargan ollu nannet ealáhusa gelbbolašvuođa ja oččodit duojáriidda buoret rámmaeavttuid. 2006:s dieđihuvvo ahte dieid bargguid boađus lea ahte lea ráhkaduvvon šiehtadus duodjeorganisašuvnnaiguin (duodješiehtadus), ja ahte leat sirrejuvvon ruđat doaibmadoarjjan, buresbirgenortnegiidda, ovddidandoaimmaide ja ealáhusa gálvomerkenbargui. Dán suorggis lea bargojuvvon hui viidát, lea earet eará vuosttaš geardde go lea ráhkaduvvon raporta ealáhusa ekonomalaš dili birra. Dat čájeha heajos doaibmabohtosa. Guovttejaga prošeakta mii guská oahpahalliidortnegii lea álggahuvvon, ovttasráđiis Finnmárkku ja Tromssa fylkasuohkaniiguin.</p>
<p>Ovddidanfoandda logut čájehit ahte duodji lea dat ealáhus mii lea ožžon buot unnimus doarjaga foanddas dán viđajagi áigodagas, vaikko vel rehkenastá ge mielde duodjeprográmma ja doarjagiid mat leat juolluduvvon ovdánahttindoaimmaide ja oastimiidda. Vuollel ovcci proseantta doarjagiin leat juolluduvvon duodjeealáhusa 82 doibmii. Liikká orro leamen ahte dát ealáhus lea eanemus doarjagiid duohken, dasgo golmmas viđa doarjjavuostáiváldis dadjet ahte sin doaimmat eai livčče álggahuvvon jus eai lean oažžut foanddas doarjaga. 7.1.4</p>
<p>Eará ealáhusdoaimmat</p>
<p>Maiddái dán áššesuorggis cealká Sámediggi ahte diggi áŋgirušša sihke politihka hábmemiin ja ahte addit doarjagiid doaimmaide mat sáhttet duohtandahkat dán sin politihka. Politihkalaš bargguin gesset earenoamážit ovdan guovlluid ovttastahttindoibmii searvama. Dat namuhuvvo vuoruhuvvon bargun juo 2003:s, ja namuhuvvo maid 2005:s, gos daddjo ahte diggi áigu nannet ja oktiiheivehit váikkuhangaskaoapmeortnegiid fylkasuohkaniid ovttasbargošiehtadusain. Gelbbolašvuođanánnen ealáhusain, ja kultuvrra ja ealáhusa áŋgiruššamat namuhuvvojit maid buot dan viđa jagis maid mii geahčadit.</p>
<p>Mii guoská dihto doaimmaide, de addojuvvo vejolašvuohta ahte foandda doarjagiid maid sáhttá geavahišgoahtit fitnodagaid viidásit ovddidandoaimmaide, ja sámi báikegottiid servicefálaldagaide (2002). 2006:s daddjo ahte ealáhusat galget nannejuvvot dakko bokte ahte juolluduvvo doarjja oastimiidda, buktagiid ovddideapmái ja ođđa fuomášumiide. Nissonolbmot ja nuorat namuhuvvojit earenoamážit juohke jagi dán viđa jagis. 2002:s ja 2003:s daddjo ahte diggi áigu ásahit ealáhusovdánahttinprošeavttaid álggahalli nissonolbmuid várás, ja 2004:s ja 2006:s namuhuvvo ahte foandda doarjagiid sáhttá geavahit ásahit fierpmádagaid gos nissonolbmuid gelbbolašvuohta sáhttá geavahuvvot 79 <span type="quote">”hutkkálaš fuomášumiid ovddideapmái maid ealáhusain sáhttá geavahit”</span>. 2002 bušeahtas čállá Sámediggi ahte <span type="quote">”lea dárbu váldit atnui dan gelbbolašvuođa mii nissonolbmuin lea. Áiggi mielde boahtá dat nanusmahttit ealáhusdoaimmaid. Lea dárbu oažžut goappešat sohkabeliid mielde go galgá oččodit nanu ovdáneami sámi báikegottiide. Serviceealáhusain leat eanemus nissonolbmot bargguin. Ferte gozihit buoret bagadallama ja čuovvoleami, ja movttiidahttit ásahit bargosajiid nissonolbmuide ja nuoraide”</span>. Nuorat namuhuvvojit 2002:s ja 2003:s, go čállet ahte diggi galgá searvat ásahit álggahalliidprográmma vásetin nuoraide, sihke ruđalaččat ja hálddahuslaččat.</p>
<p>Mii guoská dasa man ollu jahkedieđáhusain lea čállojuvvon <span type="quote">”eará ealáhusdoaimmaid”</span> áŋgiruššamiid birra, de gávdnat unnán dan birra jagiin 2002 ja 2003. 2004 rájes bargagohte oččodit buoret govdabáddehuksema ja nannet ealáhusaide gullevaš oahppo- ja dutkanbirrasiid maid ulbmil lea nannet sámi ealáhusdoaimmaid. Sámediggi lea maid leamaš mielde prošeavttas man sisdoallu lei nissonolbmuid searvan guolástushálddašeapmái. 2005:s lea čađahuvvan áŋgiruššan sámi mátkkoštanealáhusa várás. Sámediggi lea vuoruhan gelbbolašvuođanannema ja fierpmádagaid huksema kultur- ja luondduvuđđosaš turismasurggiin. Leat ásahuvvon ovttasbargošiehtadusat Innovasjon Norgiin ja eará oassálastiiguin Finnmárkkus, bargan dihtii juoidá mátkkoštanealáhusa nannemiin Sis-Finnmárkkus. Dát doaimmat fievrreduvvojedje viidáseappot jagis 2006. 7.2</p>
<p>Ulbmil vai doaibma?</p>
<p>Lea Sámedikki doarjjastivra mii lea foandda ja dan doarjjaortnegiid ovddasvástideaddji, dan válddi lea Sámediggi delegeren doarjjastivrii. Vuođđun doarjjastivrra vuoruhemiide ja juolludemiide leat Sámedikki jahkásaš bušeahtat. Dat guoská sihke ekonomalaš rámmaide ja ulbmiliidda mat gullet daid iešguđet ekonomalaš váikkuhangaskaomiide. Doarjjastivrra raporttain (2001-2005 ja 2006) gávdnojit čilgehusat mat čájehit ohcanhivvodaga ovdáneami ja man ollugat ožžot ohcamušaide doarjagiid. Doppe oaidná maid man stuora summat juolluduvvojit gaskamearálaččat, man ollu juolluduvvo guđege suohkanii ja iešguđet ealáhussii, ja maiddái man ollu lea mannan oastimiidda ja doaibmadoarjjan.</p>
<p>Go galgá gávdnat vuoruhemiid ja bohtosiid oktavuođa, de ferte geahččat Sámedikki bušeahtain. Doarjjastivra čujuha maid daidda. Sámedikki 2002-2006 bušeahtat ja jahkedieđáhusat čájehit earát eará maid diggi lea bargan ealáhusaid ektui. Dat lea guovtti oasis; barggut ja áŋgiruššamat politihkalaš ásahusaid ektui mat leat olggobealde Sámedikki, ja barggut ja áŋgiruššamat maid Sámi ovddidanfoanda bargá iežas kundariid ektui. Danin leat ulbmilat, strategiijat ja doaimmat bušeahtain hui viidát, ja dat eai siskkil dušše foandda bargguid, maid mii guovdilastit dás. Muhto ii leat ge dat masa mis leat moaitámušat mii guoská Sámedikki bušeahtaide ealáhussuorggis. Dat mii baicca dahká váttisin ipmirdit bušeahtaid, lea ahte máŋgga sajes eai earut čielgasit goal lea boahtte jagi bargguid ulbmil, strategiija ja doaibma. Máŋgga sajes leat ovdamearkkat gos dat mii gohčoduvvo doaibman, duohtavuođas lea ulbmil. Ii ge leat áibbas čielggas mii lea ovddidanfoandda ovddasvástádus ja mii lea muđui Sámedikki ovddasvástádus áššiin mat gohčoduvvojit doaibman bušeahtas. Ovdamearkkadihte lea oktiigullevašvuohta bušeahta doaimmain ja dain doaimmain mat doarjjastivrra 2006 raporttas navdojuvvojit leat ovddidanfoandda ovddasvástádussan. Okta dáin <span type="quote">”doaimmain”</span> lea <span type="quote">”bargat oččodit buoret ruhtadanvejolašvuođaid sámi riddo-ja vuotnaguovlluid merii gullevaš ealáhusaide”</span>. Dat lea foandda váldoulbmila mielde, gos earet eará daddjo ahte guolástuspolitihka ” ulbmil lea doalahit ja ovddidit guolásteami dehálaš ealáhusvuođđun sámi riddo- ja 80 vuotnaguovlluid ássamii ja barggaheapmái.” (Sámi ovddidanfoandda njuolggadusat). Sáhttá gal leat nu ahte ovdalis namahuvvon ulbmil gáibida ásahit ollu iešguđetlágan doaimmaid, ja jáhkkimis maiddái áŋgiruššamiid olggobealde ovddidanfoandda doaibmaguovllu. Sámediggi lea mielde ollu polithkalaš dásiid ráđiin, lávdegottiin ja bargojoavkkuin, earet eará danin vai nagodivččii váikkuhit ealáhuspolitihkkii, guolástuspolitihkkii dahje ealáhuspolitihkkii. Ollu dáin bargguin dáhpáhuvvet olggobealde ovddidanfoandda ja doarjjastivrra doaimmaid, muhto jahkedieđáhusain ii muitaluvvo nu ollu dieid bargguid birra.</p>
<p>Go ovddidanfoanda nu hárve muitala čielga doaimmaid birra dan áigodagas maid mii geahččat, ja dávjjibut baicca namuha ulbmiliid, de lea earáid duohken čilget sisdoalu, namalassii dan makkár doaimmaid guđege ulbmilis sáhtášii ráhkadit. Dat sáhttá maid mielddisbuktit ahte ohccit dahje suohkanat eai boađe diehtit vuoruhemiid birra, dahje ahte dušše muhtumat dihtet daid birra ja earát fas eai. Diekkár dilli sáhttá dagahit ahte buohkaid ohcamušat eai meannuduvvo seammaládje. Eahpečielga ulbmilat dagahit maid váttisin árvvoštallat lea go joksan mihttomeriidis. Go ulbmilat leat eahpečielgasat, unnán oinnolaččat dahje juohkehačča dulkoma duohken, de lea dábálaččat váttis cealkit lea go ollen beallemuddui vai áibbas mihttomeari rádjái.</p>
<p>Go dat lea daddjon, de fertet maid lasihit ahte gávdnojit diehttelas maid ovdamearkkat gos čielga doaimmat leat namuhuvvon dan oasis gosa doaimmat gullet bušeahtas, ja ahte daid doaimmaide leat čállojuvvon raporttat. Muhto nu ii leat jámma dahkkon jahkedieđáhusain. Leat maid ovdamearkkat mat čájehit doaimmaid dahje bargosurggiid main leat čađahuvvon ollu barggut, muhto daid birra ii leat jahkedieđáhusain čállojuvvon raporta. 7.3</p>
<p>Lea go Sámi ovddidanfoanda joksan mihttomearis?</p>
<p>Ovdalis namahuvvon gažaldat lea juste jur guovddážis min árvvoštallanbarggus. Dán raporttas mii árvvoštallat SOF bargguid viđajagi áigodagas, galgat vástidit leat go váikkuhangaskaoamit geavahuvvon foandda ulbmiliid mielde, movt doarjagiid vuostáiváldit vásihit foandda ja movt foanda doaibma guovllupolitihkalaš váikkuheaddjin. Mii leat digaštallan dieid gažaldagaid golmma ovddit kapihttaliin, ja ovdalis dán kapihttalis. Dás vuolábealde lea čoahkkáigeassu, Muhto ovdal go dan rádjái ollet, de áigut dadjalit ahte čoahkkáigeassin ii leat nu beare álki. Váldosivvan dasa lea ahte mis leat meroštallamiin váttisvuođat, eat mii buot áiggiid dieđe movt mii galgat meroštallat dan man muddui Sámi ovddidanfoanda lea joksan mihttomearis, ja danin eat sáhte buot áiggiid dadjat jur nu sihkkarit man dásis foandda bargu lea ollašuvvan. Nugo ovdal lea namuhan, de ráhkada SOF jahkásaš plánaid – maid ovdanbuktá juohke bušeahtas, ja raporttaid gávdnat jahkedieđáhusain. Dán árvvoštallama vuolggabáiki lea jahki 2002. Ii gávdno olles dán áigodahkii čohkkejuvvon mihttomearri bargguide, ahte maid livččii jurdda olahit dán áigodagas. Ulbmilat ja doaimmat ovddiduvvojit jagis jahkái. Muhto ii leat dat mii dahká váttisvuođa, muhto baicca dat ahte ulbmilat eai leat jorahuvvon doaibman ja ovdanbuktojuvvon doaibman. Danin eat dieđe nu sihkkarit movt ulbmiliid galgá dulkot. Nuppiin sániin dadjat, de eat dieđe nu čielgasit maid SOF hálida olahit, ja danin eat sáhte ge meroštallat lea go foanda olahan mihttomearis. 81 7.3.1 .... nanu ja ealli servodagat</p>
<p>Sámi ovddidanoandda váldoulbmil lea oččodit nanu ja ealli servodagaid gos lea bissovaš ássan ja máŋggabealát ealáhusat ja girjás kultur- ja servodateallin. Dan lea foanda dahkan dakko bokte ahte lea geahččan servodaga ovdáneami iešguđet ealáhusaid ovdánemiid ektui. Mii geahččat dás duoji, eanadoalu, guolásteami ja eará ealáhusdoaimmaid. Sámedikki bušeahtain ja jahkedieđáhusain lea sierra čálus juohke namuhuvvon ealáhusa birra.</p>
<p>Go oppalaččat geahččat ohcanhivvodahkii mii lea boahtán Sámi ovddidanfondii dán viđa jagis, de oaidnit ahte áššelohku lassána ja mearrádusaid lohku maid lassána. Doarjagiid biehttalemiid lohku lea maid lassánan. Eanebut ohcet doarjagiid, ja eanetbut ožžot. SOF bargu – mii dás meroštallojuvvo meannuduvvon áššiid logu mielde – lea nuppiin sániin dadjat lassánan dán viđajagi áigodagas. Maiddái gaskamearálaš doarjjasumma prošeavttaide lea lassánan. Orro leamen nu ahte foandda sadji nugo doarjagiid juohkin ásahus lea nannejuvvon dán áigodagas.</p>
<p>Muhto ii SOF galgga dušše summal juohkit ruđain mat das leat juohkinláhkái, ruđat galget geavahuvvot dihto guovlluide, ja galget loahpaloahpas váikkuhit oažžut nanu ja ealli servodagaid, nugo daddjo ulbmilparagráfas. Lea go dasto dilli nu? Sihke dieđut maid leat ožžon gažadaniskkadeamis ja dieđut maid oaččuimet go leat jearahallan ovddidanfoandda politihkkáriid ja hálddahusbargiid, čájehit ahte dilli lea nie. Foandda doarjagat dagahit buori ovdáneami doppe gos dat geavahuvvojit, ja dat mannet doaimmaide mat muđui eai oččoše doarjagiid, dahje doaimmaide mat váikkuhit dasa ahte muhtun bargosadji nagoda ovdánit viidáseappot. Doarjagat geavahuvvojit ja juogaduvvojit iešguđet ealáhusassurggiide. Váldodeaddu galgá leat eanadoalus, nugo lea mearriduvvon. Jagiid 2004-6 mihttomearri ahte juolluditi x proseantta eanadollui lea eanet go bures olahuvvon, danin go leat boahtán nu ollu ohcamušat. Doarjjastivrras lea váldi lasihit rámma gitta 30 proseantta rádjái. Ii leat liikká makkárge ágga ballat ahte foandda doarjagat eai váikkut buori ovdáneami dohko gos dat geavahuvvojit.</p>
<p>Foandda ulbmil ii leat geavahit ruđa mii das lea summal, muhto gevahit ruđa dihto ulbmiliidda. Ja go dien gažaldaga galgat árvvoštallat, de fertet geahččat movt foanda lea bargan joksan dihtii ulbmiliiddis, dat mearkkaša makkár doaimmaid lea válljen čađahit olahan dihtii mihttomearis.</p>
<p>Ovdamearkan dasa ahte foanda bargá ulbmillaččat, lea ahte foanda cealká ahte buhtis ealáhusprošeavttaid galgá vuoruhit ovddabeallái kultur- ja sosiálprošeavttaid. 7.3.2 ... nannet nissonolbmuid searvama ja dásseárvvu <em type="italic">” Ruđat (SOF doarjagat) galget veahkehit nissonolbmuid searvat ealáhuseallimii ja nannet dásseárvvu.” </em>Diet cealkka lea Sámi ovddidanfoandda ulbmiliin. Das daddjo čielgasit ahte ruđat eai galgga geavahuvvot dušše nannet servodagaid mat gullet foandda geográfalaš doaibmaguvlui. Foanddas lea maid áigumuš ja beroštupmi veahkehit nissonolbmuid searvat ealáhusdoaimmaide, ja foandda bargu galgá nannet dásseárvvu. </p>
<p>Gávdnojit ollu vuogit movt nissonolbmuid sáhttá veahkehit searvat ealáhusbargguide. Foanda sáhttá dien ulbmila joksat earet eará jus sirre muhtun oasi ruđain doaimmaide maid nissonolbmot jođihit, beroškeahttá makkár ealáhusas. Dat sáhttá nannet ealáhusaid main árbevirolaččat leat bargan ollu nissonolbmot, dahje sáhttá ásahit sierra doaimmaid oččodan dihte nissonolbmid dakkár ealáhusbargguide gos leat unnán nissonolbmot, dahje 82 sáhttá álggahit sierra nissonprošeavttaid dainna mihttomeriin ahte oažžut eanet nissonolbmuid šaddat boahttevaš fitnodatálggaheaddjin. Go geahččat makkár plánat Sámedikkis ja Sámi ovddidanfoanddas leat guđege jahkái dán viđa jagis maid mii leat geahčadan, de eat oainne beare galle diekkár doaimma maid dás ovdalis namuheimmet. Leat gal nissonolbmot namuhuvvon earenoamážit evttohuvvon doaimmaid olis juohke jagi bušeahtain, earret 2005, muhto lea váttis dadjat ahte dušše dat dagaha ahte foanda lea garraseappot bargan nannet nissonolbmuid dili ja dásseárvvu. Doaimmat vásetin nissonolbmuide leat namuhuvvon <span type="quote">”eará ealáhusdoaimmaid”</span> vuolde, ja das lea sáhka ealáhusovddidanprošeavttain mat leat álggahalli nissonolbmuid várás. Mii dien boađus lea, dan birra eat oainne maidege jahkedieđáhusain, ja dieđut maid oaččuimet hálddahusas orrot čájeheamen ahte diet doaibma ii leat čađahuvvon. Muhto mii oažžut dihtosii ahte diggi lei 2004:s mielde prošeavttas man sisdoallu lei nissonolbmuid searvan guolástushálddašeapmái.</p>
<p>Lea gal diehttelas vejolaš veahkehit nissonolbmuid searvat ealáhusdoaimmaide vaikko vel ii álggat ge dasa vásetin doaimmaid dahje prográmmaid. Sáhttá ovdamearkkadihte giddet earenoamáš beroštumi ohcamušaide maid nissonolbmot leat čállán, ja válljet doarjut nissonolbmo dakkár oktavuođain gos lea sáhka ahte dievdu ja nissonolmmoš leaba seammalágan doaimmaide ohcan, ja ii leat vejolaš goappešat ohcciide addit doarjaga. Sáhttá maid bargat dan ala ahte oažžut eanet nissonolbmuid ohcat, vai leat eanet ohcamušat maid gaskkas sáhttá válljet, ja vai lea sihkkareabbo dasa ahte juolluduvvo eanet doarjja prošeavttaide maid nissonolbmot jođihit. Buot diekkár doaimmaid bohtosiid oainnašii foandda statistihkain.</p>
<p>Go geahččat ohcamušaide mat fondii leat boahtán viđajagi áigodagas 2002 – 2006, de dahket nissonolbmuid ohcamušat gaskamearálaččat 18, dahje 24 proseantta (eará kategoriseren, geahča 4. kapihttalis).[1] Seammás oaidnit ahte nissonolbmuide mieđihuvvo dávjjibut doarjja go dievdduide, ja gaskamearálaččat lei doarjja nissonolbmuide seamma dásis go dievdduide 2006:s. Muhto, go geahččat ovdáneami gitta 2002 rájes mii lea min vuolggabáiki, de oaidnit oppalaččat ahte ovddidanfoanda duohtavuođas lea miha eanet dievdduid foanda go nissonolbmuid. Dán diehtá foanda: <span type="quote">”Doarjjastivrra mielas lea váttis go leat nu unnán nissonolbmot geaidda ealáhusdoarjagat addojuvvojit, earenoamážit danin go muhtun báikkiin Sámi ovddidanfoandda doaibmaguovllus orrot miha eanet dievddut go nissonolbmot, ja nu šaddá skierbmás ássandilli. Dat ahte ii juolluduvvo seamma ollu goappáge sohkabeallái, boahtá das go Sámedikki bušeahtat láidestit ovddidanfoandda addit eanemus doarjagiid vuođđoealáhusaide. Vuođđoealáhusain leat eanemus dievddut, ja nissonolbmot leat eanas bálvalusbargguin. Boahtteáiggi hástalusat leat guovtti oasis; ferte lasihit juolludemiid dakkár ealáhusaide go barget eanemusat nissonolbmot ja ferte movttiidahttit nissonolbmuid searvat vuođđoealáhusaide. Dan sáhttá dahkat jus lasiha doarjagiid duodjái ja eará ealáhusaide gos leat ollu nissonolbmot ja lasiha doarjjaproseantta nissonolbmuide geat doibmet vuođđoealáhusain.” (Sámedikki doarjjastivrra raporta 2001-2005, siidu 7). 2006 jahkeraportta meannudeami oktavuođas lea stivra duhtavaš dainna go foandda doarjagat leat buorebut juogaduvvon sohkabeliid mielde. Seammás cealká lávdegoddi ahte ”ferte ain atnit čalmmis dan ahte galgat joksat eanet nissonolbmuid ja nuoraid, danin go muhtun ealáhusain leat ain miha eanet dievddut go nissonolbmot”</span> (Sámedikki doarjjastivrra raporta 2006, ášši 20/07). [1] Doarjjastivrra raporttain (2001-2005) leat eará, ja miha alit proseantalogut, muhto sin loguin leat nissonprošeavttat dakkár prošeavttat mat muđui leat sirrejuvvon kategoriijaide <span type="quote">”nissonolbmot”</span> dahje nissonolbmot/dievddut”, ja <span type="quote">”fitnodatkategoriija”</span> ii leat mielde. 83</p>
<p>Min čoahkkáigeassu dás lea ge dasto nu ahte vaikko vel leat ge dorjon eanet prošeavttaid dahje doaimmaid maid nissonolbmot jođihit, de mii leat eahpesihkkarat dan hárrái ahte sáhttit go loahpalaččat cealkit ahte foanda lea bargan doarvái dán suorggis. Dat ahte nissonolbmuide juolluduvvo stuorát oassi foandda ruđain loahpageahčen dán áigodaga, ii dárbbaš vuolgit foandda áŋgiruššamiin, ja foanda ii čále ge nu beare ollu iežas rahčamušaid birra. Danin sáhttá ge ovdáneapmi seamma bures dáhpáhuvvan juo iešalddis dahje ahte nissonolbmot leat čeahpit hutkat prošeavttaid, ohcamušaid ja doaimmaid ja danin ožžot doarjaga. Dan duođašta maiddái foanda (geahča 4. kapihttalis). Dat mearkkašivččii dan ahte foanda vállje buriid ohcamušaid ovddemussii ja eandalii buriid ohcamušaid mat bohtet nissonolbmuin, muhto foanda ii bargga maidege earenoamážit dan ektui ahte oažžut álggahalli nissonolbmuid dahje nissonolbmuid geat barget ealáhusain ohcat doarjagiid. 7.3.3 …birasváikkuhusat <em type="italic">”.... Ohcanmeannudeamis galgá árvvoštallat birasváikkuhusaid.” </em></p>
<p>Mii eat sáhte nu beare ollu cealkit dasa mii oaivvilduvvo birasváikkuhusaiguin, ja movt daid galgá vuhtiiváldit ohcamušaid meannudeamis. Min mielas dán ášši viidodat ii oba oidno ge foandda bargguin ohcamušaid gieđahallamiin, ii goit strategiijaid ja doaimmaid oktavuođas. Ii dat namuhuvvo earenoamážit go bušehttii evttohuvvojit doaimmat, ja dan birra ii čállojuvvo mihkkege jahkedieđáhusain. Eat mii dieđe man muddui dán beali vuhtiiváldet eaŋkilohcamušaid meannudeamis, dat bargu ii leat oassin dain dieđuin mat min barggus lea vuođđun. Mii guoská jahkásaš doaimmaide, de gávdnat ovtta ovdamearkka dasa ahte leat vuhtiiváldán birrasa, ja dat lea guolástusas, gos ollu jagiid leat bargan doaimmain man ulbmil lea veahkehit iešguđetlágan guollešlájaide guoskivaš guollebiebmanrusttegiid mat eai leat vahágin birrasii. 7.4</p>
<p>Mihttomearit ja váikkuhangaskaomiid geavaheapmi</p>
<p>Dán kapihttala čálidettiin leat mii čujuhan Sámi ovddidanfoandda váilevuođaid mat gusket ovdanbuktimii, konkretiseremii ja bargguide joksat mihttomeriidis. Foanda cealká čielgasit maid sii vuoruhit – bajemus dásis, muhto ii nu čielgasit go guoská doaimmaide mat galget váikkuhit dasa ahte foanda olaha mihttomearis. Árvvoštallanáigodagas lea ohcanhivvodat bearehaga stivren foandda. Foanda lea meannudan áššiid ja buoremuddui addán doarjagiid prošeavttaide maidda leat ohcan doarjagiid, ii ge leat nu beare garrasit vuoruhan daid vuostálaga. Sámi ovddidanfoanda berre doallat iežas váldoulbmila, muhto ferte oasseulbmiliid čilget buorebut, ja ii unnimustá čilget doaimmaid. Dán áigodaga bušeahtain ii leat buot áiggiid leamaš čielggas mat leat mihttomearit ja mat leat čielga doaimmat, nugo áššit leat ovdanbuktojuvvon jahkásaš bušeahtain. SOF ferte čielgaseappot čájehit mii foandda politihkalaš nannenbargu lea, ja makkár doaimmaid áigu boahttevaš jagiid vuoruhit. Doaimmat fertejit čadnot bušehttii, ja ferte boahtit ovdan makkár váikkuhusat iešguđet doaimmaid válljemis leat bušehttii. Vaikko bušeahtain lea ge dušše oanehaččat vuoruhemiid birra, de berre foanda bargat eanet dan badjelii ahte dovddusindahkat iežas vuoruhemiid, sáhttá ruovttusiidduin almmuhit, ja lágidit doaimmaid birra dieđuid suohkaniidda. 84</p>
<p>Evttohuvvojit nannensuorggit ja namuhuvvojit ulbmilat man guvlui galgá bargat, muhto ii buot áiggiid leat vejolaš gávdnat doaibmaevttohusaid ja dihto rahčamušaid maiguin Sámi ovddidanfoanda bargá, mat galget veahkehit joksat mihttomeari. Dát lea váttisvuohta sihke bušeahtain ja jahkedieđáhusain, ja lea maid váttisvuohtan go jahkedieđáhusain eai álo čále buot doaimmaid birra mat lea álggahuvvon.</p>
<p>Liikká lea mis buorre vuođđu čoahkkáigeassun cealkit ahte foandda váikkuhandoaimmaid geavaheapmi lea ulbmiliid mielde. Foanda lea vásihan ahte áššiid lohku lea lassánan dán viđajagi áigodagas, ja lea olles dán áigodagas juohkán ruđaid mat leamaš foanddas juohkimii. Ruđaid lea juohkán iešguđet ealáhussurggiide, ja eanet ja unnit guđege suohkanii doaibmaguovllus. Min moaitámušat eai dasto guoskka ge dábálaš doarjjajuohkin vugiide dahje váikkuhangaskaomiid geavaheapmái, muhto mii moaitit vuogádaga mii ii čilge ja bargga doarvái čielgasit ulbmiliiguin, ja mas dasa lassin eai leat doarvái buorit raporterenvuogit dan ektui ahte daid mielde sáhtášii árvvoštallat lea go foanda joksan mihttomeriidis. Go sihke áššemeannudeapmi ja doarjagiid juohkin orro dáhpáhuvvamin ulbmiliid mielde, de dat orro čájeheamen ahte foandda hálddahus dovdá mihttomeriid bures ja diehtá movt daid galgá ipmirdit, ja ahte váivelaš operašunaliseren ja váilevaš raporteren vuosttažettiin lea váttisvuohta olggobeale olbmuide. Muhto sihke olggobealde olbmuide ja siskkáldas birrasii ferte leat áibbas čielggas maid foanda áigu olahit, ja maid bargá dan ektui. Dien dáfus eai leat Sámi ovddidanfoandda bargovuogit leamaš doarvái buorit dán viđajagi áigodagas. 85</p>
<p>Mielddus 1</p>
<p>Suohkanat ja ohcamušat</p>
<p>Tabealla 7.1 <em type="italic">Ohcamušaid lohku suohkaniid mielde, 2002-2006. Juolludanproseanta </em></p>
<p><em type="bold">Suohkan </em><em type="bold">2002 2003 2004 2005 2006 Oktiibuot </em></p>
<p><em type="bold">Juolludanproseanta </em></p>
<p><em type="bold">Kárášjohka </em><em type="bold">53 31 36 31 32 183 </em><em type="bold">69 </em></p>
<p><em type="bold">Guovdageaidnu </em><em type="bold">30 41 35 38 30 174 </em><em type="bold">60 </em></p>
<p><em type="bold">Porsáŋgu </em><em type="bold">30 28 21 34 23 136 </em><em type="bold">67 </em></p>
<p><em type="bold">Deatnu </em><em type="bold">30 23 34 22 25 134 </em><em type="bold">72 </em></p>
<p><em type="bold">Gáivuotna </em><em type="bold">18 27 18 13 28 104 </em><em type="bold">75 </em></p>
<p><em type="bold">Áltá </em><em type="bold">19 21 17 17 17 91 </em><em type="bold">53 </em></p>
<p><em type="bold">Návuotna </em><em type="bold">10 14 16 20 19 79 </em><em type="bold">66 </em></p>
<p><em type="bold">Divttasvuotna 11 8 18 5 13 55 </em><em type="bold">56 </em></p>
<p><em type="bold">Omasvuotna 11 12 10 10 7 50 </em><em type="bold">60 </em></p>
<p><em type="bold">Ivgu </em><em type="bold">2 18 24 44 </em><em type="bold">64 </em></p>
<p><em type="bold">Tromsa </em><em type="bold">9 11 </em><em type="bold">6 9 8 43 </em><em type="bold">52 </em></p>
<p><em type="bold">Davvenjárga 2 </em><em type="bold">4 14 11 31 </em><em type="bold">42 </em></p>
<p><em type="bold">Gáŋgaviika 7 4 9 5 4 29 </em><em type="bold">65 </em></p>
<p><em type="bold">Fálesnuorri 8 2 9 8 27 </em><em type="bold">44 </em></p>
<p><em type="bold">Unjárga </em><em type="bold">3 2 7 7 8 27 </em><em type="bold">66 </em></p>
<p><em type="bold">Skániid </em><em type="bold">6 5 2 5 4 22 </em><em type="bold">72 </em></p>
<p><em type="bold">Davvesiida </em><em type="bold">3 7 4 5 2 21 </em><em type="bold">57 </em></p>
<p><em type="bold">Muosát </em><em type="bold">2 4 6 5 17 </em><em type="bold">64 </em></p>
<p><em type="bold">Mátta-Várjjat </em><em type="bold">2 3 2 2 7 16 </em><em type="bold">56 </em></p>
<p><em type="bold">Láhppi </em><em type="bold">1 </em><em type="bold">10 </em><em type="bold">2 </em><em type="bold">13 54 </em></p>
<p>Oslo 5 2 1 2 2 12 67</p>
<p><em type="bold">Evenášši </em><em type="bold">2 2 2 4 2 12 </em><em type="bold">42 </em></p>
<p><em type="bold">Loabát </em><em type="bold">4 2 1 5 12 </em><em type="bold">75 </em>86 </p>
<p><em type="bold">Ráisavuotna 2 4 4 1 1 12 </em><em type="bold">50 </em></p>
<p>Snåasa 1 5 2 2 1 11 91</p>
<p><em type="bold">Rivttát </em><em type="bold">1 2 2 5 10 </em><em type="bold">80 </em></p>
<p>Čáhcesuolu 1 2 2 2 1 8 50</p>
<p xml:lang="nob">Tranøy 1 5 1 7 57</p>
<p>Leaŋgaviika 1 3 2 1 7 43</p>
<p xml:lang="nob">Hammerfeasta 3 3 1 7 29</p>
<p xml:lang="nob"><em type="bold">Hápmir </em><em type="bold">3 </em><em type="bold">2 </em><em type="bold">5 </em><em type="bold">60 </em></p>
<p xml:lang="nob"><em type="bold">Narvik </em><em type="bold">1 2 1 4 </em><em type="bold">25 </em></p>
<p>Ráisa 1 1 1 1 4 50</p>
<p xml:lang="nob">Engerdal 1 1 1 3 100</p>
<p xml:lang="nob">Trondheim 1 1 1 3 33</p>
<p xml:lang="nob">Harstad 2 1 3 33</p>
<p>Báhcavuotna 1 1 1 3 67</p>
<p xml:lang="nob">Røros 1 1 2 0</p>
<p xml:lang="nob">Steinkjer 1 1 2 100</p>
<p xml:lang="nob">Grogn 1 1 2 0</p>
<p xml:lang="nob">Beiern 1 1 2 100</p>
<p xml:lang="nob">Saltdal 1 1 2 0</p>
<p>Báhccavuotna 1 1 2 50 28 suohkaniin lei dušše okta ohcan. Suohkanat mat gullet SOF doaibmaguvlui (2005) leat merkejuvvon gassa bustávaiguin. 87</p>
<p>Mielddus 2 Gažaldatskovvi</p>
<p>Buohkaide geat leat ohcan doarjaga Sámi ovddanfoanddas 2002-2006 Din čuj.: Min čuj.: Oslo,</p>
<p>Borgemánu 27. beaivvi 2007</p>
<p><em type="bold">Sámi ovddidanfoandda doarjjaortnegiid árvvoštallan </em>Sámediggi lea dál čađaheamin iskkadanbarggu man ulbmil lea gávnnahit movt foandda doarjjaortnegat doibmet, ja lea go dárbu rievdadit maidege. Lea Norut NIBR Finnmark ja Norsk institutt for by- og regionforskning (NIBR) mat čađahit dán barggu. Reive ja gažaldatskovvi maid dál oaččut, lea oassi dán iskkadeamis. Áigodagas 2002-2006 lea SOF ožžon sullii 1500 ohcamuša, ja buohkat geat dien áigodagas leat ohcan doarjaga foanddas, leat mielde min iskkadeamis. Lea hui dehálaš oažžut dihtosii movt guhtege ohcci árvvoštallá Sámi ovddidanfoandda, ja guđe muddui guhtege lea duhtavaš dahje duhtameahttun foandda bargguin ja fálaldagaiguin. Dál lea dus vejolašvuohta buktit iežat oaiviliid foandda birra. Gažadaniskkadeapmi, ovttas olles dainna bargguin maid mii muđui bargat dán árvvoštallanprošeavttas, galgá leat vuođđun divaštallat lea go dárbu foandda rievdadit. Sávvat ahte nu eatnagat go vejolaš searvvaše gažadaniskkadeapmái, ja bivdit du deavdit skovi ja sáddet dan ruovttoluotta konvoluhtain mii dás čuovvu maŋŋemustá gaskavahku čakčamánu 12. beaivvi 2007. Jus hálidat Interneahtas vástidit, de sáhtát dan bargat. De ozat dáppe: http://nibrforsk.nibr.no/mrIWeb/mrIWeb.dll?I.Project=SUF1. Vai beasat iskkadansiidui interneahtas, de fertet čállit iežat respondentnummara, maid gávnnat dan skovis maid leat ožžon. It beasa siidui ovdal dien nummara leat almmuhan, ja de sáhtát searvat iskkadeapmái. Nummar lea maid ásahuvvon danin vai mii diehtit geaidda mii soaitit dárbbašit sáddet muittuhusreivve. Listu mas diet nummarat leat, billistuvvo maŋŋá go mii leat geargan dáinna bargguin. Skovi deavdin lea eaktodáhtolaš, ja dieđut maid dus oažžut, eai almmuhuvvo dan hámis ahte gii ge sáhttá diehtit ahte dat leat du dieđut. Sin gaskkas geat devdet ja sáddejit skoviid geassit mii vihtta olbmo geat vuitet 10 flaxloatta guhtege. Jus dus ležžet gažaldagat iskkadeami oktavuođas, sáhtát váldit muinna oktavuođa. Njuolggonummar munnje lea 22 95 88 89. Sáhtát maid čálestit munnje e-boastta: sigrid.skalnes@nibr.no. Sávvat ahte searvvat iskkadeapmái! Giitu veahki ovddas! Ustitlaš dearvuođaiguin NORSK INSTITUTT FOR BY- OG REGIONFORSKNING </p>
<p>Sigrid Skålnes Dutki</p>
<p><em type="italic">Jorgal árkka jus dáhtut dárogiel teavstta </em></p>
<p xml:lang="nob"><em type="bold">Norsk institutt for by- og regionforsking </em>Postboks 44 Blindern, 0313 Oslo Tlf. 22 95 88 00 Kontaktperson: Sigrid Skålnes </p>
<p xml:lang="nob">Prosjektnr.:O-2574 </p>
<p xml:lang="nob">Respondentnummer</p>
<p xml:lang="nob"><em type="bold">Evaluering av Samisk utviklingsfond- Sámi ovddidanfoandda árvvoštallan </em>1. Informasjon om prosjektet/tiltaket det ble søkt støtte om Dieđut prošeavtta/doaimma birra masa ohccojuvvui doarjja Hvilken kategori nedenfor hører tiltaket/prosjektet du søkte om inn under? <em type="italic">Dersom du har søkt om prosjektmidler innenfor flere næringsområder, kryss av for disse. </em>Guđe suorgái gullá doaibma/prošeakta masa ohcet doarjaga? <em type="italic">Jus leat ohcan prošeaktadoarjagiid máŋgga ealáhussuorggis, merke daid buot. </em>1 </p>
<p>Duodji 2</p>
<p xml:lang="nob">Eiendom/forretningsdrift - Opmodat/fitnodatjođiheapmi 3</p>
<p>Fiske - Guolásteapmi 4</p>
<p xml:lang="nob">Industribygg og anlegg - Industriijahuksegat ja rusttegat 5</p>
<p>Jordbruk - Eanadoallu 6</p>
<p>Offentlig, privat og sosial tjenesteytelse (inkl kultur) - Almmolaš, priváhta ja sosiála bálvalusat (maiddái kultuvra) 7</p>
<p xml:lang="nob">Turisme- Turisma 8</p>
<p>Varehandel - Gálvogávppašeapmi 9</p>
<p>Næring ikke oppgitt - Ii almmuhan makkár ealáhussuorgái guoská</p>
<p xml:lang="nob">Ble søknaden innvilget? Dorjo go du ohcamuša? 1 ja - juo 2 nei - eai 2. Søknaden - Ohcamuš Når søkte du/dere om støtte fra Samisk utviklingsfond? <em type="italic">Sett flere kryss dersom du har søkt mer enn en gang. </em>Gos don/doai/dii ohcet/ozaidet doarjaga Sámi ovddidanfoanddas? <em type="italic">Merke máŋgga ruktui jus leat ohcan eanet go okte </em>1 2002 2 2003 3 2004 89 4 2005 5 2006 </p>
<p xml:lang="nob">Har du søkte mer enn en gang? Leat go ohcan eanet go okte? 1 ja, hvor mange ganger? juo, man galle geardde? |__| 2 nei - in</p>
<p xml:lang="nob">Om du søkte flere ganger, gjaldt det samme prosjektet? Jus ohcet máŋgii, ohcet go seamma prošektii? 1 ja- juo 2 nei - in 1</p>
<p xml:lang="nob">Dersom du har søkt om midler flere ganger, hva er grunnen til det? Jus máŋgii leat ohcan doarjaga, manne leat nu dahkan? 1 fordi søknaden ble avslått første gang - danin go eai addán doarjaga vuosttaš geardde 2 fordi prosjektet ble utvidet og det var behov for ekstra midler - danin go viiddidin prošeavtta ja lei dárbu liige doarjagii 3 til et nytt prosjekt - ođđa prošektii 4 andre grunner, hvilke - jus lea eará ágga, čilge makkár? .......................................................................</p>
<p xml:lang="nob">Dersom søknaden(e) ble innvilget, fikk du/dere hele summen det ble søkt om? Jus dorjo ohcamuša (aid), ožžot go/oaččuidet go olles summa maid ohcet/ozaidet? 1 ja, hele summen juo, olles summa 2 ja, deler av summen juo, oasi summas</p>
<p>Dersom søknaden ikke ble innvilget, forstod du begrunnelsen fondet ga for avslaget? Jus eai miehtan addit doarjaga maid ledjet ohcan, ipmirdit go ákkastallama man vuođul foanda biehttalii addimis doarjaga? 1</p>
<p xml:lang="nob">Ja, det gikk klart opp for meg/oss at søknaden min/vår ikke var god nok - Juo, ipmirdin/ipmirdeimme/ipmirdeimmet ahte mu/munno/min ohcamuš ii lean doarvái buorre 2</p>
<p xml:lang="nob">Ja, fordi tiltaket viste seg å ikke falle inn under SUFs prioriterte områder - Juo, danin go doaibma ii gusto heiven SOF vuoruhuvvon surggiide 3</p>
<p>Ja, fordi søknaden gjaldt tiltak utenfor virkeområdet til SUF - Juo, danin go ohcamuš guoskkai doibmii/doaimmaide olggobealde SOF doaibmaguovllu 4</p>
<p>Ja, men jeg/vi er overhodet ikke enige med de begrunnelsene SUF gir - Juo, muhto mun/moai/mii eat leat oppalohkái ovttaoaivilis SOF ákkaide 5</p>
<p xml:lang="nob">Nei, avslaget og begrunnelsen for det var helt uforståelig for meg/oss - Ii, biehttaleapmi ja ákkastallan lei áibbas áddemeahttun munnje/munnuide/midjiide 6</p>
<p>Vet ikke - In dieđe</p>
<p xml:lang="nob">Dersom du/dere fikk avslag på søknaden, klaget du/dere på avslaget? Jus biehttaledje doarjumis du/dudnu/din ohcamuša, váiddiidet go biehttalanmearrádusa? 1 ja - juo 2 nei - ii 2</p>
<p xml:lang="nob">Om ja, ble klagen tatt til følge? Jus váiddiidet, čuovvoledje go váidaga? 1 ja - juo 2 nei - ii 3</p>
<p>Samisk utviklingsfond skal bidra til et sterkt og allsidig næringsliv. Generelt skal fondet styrke likestilling og arbeide for kvinners deltakelse i næringslivet. Kjenner du til denne prioriteringen? Sámi ovddidanfoanda galgá ovddidit nanu ja máŋggabealát ealáhusaid. Oppalaččat galgá foanda nannet dásseárvvu ja bargat buoridit nissonolbmuid searvama ealáhusain. Dihtet go ahte SOF galgá nie vuoruhit? 1 ja - juo 2 nei - ii 4</p>
<p xml:lang="nob">Passer denne prioriteringen for deg/ditt prosjekt? Heive go diet vuoruheapmi du/dudno/din prošektii? 1 ja - juo 2 nei - ii 5 3. Bakgrunnen for søknaden/prosjektet/tiltaket. Ohcamuša/prošeavtta/doaimma duogáš. Hva var grunnen til at du/dere søkte om støtte? (Kryss gjerne av flere alternativer nedenfor) Manne ohcet/ozaide/ozaidet doarjaga? (Oaččut áinnas merket máŋgga ruktui dás vuolábealde) 1</p>
<p>Prosjektet kunne ikke gjennomføres uten støtte fra SUF - Prošeavtta ii sáhttán čađahit SOF doarjaga haga 2</p>
<p xml:lang="nob">Visste ikke om andre offentlige instanser jeg/vi kunne søke - In diehtán eará almmolaš ruhtadanbáikkiid gos livččii sáhttán ohcat 3</p>
<p xml:lang="nob">Landbrukskontoret/næringskontoret i kommunen oppfordret meg/oss til å søke - Suohkana eanadoallokántuvra/ealáhuskántuvra ávžžuhii mu/munno/min ohcat 4</p>
<p xml:lang="nob">Gjennom kontakt med Sametinget fikk vi opplysninger om muligheter om finansiering fra fondet -</p>
<p>Oaččuimet Sámedikkis dieđuid dan birra makkár ruhtadanvejolašvuođas foanddas leat 5</p>
<p xml:lang="nob">Ble oppfordret fra privatpersoner om å søke fondet om finansiering - Priváhta olbmot ávžžuhedje ohcat foanddas ruhtadeami Har prosjektet søkt og fått offentlig støtte fra annet hold? Leat go prošektii ohcan ja ožžon almmolaš doarjaga eará ruhtadanásahusas? 1 ja, og fått – juo, ja ožžon 2 ja, men ikke fått - juo, muhto ii ožžon 3 nei - ii 6 4. Erfaringer med Samisk utviklingsfond. Vásáhusat Sámi ovddidanfoanddain. Kjente du til Samisk utviklingsfond før du sendte inn søknaden? Dihtet go Sámi ovddidanfoandda birra ovdal go sáddejit ohcamuša? 1 ja - juo 2 nei - ii</p>
<p xml:lang="nob">Hvordan vurderer du informasjon og rettledning ved søknad fra Samisk utviklingsfond? Kryss gjerne av flere alternativer nedenfor. Makkár lea du mielas dat čilgehus ja neavvun mii čuovvu Sámi ovddidanfoandda ohcamuša? Oaččut áinnas merket máŋgga ruktui dás vuolábealde. 1 god, særlig er hjemmesidene på Internett informative - buorre, ruovttusiidduin interneahtas leat earenoamáš buorit dieđut 91 2 god, fondet gir gode og informative svar pr brev eller telefon - buorre, foanddas oažžu buriid ja áddehahtti vástádusaid reivves dahje telefuvnnas 3 god, fondet har en god rettledning til søkere - buorre, foanddas leat buorit neavvagat ohcciide 4 dårlig, det er vanskelig å få nødvendig informasjon - heittot, lea váttis oažžut dárbbašlaš dieđuid 5 vet ikke - in dieđe</p>
<p xml:lang="nob">Hva mener du om Samisk utviklingsfond når det gjelder følgende punkter nedenfor? <em type="italic">Gi en vurdering av hver av de følgende påstandene ved hjelp av en skala fra 1 til 6, der 6=helt enig og 1=helt uenig. Om du mener du ikke kan ta stilling til påstanden, så kryss av 7=vet ikke. </em>Maid oaivvildat Sámi ovddidanfoandda birra mii guoská čuovvovaš čuoggáide dás vuolábealde? <em type="italic">Galggat juohke čuoččuhusa árvvoštallat skálas gaskal 1 ja 6, gos 6=áibbas ovttaoaivilis ja 1=ii ollinge ovttaoaivilis. Jus it oro iežat mielas sáhttime maidege oaivvildit čuoččuhusaide, merkes de 7=in dieđe. </em>A. Fondet ga god hjelp ved utarbeidelse av søknaden. Ožžon foanddas buori veahki ohcamuša čállimii 1 2 3 4 5 6 7 7 </p>
<p xml:lang="nob">B. Jeg/vi fikk god hjelp til å finne fram til andre instanser man også kunne søke midler fra til tiltakt. Mun/moai/mii oaččuimet buriid dieđuid eará instánssaid birra gos maid sáhttá ohcat doarjaga doibmii.</p>
<p xml:lang="nob">C. Jeg opplevde at den som kunne hjelpe meg hadde altfor dårlig tid til å svare på det jeg trengte hjelp til. Vásihin ahte sus gii mu galggai veahkehit, lei hui unnán áigi vástidit gažaldagaide maidda dárbbašin veahki.</p>
<p xml:lang="nob">C. Det er vanskelig å finne fram til den rette å snakke med i fondet. Lea váttis gávdnat rievttes olbmo foanddas geainna galgá hupmat.</p>
<p xml:lang="nob">Dersom du tok kontakt med fondet i løpet av søknadsprosessen, hva var grunnen(-ene) til det? Jus váldet foanddain oktavuođa dan botta go ledjet ohcamušain bargamen, manne dahket dan? 1 for å få hjelp til å fylle ut søknadsskjemaet - oažžun dihtii veahki deavdit ohcanskovi 2 for generell informasjon - oažžun dihtii oppalaš dieđuid 3 for å få greie på om vårt prosjekt var aktuelt for eventuelt støtte - gullan dihtii lea go vejolaš min prošektii ohcat doarjaga <em type="bold">Dersom du ikke har fått støtte fra Samisk utviklingsfond kan du hoppe fram til spørsmål 6 og fortsette utfyllingen av skjemaet derfra. Jus it leat ožžon doarjaga Sámi ovddidanfoanddas, sáhtát njuiket 6. gažaldahkii ja deavdigoahtit skovi dan rájes. </em>Hva synes du om kravene til rapportering ved utbetaling av midlene? Movt du mielas leat raporterengáibádusat maid galgá deavdit go oažžu foanddas doarjaga? 1 kravene er klare og forståelige, og greie å forholde seg til - gáibádusat leat čielgasat ja daid ipmirda bures 2 kravene er altfor strenge, det er ikke alltid lett å dokumentere utgiftene - gáibádusat leat beare garrasat, ii álo leat nu álki goluid duođaštit 3 vet ikke - in dieđe </p>
<p xml:lang="nob">Blir/ble prosjektet gjennomført som planlagt? Čađahuvvo/čađahuvvui go prošeakta plána mielde? 1 ja - juo 2 nei, det er/ble forsinket - ii, dat maŋŋona/maŋŋonii 3 nei, og det kommer ikke til å bli gjennomført - ii, ja ii ge dat šatta oppa čađahuvvot ge 4 vet ikke hvordan det kommer til å gå – in dieđe movt manaš 5. Nytteverdien av prosjektet/tiltaket . Prošeavtta/doaimma ávki. Samisk utviklingsfond har som mål å utvikle ” <em type="bold">sterke og levende samfunn med stabil bosetting og allsidig nærings-, kultur- og samfunnsliv. Midlene skal bidra til å styrke kvinners deltagelse og likestilling i næringslivet.” </em>Nedenfor ber vi deg ta stilling til en del påstander. <em type="italic">Gi en vurdering av hver av de følgende påstandene ved hjelp av en skala fra 1 til 6, der 6=helt enig og 1=helt uenig. Om du mener du ikke kan ta stilling til påstanden, så kryss av 7=vet ikke. </em>Sámi ovddidanfoandda ulbmil lea ovddidit ” <em type="bold">nanu ja ealli servodagaid gos lea bissovaš ássan ja máŋggabealát ealahusat, kultuvra ja servodateallin. Ruđat galget leat veahkkin nannet nissonolbmuid searvama ja dásseárvvu ealáhusain.” </em>Dás vuolábealde bivdit dus oaiviliid muhtun čuoččuhusaide. <em type="italic">Galggat juohke čuoččuhusa árvvoštallat skálas gaskal 1 ja 6, gos 6=áibbas ovttaoaivilis ja 1=ii ollinge ovttaoaivilis. Jus it oro iežat mielas sáhttime maidege oaivvildit čuoččuhusaide, merkes de 7=in dieđe. </em>A. Prosjektet mitt/vårt bidrar til å gjøre arbeidsplassen(e) min/vår tryggere. Mu/munno/min prošeakta nanne mu/munno/min bargosaji (iid). 1 2 3 4 5 6 7 8 </p>
<p xml:lang="nob">B. Prosjektet bidrar til ny(e) arbeidsplasser for menn. Prošeakta buktá ođđa bargosaji (iid) dievdoolbmuide.</p>
<p xml:lang="nob">C. Prosjektet bidrar til ny(e) arbeidsplasser for kvinner. Prošeakta buktá ođđa bargosaji (iid) nissonolbmuide.</p>
<p xml:lang="nob">D. Prosjektet bidrar til å styrke de tradisjonelle næringene her. Prošeakta nanne dán guovllu árbevirolaš ealáhusaid.</p>
<p xml:lang="nob">E. Prosjektet fører til nye tilbud/næringer her. Prošeakta buktá ođđa fálaldagaid/ealáhusaid deike.</p>
<p xml:lang="nob">Har, eller kan tiltaket/prosjektet ditt brukes av Samisk utviklingsfond som et godt eksempel når det skal vises til vellykket arbeid fra fondet sin side? Lea go Sámi ovddidanfoanda geavahan du prošeavtta buorren ovdamearkan go galgá čájehit makkár bargguin foanda lea bures lihkostuvvan? Dahje sáhtášii go du prošeavtta geavahit dakkár ovdamearkan? 1 ja, helt klart - juo, áinnas 2 ja, men det er for tidlig ennå - juo, muhto ii vuos 3 nei - ii 4 vet ikke - in dieđe 6. Eventuelle framtidige søknader.Vejolaš boahttevaš ohcamušat. 93</p>
<p xml:lang="nob"><em type="bold">Til prosjekt som fikk støtte </em>: Vil det være aktuelt å søke om midler fra Samisk utviklingsfond senere? <em type="bold">Prošeavttaide mat ožžo doarjaga </em>: Jáhkat go ahte livččii áigeguovdil ohcat doarjaga fas Sámi ovddidanfoanddas boahtteáiggis? 1 nei, prosjektet er gjennomført, og jeg/vi har ikke planer om andre prosjekt - ii, prošeakta lea čađahuvvon ja mus/munnos/mis eai leat plánat álggahit eará prošeavttaid 2 ja, til videreføring av prosjektet - juo, prošeavtta viidásit fievrredeapmái 3 ja, men til et annet prosjekt - juo, muhto eará prošektii 4 vet ikke - in dieđe </p>
<p><em type="bold">De to neste spørsmålene er til prosjekt som fikk avslag: </em>Hva skjedde med prosjektet du fikk avslag på? <em type="bold">Dát guokte gažaldaga leat sidjiide geat eai ožžon doarjaga iežaset prošeavttaide: </em>Movt manai prošeavttain masa it ožžon doarjaga? 1 </p>
<p xml:lang="nob">Prosjektet ble skrinlagt - Prošeakta bissehuvvui 2</p>
<p xml:lang="nob">Prosjektet ble gjennomført i mindre omfang enn planlagt - Prošeakta čađahuvvui miha unnit prošeaktan go lei jurdda 3</p>
<p xml:lang="nob">Prosjektet ble gjennomført som planlagt - Prošeakta čađahuvvui liikká plána mielde</p>
<p xml:lang="nob">Vil det være aktuelt å søke om midler fra Samisk utviklingsfond senere? Ozašit go fas doarjaga Sámi ovddidanfoanddas boahtteáiggis? 1 ja, men ikke til prosjektet som fikk avslag - juo, muhto in dan prošektii gal masa eai addán doarjaga 2 ja, men med omarbeidde planer til samme prosjekt - juo, muhto ráhkadivččen earalágan plánaid seamma prošektii 3 nei - ii 4 vet ikke - in dieđe 7. Informasjon om søkeren. Dieđut ohcci birra. Kjønn - Sohkabealli: 1 kvinne -nissonolmmoš2 mann - dievdoolmmoš 9</p>
<p>Når er du født? Goas leat riegádan? …….. …….. (årstall) (makkár jagi) Hvor bor du? Gos ásat? ……………………………… kommune / suohkanis/gielddas </p>
<p xml:lang="nob"><em type="italic">Takk for at du svarte på spørreskjemaet! </em></p>
<p><em type="italic">Giitu go vástidit gažadanskovi gažaldagaid! </em>94 </p>
<p xml:lang="nob">Kommentarutgave 10.01.08</p>
<p>Girjjálašvuohta:</p>
<p xml:lang="nob">Angell, Elisabeth (2004) <em type="italic">Kjønn og etnisitet i fiskeripolitikken. En analyse av kvinners rolle i samisk fiskeripolitikk og Sametingets posisjon i norske fiskerireguleringer, </em>Norut NIBR Finnmark, Rapport 2004:4. Eikeland, Sveinung (2003) <em type="italic">Statlege overføringar i ein regional kontekst, Nord-Troms og Finnmark, </em>Rapport 2003:1 Norut NIBR Finnmark Finnmark bedriftsrådgivning (2000) <em type="italic">Utviklingsprogrammet for duodji 2001-2005 </em>Finnmarksstatistikken http://www.fifo.no/finnstat/ Giertsen, Merethe (1993) <em type="italic">Samisk utviklingsfond – som utviklingsaktør i samiske bosetningsområder </em>, NIBR-rapport, 1993 Halonen, May, Steinar Salo, Reidar Solberg og Wilmar Johnsen (2001) <em type="italic">: Samisk utviklingsfond – aktør for næringsutvikling? En sammenligning mellom Gaivuotna-Kåfjord kommune og Nordreisa kommune. </em>Gruppeoppgave i studiet Næringsutvikling og tiltaksstrategier i Nord-Norge, Universitetet i Tromsø og Norges Fiskerihøgskole. Juni 2001 Hovde, Karin og Anne Galand (2007) <em type="italic">Likestillingstest av Samisk utviklingsfond, </em>Fredrikkes hage Josefsen, Eva (2004) <em type="italic">Sametinget som likestillingspolitisk arena </em>, Norut NIBR Finnmark, Rapport 2004:9 Karlsen, James og Magne Svineng (1999) <em type="italic">Ka kan æ få pæng ti?, </em>Rapport nr.21/99, Agderforskning Pedersen, Paul og Asle Høgmo (2004) <em type="italic">Kamp, krise og forsoning. Evaluering av samepolitiske tiltak i Kåfjord </em>, Rapport 04/2004, Norut Samfunn Sámediggi (2003) <em type="italic">Njuolggadusaid rievdadeapmi Sámedikkis </em>, Ášši 42/03 Sámediggi (2004) <em type="italic">Sámi ovddidanfoandda njuolggadusat </em>, doaimmas ođđajagimánu 1. beaivvi rájes 2005 Sámediggi (2004) <em type="italic">Sámi ovddidanfoanda – geográfalaš doaibmaguovllu viiddideapmi </em>, Ášši 49/04 95 </p>
<p xml:lang="nob">Kommentarutgave 10.01.08</p>
<p>Sámediggi (2007) <em type="italic">Sámedikki doarjjahálddašeami nuppástuhttin mii guoská doarjagiidda maid galgá ohcat </em>, Ášši 43/07 Sámediggi(2001) <em type="italic">Sámedikki bušeahtta 2002 </em>Sámediggi (2002) <em type="italic">Sámedikki bušeahtta 2003 </em>Sámediggi (2003) <em type="italic">Sámedikki bušeahtta 2004 </em>Sámediggi (2004) <em type="italic">Sámedikki bušeahtta 2005 </em>Sámediggi (2005) <em type="italic">Sámedikki bušeahtta 2006 </em>Sámediggi (2006) <em type="italic">Sámedikki bušeahtta 2007 </em>Sámediggi (2007) <em type="italic">Sámedikki 2008 bušeahttaevttohus </em>Sámediggi (2003) <em type="italic">Sámedikki jahkedieđáhus 2002 </em>, Ášši 20/03 Sámediggi (2004) <em type="italic">Sámedikki jahkedieđáhus 2003 </em>Sámediggi (2005) <em type="italic">Sámedikki jahkedieđáhus 2004 </em>, Ášši R 021/05 Sámediggi (2006) <em type="italic">Sámedikki jahkedieđáhus 2005 </em>, Ášši 011/06 Sámediggi (2007) <em type="italic">Sámedikki jahkedieđáhus 2006 </em>, Ášši 05/07 Sámediggi (2007) <em type="italic">Sámedikki rehketdoallu 2006 </em>, Mielddus áššái 05/07 Sámedikki jahkedieđáhus 2006 Sámediggi (2007) <em type="italic">Sámediggeráđi politihkalaš prográmma áigodahkii 2006-2009 </em>, Ášši 10/07 Sámediggi (2002) <em type="italic">Sámediggeplána 2002-2005 </em>Sámediggi (2006) <em type="italic">Sámedikki doarjjastivrra raporta 2001-2005 </em>Sámediggi (2007) <em type="italic">Sámedikki doarjjastivrra raporta 2006, </em>Ášši 20/07 Sámediggi (2007) <em type="italic">Sámedikki eanadoallodieđáhus, </em>Sak 38/07 Sámediggi (2004) <em type="italic">Sámedikki dieđáhus mii guoská guolásteapmái nugo ealáhus ja kultuvra riddo-ja vuotnaguovlluin </em>SSB (2006) <em type="italic">Sámi statistihkka 2006 </em></p>
</body></document>
