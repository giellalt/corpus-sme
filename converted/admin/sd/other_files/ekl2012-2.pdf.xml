<document xml:lang="sme" id="no_id"><header><title>Ealáhus- ja kulturlávdegoddi Čoahkkingirji 002/12</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2012</year><publChannel><publication><publisher>Norgga Sámediggi</publisher></publication></publChannel><wordcount>1956</wordcount><conversion_status type="standard"/><availability><free/></availability><submitter name="Berit Eskonsipo" email="berit.nystad.eskonsipo@uit.no"/><origFileName>http://innsyn.e-kommune.no/innsyn_sametinget_samisk/wfdocument.aspx?journalpostid=2012016698&amp;dokid=385263&amp;versjon=1&amp;variant=P&amp;ct=RA-PDF</origFileName><parallel_text xml:lang="nob" location="nkk2012-2.pdf"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90 samediggi@samediggi.no www.samediggi.no</p>
<p>Ealáhus- ja kulturlávdegoddi</p>
<p>Čoahkkingirji 002/12</p>
<p>Čoahkkingirjji čálli: Roy Amundsen 2 siidu 11 siiddus</p>
<p>Áigi: 4. - 5.6.2012 Báiki: Kárášjohka</p>
<p>Áššelistu Saksnr.</p>
<p>Sakstittel 003/12</p>
<p>Eanageavahanpolitihkalaš hástalusat 004/12</p>
<p>Anadromalaš luossaguliid bivddu hálddašeapmi</p>
<p>Sajis</p>
<p>Jođiheaddji Heidi P. Greiner Haaker, Bargiidbellodaga sámediggejoavku (Bb)</p>
<p>Nubbinjođiheaddji Geir Tommy Pedersen, Norgga sámiid riikkasearvi (NSR) Várrelahttu Ann Solveig Eriksen, Bargiidbellodaga sámediggejoavku (Bb), Margit Eli Anti Oskal sajis,</p>
<p>Bargiidbellodaga sámediggejoavku (Bb) Lahttu Knut Store, Bargiidbellodaga sámediggejoavku (Bb)</p>
<p>Lahttu Inger Jørstad, Bargiidbellodaga sámediggejoavku (Bb) Lahttu Inga-Lill Sundset, Bargiidbellodaga sámediggejoavku (Bb) Lahttu Mathis Nilsen Eira, Norgga sámiid riikkasearvi (NSR)</p>
<p>Lahhtu Gunn-Britt Retter Norgga sámiid riikkasearvi /Sámeálbmotbellodat (NSR/Sáb) Lahhtu Rolf Wilhelmsen, Nordkalottfolket, Toril Bakken Kåven sajis. Searvvai lávdegoddečoahkkimii 5.6.2012 dii. 08.30 Lahttu Per A. Bæhr, Johttisápmelaččaid listu (JsL) Lahttu Olaf Eliassen, Árja. Searvvai lávdegoddečoahkkimii 4.6.2012 dii. 09.45 Lahttu Aud Marthinsen, Ovddádusbellodat</p>
<p>Virgelobit</p>
<p>Lahttu Margit Eli Anti Oskal, Bargiidbellodaga sámediggejoavku (Bb), virgelohpi 4.6. - 5.6.2012 Lahttu Randi Skum, Norgga sámiid riikkasearvi (NSR), virgelohpi 4.6. - 5.6.2012 Lahttu Toril Bakken Kåven, Nordkalottfolket (NKF), virgelohpi 4.6. - 5.6.2012</p>
<p>Hálddahusas</p>
<p>Čállin: Roy Amundsen</p>
<p>Áššejođiheaddji ja suoivvanáššejođiheaddji</p>
<p>Ášši 003/12 Eanageavahanpolitihkalaš hástalusat Áššejođiheaddji: Inga-Lill Sundset</p>
<p>Suoivvanáššejođiheaddji: Geir-Tommy Pedersen Ášši 004/12 Anadromalaš luossaguliid bivddu hálddašeapmi</p>
<p>Áššejođiheaddji: Gunn-Britt Retter Suoivvanáššejođiheaddji: Heidi P. Greiner Haaker</p>
<p>Čoahkkingirjji čálli: Roy Amundsen 3 siidu 11 siiddus</p>
<p>Gažaldat sámediggeráđđái/dievasčoahkkinjođihangoddái</p>
<p>Lávdegottis ledje gažaldagat sámediggeráđđái áššiin 003/12 ja 004/12. Sámediggeráđi lahttu Marianne Balto vástidii gažaldagaide áššis 003/12.</p>
<p>Hálddahus seniorráđđeaddi John Osvald Grønmo bokte čilgii Sámediggeráđi bealis áššis 003/12.</p>
<p>Sámediggeráđi lahttu Marianne Balto vástidii gažaldagaide áššis 004/12.</p>
<p>Čoahkkingirjji čálli: Roy Amundsen 4 siidu 11 siiddus 003/12: Eanageavahanpolitihkalaš hástalusat</p>
<p>Ealáhus- ja kulturlávdegotti evttohus</p>
<p>Álggahus</p>
<p>Sámediggi meannuda dán áššis eanageavahanpolitihkalaš hástalusaid. Váldofáddán lea árktalaš eanadoallu, borramušbuvttadeapmi, areálaresurssat, giliealáhusat ja rekrutteren.</p>
<p>Evttohus</p>
<p>Evttohus <em type="italic">Bargiidbellodatjoavkkus (Ap) Knut Store, Inga-Lill Sundset, Heidi Persdatter Greiner Haaker, Ann Solveig Eriksen, Inger Jørstad, Árja Olaf Eliassen </em></p>
<p>Evttohus 1</p>
<p>Kapihtal mielkebuvttadeami ja sávzadoalu birra: 2. cealkka sihkkojuvvo. Kapihtal areálaresurssaid birra:</p>
<p>Ođđa 1. cealkka: Ráhkaduvvon eana, gilvvehahtti eana ja meahcceguohtoneana leat vuođđun suoidnevuđot eanadollui sámi guovlluin.</p>
<p>Evttohus <em type="italic">Norgga sámiid riikkasearvvi (NSR) lahtuin Geir Tommy Pedersen ja Mathis Nilsen Eira, Norgga sámiid riikkasearvvi/Sámeálbmot bellodaga (NSR/Sáb) lahtus Gunn-Britt Retter, johttisápmelaččaid listtu lahtus Per A. Bæhr </em></p>
<p>Evttohus 2</p>
<p>Sámediggeráđi evttohus sihkkojuvvo ja dan sadjái boahtá dát: Sámediggi čujuha áššái 11/12 mas ovttajienalaš Sámediggi bivdá ahte: <span type="quote">« Sámediggi áigu meannudit stuorradiggedieđáhusa eanadoallo- ja biebmopolitihka birra, Dieđ. St. 9 (2011-2012), Velkommen til bords.»</span></p>
<p>Sámediggi šálloša go sámediggeráđđi ii leat čuvvon Sámedikki ovttajienalaš mearrádusa go ii leat ovddidan dán ášši Sámediggái. Sámediggi šálloša maiddái garrasit go sámediggeráđđi ii leat váldán oktavuođa Stuorradikkiin čilget ahte Sámediggi háliida meannudit stuorradiggedieđáhusa bajimus eanageavaheami- ja borramušpolitihka birra.</p>
<p>Sámediggi gávnnaha ahte Sámediggi ii beasa váikkuhit Stuorradikki meannudeapmái boahttevaš bajimus eanageavahanpolitihka birra.</p>
<p>Čoahkkingirjji čálli: Roy Amundsen 5 siidu 11 siiddus</p>
<p>Evttohus Johttisápmelaččaid listtus <em type="italic">(FSL) Per A. Bæhr </em></p>
<p>Evttohus 3</p>
<p>Kapihtal giliealáhusaid birra: 5., 6. ja 7. teakstaoasit sihkkojuvvojit Ákkasteapmi: Boazodoallovuđot turisma ii leat čielggaduvvon NBR:ain, danne dat ii sáhte váldojuvvot mielde eanadoallodieđáhussii.</p>
<p>Evttohus <em type="italic">Ovddádusbellodagas (FrP) Aud Marthinsen </em></p>
<p>Evttohus 4</p>
<p>Sámediggeráđi evttohus sihkkojuvvo ja dan sadjái boahtá dát:</p>
<p>Norga lea luomus riika lávdaduvvon ealáhusstruktuvrrain. Stuorra oassi árvoháhkamis dáhpáhuvvá olggobealde guovddáš guovlluid. Oppalaš rámmaid bokte ferte láhččojuvvot dasa ahte árvoháhkan maiddái sáhttá dáhpáhuvvat báikegottiin, ja ahte árvvuid galgá buorebut sáhttit doalahit doppe gos dat buvttaduvvojit.</p>
<p>Gielddat mat árjjalaččat láhčet ealáhusovddideapmái, berrejit oažžut ruovttoluotta dan ovddas fitnodatvearu bokte. Dat berre dáhpáhuvvat dainna lágiin ahte eai buot fitnodatvearroruđat man dan gildii gos váldokantuvra lea, muhto ahte gorálaččat rivttes oassi manná daidda gielddaide gos árvoháhkan duođai dáhpáhuvvá.</p>
<p>Árvoháhkan báikegottiin hehttejuvvo dakko bokte ahte fitnodagat masset kapitála menddo garra vearuheami bokte. Berre láhččojuvvot dasa ahte fitnodagat sáhttet ovdánit miehtá riikka opmodatvearu oppalaš heaittiheami bokte ja bargoaddidivada ja dienasvearu vuolideami bokte, ja dakko bokte ahte garrasit vuolidit divatdási.</p>
<p>Okta deaŧaleamos hástalusain báikegottiid ealáhuseallimii čatnasa johtolahkii. Gálvvuid fievrrideapmi kundariidda ja márkaniidda lea mearkkašahtti stuorra hástalus mađi guhkkelebbui eret Norgga hápmaniid ja gávpogiid boahtá. Danne ferte lasihit infrastruktuvrra huksema miehtá riikka.</p>
<p type="listitem">Danne bivdá Sámediggi Stuorradikki bargat dan ala ahte:</p>
<p type="listitem">vuolit vearuid ja divadiid bokte fuolahit ahte ealáhusat sáhttet birget ruhtavehkiid haga</p>
<p type="listitem">dahkat álkibun ovttaskasaide álggahit ja doaimmahit iežaset fitnodaga</p>
<p type="listitem">uhcidit skovvehivvodaga ja álkidit almmolaš hálddašeami, lágaid ja njuolggadusaid</p>
<p type="listitem">hehttet ahte almmolaš fitnodagat ožžot sierraovdduid mat botnjet gilvvohallama</p>
<p type="listitem">ohcamat ja oktavuođaváldin almmolašvuhtii galgá vástiduvvot mearriduvvon áigemearis</p>
<p type="listitem">diktit gielddaid doalahit oasi fitnodatvearus</p>
<p type="listitem">buoridit infrastruktuvrra ja vuolidit vearuid ja divadiid sihkkarastin dihtii ovdáneami</p>
<p type="listitem">áiggiid čađa johtolatlokten álggahuvvo</p>
<p type="listitem">vearut ja divadat mat čatnasit luondduresurssaide nu guhkás go vejolaš doalahuvvojit báikkálaččat</p>
<p>Čoahkkingirjji čálli: Roy Amundsen 6 siidu 11 siiddus</p>
<p>Sámediggi háliida dakkár friija eanageavaheami, mii addá juohke bondii duohta vejolašvuođa válljet buvttadeami daid rámmaid siskkobealde maid márkan, iežasberoštus ja ekonomiija bidjá. Boanddat fertejit adnojuvvot iehčanas ealáhusdoallin seamma láhkai go eará ge ealáhusdoallit, ja mis lea stuorra luohttámuš Norgga boanddaid návccaide ja máhtolašvuhtii dasa ahte sii ieža sáhttet mearridit maid ja mo sii galget buvttadit vai sii ja sin olbmot oažžot buori dietnasa mainna sii sáhttet birget.</p>
<p>Dálá politihkka ollu muddemiiguin ja ruhtavehkiiguin ii leat doaibman. Go heaittiha ja álkida dáid lágaid mat dál gáržžidit boanddaid friijavuođa, de dat dagahivčče ahte eanageavaheamis birgešii seamma bures go eará ealáhusain.</p>
<p>Eanageavahanopmodagaid eaiggádat fertejit beassat friija geavahit ja vuovdit dáid dárbbašmeahttun politihkalaš stivrejumi haga. Boahtteáiggediđolaš eanadoallopolitihkka ferte sihkkarastojuvvot dainna lágiin ahte nannet priváhta opmodatvuoigatvuođa. Dat dagahivččii earret eará ahte eanageavahanopmodagaid haddemudden heaittihuvvošii.</p>
<p>Geavaheddjiid dilli ferte nannejuvvot go guoská válljenfriijavuhtii ja eanageavahangálvvuide.</p>
<p>Gávppašeapmi borramušgálvvuiguin ferte šaddat friijabun, earret eará dakko bokte ahte ovttasdoaibmanorganisašuvnnaid monopoladilli, sierraortnegat ja eará ortnegat mat hehttejit gilvvohallama, heaittihuvvojit. Dálá buvttadanearit ja muddeneksporta leat hehttehussan ja hehttejit friija ja gilvvohallanovddideaddji márkana. Ovttaskas buvttadeaddji ferte beassat friija lágidit gálvvuidis dasa gii fállá buoremus eavttuid. Buvttadeaddji ferte ieš beassat válljet galget go buktagat vuvdojuvvot njuolgga geavaheaddjái, gávpeovttastussii vai viidáset ráhkadeapmái. Berre maiddái láhččojuvvot dasa ahte báikkálaš buvttadeaddjit sáhttet buvttadit ja vuovdit iežaset buvttaduvvon alkohola gálvvuid nu go vuola, viinna ja sidera njuolgga kundarii. Danne bivdá Sámediggi Stuorradikki bargat dan ala ahte: sihkkut daid gáržžidemiid lágain ja njuolggadusain mat hehttejit eanageavahanopmodagaid beaktilis doaimmaheami rievdadit lágaid vai boanddaide lea álkit vuovdit dahje láigohit eret eatnamiid vuolidit dálá doarjja- ja ruhtaveakkeortnegiid, muhto atnit buhtadusortnegiid sin várás geaidda struktuvrarievdadusat čuhcet garrasepmosit sihkkut hadde- ja buvttadangáržžidemiid heaittihit konsešuvdna-, ássan- ja doaimmahangeatnegasvuođa, ja odelmuddemiid luoitit friija riikkaidgaskasaš márkaniidda friijagávppašanšiehtadusaid bokte ásahit várddus friija gilvvohallanvuogádaga eanageavaheami várás mas leat gaskadilleortnegat heaittihit dakkár buvttadan- ja márkanmuddemiid mat hehttejit friija gilvvohallama</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Sámediggi doarju muđui sámediggeráđi/dievasčoahkkinjođihangotti árvalusevttohusa. 004/12: Anadromalaš luossaguliid bivddu hálddašeapmi</p>
<p>Čoahkkingirjji čálli: Roy Amundsen 7 siidu 11 siiddus</p>
<p>Ealáhus- ja kulturlávdegotti evttohus</p>
<p>Álggahus</p>
<p>Sámediggi ja Birasgáhttendepartemeanta šiehtadedje skábmamánus 2011 rámmašiehtadusa mii galggai sihkkarastit ahte vuoigatvuođaeaiggádat galge beassat mielde muddet luossabivddu Davvi-Romssas ja Finnmárkkus. Šiehtadusa vuođul nammaduvvui guovvamánus 2011 govda čohkkejuvvon bargolávdgoddi mii galggaš bidjat oktasaš vuođu konsultašuvnnaide gaskal birasgáhtteneiseválddiid ja</p>
<p>Sámedikki luossubivddu muddemiid birra Davvi-Romssas ja Finnmárkkus 2012 rájes.</p>
<p>Viidáset proseassas ja konsultašuvnnain ii juksojuvvon ovttamielalašvuohta gaskal Sámediggeráđi ja Birasgáhttendepartemaentta. Dan vuođul meannuda Ealáhus- ja kulturlávdegoddi ášši anadromalaš luossaguliid hálddašeami.</p>
<p>Evttohus</p>
<p>Evttohus <em type="italic">Norgga sámiid riikkasearvvi (NSR) lahtuin Geir Tommy Pedersen ja Mathis Nilsen Eira, Norgga sámiid riikkasearvvi/Sámeálbmot bellodaga (NSR/Sáb) lahtus Gunn-Britt Retter, johttisápmelaččaid listtu lahtus </em></p>
<p><em type="italic">Per A. Bæhr </em></p>
<p>Evttohus 1</p>
<p>Sámediggeráđi evttohus sihkkojuvvo ja dan sadjái boahtá dát: Mearraluossabivdiin Norggas lea vuoigatvuohta bivdit luosa. Mearraluossabivdovuoigatvuohta adnojuvvo leat iehčanas riektevuođđu finnmárkkulága § 22 vuosttaš lađđasa bustáva b) bálddas. Sámi mearraluossabivdiide dát čuovvu SP artihkkalis 27 ja ILO 169 artihkkalis 15 nr. 1, gč. artihkkala 13 ja artihkkala 23. Mii guoská historjjálaš vuoigatvuođaid deattasta Sámediggeráđđi ahte dát gávdnojit, ja ahte dat leat álo gávdnon ássama ja geavaheami vuođul rittus doloža rájes. Sápmelaččain ja earáin geat ásset rittus, leat dakkár vuoigatvuođat dološ áiggi rájes geavaheami, vieruiduvvanrivttiid ja álbmotrievtti vuođul. Sámedikki ulbmil lea maid seailluhit ja fas oččodit luossamáddodagaid dakkár sturrodagas ja čoahkádusas mat sihkkarastet šlája šláddjivuođa ja ahte dainna buvttademiin sáhttá ávkkástallat. Árbediehtu galgá leat vuođđun luossahálddašeapmái ovttas biologalaš máhtuin vai fidne buoremus vuođu hálddašeapmái, gč. Luonddušláddjivuođalága § 8. Dat mearkkaša ahte lea dárbu háhkat ja vuogádahttit árbedieđu sihke joga ja meara birra vuođđun guollemuddemiidda. Mearraluossabivdu lea deaŧalaš oassi ollislaš resursavuođus mii lea birgenláhkin mearrasámi álbmogii. Golgadangielddus mearas ja mearraluossasajiid dramáhtalaš geahpádus rittus čájeha ahte mearraluossabivdu lea ferten váldit eahpegorálaš stuorra oasi ovddasvástádusas luossamáddodagaid guoddilis hálddašeamis. Sámediggeráđđi gávnnaha ahte luossamuddemat ollislaččat mearas leat nu garrasat ahte mearraluossabivddu birgenláhki lea áitojuvvon. Sámediggeráđđi ja Birasgáhttendepartemeanta šiehtadedje skábmamánus 2010 rámmašiehtadusa mii galggai sihkkarastit ahte vuoigatvuođaeaiggádat besse mielde muddet luossabivddu Davvi-Romssas ja</p>
<p>Finnmárkkus. Šiehtadusa vuođul nammaduvvui guovvamánus 2011 govda čohkkejuvvon bargolávdegoddi mii galggai bidjat oktasaš vuođu konsultašuvnnaide gaskal birasgáhtteneiseválddiid ja Sámediggeráđi luossabivdomuddemiid birra Davvi-Romssas ja Finnmárkkus 2012 rájes.</p>
<p>Čoahkkingirjji čálli: Roy Amundsen 8 siidu 11 siiddus</p>
<p>Bargolávdegotti raporta geigejuvvui skábmamánu 6. b. 2011. Bargolávdegoddi guolástanmuddemiid várás Davvi-Romssas ja Finnmárkkus evttohii guolástanmuddemiid jogain ja mearas 2012 várás, ja guhkesáigge strategiijaid muddemiidda. Čuovvolanbarggus gaskal Sámediggeráđi ja</p>
<p>Luondduhálddašandirektoráhta lei ovttamielalašvuohta johkamuddemiid hárrái, muddemiid hárrái mearas 2012 várás Davvi-Romssa, muhto ii fal muddemiid hárrá mearas Finnmárkkus.</p>
<p>Rámmašiehtadusa vuođul, go ii juksojuvvon ovttamielalašvuohta, čađahii Sámediggeráđđi ja Birasgáhttendepartemeanta konsultašuvnnaid viidáset muddenbarggu birra. Birasgáhttendepartemeanta čuovui direktoráhta evttohusa ahte ii galgga fas viiddidit bivdidáiggiid Finnmárkkus čujuhettiin Luondduhálddašandirektoráhta evttohussii, bargolávdegotti rávvagiidda ja</p>
<p>Ruošša vuhtiiváldimii, earret dan guovllu Porsáŋggus mii fas oaččui viiddideami.</p>
<p>Sámediggeráđi oaidnu lei ahte olles Bargolávdegotti muddenevttohus galggai gustot 2012 várás. Sámediggeráđđi bijai ovdan čoavddusevttohusa mas deattuhuvvui ahte bargolávdegotti muddenevttohus 2012 várás adnojuvvui leat guoddilis hálddašeapmi ja mii maiddái čujuhii čovdosa mii válddii vuhtii departemeantta dárbbu vuhtiiváldit Ruošša árvalusa. Ii juksojuvvon ovttamielalašvuohta gaska Sámediggeráđi ja Birasgáhttendepartemeantta. Dat mearkkašii ahte</p>
<p>Sámediggeráđđi ii sáhttán miehtat departemeantta muddenevttohussii dahje loahppajurddaevttohussii.</p>
<p>Sámediggi deattuha ahte almmá Sámedikki ja vuoigatvuođaeaiggádiid mieđiheami haga, ii leat muddemis mihkkege lobálašvuođaid dahje čatnaseapmi guoskevaš geavaheddjiid gaskkas.</p>
<p>Sámediggi bivdá Sámediggeráđi váldit álgaga dasa ahte dát mearraluossabivdiid duođalaš dilli dieđihuvvo ON:ii. Norge lea North Atlantic Salmon Conservation Organisation (NASCO) lahttu, mii earret eará ráhkada njuolggadusaid anadroma luossaguliid muddema várás. Sámediggi bivdá Sámediggeráđi čujuhit dan dárbbu ahte váldit mielde álgoálbmogiid dárbbu davviatlántalaš luossamuddema organisašuvnna, NASCO, njuolggadusain. Mearraluossabivdiid vuoigatvuođaid váilevaš dohkkeheapmi ja dađis čavagset muddemat mearas áitet mearraluossabivdiid birgenlági. Go Sámediggi ii nagodan oažžut dohkkehuvvot iežas oainnuid luossabivddu muddemiid hábmemis ja hálddašeamis, de dat hedjonahttá dán soju. Sámediggi oaivvilda ahte prinsihppa historjjálaš vuoigatvuođaid dohkkeheami birra ja dan prinsihpa dohkkeheapmi ahte galgá beassat leat mielde hálddašeamis, lea nu deaŧalaš mearrasámi báikegottiide ja Sámediggái ahte dan ferte vuoruhit. Lávdegoddi oaivvilda ahte Sámediggi ferte ráhkkanahtti dakkár rievttálaš čielggadeami sihke nationála ja riikkaidgaskasaš riektevuogádagas. Sámediggi ferte vuoruhit resurssaid lihttohuksemiid vuoigatvuođaeaiggádiid ektui ja/dahje sin organisašuvnnaid ektui, čielggadit gii dat galgá gáibidit vuoigatvuođaid ja juridihkalaš, ekonomalaš ja geavatlaš veahki dassážiigo dat rievttálaš vejolašvuođat leat geahččaluvvon, mat gávdnojit mearraluossabivdiid vuoigatvuođaid sihkkarastimii.</p>
<p>Evttohus <em type="italic">Ovddádusbellodagas (FrP) Aud Marthinsen </em></p>
<p>Evttohus 2</p>
<p>Sámediggeráđi evttohus sihkkojuvvo ja dan sadjái boahtá dát: Eahpečielggaduvvon vuoigatvuođagažaldagat leat hehttehussan dakkár gilvvohallanvuđot ealáhussii go guolástusaide. Sámediggi oaivvilda ahte guolástanvuoigatvuođat leat nationála, ja danne daid galgá hálddašit nationála dásis. Lea deaŧalaš ágga ahte logemat jagiid leat háhkkojuvvon árvvut miehtá olles rittu iešguđet áigodatguolástusain. Dat ahte gáržžidit guolásteddjiid vejolašvuođa geavahit olles rittu,</p>
<p>Čoahkkingirjji čálli: Roy Amundsen 9 siidu 11 siiddus lea stuorra lávki maŋás guvlui, ja stuorra noađđin sihke bivdofatnasiidda ja guolleindustriija ollu bargosajiide.</p>
<p>Sámediggi oaivvilda ahte ii leat vuođđu juohkit sierra guolástanvuoigatvuođaid riddosámi álbmogii dan vuođul ahte čuoččuhuvvojit historjjálaš vuoigatvuođat. Sámediggi čujuha dasa ahte guolleresurssat leat nationála resurssat mat galget hálddašuvvot nationála vuhtiiváldima vuođul ja daiguin galgá ávkkástallojuvvot buoremus vuogi mielde. Ii sáhte leat nu ahte galgá juohkigoahtit sierravuoigatvuođaid čearddalaš ruohttasiid vuođul dahje dan vuođul leat go sii ássan dihto guovllus guhkit áiggi. Guolleresurssat mearriduvvojit mearraresursalága vuođul ja erenoamážit dan vuođul mo sáhttá buoremus lági mielde ávkkástallat ollislaš resurssaiguin, dás maiddái anadroma luossaguliiguin.</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Sámediggi doarju muđui sámediggeráđi/dievasčoahkkinjođihangotti árvalusevttohusa.</p>
<p>Čoahkkingirjji čálli: *Čále nama* 10 siidu 11 siiddus</p>
<p>Vuolláičállit leat lohkan čoahkkinbeavdegirjji ja leat gávnnahan ahte čoahkkingirjái fievrriduvvon mearrádusat leat nu mo Ealáhus- ja kulturlávdegoddi lea mearridan.</p>
<p>Kárášjohka, 5.6.2012 Ealáhus- ja kulturlávdegoddi</p>
<p>Heidi P. Greiner Haaker</p>
<p>Inga-Lill Sundset</p>
<p>Lávdegotti jođiheaddji áššejođiheaddji</p>
<p>Gunn-Britt Retter áššejođiheaddji</p>
</body></document>
