<document xml:lang="sme" id="no_id">
  <header>
    <title>Utgåande brev</title>
    <genre code="admin"/>
    <author>
      <person firstname="" lastname="Bruker" sex="unknown" born="" nationality=""/>
    </author>
    <year>2006</year>
    <wordcount>323</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <origFileName>5606_1_P.doc</origFileName>
    <metadata>
      <uncomplete/>
    </metadata>
    <version>XSLtemplate $Revision: 1.8 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámediggeráđi vástádus gažaldahkii Sámedikki čoahkkinortnega § 11 vuođul - Tromssa fylkagieldda lávdegotti miellahtuvuohta - Áirras Jánoš Trosten, Norgga Sámiid Riikasearvi</p>
    <p>Sámediggeráđđi čujuha mielddusin biddjojuvvon reivii b. 08.12.03 Romssa fylkkasuohkana regionaliserenlávdegotti miellahtuide oktan gullevaš válddiin. Sámedikki presideanta lea maŋŋel dábálaš nammadeami gávnnahan ahte son áigu searvat lávdegotti bargui, go fylkkasuohkan lea erenoamážit su bivdán searvat dán bargui. Dan ee. go leat čuovvovaš dilit lávdegotti válddis:</p>
    <list>
      <p type="listitem">Lávdegoddi galgá deattuhit davviguovllu diliid.</p>
      <p type="listitem">Lávdegoddi galgá árvvoštallat ealáhusovdáneami ja riggodathálddašeami, Fuo:a, oahpahusa, gelbbolašvuođa, johtalusa, dearvvašvuođa, kultuvrra, álgoálbmogiid ja internašunaliserema.</p>
    </list>
    <p>Buot dát dilit leat leamaš ja leat hui dehálaččat Sámedikki barggus. Presideanta lea searvan lávdegoddái maiddái danne ahte beassá vuhtii váldit Sámedikki beroštumiid dáid diliid ektui.</p>
    <p>Regionaliserenlávdegoddi lea dán rádjái bargan dainna ahte makkár barggut berrejit biddjojuvvot boahtteáiggi guovllulaš dássái. Dán lea dahkan dainna ulbmilin ahte ráhkadit mearrádusvuođu vejolaš rievdadusevttohusaide. Mii guoská boahtteáiggi álbmotválljen guovllulaš dási geográfalaš juohkima vejolaš árvvoštallmii, de čuožžu válddis ahte dát galgá dáhpáhuvvat lávdegotti barggu maŋemus oasis. Ná guhkás ii leat lávdegoddi ollen iežas bargguin. Muđui mun dieđán maid ahte ovdal go lávdegoddi nammaduvvui, de lea leamaš ságastallan gaskal Romssa fylkkasuohkana ja Finmárkku ja Nordlandda fylkkagielddaid vejolaš oassálastema birra lávdegoddái. Finmmárkku fylkkagielda lea cealkán ahte lea lunddolaš ahte lea proseassa juohke fylkkas álgooasis.</p>
    <p>Samediggeráđđi čujuha maid dasa ahte ii leat dušše Romssa fylkkasuohkan gii berošta dáin gažaldagain. Ráđđehusa guovllukommišuvdna bargá maid regionaliserengažaldagain. Guovllukommišuvdna lágidii 13.01.04 konferánssa: <span type="quote">"Utvikling av sterke norske regioner - hvorfor og hvordan?". Sámedikki presideantta oasi oaidná mielddusin biddjojuvvon logaldallamis "Utvidet samisk selvstyre - sett i norsk regionaliseringsperspektiv"</span>. Dá leat maid dilit maid leat ovddiduvvon Romssa fylkkasuohkana regionaliserenlávdegoddái.</p>
    <p>Dán vuođul lea Sámediggeráđđi vástidan čuovvovaš gažaldagaid maid lahttu Jánoš Trosten jearrá loahpas iežas gažadeamis</p>
    <list>
      <p type="listitem">Sámedikki presideantta váldi oassálastit Romssa fylkkasuohkana regionaliserenlávdegoddái, čuovvu dan válddi maid oaččui sámediggepresideanttaválgga bokte go Sámediggi vuođđuduvvui maŋŋel 2001 Sámediggeválgga.</p>
      <p type="listitem">Sámedikki presideanta lea oassálasten lávdegotti bargui Sámedikki presideantan, iige priváhta olmmožin.</p>
      <p type="listitem">Sámedikki presideanta áigu ollašuhttit barggu lávdegottis.</p>
    </list>
    <p>Sámediggeráđđi</p>
    <p>Side 2 of 1</p>
    <p>
      <em type="bold">MIN čUJ./VÅR REF.  </em>
    </p>
    <p>
      <em type="bold">BEAIVI/DATO  </em>
    </p>
    <p>
      <em type="bold"> </em>
      <em type="bold"> </em>
      <em type="bold"> </em>
      <em type="bold">04/1481  </em>
      <em type="bold"> </em>
      <em type="bold">-  </em>
      <em type="bold"> </em>
      <em type="bold"> </em>
      <em type="bold"> </em>
      <em type="bold">3  </em>
      <em type="bold"> </em>
      <em type="bold"> </em>
    </p>
    <p>
      <em type="bold"> </em>
      <em type="bold"> </em>
      <em type="bold"> </em>
      <em type="bold">23.02.2004  </em>
      <em type="bold"> </em>
      <em type="bold"> </em>
    </p>
  </body>
</document>
