<document xml:lang="sme" id="no_id"><header><title>Møteprotokoll</title><genre code="admin"/><author><person firstname="Carl Erik" lastname="Moksness" sex="m" born="" nationality="nor"/></author><author><person firstname="Tove" lastname="Anti" sex="f" born="" nationality="nor"/></author><translator><unknown/></translator><translated_from xml:lang="nob"/><year>2005</year><publChannel><publication><publisher>Sámediggi</publisher></publication></publChannel><wordcount>2185</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>pfl_3_04.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.6 $; common.xsl  $Revision$; </version></header><body><p>Plána- ja finánsalávdegoddi</p>
<p>Čoahkkingirjji oassi 003/04</p>
<p>Áigi: 10.11.04 - 12.11.04</p>
<p>Báiki: Kárášjohka</p>
<p>Ásselistu:</p>
<p>Saksnr.</p>
<p>Sakstittel</p>
<p>008/04</p>
<p>Gohččuma ja áššelisttu dohkkeheapmi</p>
<p>009/04</p>
<p>Sámedikki bušeahtta 2005</p>
<p>Čoahkkimis:</p>
<p>Jođiheaddji Birger Nymo, Norgga Sámiid Riikkasearvi sámedikkijoavku</p>
<p>Nubbinjođiheaddji Magnhild Mathisen, Bargiidbellodat sámedikkejoavku</p>
<p>Várrelahttu Nils Djupen, lahttu Randi A. Skum, Norgga Sámiid Riikkasearvi sámedikkijoavku, ovddas</p>
<p>Lahttu Roger Pedersen, Sámiid Válgalihtu</p>
<p>Lahttu Isak Mathis O. Hætta, Dáloniid listu</p>
<p>Lahttu Egil Olli, Bargiidbellodat sámedikkejoavku</p>
<p>Lahttu Willy Olsen, Bargiidbellodat sámedikkejoavku</p>
<p>Várrelahttu Amund P. Anti, lahttu Terje Tretnes, Sámeálbmot bellodat, ovddas</p>
<p>Lahttu Olav Dikkanen, Norgga Sámiid Riikkasearvi sámedikkijoavku</p>
<p>Várrelahttu Mathis Nilsen Eira, lahttu Ranghild L. Nystad, Norgga Sámiid Riikkasearvi sámedikkijoavku, ovddas</p>
<p>Várrelahttu Lene Hansen, lahttu Geir Tommy Pedersen, Norgga Sámiid Riikkasearvi sámedikkijoavku, ovddas</p>
<p>Eai boahtán:</p>
<p>Lahttu Willy Ørnebakk, Bargiidbellodat sámedikkejoavku</p>
<p>Lahttu Per Bjørn Lakselvnes, Norgga Sámiid Riikkasearvi sámedikkijoavku</p>
<p>Lahttu Geir Tommy Pedersen, Norgga Sámiid Riikkasearvi sámedikkijoavku, guđii čoahkkima 10.11.04 dii. 17..00</p>
<p>Lahttu Terje Tretnes, guđii čoahkkima 10.11.04 dii. 17.00</p>
<p>Hálddahusas</p>
<p>Carl Erik Moksness</p>
<p>Tove Anti</p>
<p>Plána- ja finánsalávdegoddi 008/04: Gohččuma ja áššelisttu dohkkeheapmi</p>
<p>Mearrádus:</p>
<list><p type="listitem">Gohččuma dohkkeheapmi</p>
</list><p>27.10.04 gohččun dohkkehuvvui ovttajienalaččat</p>
<list><p type="listitem">Gohččumii mielddistuvvon áššelistu dohkkehuvvui ovttajienalaččat čuovvovaš rievadusaiguin:</p>
</list><p>Plána- ja finánsalávdegoddi 009/04: Sámedikki bušeahtta 2005</p>
<p>Álggahus:</p>
<p><em type="italic">Lávdegoddi, buot lahtut, háliidit vuoruhit barggu oččodit stuorát ekonomalaš rámmaid kultuvrii, gillii ja ealáhusovddideapmái. Lea dárbu loktet juolludemiid sámi kultuvrii boahttejagiid. Sámedikkis leat uhcán ruđat giellaáŋgiruššamii olggobealde sámigiela hálddašanguovllu, danne áigu Lávdegoddi oččodit stuorát juolludemiid erenoamážit dán suorggis. Go sámi ovddidanfoandda hálddašanguovlu viiddiduvvo, de ferte maiddái vuoruhit barggu oččodit stuorát rámmaid ealáhusovddideapmái. </em></p>
<p>Sámedikki bušeahtta 2005</p>
<p>Evttohus:</p>
<p><em type="bold">Unnitlogu evttohus: </em></p>
<p>Evttohus 1:</p>
<p>Lávdegotti unnitlohku, Magnhild Mathisen, Egil Olli ja Willy Olsen, Bargiidbellodaga sámediggejoavkkus, ja Roger Pedersen, Sámiid Válgalihtus, ovddidit čuovvovaš rievdadusevttohusa Sámediggeráđi bušeahttaevttohussii:</p>
<p>Daid rámmaid vuođul maid Sámediggi lea ožžon Ráđđehusa stáhtabušeahta evttohusas, háliida lávdegotti unnitlohku vuoruhit kultuvrra, ja erenoamážit daid surggiid mat gusket mánáide ja nuoraide. Danne ii leat dán lávdegotti mielas riekta lasihit hálddahusa doaibmagoluid. Baicce evttohuvvo 471 000 ruvdnosaš vuoládus. Danne ii leat várri ásahit ođđa virggiid 2005:s. Direktevra dat galgá hálddašit hálddahusa bušeahta politihkalaš vuoruhemiid vuođul.</p>
<p>Lávdegotti unnitlohku áigu bargat dan ala ahte nannet Sámedikki doaimma politihkalaš beali. Lea hui deaŧalaš ahte resurssat Sámedikki organiseremii leat heivehuvvon daidda gáibádusaide, maid sámi servodat bidjá diggái. Danne háliida lávdegotti unnitlohku vuoruhit politihkalaš organiserema heiveheami dáidda bargguide boahttevaš bušeahtain. Konkrehta dát mearkkaša ahte mii vuoruhit politihkalaš virggiid. Danne áigut mii juogadit Sámedikki rersurssaid dainna lágiin ahte dađistaga go šaddá vejolaš, de váldit resurssaid hálddahusas ja juogadit daid politihkalaš doibmii. Muhto lávdegotti unnitlohku aiddostahttá ahte dat ii mange láhkai galgga rihkkut bargiid vuoigatvuođaid gustojeaddji lágaid ja šiehtadusaid mielde.</p>
<p>Sámediggi lea dađistaga šaddan stuorra hálddašeaddjin ja danne lea áibbas dárbu earuhit politihka hálddašeamis.</p>
<p>Lávdegotti unnitlohku áigu vuoruhit vuoigatvuođabarggu Sámedikkis. Danne háiidit lassin Finnmárkkulága, erenoamážit vuoruhit dan barggu ahte oažžut dohkkehuvvot vuoigatvuođaid mearrasámi guovlluin (guolástusvuoigatvuođaid), ja evttohit 930 000 ruvdnosaš lassáneami Sámediggeráđi evttohusa ektui.</p>
<p>Lávdegotti unnitlohku oaivvilda ahte dál lea deaŧaleamos oažžut dohkkehuvvot báikki olbmuid vuoigatvuođaid guolleresurssaide. Sámediggi lea miessemánus 2004 ovttajienalaččat mearridan ahte mearrasámiid vuoigatvuođat galget vuoruhuvvot seamma bajás go Finnmárkkuláhkabargu. Danne lea lávdegotti unnitlohku vuoruhan geavhit 500 000 ru ealáhusfoanddas, ja reastta 500 000 ru váldit hálddahusa doaibmabušeahtas.</p>
<p>Lávdegotti unnitlohku oaivvilda ahte kultureallin lea deaŧalaš dan barggus ahte nannet sámi identitehta, seammás go váikkuha hukset ealli báikegottiid gos olbmot háliidit ássat. Kultuvra ja kulturdoaimmat huksejit gullevašvuođa, mas fas leat dakkár olgeváikkuhusat go čálgu ja buoret eallinárvu. Danne oaivvilda lávdegotti unnitlohku ahte ferte buoridit sámi kultuvrra ekonomiija. Dan sivas háliidit lasihit kulturbušeahta 4 258 000 ruvnnuin dán jagáš bušeahta ektui ja 2 499 000 ruvnnuin Sámediggeráđi evttohusa ektui.</p>
<p>Kulturviesut leat deaŧalaš sámi kulturdoaimmaid ásahusat. Lávdegotti unnitlogu vuolggasadjin leat leamaš dat dárbbut ja bušeahtat mat leat boahtá ovdan ohcamiin. Danne háliidit lasihit doaibmadoarjaga 1 513 000 ruvnnuin dán jagáš bušeahta ektui ja 1 009 000 ruvnnuin Sámediggeráđi evttohusa ektui.</p>
<p>Mánáid ja nuoraid doaimmat leat lávdegotti unnitlogu vuoruhuvvon doaimmat. Sámi Válaštallan Lihttu Norga aktiviseret mánáid ja nuoraid ja danne lasihuvvo doaibmadoarjja 210 000 ruvnnuin dán jagáš bušeahta ektui ja Sámediggeráđi evttohusa ektui. Mii maid háliidit lasihit doarjaga Sámi spábbačiekčanlihttui 50 000 ruvnnuin dán jagáš bušeahta ektui ja Sámediggeráđi evttohusa ektui. Sámi Válaštallan Lihtu Norgga bušeahttadárbu lea 1 557 000 jagis 2005.</p>
<p>Nuorttanáste lea okta sámi boarráseamos prentosiin ja boarráset gearddi deaŧalaš jietnaguoddi ja doaibmadoarjja áigečállagii lasihuvvo 50 000 ruvnnuin.</p>
<p>Lávdegotti unnitlohku evttoha 486 000 ruvdnosaš lasáhusa giellaprošeavttaide olggobealde hálddašanguovllu.</p>
<p>Lea deaŧalaš doarjut dan barggu mii dahkkojuvvo sámi oassálastima oktavuođas Arctic Winter Games:is 2006. Lávdegotti unnitlohku evttoha 300 000 ru dáid gilvvohallamiidda, mii lea 180 000 ru eanet go Sámediggeráđi evttohus. Submi lea Norgga iežasoassi ja eaktun lea ahte Suoma ja Ruoŧa beale sámedikkit addet seamma mađe ruđaid.</p>
<p>Doaibmadoarjja lullisámi girjebussii lea máŋga jagi bušeterejuvvon menddo vuolás nu ahte Nordlándda fylkkagielda lea ferten gokčat reastta goluin. Danne háliida lávdegotti unnitlohku lasihit doaibmadoarjaga lullisámi girjebussii 164 000 ruvnnuin Sámediggeráđi evttohusa ektui.</p>
<p>Eará doarjagat</p>
<p>Poasta 55.1 Sámi váldoorganisašuvnnat</p>
<p>Juolludusmearrádus lohkkaduvvo boahttejagi bušeahtas dassážiigo duohta dilli lea guorahallojuvvon. Nu go diehtit de lea beaggán ahte muhtun doarjjaoažžuid dieđut eai dávis duohta dili. Lávdegotti unnitlohku muittuha sámediggepresideantta lohpadusa guorahallat dili, ja dan mii vuordit dahkkojuvvo farggamusat.</p>
<p>Lávdegotti unnitlogus eai leat muđui mearkkašumit Sámediggeráđi bušeahttaevttohussii.</p>
<p>Evttohus 2:</p>
<p>Lávdegotti unnitlohku Egil Olli, Magnhild Mathisen ja Willy Olsen, Bargiidbellodaga sámediggejoavkkus, ovddida čuovvovaš rievdadusevttohusa Sámediggeráđi bušeahttaárvalussii:</p>
<p>Lávdegotti unnitlogus eai leat muđui mearkkašumit Sámediggeráđi bušeahttaevttohussii.</p>
<p>Evttohus 3:</p>
<p>Lávdegotti unnitlohku, Roger Pedersen, Sámiid Válgalihtus, ovddida čuovvovaš rievdadusevttohusa Sámediggeráđi bušeahttaárvalussii:</p>
<p>Poastta 53.3 giellaprošeavttaide olggobealde hálddašanguovllu lasihuvvo 450 000 ru. Dát gokčojuvvo poasttas 01 Hálddahusa doaibmagolut.</p>
<p>Lávdegotti unnitlogus eai leat muđui mearkkašumit Sámediggeráđi bušeahttaevttohussii.</p>
<p>Lávdegotti evttohus.</p>
<p>Lávdegoddi bidjá vuođđun Sámediggeráđi bušeahttaevttohusa čuovvovaš rievdadusaiguin:</p>
<p>Evttohus 4:</p>
<p>Lávdegotti vuolggasadji lea Sámediggeráđi bušeahttaevttohus 2005. Lávdegoddái lea hui deaŧalaš váldit ovdan muhtun deaŧalaš vuođđoáššiid bušeahtas. Omd. oaidnit ahte ii leat várri gokčat daid lassigoluid maid haddegoargŋun mielddisbuktá jagis jahkái máŋgga sámi servodaga ásahussii, mii dagaha ahte sin rámmaravttut vearránit jagis jahkái. Dán galggašedje guovddašeiseválddit čoavdit go mearridit stáhtabušeahta.</p>
<p>Lávdegoddi oaidná maiddái ahte dárbbut guovttegielalašvuođa oktavuođas olggobealde hálddašanguovllu leat máŧoheamit iige dálá submi leat dohkálaš. Dán jagi ohcamat dahke 8 000 000 ru ja poastta submi lei buohkanassii 2 450 000 ru.</p>
<p>Lávdegoddi maiddái mearkkaša ahte ealáhusfoanda ii leat doarvái stuoris ahte livččii deaŧalaš vuođđun dasa ahte oažžut ceavzilis ealáhusovdáneami ja barggaheami sámi ássanguovlluin.</p>
<p>Lávdegoddi evttoha maiddái ođđa doaibmabiju lotnolasealáhusaide: geasehandoarjaga sáivačáhcebivddu várás. Dát ortnet lea ovdal geahččaluvvon ja lávdegotti mielas lea dan deaŧalaš árvvoštallat ođđasis. Dán bušeahttapoastta sturrodat ja dan váikkuhusat árvvoštallojuvvojit reviderejuvvon bušeahta ektui miessemánus 2005.</p>
<p>Lávdegoddi oaivvilda ahte sámi servodaga dárbbut, maŋŋá máŋga buolvva dáruiduhttima ja sámegiela ja sámi kultuvrra biehttaleami, leat nu stuorrát ja viidát ahte ain muhtun áiggi ovddosguvlui ferte erenoamážit áŋgiruššat bisuhit sámegiela ja sámi kultuvrra.</p>
<p>Investerengolut sámi kulturviesuide bohtet dán olggobeallái. Sámediggi ja guovddášeiseválddit feretjit ráhkadit ruhtadanplána dálá kulturvisteplána ektui. Molssaeaktun lea ahte maiddái ráhkaduvvo sierra huksenplána sámi kulturviesuid oktavuođas, nu mo Sámediggi ovdal lea rávven.</p>
<p>Evttohus 5:</p>
<p>Lávdegotti eanetlohku, Birger Nymo, Nils Djupen, Olav Dikkanen, Lene Hansen ja Amund P. Anti, Norgga Sámiid Riikkasearvvi ovttasbargojoavkkus, ja Roger Pedersen, Sámiid Válgalihtus, evttohit čuovvovaš rievdadusa kapihttalii 5.1.3 Boazodoallu: Sátni <span type="quote">”aktiivvalaččat”</span> sihkkojuvvo cealkagis <span type="quote">”Searvat aktiivvalaččat boazodoallopolitihka hábmemii”</span>, nu ahte cealkka šaddá <span type="quote">”Searvat boazodoallopolitihka hábmemii”</span>.</p>
<p>Evttohus 6:</p>
<p>Lávdegotti eanetlohku, Birger Nymo, Nils Djupen, Amund P. Anti, Olav Dikkanen ja Lene Hansen, Norgga Sámiid Riikkasearvvi ovttasbargojoavkkus, ovddidit čuovvoaš rievdadusevttohusaid Sámediggeráđi bušeahttaevttohussii:</p>
<p>Dainna várašumiin ahte Stuorradiggi sáhttá rievdadit 2005 stáhtabušeahttaevttohusa, dahká Sámediggi čuovvovaš rámmajuolludemiid 2005 váldopoasttain:</p>
<list><p type="listitem">Politihkalaš dási doaibmagolut</p>
</list><p>6. Kultuvra</p>
<p>6.5 Sámi festiválat</p>
<p>Teakstarievdadus</p>
<p>Sámediggi juolluda buohkanassii <em type="italic">1 520 000 ru </em>sámi festiválaide 2005. Juolludus lea vuođđodoarjja. Sámediggeráđđi mearrida vel lassi eavttuid juohke doarjjaoažžui. </p>
<p>6.9 Sámi prentosat</p>
<p>Sámediggi várre <em type="italic">1 6500 000 ru </em>sámi prentosiidda 2005. Dát lea 850 000 ruvdnosaš lassáneapmi. Nuorttanáste oažžu maiddái doarjaga poasttas <span type="quote">”Doarjagat sámi aviissaide”</span>. Sámediggeráđđi sáhttá mearridit lassi eavttuit doarjjaoažžuide. </p>
<p>8.2 Museat</p>
<p>Lasseteaksta Muaeaide.</p>
<p>Sámi museat ja kulturmuitohálddašeapmi leat organiserejuvvon iešguđetláhkai, ja sis leat iešguđetlágan čatnaseamit sámi hálddašeapmái. Seammás das leat vejolašvuođat boahtteáiggis bargat čielggademiiguin ja ovddidemiiguin.</p>
<p>Sámediggi ásaha danne 200 000 ruvdnosaš doarjjaortnega boahttevaš čielggadan- ja ovddidanbargguide sámi museaid ja kulturmuitosuodjaleami oktavuođas. Sámediggeráđđi hálddaša doarjjaortnega.</p>
<p>16 Regionála ovddideapmi ja ovttasbargu</p>
<p>Lávdegottis eai leat muđui mearkkašumit Sámediggeráđi bušeahttaevttohussii.</p>
<p>Sámedikki bušeahttadárbu 2006</p>
<p>Mearkkašumit:</p>
<p><em type="bold">Eanetlogu mearkkašumit: </em></p>
<p>Lávdegotti eanetlohku, Birger Nymo, Olav Dikkanen, Mathis Nilsen Eira, Lene Hansen, Nils Djupen ja Amund P. Anti, Norgga Sámiid Riikkasearvvi ovttasbargojoavkkus, Egil Olli, Willy Olsen ja Magnhild Mathisen, Bargiidbellodagas, ja Roger Pedersen, Sámiid Válgalihtus, oaivvildit ahte sámi servodaga dárbbut, maŋŋá máŋga buolvva dáruiduhttima ja sámegiela ja sámi kultuvrra biehttaleami, leat nu stuorrát ja viidát ahte ain muhtun áiggi ovddosguvlui ferte erenoamážit áŋgiruššat bisuhit sámegiela ja sámi kultuvrra.</p>
<p>Lávdegoddi oaivvilda ahte lea deaŧalaš bargat viidáseappot ekonomalaš váikkuhangaskaomiiguin vai duodji sáhttá ovdánit ealáhussan. Duoji ovdáneapmi ealáhussan mearkkaša maiddái ahte Sámediggi ráhkada sierra ealáhusšiehtadusa duodjái. Ulbmil ferte leat ovddidit ekonomalaš ja kultuvrralaš ceavzilis ealáhusa. Danne berre strategiija leat ahte Sámediggi berre bargat dan ala ahte hábmejuvvojit buorit rámmaeavttut duodjái ealáhussan boahttevaš ealáhusšiehtadusas.</p>
<p><em type="bold">Unnitlogu mearkkašumit: </em></p>
<p>Lávdegotti unnitlohku, Roger Pedersen Sámi Válgalihtus, mearkkaša ahte go lea gáržžes ruhtadilli, de ferte Sámediggi maiddái iešguđet poasttaid oktavuođas čielgasit dadjat mii lea bajimus doarjjasubmi. Dát livččii eanet einnostuvvi iešguđet oassálastiide. Ovdamearkka dihtii dát lea deaŧalaš festiválalágideaddjiide. Dás ferte čielgasit dadjat ahte bajimus doarjjasubmi lea 600 000 ru vuođđodoarjjan, muhto ahte sis lea vejolašvuohta ohcat prošeaktaruđaid earret vuođđodoarjaga.</p>
<p>Dát lahttu mearkkaša maiddái ahte guovttegielalašvuođadoarjja gielddaide ja fylkkagielddaide olggobealde hálddašanguovllu berre rievdaduvvot. Dás berrejit buohkat oažžut seamma ollu vuođđodoarjjan vai sáhttá vuhtiiváldit ođđa ohccigielddaid. Gielddat ja fylkkagielddat leat geatnegahttojuvvon láhčit dilálašvuođaid sámegiela geavaheapmái hálddahusas ja árjjalaččat fállat sierra bálvalusaid sámegillii. Jus vuođđodoarjja ii leat doarvái nu ahte sáhttá fállat sámi álbmogii vejolašvuođa geavahit sámegiela buot servodatdásiin ja -surggiin, de sáhttet ohcat ruđa dasa sierra ohcamiiguin.</p>
<p>Dát lahttu váldá vuolggasaji Sámediggeráđi evttohusas jahkái 2006 ahte lasihit juolludeami 53,2 miljon ruvnnuin. Dát lea lávki rivttes guvlui go galgá čielggadit mat leat Sámedikki vuoruheamit. Mannan jagi mearridii Sámediggi 175 miljon ruvdnosaš lassáneami, maid dattetge ferte atni guhkes áiggi ulbmilin. Dan maid Sámediggi lea ovddidan maŋimus jagiid, lea deaŧalaš dárboguorahallan, muhto dat ii muital doarvái bures dan mii Sámedikki mielas lea deaŧaleamos vuoruhit.</p>
<p>Dát dárbbut gal leat jo várra oahppásat juolludeaddji eiseválddiide. Dát - ja ahte ulbmil lea dahkat Sámedikki dan orgánan mas galgá leat guovdileamos rolla sámegiela ja sámi kultuvrra sihkkarastimis Norggas - dagaha ahte Sámedikki bušeahta jahkásaš lasiheami ferte geahččat guhkit perspektiivvas.</p>
<p>Sámediggi deattuha maiddái ahte ferte bidjat mearrideaddji deattu dasa ahte lasihuvvon ruđat Sámeddiggái 2006 bušeahtas, ja boahttevaš bušeahtain, measta jo buot galget geavahuvvot bálvalusbuvttadeapmái mii ovddida doibmama sámi servodagas ja nu uhcán go vejolaš hálddahusa stuorrudeapmái.</p>
<p>Dát lahttu háliida maid buktit mearkkašumiid stuorradiggádieđáhussii nr 7 (2000-2001), mas Sámediggi bivdojuvvo čilget maid dat oaivvilda šiehtadallanmodeallain. Dát čilgejupmi berre dahkkojuvvot.</p>
<p>Nu guhká go dat ii leat dahkkojuvvon, de lea váttis jurddašit árbevirolaš šiehtadallandili 2006 bušeahta oktavuođas. Dattetge sáhttá bušeahttagažaldagain ásahit dakkár ovttasbargoforuma gaskal Sámedikki ja Stuorradikki, mas guovddáš departemeanttat nugo Finánsa- ja Gielda- ja guovlodepartemeanta leat mielde. Dakkár forum sáhtášii maid addit mávssolaš vášihusa, jus barggašii viidáseappot šiehtadallanjurdagiin.</p>
<p>Dákkár lágidemiin šattašii loahpalaš bušeahttajuogadeapmi ain eanet Sámedikki ovddastádussan go dál. Politihkkasurggiid maid berrešii vuoruhit eanet dakkár oktavuođas lea giella, diehtojuohkin ja ealáhusat.</p>
<p>Dán lahtu loahppajurdda 2006 bušeahta oktavuođas lea danne: Lávdegotti mielas lea eanet realisttalaš ja čađahahtti ahte ovttas guovddášeiseválddiiguin berre geahččaltit duhtadit sámi servodaga dárbbuid viđa jagi áigodagas. Lávdegoddi evttoha bušeahta lassánit progresiivalaččat juohke jagi 5 jagis, earret daid goluid maid Sámediggi oažžu go váldá badjelasas ođđa doaimmaide (gohččojuvvon dahje maid ieš lea sávvan). Bajábeale namuhuvvon lassáneamit vuoruhuvvojit gillii, kultuvrii, diehtojuohkimii ja ealáhusaide.</p>
<p>Investerengolut sámi kulturviesuide bohtet dán olggobeallái. Sámediggi ja guovddášeiseválddit feretjit ráhkadit ruhtadanplána dálá kulturvisteplána ektui. Molssaeaktun lea ahte maiddái ráhkaduvvo sierra huksenplána sámi kulturviesuid oktavuođas, nu mo Sámediggi ovdal lea rávven.</p>
<p>Evttohus:</p>
<p><em type="bold">Unnitlogu evttohus </em></p>
<p>Evttohus 7:</p>
<p>Lávdegotti unnitlohku, Egil Olli, Magnhild Mathisen ja Willy Olsen, Bargiidbellodaga sámediggejoavkkus,</p>
<p>háliidit vuoruhit barggu oččodit stuorát ekonomalaš rámmaid kultuvrii, gillii ja ealáhusovddideapmái. Lea dárbu loktet juolludemiid sámi kultuvrii boahttejagiid. Sámedikkis leat uhcán ruđat giellaáŋgiruššamii olggobealde sámigiela hálddašanguovllu, danne áigu lávdegotti unnitlohku oččodit stuorát juolludemiid erenoamážit dán suorggis. Go sámi ovddidanfoandda hálddašanguovlu viiddiduvvo, de ferte maiddái vuoruhit barggu oččodit stuorát rámmaid ealáhusovddideapmái.</p>
<p>Evttohus 8:</p>
<p>Lávdegotti eanetlohku, Birger Nymo, Nils Djupen, Amund P. Anti, Olav Dikkanen ja Lene Hansen, Norgga Sámiid Riikkasearvvi ovttasbargojoavkkus, Egil Olli, Willy Olsen ja Magnhild Mathisen, Bargiidbellodaga sámediggejoavkkus, ja Roger Pedersen, Sámiid Válgalihtus, evttohit ahte Sámediggeráđi bušeahttaevttohusa čuoggá 17.1, 2. teakstaoasi 1. cealkka rievdaduvvo dánin: ” Ealáhuseallimis sámi guovlluin leat ollu smávva fitnodagat, mat fertejit dustet dakkár hástalusaid go rašonaliseremiid, struktuvrarievdadusaid ja internašonaliserema mat dál leat dábálaš dovdomearkan ealáhuseallimis. Dát guoská maiddái gelbbolašvuođa loktemii ja doarvái ieškapitála háhkamii.” </p>
<p>Evttohus 9:</p>
<p>Lávdegoddi oaivvilda ahte giellaprošeavttain lea mearkkašupmi sámegiela ovdáneapmái bihtánsámi guovlluin. Danne háliida lávdegoddi ahte dakkár giellaprošeavttat árvvoštallojuvvojit erenoamážit dainna áigumušain ahte nannet dáid guovlluid giellaoahpahusa.</p>
<p>Lávdegoddi bivdá Sámediggeráđi ovttas guovddášeiseválddiiguin árvvoštallat ráhkadit 5 jagi lasihanplána duhtadit Sámedikki bušeahttadárbbu. Dát plána berre čađahuvvot dainna lágiin ahte bušeahtta lassána dađistaga eanet ja eanet olles lasihanáigodagas. Dat galgá leat olggobealde daid goluid maid Sámediggi oažžu go valdá badjelasas ođđa doaimmaid (gohččojuvvon dahje maid ieš lea sávvan). Lassáneapmi vuoruhuvvo nu mo ovddabealde lea namuhuvvon gillii, kultuvrii, ealáhusaide ja diehtojuohkimii.</p>
<p>Vuolláičállit leat lohkan beavdegirjji ja duođaštit ahte girjejuvvon mearrádusat dávistit Plána- ja finánsalávdegotti mearrádusaid.</p>
<p>Kárášjohka skábmamánu 12. b. 2004</p>
<p>Plána- ja finánsalávdegoddi</p>
<p>Birger Nymo Egil Olli</p>
<p>lávdegotti jođiheaddji</p>
<p><em type="bold">*ráđđi/stivra* Čoahkkingirjji oassi */* </em><em type="bold">4 </em><em type="bold">siidu </em><em type="bold">20 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: *Čále nama* Čoahkkingirjjis leat oktiibuot </em><em type="bold">20 </em><em type="bold">siiddu </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
