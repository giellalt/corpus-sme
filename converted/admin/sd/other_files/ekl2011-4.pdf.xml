<document xml:lang="sme" id="no_id"><header><title>Ealáhus- ja kulturlávdegoddi Čoahkkingirji 004/11</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2011</year><publChannel><publication><publisher>Norgga Sámediggi</publisher></publication></publChannel><wordcount>1403</wordcount><conversion_status type="standard"/><availability><free/></availability><submitter name="Berit Eskonsipo" email="berit.nystad.eskonsipo@uit.no"/><origFileName>http://innsyn.e-kommune.no/innsyn_sametinget_samisk/wfdocument.aspx?journalpostid=2011030650&amp;dokid=351105&amp;versjon=1&amp;variant=P&amp;ct=RA-PDF</origFileName><parallel_text xml:lang="nob" location="nkk2011-4.pdf"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90 samediggi@samediggi.no</p>
<p>Ealáhus- ja kulturlávdegoddi</p>
<p>Čoahkkingirji 004/11</p>
<p>Áigi: 28.-29.11.11 Báiki: Kárášjohka</p>
<p>Áššelistu Saksnr.</p>
<p>Sakstittel 006/11</p>
<p>Cealkkámušat 2012 - 2013 boazodoallošiehtadussii 007/11</p>
<p>Duoji 2012 ealáhusšiehtadus – dohkkeheapmi</p>
<p>Sajis</p>
<p>Nubbinjođiheaddji Geir Tommy Pedersen, Norgga sámiid riikkasearvi (NSR)</p>
<p>Lahttu Heidi P. Greiner Haaker, Bargiidbellodaga sámediggejoavku (Bb) Lahttu Margit Eli Anti Oskal, Bargiidbellodaga sámediggejoavku (Bb)</p>
<p>Lahttu Inger Jørstad, Bargiidbellodaga sámediggejoavku (Bb) Lahttu Inga-Lill Sundset, Bargiidbellodaga sámediggejoavku (Bb), searvvai lávdegottečoahkkimii 29.11. dii. 08.30 Lahttu Mathis Nilsen Eira, Norgga sámiid riikkasearvi (NSR) Lahttu Randi A. Skum, Norgga sámiid riikkasearvi (NSR)</p>
<p>Lahhtu Gunn-Britt Retter Norgga sámiid riikkasearvi /Sámeálbmotbellodat (NSR/Sáb) Lahttu Per A. Bæhr, Johttisápmelaččaid listu (JsL) Lahttu Olaf Eliassen, Árja Lahttu Aud Marthinsen, Ovddádusbellodat</p>
<p>Virgelobit</p>
<p>Jođiheaddji Toril Bakken Kåven, Nordkalottfolket (NKF)</p>
<p>Lahttu Knut Store, Bargiidbellodaga sámediggejoavku (Bb)</p>
<p>Hálddahusas</p>
<p>Čállin: Tove Anti</p>
<p>Gažaldat sámediggeráđđái/dievasčoahkkinjođihangoddái</p>
<p>Lávdegottis ledje gažaldagat sámediggeráđđái áššiguin 044/11 ja 047/11. Sámediggeráđi lahttut Ellinor Jåma ja Marianne Balto vástidideiga gažaldagaide.</p>
<p>EKL 006/11: Árvalusat 2012 - 2013 boazodoallošiehtadussii</p>
<p>Ealáhus- ja kulturlávdegotti árvalus:</p>
<p>Álgu</p>
<p>Áššis lea sáhka daid árvalusain boazodoallošiehtadussii mat galget gustot 1.7. 2012 rájes doallojahkái 2012-13. Čađahuvvojit jahkásaš boazodoallošiehtadallamat gaskal Norgga Boazosápmelaččaid Riikkasearvvi/NBR ja Stáhta, Eanadoallo- ja biebmodepartemeantta (EBD) bokte. Boazodoalu váldošiehtadusa § 4 ja Sámedikki boazopolitihkalaš mihttomearit leat vuođđun Sámedikki rollii jahkásaš boazodoallošiehtadallamiin.</p>
<p>Sámediggeráđđi ovddida daid árvalusaid Sámedikki dievasčoahkkimis, mat meannuduvvojit čakčat. Dasto ovddiduvvojit árvalusat NBR:ii sierra čoahkkimis skábmamánus/juovlamánus. EBD politihkalaš njunušgoddi oažžu árvalusaid maŋŋá čoahkkima NBR:in. Čoahkkimis EBD:in ii leat konsultašuvdnastáhtus ja Sámedikkis lea dárkojeaddjistáhtus šiehtadallamiin. Šiehtadallama vuođđodokumeanta lea boazodoalu ollislašrehketdoallu, ja rehketdoalu ovddideapmi skábmamánus lea dábálaččat boazodoallošiehtadallamiid álggaheapmi. Šiehtadallamat dáhpáhuvvet skábmamánus guovvamánu rádjai ja Stuorradiggi meannuda šiehtadusa miessemánus. Dalle boahtá šiehtadus fápmui.</p>
<p>Evttohusat</p>
<p>Evttohus 1</p>
<p>Forslag 1 <em type="italic">Evttohus Bargiidbellodaga (Bb) lahtuin Heidi P. Greiner Haaker, Margit Eli Oskal Anti, Inger Jørstad ja Inga-Lill Sundset, Norgga sámiid riikkasearvvi (NSR) lahtuin Geir Tommy Pedersen, Mathis Nilsen Eira ja Randi A. Skum, Norgga sámiid riikkasearvvis/Sámeálbmotbellodaga (NSR/SáB) lahtuin Gunn-Britt Retter, Árjja Olaf Eliassen ja Johttisápmelaččaid listtu (JsL) lahtus Per A. Bæhr: </em>1. <span type="quote">”Ovttasbargu ja konsultašuvnnat departemeanttain boazodoallopolitihka ja hálddašeami birra”</span> vuolde Ođđa kuvlačuoggát: </p>
<p>Sámediggi bivdá šiehtadalliid čielggadit duhtada go dálá šiehtadallanortnet váldošiehtadusa áigumušaid</p>
<p>Sámediggi bivdá ahte várrejuvvojit ruđat sierra prošektii masa Sámediggi, NBR ja departemeanta konkretiserejit guoddevašvuođadoahpaga</p>
<p>Sámediggi bivdá ahte várrejuvvojit ruđat nu ahte boazodoalus lea vejolašvuohta čađahit konsultašuvnnaid 2. <span type="quote">”Šiehtadusa váikkuhangaskaoapmeortnegat”</span> vuolde:</p>
<p>Ođđa maŋimus cealkka, 4. oasis ja ođđa kuvlačuoggát:</p>
<p>Sámediggi oaivvilda ahte ekonomalaš rámma ferte lasihuvvot, čuovvovaš ákkaid vuođul:</p>
<p>Čoahkkingirjji čálli: *Čále nama* 5 siidu 10 siiddus</p>
<p>Haddegahččan boazodoalus mii oktiibuot dagahii ahte boazodoalu sisaboađut njidje, ferte buhtaduvvot. Seamma láhkai ferte dahkkojuvvot daid doarjjamassimiid ektui maid uhcit sisaboađut dagahedje.</p>
<p>Dasa lassin bivdit ahte ollislaš rámma lasihuvvo haddegoargŋuma ja goluid geažul amas ekonomalaš gaska servodahkii muđui lassánit. 5. teakstaoassi: Maŋimus cealkka sihkkojuvvo. 3. Lasáhus maŋimus teakstaoassái čuoggá Boazodoallošiehtadus 2012/13 vuolde <span type="quote">"….., geahča eanalága §1 ja kap IV § 9"</span>. 4. Lasáhus<span type="quote">”Rekrutteren”</span> vuolde:</p>
<p>Maŋŋá maŋimus teakstaoasi: Sámediggi bivdá ahte álggahandoarjjaortnet daid nuoraid várás mat leat vuollel 35 jagi, maiddái gustojit ođđaálggahuvvon siidaosiide.</p>
<p>Maŋimus teakstaoassi sirdojuvvo kuvlačuoggáid bajábeallái. Vuosttaš kuvlačuokkis rievdaduvvo dánin:</p>
<p>Sámediggi ávžžuha ahte fágareiveortnet jotkojuvvo.</p>
<p>Ođđa kuvlačuoggát lasihuvvojit:</p>
<p>Ferte sihkkarastit buriid buolvasirdimiid mealgat sturát ekonomalaš ortengiiguin mat dahket heaittiheami geasuheaddjin.</p>
<p>Buohtalas rekrutterenoasis galget leat seamma ekonomalaš ortnegat go siidaoasis. 5. Lasáhus čuoggá ” Orohatdoarjja” vuolde, maŋŋá maŋimus teakstaoasi: Doarjagiin orohagaide ferte leat mielde gealbudandoaibmabijut orohagaid várás, mii lea áibbas dárbbašlažžan dasa ahte orohagat sáhttet áimmahuššat iežase boazoguohtunareálaid. Sámediggi evttoha ahte orohatdoarjaga galgá sáhttit juohkit máŋgga oassái mat fuolahit orohaga ovddasvástádusa siiddain ja siidaosiin - fásta oassi ja submi mii rievdá orohaga siidaosiid vuođul. Nubbi sáhttá čadnojuvvo boazodoalu bargui areálasuodjalemiin. Dan sáhttá meroštalla ná: Okta oassi rehkenastojuvvo orohaga areálasturrodaga vuođul (buot jagiáiggiid guohtumat)</p>
<p>Okta oassi rehkenastojuvvo daid gielddaid logu vuođul gos orohaga jagiáiggiid guohtumat leat Okta oassi rehkenastojuvvo daid fylkkagielddaid logu vuođul gos orohaga jagiáiggiid guohtumat leat 6. Nubbi maŋimus kuvlačuokkis teakstaoasi <span type="quote">”Orohatdoarjja”</span> sihkkojuvvo. 7. Teakstaoasi ” Miessedoarjja” sadjá boahtá:</p>
<p>Miessenjuovvandoarjja 2010 šiehtadallamiin mearridedje šiehtadallit lasihit miessenjuovvandoarjag 50 ruvnnus 250 ruvnnu rádjai. Miessenjuovvandoarjja lea hui deaŧalaš go eanaš boazoeaiggádat njuvvet eanemusat misiid.</p>
<p>Sámediggi oaivvilda ahte miessenjuovvandoarjja ferte lasihuvvo vai njuovvan movttiidahttojuvvo Boraspirevahágiid geažil ásahuvvo molssaevttolaš doarjja daid njuvvojuvvon bohccuid logu vuođul, mat lágiduvvojit njuovahahkii. Ortnet galgá gustot olles Norgii. Boazoeaiggádiin galgá leat válljenmunni mearridit guđe doarjjaortnegat heivejit sidjiide buoremusat.</p>
<p>Čoahkkingirjji čálli: *Čále nama* 6 siidu 10 siiddus 8. Boraspiret. Ođđa maŋimus cealkka 3. kuvlačuoggá vuolde:</p>
<p>Dán oktavuođas áigu Sámediggi leat mielde čuovvoleamen boraspiresoabaheami.</p>
<p>Rievdadus, vuosttaš ja nubbi cealkagat rievdaduvvojit ná:</p>
<p>Sámedikki oaidnu lea ahte boazodoallu rahčá stuorra vahágiiguin boraspiriid geažil buot orohagain. 9. Divadat boazodoalus</p>
<p>Ođđa čuoggát:</p>
<p>Sámediggi vuordá ahte iešguđetge departemeanttat gávnnahit bistevaš ortnega. Dassážiigo ovttaárvosaš divatráđđenvuohki boahtá, de gáibidit buhttema divadiid ovddas 10. Beaggin</p>
<p>Ođđa maŋimus čuokkis:</p>
<p>Ferte oažžut johtui barggu nannet bohccobierggu kvalitehtagálvun buot dásiin buvttadeamis.</p>
<p>Ođđa 2. cealkka nuppi teakstaoasis:</p>
<p>Sámedikki mielas lea hui dehálaš nannet Sámedikki beaggima. 11. Lasáhus teakstaoassái Márkanlávdegoddi, bajilčála 1. teakstaoasi maŋŋá:</p>
<p>ÁHP-Boazu: Gealbudeapmi vuovdaleamis ja gávppašeamis 12. Čuoggá <span type="quote">”Klassifiseren”</span> vuolde, goalmmát cealkagii lasihuvvošii <span type="quote">”Hedmárku”</span>. Ođđa maŋimus kuvlačuokkis:</p>
<p>Sámediggi oaivvilda ahte klassifiserema ferte dahkkojuvvot bealátkeahttá. Smávvilnjuovvan</p>
<p>Sámediggi oaivvilda ahte lea deaŧalaš ahte sihke stuorra ja smávva njuovahagat váldojuvvojit vuhtii vai šaddá máŋggabealat njuovvanstruktuvra mii lea ávkin sihke buvttadeaddjái, njuovahagaide ja márkanii. Sámediggi oaivvilda ahte berre addojuvvot vejolašvuohta siidaosiide njuovvat eanet bohccuid go dálá 10 almmá veterineara dohkkehemiin. Deaŧalaš ággan dasa lea ahte boazoeaiggádat dákkár ortnega bokte sáhtášedje fuolahit báikkálaš gávpejoru. 13. Boazologu heiveheapmi: Lága áigumuš lasihit iešstivrema ferte biddjojuvvot vuođđun go ealáhusa lobálašvuohta mearriduvvo. 14. Doallonjuolggadusat: Kuvlačuokkis rievdaduvvo ná:</p>
<p>Sámediggi rávve departemeantta jođáneamos lági mielde čilget boazodollui mo doallonjuolggadusat galget čuovvoluvvot ja mo ráŋggáštusat galget geavahuvvot.</p>
<p>Čoahkkingirjji čálli: *Čále nama* 7 siidu 10 siiddus</p>
<p>Forslag 2 <em type="italic">Evttohus Ovddádusbellodagas Aud Marthinsen </em></p>
<p>Boahtá sámediggeráđi evttohusa sadjái:</p>
<p>Sámediggi oaivvilda ahte lea prinsihpalaččat eahpidahtti go eaŋkil ealáhusat šiehtadallet iežaset rámmaeavttuid njuolgga stáhtain ja sohpet šiehtadusaid main leat stuorra ekonomalaš váikkuhusat olggobealde dábálaš bušeahttameannudeami. Sámediggi oaivvilda ahte jahkásaš mearrádusat ovdamearkka dihtii boazodoalu ja eanadoalu rámmaeavttuid birra ii leat bálkášiehtadallan, muhto daid vejolašvuođaid mearrideapmi mat sáhttet addit sisaboađuid. Das bivdojuvvo ráđđehus muddet boazodoallošiehtadus áigodaga bidjama gustot kaleanddarjahkái, ja ahte šiehtadallamat šaddet oassin bušeahttaproseassas. Boazodoallu lea deaŧalaš ealáhus ollu guovlluin Norggas. Sámediggái lea deaŧalaš ahte boazodoalus leat buorit rámmaeavttut iežaset doibmii ja ovdáneapmái, seammás go guoddevaš resursaávkkástallan fuolahuvvo.</p>
<p>Dattetge árvvusadnojuvvo ahte Norgga Boazosápmelaččaid Riikkasearvi lea stáhta vuostebealli boazodoallošiehtadallamiin, ja mii oaivvildit danne ahte prinsihpalaččat ii berre Sámediggi leat gulaskuddanásahussan.</p>
<p>Sámediggi háliida liikká ovddidit árvalusa boazodoallošiehtadussii: Maŋimus logijagis lea boazolohku Finnmárkkus lassánan mealgadit. Boazolohku guoskevaš guovlluin ferte uhciduvvot mealgadit vai dávista daidda guohtumiidda mat gávdnojit nu ahte sáhttá fuolahit guoddevaš resursaávkkástallama. Sámediggi bidjá vuođđun ahte 2012/2013 boazodoallošiehtadusa eavttut ja áigumuš ferte leat láhčit eanet njuovvamiidda Finnmárkku boazoguohtunguovlluin, dainna áigumušain ahte uhcidit boazologu. Biddjojuvvojit gáibádusat buvttadanmunnái, dinenvejolašvuhtii ja gollobeaktilvuhtii boazodoalus. Dán oktavuođas lea deaŧalaš buoret ávkki atnit árvoháhkanvejolašvuođas. Okta váikkuhangaskaomiin lea boazodoalu árvoháhkanprográmma. Daid resurssain mat Innovašuvdna Norggas leat, sihke gealbudeapmái, fitnodatvuođđudeapmái, fitnodatovddidanprográmmaide, hábmemii ja vuovdaleapmái, ferte buoret ávkki atnit sihke boazodoalu ektui ja boazodollui guoskevaš ealáhusaid ektui. Das ferte atnit eanet ávkki, seammás go fierpmádatbargu iešguđet oassálastiid ja eará ealáhusaid gaskkas ferte nannejuvvot.</p>
<p>Boraspiredilli Boazodoallu gillá lassáneami boraspiremáddodagaid geažil. Dát lea áittan ealáhussii, ja danne ferte láhčit dasa ahte báhčit eanet boraspiriid boazodoalloguovlluin. Boazodollui gal álo čuohcá boraspireváttisvuohta geahča Stuorradikki mearrádusa boraspiremáddodagaid birra, danne ferte geahččalit boraspiriid čivgansajiid ásahit guhkás eret boazodollui deaŧalaš guovlluid. Dakkár hálddašanortnet berre ásahuvvot bistevaš ortnegin ahte báhčit boraspiriid mat vahágahttet ealáhusa.</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Čoahkkingirjji čálli: *Čále nama* 8 siidu 10 siiddus</p>
<p>Sámediggi doarju muđui sámediggeráđi árvalusevttohusa.</p>
<p>EKL 007/11: Duoji 2012 ealáhusšiehtadus – dohkkeheapmi</p>
<p>Ealáhus- ja kulturlávdegotti árvalus:</p>
<p>Álggahus</p>
<p>Sámediggi vuolláičálii Riikaservviin Sámiid duodji ja Duojáriid ealáhusservviin duodjeealáhusa váldošiehtadusa njukčamánu 29. b. 2005. Dan vuođul šiehtadallá Sámediggi jahkásaš ealáhusšiehtadusaid duodjeorganisašuvnnaiguin maid Sámediggi galgá dohkkehit. Lávdegoddi meannuda 15.09.2011 beaiváduvvon šiehtadusa.</p>
<p>Evttohus</p>
<p><em type="italic">Evvtohus Bargiidbellodaga (Bb) lahtuin Heidi P. Greiner Haaker, Margit Eli Oskal Anti, Inger Jørstad ja Inga-Lill Sundset, Norgga sámiid riikkasearvvi (NSR) lahtui Geir Tommy Pedersen, Mathis Nilsen Eira ja Randi A. Skum, Norgga sámiid riikkasearvvi/Sámeálbmotbellodaga (NSR/SáB) lahtuin Gunn-Britt Retter, Árjja Olaf Eliassen, Johttisápmelaččaid listtu (JsL) lahtus Per A. Bæhr ja Ovddádusbellodaga lahtus Aud Marthinsen: </em></p>
<p>Ođđa maŋemus teakstabihttá Sámediggeráđi mearrádusárvalussii: Dievasčoahkkin addá Sámediggeráđđái vuoigatvuođa rievdadit duodjeealáhusa váldošiehtadusa fágalávdegotti čoahkádusa ektui. Stuorát organisatuvrralaš rievdadusat fertejit ovddiduvvot dievasčoahkkimii.</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča: Sámediggi doarju muđui sámediggeráđi árvalusevttohusa.</p>
<p>Vuolláičállit leat lohkan čoahkkinbeavdegirjji ja leat gávnnahan ahte čoahkkingirjái fievrriduovvon mearrádusat leat nu mo Ealáhus- ja kulturlávdegoddi lea mearridan.</p>
<p>Kárášjohka, 29.11.11 Ealáhus- ja kulturlávdegoddi</p>
<p>Geir Tommy Pedersen</p>
<p>Inga-Lill Sundset lávdegotti jođiheaddji áššejođiheaddji</p>
<p>Randi A. Skum áššejođiheaddji</p>
</body></document>
