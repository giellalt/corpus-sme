<document xml:lang="sme" id="no_id"><header><title>Áigumuššiehtadus Sámedikki ja Sámi Allaskuvlla gaskkas</title><genre code="admin"/><author><unknown/></author><year>2019</year><wordcount>298</wordcount><conversion_status type="standard"/><availability><license type="standard"/></availability><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header>
<body>
<p><em type="bold">Áigumuššiehtadus Sámedikki ja Sámi Allaskuvlla gaskkas </em></p>
<p><em type="bold">Ulbmil Prošeavttas galgá sámi filosofiija leat vuođđun sámi mánáidgárddiid sisdollui, gos ea.ea sámi árvvut, luonddufilosofiija, giella, kultuvra, jođiheapmi ja árbedieđut guddet pedagogalaš barggu ja sisdoalu. Ulbmil lea ahte Sámediggi ja Sámi Allaskuvla dán vuođul ovttas ovddideaba gelbbolašvuođa sámi mánaidgárddiide, ea. ea. čielggadit dutkandárbbuid, ovttasbargu rekrutteremii, seminára lágidemiin, rámmaplána implementeremin prošeavtta vuođul. Šiehtadusa čađaheapmi Ovttasbargu lea Sámedikki prošeavtta SáMOS - Sámi mánát ođđa searvelanjain ja Sámi allaskuvla gaska. Prošeavtta rolla dán šiehtadusa ektui lea Sámi allaskuvllain ovttasbargat dan vuođul maid prošeaktabargojoavku <span type="quote">“Árran”</span> mearrida. Sámi Allaskuvla dego sámi oahpahan ja dutkaninstitušuvdna rolla dán šiehtadusa ektui lea ovttasbargat Sámedikki prošeavttain dan vuođul maid rektor mearrida. Ovttasbarggu vuođđun lea sámi mánáid riekti nannejuvvon ON dokumeanttain; Mánáidkonvenšuvdna, ILO-konvenšuvdna 169, Álgoálbmot deklarašuvdna ja iežá stivrendokumeanttain. Šiehtadusa sisdoalu čađaheapmi mearriduvvo ovttas. Čađahanvuohki ja ovddasvástádus juohke sierra osiide sisdoalus šihtto sierra. Dárbbu mielde sáhttá maid soahpat lasihit osiid aktasašbargguide. Šiehtadus dahkko 1.b ođđajagimánu 2019 rájes 31.b juovlamánu 2022 rádjái. Sámedikki prošeakta SáMOS ja Sámi allaskuvla árvvoštallaba ovttasbarggu unnimusat guktii jagis. </em></p>
<p><em type="bold">Šiehtadusa sisdoallu Sámedikki prošeavtta SáMOS ja Sámi Allaskuvla ovttasbarggut leat: </em> <em type="bold">Gelbbolašvuođalokten </em>- <em type="bold">Čalmmustahttit resursadárbbuid ja bargat sámi mánáidgárddiid gelbbolašvuođa-loktema ovdii nugo strategiija plána <span type="quote">“Kompetanse for fremtidens barnehage, 2018-2022”</span> ektui ja Mánáidgárddi rámmaplána implementeremii. </em> <em type="bold">Ovddidit dutkama </em>- <em type="bold">Initieret vejolašvuođaid lasi dutkamiid mat ovddidit sámi mánáidgárddiid dutkan-dárbbuid nugo sámi mánáid bajásgeassima birra, pedagogihkka, jođiheapmi, árbemáhttu mii transformerejuvvo dálá áigái. </em> <em type="bold">Ovdánahttit sámi mánáidgárdeoahpaheaddjeoahpu </em>- <em type="bold">Fievrredit prošeavtta rávvagiid ja bohtosiid boahtte áiggi sámi mánáidgárde fálal-dagaide buorrin, omd oahpaheaddjeoahpahussii nu ahte joksá mánáidgárddi rámmaplána áigumušaid. </em> <em type="bold">Seminara ja konferánsa lágideapmi </em>- <em type="bold">Sámi Allaskuvla sáhttá leat prošektii veahkkin lágidit konferánssaid ja semináraid nu guhkás go lea vejolaš. </em></p>
<p><em type="bold">Šiehtadus doaibmá prošeavtta áigodagas dahje dassážii go nubbi bealli dahje goappašagat cealkiba dan eret. </em></p>
<p><em type="bold">Sámi allaskuvla </em></p>
<p><em type="bold">Sámediggi ------------------------------ ------------------------------ </em></p>
<p><em type="bold">Gunvor Guttorm </em></p>
<p><em type="bold">Mikkel Eskil Mikkelsen </em></p>
<p><em type="bold">Rektor </em></p>
<p><em type="bold">Ráđđeláhttu </em></p>
</body></document>
