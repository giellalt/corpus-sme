<document xml:lang="sme" id="no_id">
  <header>
    <title>Áigumuššiehtadus Sámedikki ja Sámi Allaskuvlla gaskkas</title>
    <genre code="admin"/>
    <author>
      <unknown/>
    </author>
    <year>2019</year>
    <wordcount>302</wordcount>
    <conversion_status type="standard"/>
    <availability>
      <license type="standard"/>
    </availability>
    <metadata>
      <uncomplete/>
    </metadata>
    <version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Áigumuššiehtadus Sámedikki ja Sámi Allaskuvlla gaskkas </em>
    </p>
    <p>
      <em type="bold">Ulbmil </em>
    </p>
    <p>
      <em type="bold">Prošeavttas  Sámi  mánát  ođđa  searvelanjain  galgá  sámi  filosofiija  leat  vuođđun  sámi mánáidgárddiid  sisdollui,  gos  ea.ea  sámi  árvvut,  luonddufilosofiija,  giella,  kultuvra,  jođiheapmi ja árbedieđut guddet pedagogalaš barggu ja sisdoalu. Ulbmil lea ahte Sámediggi ja Sámi Allaskuvla dán vuođul ovttas ovddideaba gelbbolašvuođa sámi mánaidgárddiide, ea. ea.  čielggadit  dutkandárbbuid,  ovttasbargu  rekrutteremii,  seminára  lágidemiin,  rámmaplána implementeremin prošeavtta vuođul.  </em>
    </p>
    <p>
      <em type="bold">Šiehtadusa čađaheapmi  </em>
    </p>
    <p>
      <em type="bold">Ovttasbargu  lea  Sámedikki  prošeavtta  SáMOS  -  Sámi  mánát  ođđa  searvelanjain  ja  Sámi </em>
      <em type="italic">allaskuvla</em>
      <em type="bold"> gaska. Prošeavtta rolla dán šiehtadusa ektui lea Sámi allaskuvllain ovttasbargat dan  vuođul  maid  prošeaktabargojoavku  <span type="quote">“Árran”</span>  mearrida.  Sámi  Allaskuvla  dego  sámi oahpahan  ja  dutkaninstitušuvdna  rolla  dán  šiehtadusa  ektui  lea  ovttasbargat  Sámedikki prošeavttain dan vuođul maid rektor mearrida.  </em>
    </p>
    <p>
      <em type="bold">Ovttasbarggu  vuođđun  lea  sámi  mánáid  riekti  nannejuvvon  ON  dokumeanttain; Mánáidkonvenšuvdna,  ILO-konvenšuvdna  169,  Álgoálbmot  deklarašuvdna  ja  iežá  stivrendokumeanttain. </em>
    </p>
    <p>
      <em type="bold">Šiehtadusa  sisdoalu  čađaheapmi  mearriduvvo  ovttas.  Čađahanvuohki  ja  ovddasvástádus juohke sierra osiide sisdoalus šihtto sierra. Dárbbu mielde sáhttá maid soahpat lasihit osiid aktasašbargguide. </em>
    </p>
    <p>
      <em type="bold">Šiehtadus  dahkko  1.b  ođđajagimánu  2019  rájes  31.b  juovlamánu  2022  rádjái.  Sámedikki prošeakta SáMOS ja Sámi allaskuvla árvvoštallaba ovttasbarggu unnimusat guktii jagis.  </em>
    </p>
    <p>
      <em type="bold">Šiehtadusa sisdoallu  </em>
    </p>
    <p>
      <em type="bold">Sámedikki prošeavtta SáMOS ja Sámi Allaskuvla ovttasbarggut leat: </em>
    </p>
    <p>  <em type="bold">Gelbbolašvuođalokten </em>-  <em type="bold">Čalmmustahttit  resursadárbbuid  ja  bargat  sámi  mánáidgárddiid  gelbbolašvuođaloktema ovdii nugo strategiija plána “Kompetanse for fremtidens barnehage, 20182022” ektui ja Mánáidgárddi rámmaplána implementeremii. </em></p>
    <p>  <em type="bold">Ovddidit dutkama  </em>-  <em type="bold">Initieret vejolašvuođaid lasi dutkamiid mat ovddidit  sámi mánáidgárddiid dutkandárbbuid nugo sámi mánáid bajásgeassima birra, pedagogihkka, jođiheapmi, árbemáhttu mii transformerejuvvo dálá áigái. </em></p>
    <p>  <em type="bold">Ovdánahttit sámi mánáidgárdeoahpaheaddjeoahpu </em>-  <em type="bold">Fievrredit  prošeavtta  rávvagiid  ja  bohtosiid  boahtte  áiggi  sámi  mánáidgárde  fálaldagaide  buorrin,  omd  oahpaheaddjeoahpahussii  nu  ahte  joksá  mánáidgárddi rámmaplána áigumušaid.  </em></p>
    <p>  <em type="bold">Seminara ja konferánsa lágideapmi </em>-  <em type="bold">Sámi Allaskuvla sáhttá leat prošektii veahkkin lágidit konferánssaid ja semináraid nu guhkás go lea vejolaš.  </em></p>
    <p>
      <em type="bold">Šiehtadus doaibmá prošeavtta áigodagas dahje dassážii go nubbi bealli dahje goappašagat cealkiba dan eret.  </em>
    </p>
    <p>
      <em type="bold">Sámi allaskuvla       Sámediggi </em>
    </p>
    <p>
      <em type="bold">------------------------------      ------------------------------ Gunvor Guttorm       Mikkel Eskil Mikkelsen Rektor       Ráđđeláhttu   </em>
    </p>
  </body>
</document>
