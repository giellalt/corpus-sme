<document xml:lang="sme" id="no_id">
  <header>
    <title/>
    <genre code="admin"/>
    <author>
      <person firstname="Maya" lastname="Turi" sex="f" born="" nationality="nor"/>
    </author>
    <author>
      <person firstname="Randi" lastname="Sjølie" sex="f" born="" nationality="nor"/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2005</year>
    <publChannel>
      <publication>
        <publisher>Sámediggi</publisher>
      </publication>
    </publChannel>
    <wordcount>2821</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="boerre.gaup@samediggi.no"/>
    <origFileName>bvl_2_05.doc</origFileName>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.7 $; common.xsl  $Revision: 154948 $; </version>
  </header>
  <body>
    <p>Bearráigeahččan- ja vuođđudanlávdegoddi</p>
    <p>Čoahkkingirjji oassi 2/05</p>
    <p>Áigi: 10. - 11.05.2005</p>
    <p>Báiki: Kárášjohka</p>
    <p>Áššelistu:</p>
    <p>Saksnr.</p>
    <p>Sakstittel</p>
    <p>004/05</p>
    <p>Gohččuma ja áššelistu dohkkeheapmi</p>
    <p>005/05</p>
    <p>Áššejođiheaddjiid ja várreáššejođiheaddjiid válljen</p>
    <p>006/05</p>
    <p>Sámedikki bargoortnet - vuođđonjuolggadusat</p>
    <p>007/05</p>
    <p>Sámedikki politihkalaš dási njuolggadusat</p>
    <p>008/05</p>
    <p>Sámedikki bárgiidnjuolggadusat</p>
    <p>Čoahkkimis:</p>
    <p>Jođiheaddji Jørn Are Gaski, Bargiidbellodat</p>
    <p>Nubbinjođiheaddji Margreta Påve Kristiansen, Bargiidbellodat</p>
    <p>Lahttu Ole Henrik Magga, NSR</p>
    <p>Hálddahusas</p>
    <p>Maya Turi</p>
    <p>Randi Sjølie</p>
    <p>Ášši 04/05</p>
    <p>Gohččuma ja áššelisttu dohkkeheapmi</p>
    <p>Arkiva</p>
    <p>Arkiiváššenr.</p>
    <p>05/1800</p>
    <p>Mearrádusárvalus:</p>
    <list>
      <p type="listitem">Gohččuma dohkkeheapmi</p>
    </list>
    <p>29.03.2005 gohččun dohkkehuvvui ovttajienalaččat</p>
    <list>
      <p type="listitem">Gohččumii mielddistuvvon áššelistu dohkkehuvvui ovttajienalaččat čuovvovaš rievadusaiguin:</p>
    </list>
    <p>Lassiáššit:</p>
    <p>Mearrádus:</p>
    <p>24.03.2005 gohččun dohkkehuvvui ovttajienalaččat</p>
    <p>Áššejodiheaddjiid ja várreáššejodiheaddjiid válljen</p>
    <p>Áššejođiheaddjiid ja várreáššejođiheaddjiid válljen</p>
    <p>Áššejođiheaddji áššis 006/05 Sámedikki bargoortnet - vuođđonjuolggadusat :</p>
    <p>Ole Henrik Magga</p>
    <p>Áššejođiheaddji áššis 007/05 Sámedikki politihkalaš dási njuolggadusat:</p>
    <p>Jørn Are Gaski</p>
    <p>Áššejođiheaddji áššis 008/05 Sámedikki bárgiidnjuolggadusat:</p>
    <p>Margreta Påve Kritiansen</p>
    <p>Vuođđogiella: Dárogiella</p>
    <p>Ášši 27/05</p>
    <p>Sámedikki bargoortnet - vuođđonjuolggadusat</p>
    <p>Arkiva</p>
    <p>SF-012.20</p>
    <p>Arkiiváššenr.</p>
    <p>05/682</p>
    <p>Mildosat</p>
    <p>Nr</p>
    <p>Beavi</p>
    <p>Geas/Geasa</p>
    <p>Tihttal</p>
    <p>12.04.05</p>
    <p>Sámedikki bearráigeahččanortnegiid bargojoavku</p>
    <p>Sámedikki bearráigeahččanortnegat</p>
    <p>Meannudeamit</p>
    <p>Politikalaš dássi</p>
    <p>Beaivi</p>
    <p>Áššenr</p>
    <p>Sámediggeráđđi</p>
    <p>12.04.05</p>
    <p>R 043/05</p>
    <p>Bearráigeahččan- ja vuođđudanlávdegoddi</p>
    <p>Sámedikki dievasčoahkkin</p>
    <p>30.05 - 02.06.05</p>
    <p>Sámediggeráđi mearrádusárvalus lávdegoddái</p>
    <p>Sámediggi čujuha Sámedikki vuođđonjuolggadusaid § 5-4, ja mearrida čuovvovaš rievdadusaid:</p>
    <p>I:</p>
    <p>Kapihtal 1 Sámedikki vuođđudeapmi, gaskaboddosaš jođiheapmi ja válgaiskkadeapmi</p>
    <p>
      <em type="bold">§ 1-3: maŋimuš čuokkis sihkkojuvvo </em>
      <em type="bold">. </em>
    </p>
    <p>
      <em type="bold">Paragráfa šaddá ná: </em>
    </p>
    <p>§ 1-3 Áirasiid sajit</p>
    <p>Go Sámediggi lea čoahkis, galget áirasat čohkkát válgabiirriid nummarvuoruid mielde, vrd. sámelága mearrádusaid.</p>
    <p>Kapihtal 2 Sámediggeráđi, čoahkkinjođihangotti, lávdegottiid, ja sámi parlamentáralaš ráđđái áirasiid válljen</p>
    <p>
      <em type="bold">§ 2-1 rievdaduvvo leat </em>
      <em type="bold">ná: </em>
    </p>
    <p>§ 2-1 Sámedikki bissovaš orgánat</p>
    <p>Sámedikki bajimuš orgána lea dievasčoahkkin. Sámediggi vállje čoahkkinjođihangotti, válgalávdegotti, bearráigeahččanlávdegotti ja sámediggeráđi.</p>
    <p>
      <em type="bold">§ 2-2: 1. oassi rievdaduvvo leat ná: </em>
    </p>
    <p>§ 2-2 Čoahkkinjođihangoddi</p>
    <p>Sámediggi vállje iežas áirasiid logus čoahkkinjođihangotti mii dasto galgá jođihit dievasčoahkkima. Čoahkkinjođihangottis galget leat jođiheaddji, nubbinjođiheaddji ja golbma lahttu. Válga dáhpáhuvvá gorrelohkoválgan.</p>
    <p>
      <em type="bold">§ 2-3 rievdaduvvo nu ahte dat dál guoská Sámediggeráđđái. </em>
    </p>
    <p>
      <em type="bold">Paragráfa šaddá ná: </em>
    </p>
    <p>§ 2-3 Sámediggeráđđi</p>
    <list>
      <p type="listitem">Maŋŋá go fápmuduslávdegotti árvalus lea meannuduvvon gárvvisin, vállje Sámediggi iežas áirasiid logus sámediggeráđi. Sámediggeráđis galget leat mielde presideanta, várrepresideanta ja unnimusat golbma ráđđelahtu. Válga dahkko politihkalaš álgojulggaštusa vuođul, eanetlohkoválgan gos jienastuvvo olles ráđi čoakkádus ovttas.</p>
    </list>
    <p>b) Dat áirasat geat válljejuvvojit Sámediggeráđđái, luhpet eret doaimmas Sámedikki áirrasin, ja 1. várrelahttu boahtá bissovaš áirrasin ja váldá saji Sámedikkis.</p>
    <p>c) Sámediggeráđi bargun lea doaimmahit ja jođihit Sámedikki doaimmaid. Dát ii guoskka dattetge bargguide maid Sámedikki dievasčoahkkin lea bidjan eará orgánaide.</p>
    <p>d) Sámediggeráđi doaibmaáigi čuovvu Sámedikki válgaáigodaga earret jos:</p>
    <p>1) Sámedikki dievasčoahkkin dovddaha eahpeluohttámuša Sámediggeráđđái.</p>
    <p>2) Sámedikki dievasčoahkkin dohkkeha Sámediggeráđi luohpanohcama. Dákkár oktavuođain válljejuvvo ođđa sámediggeráđđi njuolggadusaid vuosttaš lađđasa mielde, ja luohpan Sámediggeráđi lahtut leat fas Sámedikki áirasat.</p>
    <p>e) Sámedikki presideanta sáhttá goas ihkinassii válgaáigodagas ohcat Sámedikki dievasčoahkkimis rievdadit Sámediggeráđi čoahkádusa. Jos dievasčoahkkin dohkkeha ohcama, de válljejuvvojit ođđa ráđđelahtut njuolggadusaid vuosttaš lađđasa mielde.</p>
    <p>f) Sámediggi mearrida dárkilet njuolggadusaid Sámediggeráđđái čoahkkinortnegistis.</p>
    <p>Kapihtal 3 Sámedikki ráđđádallamat</p>
    <p>
      <em type="bold">§3-5; 2. oassi sihkkojuvvo ollásit. </em>
    </p>
    <p>Kapihtal 5 Eará mearrádusat</p>
    <p>
      <em type="bold">§5-1 mearrádussii lasihuvvo čuovvavaš 2. lađas </em>
    </p>
    <p>§ 5-1 Sámedikki jođiheapmi</p>
    <p>Čoahkkinjođihangotti jođiheaddji lea Sámedikki dievasčoahkkima jođiheaddji. Go čoahkkinjođihangotti jođiheaddji ii leat das, doaibmá nubbinjođiheaddji jođiheaddjin. Jos nubbinjođiheaddjige ii leat das, de vállje čoahkkinjođihangoddi iežas lahtuid logus sadjásaš jođiheaddji. Guhkit áigge jávkamiin vállje Sámediggi sadjásaš jođiheaddji.</p>
    <p>II:</p>
    <p>Dát rievdadusat bohtet fápmui dan áigemearis go Sámediggi dahká mearrádusa vuođđonjuolggadusaid § 5-4 ektui. Dát ii guoskka mearrádussii §:s 2-3 b) masa sáhttá biddjojuvvot sierra fápmuibidjanáigemearri.</p>
    <p>Bearráigeahččan- ja vuođđudanlávdegotti árvalus</p>
    <p>Evttohusat:</p>
    <p>Lávdegotti buot lahtut mas mielde leat Bargiidbellodaga sámediggejoavku; Jørn Are Gaski ja Margreta Påve Kristiansen ja NSR sámediggejoavku; Ole Henrik Magga.</p>
    <p>§ 2-2 evttohuvvo čuodjat ná : Čoahkkinjođihangottis galger leat jođiheaddji (Sámedikki dievasčoahkkinjođiheaddji), nubbinjođiheaddji … jna.</p>
    <p>§ 5-1 evttohuvvo čuodjat ná: Čoahkkinjođihangotti jođiheaddji, Sámedikki dievasčoahkkinjođiheaddji, lea Sámedikki dievasčoahkkima jođiheaddji. Go Sámedikki dievasčoahkkima jođiheaddji ii leat das…jna…</p>
    <p>Eanetlogu, Bargiidbellodaga sámediggejoavkku lahtuid, evttohus</p>
    <p>§ 2-3 b) sihkkojuvvo. Seamma maiddái Sámediggeráđi evttohusa maŋimus cealkka II.</p>
    <p>Muđui doarju lávdegoddi Sámediggeráđi eavttohusa.</p>
    <p>Vuođđogiella: Dárogiella</p>
    <p>Ášši 31/05</p>
    <p>Sámedikki politihkalaš dási njuolggadusat</p>
    <p>Arkiva</p>
    <p>SF-119</p>
    <p>Arkiiváššenr.</p>
    <p>04/1640</p>
    <p>Mildosat</p>
    <p>Nr</p>
    <p>Beavi</p>
    <p>Geas/Geasa</p>
    <p>Tihttal</p>
    <p>Čoahkinjođihangotti</p>
    <p>01/05</p>
    <p>20.08.2004</p>
    <p>04/1640-5</p>
    <p>Samedikki politihkkalas dasi njuolggadusat</p>
    <p>04/50</p>
    <p>Samedikki buseahtta mearrdus 2005</p>
    <p>Meannudeamit</p>
    <p>Politikalaš dássi</p>
    <p>Beaivi</p>
    <p>Áššenr</p>
    <p>Čoahkkinjođihangoddi</p>
    <p>12.04.05</p>
    <p>01/05</p>
    <p>Bearráigeahččan- ja vuođđudanlávdegoddi</p>
    <p>Sámediggi dievasčoahkkin</p>
    <p>30.05 - 02.06.05</p>
    <p>Sámedikki čoáhkinjođihangotti mearrádusárvalus lávdegoddái</p>
    <p>1 Doaibmasuorgi</p>
    <p>Dát njuolggadusat gusket Sámedikki politihkalaš dássái ja reviderejuvvojit jus lea dárbu maŋŋá juohke bušeahttameannudeami Sámedikkis.</p>
    <p>2 Jahkebuhtadus ja bálká SÁMEDIKKE ÁIRASIIDDA JA POLITIHKALAŠ RÁĐĐEADDIIDE </p>
    <p>Mearradusat gusket:</p>
    <list>
      <p type="listitem">Buhtadusaide barggu ovddas mii dahkkojuvvo; fásta buhtadus ja bargobuhtadus, ovddastus dahje oasseváldin Sámedikki čoahkkimiin.</p>
    </list>
    <list>
      <p type="listitem">Goluid máksimii; mátke- ja orrungoluide, mánnabiigái dahje eará fuolahusbargui, telefongoluide ja teknihkalaš veahkkeneavvuide, massojuvvon bargodietnasii ja eará.</p>
    </list>
    <p>2.1 Fásta buhtadusat</p>
    <p>2.1.1 Sámediggeráđi lahtuide</p>
    <p>Sámedikki presideantta jahkebuhtadus čuovvu ráđđehuslahtuid buhtadusa, mas gessojuvvo 150.000 ru. Presidentta buhtadusa mudden čuovvu ráđđehuslahtuid buhtadusa muddemas ja gusto seamma beaivvi rájes.</p>
    <p>Sámedikke várrepresideantta jahkebuhtadus mearriduvvo jahkásaččat Sámedikki bušeahttameannudeami oktavuođas.</p>
    <p>Sámedikki ráđđelahtuide, geain lea ollesáiggebargu, máksojuvvo 90% jahkebuhtadus Sámedikki várrepresideantta jahkebuhtadusas.</p>
    <p>Sámedikki ráđđelahtuide, geain lea 50% virgi Samedikkis, máksojuvvo 50% jahkebuhtadus Sámedikki várrepresideantta jahkebuhtadusas.</p>
    <p>Buhtadus máksojuvvo bálkán.</p>
    <p>2.1.2 č  oahkkinjođihangoddái</p>
    <p>č  oahkkinjođihangotti jođiheaddji gii lea ollesáiggebarggus Sámedikkis, oažžu seamma jahkebuhtadusa go Sámedikki várrepresideanta.</p>
    <p>Buhtadus máksojuvvo bálkán.</p>
    <p>2.1.3 Politihkalaš ráđđeaddiide</p>
    <p>Sámediggepresideanta mearrida buhtadusa politihkalaš ráđđeaddiide. Politihkalaš ráđđeaddiide ii máksojuvvo buhtadus badjeláiggi ovddas. Luopmolága njuolggadusat gustojit politihkalaš ráđđeaddiide daid heivehemiiguin, mat muđui gustojit stáhta ámmát- ja virgeolbmuide.</p>
    <p>Buhtadus máksojuvvo bálkán.</p>
    <p>2.1.4 Politihkalaš joavkkuide</p>
    <p>Joavkojođiheddjiide earuhuvvo mánnobuhtadus joavkkuid sturrodagaid mielde:</p>
    <list>
      <p type="listitem">Vuođđobuhtadus 7.000 ru.</p>
      <p type="listitem">Buhtadus juohke joavkoáirasa ovddas 500 ru.</p>
    </list>
    <p>Joavkojođiheaddjin Sámedikkis áddejuvvo son gii lea nammaduvvon jođiheaddjin áirrasčoahkkádussii mas leat guokte olbmo dahje eanet. Joavkojođiheaddji stáhtusa dáid njuolggadusaid ektui oažžu go buktá čoahkkinjođihangoddái duođaštusa das, ovdal 01.11. dan jagi go ođđa Sámediggi vuođđuduvvo. Ođđa joavkkuid ásaheapmái ja go válljejuvvo ođđa joavkojođiheaddji, sáhttá addojuvvot stáhtus dáid njuolggadusaid mielde 01.01. rájes juohke jagi, eaktun lea ahte buktojuvvo duođaštus dan birra čoahkkinjođihangoddái ovdal 15.12. ovddit jagi.</p>
    <p>2.1.5 Lávdegottiide</p>
    <p>Sámedikki fágalávdegottiid jođihedjjiid jahkebuhtadus lea 25% Sámedikki várrepresideantta jahkebuhtadusas.</p>
    <p>2.1.6 Sámedikki eará fásta áirasiidda</p>
    <p>Sámedikki fásta áirasiidda, earret Sámediggeráđi lahtuide, čoahkkinjođiheddjiide ja joavkojođiheddjiide, máksojuvvo 48.000,00 ru jahkebuhtadussan.</p>
    <p>2.2 Molsašuddi buhtadusat</p>
    <list>
      <p type="listitem">Aktiivvalaš oassálastin politihkalaš barggus dievasčoahkkimiid oktavuođas</p>
    </list>
    <p>Sámedikki áirasiidda ja gohččojuvvon várrelahtuide, earret Sámediggeráđi lahtuide, čoahkkinjođiheaddjiide ja joavkojođiheddjiide, buhtaduvvo aktiivvalaš oassálastima ovddas lávdegoddečoahkkimiin, ovtta joavkočoahkkima ovddas juohke dievasčoahkkima oktavuođas, diavasčoahkkimiid ovddas ja dievasčoahkkimiid jođiheami ovddas dáid máksomeriid mielde:</p>
    <p>Máksomearri:</p>
    <p>Telefončoahkkin lávdegottiin</p>
    <p>750 ru</p>
    <p>Dievasčoahkkin dahje lávdegoddečoahkkin, 4 diimmu rádjai beaivái</p>
    <p>800 ru</p>
    <p>Dievasčoahkkin dahje lávdegoddečoahkkin, badjel 4 diimmu beaivái</p>
    <p>1.200 ru</p>
    <p>Joavkočoahkkin</p>
    <p>1.550 ru</p>
    <p>Aktiivvalaš oassálastin čoahkkinjodihangottis, juohke dievasčoahkkimis</p>
    <p>1.500 ru</p>
    <p>2.2.2 Stivrraid ja lávdegottiid lahtuide</p>
    <p>Sámedikki stivrraid ja lávdegottiid jođiheddjiide ja lahtuide máksojuvvo buhtadus daid máksomeriid ja eavttuid mielde, mat bohtet ovdan áiggis áigái gustovaš Buhtadusregulatiivvas jna. lávdegottiid jođiheaddjiid, lahtuid ja čálliid várás (gč. Stáhta bargiidgiehtagirjji čuoggá 3.10.11).</p>
    <list>
      <p type="listitem">Eará virgedoaimmat (Sámedikki ovddasteamit)</p>
    </list>
    <p>Go ovddasta Sámedikki dahje oassálastá čoahkkimis Sámedikki ovddas - presideantta dahje čoahkkinjođihangotti jođiheaddji gohččuma mielde - sáhttá máksojuvvot čuovvovaš buhtadus:</p>
    <p>Máksomearri:</p>
    <p>Virgedoaibma gitta 4 diimmu rádjái</p>
    <p>750 ru</p>
    <p>Virgedoaibma badjel 4 diimmu</p>
    <p>1.200 ru</p>
    <p>Buhtadus lea čoahkkima/ovddasteami ráhkkaneapmái ja čoahkkinoassálastimii.</p>
    <p>Buhtadus gusto sihke sis- ja olgoriikka čoahkkinoassálastimii/ovddasteapmái.</p>
    <p>2.3 Máksima birra</p>
    <p>Buhtadus máksojuvvo dalle go stáhtabargiide máksojuvvo bálká. Juohke mánus máksojuvvo seamma sturrosaš submi.</p>
    <p>Buhtadusat mat eai máksojuvvo bálkán máksojuvvojit luopmobálkálasáhusa dahje luopmoruđaid haga.</p>
    <p>2.4 Massojuvvon bargodietnasa birra</p>
    <p>2.4.1 Duođaštus massojuvvon bargodietnasa ovddas</p>
    <p>Massojuvvon bargodietnasa ovddas maid sáhttá duođaštit, máksojuvvo gitta 2.000 ru beaivái. Eaktun lea ahte bargodienas lea massojuvvon ja ahte dat lea dohkálaččat duođaštuvvon. Duođaštussan sáhttá dohkkehuvvot:</p>
    <list>
      <p type="listitem">duođaštus das ahte bargoaddi lea geassán bálkkás.</p>
      <p type="listitem">duođaštus das ahte lea máksán bálkká sadjásažžii.</p>
      <p type="listitem">livnnetduođaštus mannan jagi ovddas, mii čájeha ahte dus duođaid lea leamaš ealáhusdienas.</p>
    </list>
    <p>Sámediggi sáhttá máksit massojuvvon bargodietnasa ovddas njuolga bargoaddái (gildii dahje stáhta fitnodagaide) go refušuvdnagáibádus buktojuvvo, ja go dát lea šiehtaduvvon bargoaddi ja bargi gaskkas, nu go mahkká virgelohpeohcamuš.</p>
    <p>Bálkágoluid refušuvdnagáibádusas gálgá boahtit ovdan beaivi, guđe čoahkkimiin lea sáhka, beaivemáksomearri, oktan sosiálagoluiguin.</p>
    <p>Refušuvdnagáibádus galgá sáddejuvvot juohke háve maŋŋágo áirras lea ožžon virgelobi bálkkáin. Duođaštus ferte čájehit ahte buot virgelohpebeaivvit maid sáhttá oažžut, duođai leat geavahuvvon go dat virgelohpi mas lea sáhka, addojuvvo .</p>
    <p>2.4.2 Massojuvvon bargodienas duođaštusa haga</p>
    <p>Sii geat barget ruovttus, studeanttat, penšunisttat ja earát, geat eai sáhte duođaštit bargodietnasa massima, sáhttet oažžut buhtadusa massojuvvon bargodietnasa ovddas duođaštusa haga máksomeriid mielde. Dát lea dál 800 ru beaivái.</p>
    <p>Massojuvvon bargodietnasa ovddas duođaštusa haga ii máksojuvvo bálkábargiide.</p>
    <p>Oassepenšunisttain lea vuoigatvuohta oažžut buhtaduvvot duodaškeahtes bargodienasmassima penšonproseantta mielde.</p>
    <p>3 Stáhta tariffašiehtadusaid birra </p>
    <p>Sámedikki politihkalaš dássái ii guoskka Váldotariffašiehtadus eaige stáhta sierrašiehtadusat, muhto dat geavahuvvojit vástesaččat dađi mielde go dat sierra lea namuhuvvon vuolábealde. Dakko gokko stáhta tariffašiehtadusa njuolggadusat geavahuvvojit, de gustojit áiggis áigái gustovaš njuolggadusat. Go čujuhuvvo Oktasašnjuolggadusaide, de leat dat stáhta Váldotariffašiehtadusa Oktasašnjuolggadusat. Jos tariffašiehtadus heaitá gustomis, de eai guoskka Sámedikki politihkalaš dássái ge šat vástesaš vuoigatvuođat.</p>
    <p>4 Fuolahusbargogoluid buhtadus </p>
    <p>Sámedigge politihkkarat sáhttet dárbbašlaš bargomátkkiid oktavuođas oažžut buhtaduvvot duođaštuvvon fuolahusbargogoluid ja vejolaš mátkegoluid fuolahusbargái čuovvovaš máksomeriid mielde:</p>
    <list>
      <p type="listitem">sadjásažžii 1.500 ru rádjai beaivái.</p>
      <p type="listitem">Mánnageahččái lea eanemusat 600 ru vuosttaš mánás ja 300 ru juohke eará mánás, muhto oktiibuot ii máksojuvvo badjel 1.200 ru.</p>
      <p type="listitem">Buohcci, boarrása ja doaibmahehttejuvvon olbmo dárbbašlaš divššu ja/dahje geahčču ovddas buhtaduvvo 1.200 ru beaivái.</p>
    </list>
    <p>Náittosguoibmi/ovttasássi dahje muhtun eará geainna juogada máná beaivválaš fuola, sáhttá muhtun spiehkastagain leat mielde mátkkiin, go galgá máná geahččat, ja oažžut máksojuvvot mátke- ja orrungoluid. Dát ráddjejuvvo gustot dušše dalle go lea deaŧalaš ahte mánná lea mielde, ovdamearkkadihte máná njamaheami oktavuođas. Ortnet guoská gitta dassážiigo mánná deavdá jagi. Sámediggi sáhttá árvvoštallat erenoamáš diliin buhtadit goluid badjel jahkásaš máná ovddas.</p>
    <p>Mieđušteaddjái ii máksojuvvo massojuvvon bargodietnasa ovddas.</p>
    <p>Rehkega čállá son, gii bearráigeaččá máná/olbmo, ja áirras duođašta bargooktavuođa Bálká- ja buhtadusskovvái. Dasa galgá maid čállit gean lea dikšun dahje/ ja máná nama ja jagi.</p>
    <p>Áhčči, eadni dahje eará iežas bearašlahttu ii sáhte oažžut buhtadusa mánnageahču/fuolahusbarggu ovddas.</p>
    <p>5 Ásodat- ja ruovttusfitnanmátkegolut </p>
    <p>Sámedikki ollesáiggipolitihkkarat ja ráđi politihkalaš ráđđeaddit, geat orrot guhkkelis go 40 km eret bargosajis ja doalahit ásodaga ruovttubáikkis eai ge láigot dan eret, ožžot nuvttá geavahussii dakkár ásodaga mas leat eaŋkilis viessogálvvut. Maiddái elrávdnji, liekkas ja birranbassan oktii jagis ja fárrengolut leat nuvttá.</p>
    <p>Fárrengolut máksojuvvojit almmolaš bargiid fárrenbuhtadusregulatiivva mielde, gč. Stáhta bargiidgiehtagirjji čuoggá 7.05.</p>
    <p>Sámediggeráđi ollesáiggipolitihkkarat ja politihkalaš ráđđeaddit geat orrot guhkkelis go 40 km eret bargosajis, ožžot máksojuvvot ruovttumátkki ovddas oktii vahkkui. Mátki ruoktot, galgá nu guhkás go vejolaš heivehuvvot bargomátkkiin. Stáhta mátkeregulatiiva sisriikkas biddjojuvvo vuođđun goluid máksimii. Dákkár mátkkiin máksojuvvo dušše sieiva mátkegoluid ovddas, borran-/idjadanlasáhus ii máksojuvvo.</p>
    <p>6 Luopmovuoigatvuođat </p>
    <p>Luopmoláhka gusto Sámedikki ollesáiggipolitihkkariidda, maiddái politihkalaš ráđđeaddiide.</p>
    <p>7 Virgelobit </p>
    <p>Ollesáiggepolitihkkariidda geat ožžot ollislaš buhtadusa njuolga Sámedikkis, gusket čuovvuvaš virgelohpenjuolggadusat:</p>
    <p>7.1 Riegádahttinvirgelohpi</p>
    <p>Riegádahttima oktavuođas sáhttá addit virgelobi gitta 42 vahku rádjai olles bálkkáin dahje 52 vahku rádjai 80% bálkkáin. Riegádahttinvirgelohpi bálkkáin sáhttá guhkiduvvot viđain vahkuin (7 vahkuin go lea 80% bálká) juohke máná nammii, jos oktanaga riegádahttá eanet go ovtta máná.</p>
    <p>Jos deavdá álbmotoadjolága riegádahttinruhtaeavttuid, de addojuvvo olles bálká Oktasašnjuolggadusaid § 19 ektui (gč. Stáhta bargiidgiehtagirjji čuoggá 4.03). Dát guoská vaikko guoskevaš politihkar heaittášii ge áigodagas. Dalle jos oažžu eará bálkká, ealáhusdietnasa dahje sullasačča, de ii leat šat vuoigatvuohta oažžut bálkká Sámedikkis.</p>
    <p>Áhčiin, geat leat ožžon bálkávirgelobi Váldotariffašiehtadusa ektui, dakkár oktavuođas masa álbmotoadjoláhka ii guoskka, lea vuoigatvuohta oažžut bálkká álggahuvvon virgelohpeáigodaga lohppii.</p>
    <p>Váldonjuolggadussan lea ahte áhčit galggašedje riegádahttima oktavuođas oažžut áimmahuššanvirgelobi fuolahit eatnis ja mánás.</p>
    <p>7.2 Adopterenvirgelohpi</p>
    <p>Dan oktavuođas go adoptere máná gii lea vuollel 15 jagi, sáhttá oažžut virgelobi gitta 39 vahku rádjai olles bálkkáin dahje gitta 49 vahku rádjai 80% bálkkáin. Adopterenvirgelohpi bálkkáin sáhttá guhkiduvvot viđain vahkuin (7 vahkuin go lea 80% bálká) juohke máná nammii, jos oktanaga adoptere eanet go ovtta máná.</p>
    <p>Jos deavdá álbmotoadjolága adopterenruhtaeavttuid, de addojuvvo olles bálká Oktasašnjuolggadusaid § 19 ektui (gč. Stáhta bargiidgiehtagirjji čuoggá 4.03). Dát guoská vaikko guoskevaš politihkar heaittášii ge áigodagas. Dalle jos oažžu eará bálkká, ealáhusdietnasa dahje sullasačča, de ii leat šat vuoigatvuohta oažžut bálkká Sámedikkis.</p>
    <p>Áhčiin, geat leat ožžon bálkávirgelobi Váldotariffašiehtadusa ektui, dakkár oktavuođas masa álbmotoadjoláhka ii guoskka, lea vuoigatvuohta oažžut bálkká álggahuvvon virgelohpeáigodaga lohppii.</p>
    <p>7.3 Čálgovirgelohpi</p>
    <p>Jos leat deaŧalaš čálgoákkat, de sáhttá oažžut čálgovirgelobi bálkkáin gitta guokte vahku kaleanddarjagis, gč. Oktasašnjuolggadusaid § 22 (gč. Stáhta bargiidgiehtagirjji čuoggá 4.03).</p>
    <p>7.4 Jávkan máná buohcuvuođa geažil</p>
    <p>Virgelohpi bálkkáin, Oktasašmearrádusaid § 20 njuolggadusaid mielde, sáhttá addojuvvot dalle go ferte áimmahuššat buohcci máná (gč. Stáhta bargiidgiehtagirjji čuoggá 4.03).</p>
    <p>8 Jávkan buohcuvuođa geažil </p>
    <p>Sámedikki ollesáiggipolitihkkariidda, geat ožžot njuolga buhtadusa Sámedikkis, addojuvvo ollesbálká buohcuvuođa oktavuođas gitta 49 vahku ja 5 kaleanddarbeaivvi rádjái, gč. Oktasašmearrádusaid § 18 mii gusto vástesaččat. Go heaitá virggis, de ii leat šat vuoigatvuohta oažžut bálkká.</p>
    <p>9 Bargomátkkit </p>
    <p>Sámedikki politihkalaš doaimma bargomátkkiid/mátkkiid oktavuođas biddjojuvvojit vuođđun dat njuolggadusat mat leat Regulatiivvas sis- ja olgoriikka mátkkiid várás, go johtá stáhta rehkegii. Bargomátkin lohkko mátki mii lea badjel 15 km Sámedikki oasseáiggipolitihkkariid orrunsajis, ja Sámedikki ollesáiggipolitihkkariid orrunsajis ja/dahje bargosajis. Sámedikki ollesáiggipolitihkkarat sáhttet oažžut buhtadusa duođaštuvvon goluid ovddas mátkkiin mat leat vuollel 15 km bargosajis/orrunsajis, gitta 1000 ruvnno rádjái jahkái. Sámedikki eará politihkkarat sáhttet oažžut buhtadusa duođaštuvvon goluid ovddas mátkkiin mat leat vuollel 15 km, dalle go Sámediggepresideanta lea geatnegahttán sin mátkái.</p>
    <p>Joavkočoahkkimiid main Sámediggi gokča mátke- ja orrungoluid, galget dollojuvvot hálbbimus vuogi mielde.</p>
    <p>9.1 Sámediggeáirasiidda</p>
    <p>Bargomátkin lohkkojuvvo mátki oassalastit čoahkkimiin, seminárain, konferánssain dahje kurssain maidda presideanta dahje čoahkkinjođihangotti jođiheaddji lea gohččon ja dohkkehan, dahje mátki masa presideanta dahje čoahkkinjođihangotti lea gohččon.</p>
    <p>Áirasat ožžot Sámedikkis máksojuvvot kredihtatkoartta jahkedivaga.</p>
    <p>Oaivenjuolggadussan lea ahte mátkkiid ovddas ii oaččo ovddalgihtii máksojuvvot. Mátkegolut máksojuvvojit go mátkerehket stáhta skovis lea sáddejuvvon ja golut leat duođaštuvvon.</p>
    <p>9.2 Politihkalaš ráđđeaddiide</p>
    <p>Politihkalaš ráđđeaddiid mátkkit lohkkojuvvojit bargomátkin. Spiehkastahkan leat sieiva priváhta mátkkit, main ii leat makkárge oktavuohta virgái ja doibmii.</p>
    <p>Sámediggi ii mávsse mátkkiid riikačoahkkimiidda, válgačoahkkimiidda ii ge eará sieiva bellodatpolitihkalaš čoahkkimiidda, dat eai lohkkojuvvo bargomátkin. Dain oktavuođain goas meannuduvvojit áššit máiguin Sámediggi aktiivvalaččat bargá, dahje go lea doaimmaheamen eará bálvalusbargguid mátkki oktavuođas, sáhttá mátki dattetge lohkkojuvvot bargomátkin.</p>
    <p>Dalle jos lea eahpádus ahte sáhttá go oassi mátkkis dahje olles mátki lohkkojuvvot bargomátkin, mearrida Sámediggepresideanta ášši.</p>
    <p>9.3 Mieđušteaddji golut</p>
    <p>Sámediggeráđi lahtuid beallalaččat/guoimmit sáhttet leat mielde ovddasteamen dakkár doaluin main lea erenoamáš našuvnnalaš dahje riikkaidgaskasaš mearkkašupmi. Sámedikki presideanta dahje čoahkkinjođihangotti jođiheaddji galgá dakkár oktavuođain vuos árvvoštallat sáhttá go goluid beallalaččaid/guoimmi ovddas máksit.</p>
    <p>10 Skeaŋkkat ja honorárat</p>
    <p>10.1 Skeaŋkkaid oažžun</p>
    <p>Buot skeaŋkkaid maid oažžu dan olis go lea ovddasteamen Sámedikki, lohkkojuvvojit skeaŋkan bargodilis ja dat galget fievrriduvvot Sámedikki skeaŋkaprotokollii ja daid galgá Sámediggi hálddašit.</p>
    <p>Skeaŋkkaid, mat leat persovnnalaččat ja daid árvu lea árvvoštallojuvvon leat vuollel 500 ruvnno sáhttá vuostáiváldi ieš doallat.</p>
    <p>10.2 Skeaŋkkat Sámedikkis</p>
    <p>Sámediggi sáhttá addit alla gussiide, logaldalliide ja earáide dakkár skeaŋkkaid, maid árvu sáhttá leat gitta 2.500 ruvnno rádjai. Skeaŋkkat mat addojuvvojit galget vuosttažettiin leat sámi girjjálašvuohta, dáidda ja giehtaduojit.</p>
    <p>10.3 Honorárat</p>
    <p>Sámedikki olles- ja oasseaiggepolitihkkariin ja politihkalaš ráđđeaddiin lea vejolašvuohta váldit honorára dakkár artihkkaliid dahje aviisačállosiid ovddas, maid ovddas dábálaččat máksojuvvo. Go logaldallá iežas bargosuorggi birra, de dan ovddas ii galgga váldit mávssu.</p>
    <p>11 Telefovdna- ja teknihkalaš veahkkeneavvo-golut</p>
    <p>11.1 Sámedikki ollesáiggipolitihkkarat ja politihkalaš ráđđeaddit</p>
    <p>Sámedikki ollesáiggipolitihkkariidda ja politihkalaš ráđđeaddiide máksojuvvojit mátketelefongolut ollásit ja eará telefongolut gitta 800 ruvnno rádjai jahkenjealjehasas. Buhtadus máksojuvvo sihke doallamii ja geavaheapmái. Buhtadus máksojuvvo maid sihke fásta- ja mátketelefovdnii. Eará teknihkalaš rusttegiid besset geavahit Sámedikki kantuvrrain, maiddái mátkedihtora interneahtain.</p>
    <p>11.2 Sámedikki oasseáiggipolitihkkarat, lávdegoddejođiheaddjit ja joavkojođiheaddjit</p>
    <p>Sámedikki oasseáiggipolitihkkariidda máksojuvvo mátketelefongolut ollásit. Sámedikki oasseáiggipolitihkkariidda, lávdegoddejođiheaddjái ja joavkojođiheddjiide máksojuvvojit golut ISDN-linjá bidjamii dahje sullasaš dihtoroktavuhtii, ja dasa lassin linnjágeavaheapmái gitta 800 ruvnno rádjai jahkenjealjehasas,gč. Stáhta bargiidgiehtagirjji čuoggá 12.2. Buhtadus máksojuvvo sihke doallamii ja geavaheapmái. Sámediggi luoiká dihtora ja telefávssa jos lea dárbu.</p>
    <p>11.3 Sámedikki eará fásta áirasat</p>
    <p>Sámedikki eará fásta áirasat ožžot máksojuvvot telefongoluid gitta ru 800,- rádjai jahkenjealjehassii, gč. Stáhta bargiidgiehtagirjji čuoggá 12.2. Buhtadus máksojuvvo sihke doallamii ja geavaheapmái. Dušše ovtta telefovnna ovddas máksojuvvo.</p>
    <p>12 Penšuvdna </p>
    <p>Sámedikki olles- ja oasseaiggepolitihkkarat geat ožžot bálkka Sámedikkis, dieđihuvvojit Stáhta penšuvdnakássii.</p>
    <p>13 Doaimmas loahpan ja heaitin </p>
    <p>Sámedikki ollesáiggipolitihkkariidda addojuvvo maŋŋábálká ovtta mánu dan rájes go heitet, muhto gitta golmma mánu rádjai jos sis ii leat bálká-/ealáhusdienas, penšuvdna dahje sullasaš.</p>
    <p>Politihkalaš ráđđeaddiide sáhttá, go heitet, addit oasse- dahje ollesbálkká gitta ovtta mánu rádjai, dán mearrida Sámedikki presideanta juohke áššis, muhto gitta golmma mánu rádjai jos sis ii leat bálká-/ealáhusdienas, penšuvdna dahje sullasaš. Maŋŋábálkká eanet go mánu ferte ohcat Sámedikki presideanttas ja buktit duođaštusa das ahte sus ii leat dienas.</p>
    <p>Njuolggadusat bohtet fápmui dan beaivvi rájes go Sámediggi mearrida.</p>
    <p>Njuolggadusat meannuduvvojedje čuoggás čuoggái.</p>
    <p>Bearráigeahččan- ja vuođđudanlávdegotti árvalus</p>
    <p>Evttohus:</p>
    <p>Lávdegotti buot lahtut mas mielde leat Bargiidbellodaga sámediggejoavku; Jørn Are Gaski ja Margreta Påve Kristiansen ja NSR sámediggejoavku; Ole Henrik Magga.</p>
    <p>Rievdadus Sámedikki politihkalaš dási njuolggadusain Sámedikki čoahkkinjođihangotti evttohusa vuođul:</p>
    <p>2.1.4 Politihkalaš joavkkuide</p>
    <p><span type="quote">”guokte olbmo dahje eanet”</span> sihkkojuvvo ja sadjái boahtá <span type="quote">”okta dahje eanet”</span></p>
    <p>Ođđa nubbi kuvlačuokkis: Buhtadus juohke áirasa ovddas muđui joavkkus 500 ru.</p>
    <p>2.1.5 Lávdegottiide</p>
    <p>Olles čuokkis sihkkojuvvo ja ođđa teaksta šaddá : ”Sámedikki fágalávdegottiid jođiheaddjiid buhtadus galgá leat gustojeaddji máksomearri (čuoggáš 2.2.1) geardde 1,50 lávdegodde- ja dievasčoahkkimiid ovddas.</p>
    <p>2.1.6 Sámedikki eará fásta áirasiidda</p>
    <p><span type="quote">”čoahkkinjođiheaddjiide”</span> sihkkojuvvo.</p>
    <p>2.2.1 Akiivvalaš oassálastin politihkalaš barggus dievasčoahkkimiid oktavuođas.</p>
    <p><span type="quote">”čoahkkinjođiheaddjiide”</span> sihkkojuvvo.</p>
    <p>4. Fuolahusbargoluid buhtadus</p>
    <p>Vuosttas kuvlačuokkis rievdaduvvo dánin: Sadjásažžii ruovttus 1500 ru rádjai beaivái.</p>
    <p>Muđui doarju lávdegoddi čoahkkinjođihangotti eavttohusa.</p>
    <p>Vuođđogiella: Dárogiella</p>
    <p>Ášši 35/05</p>
    <p>Sámedikki bárgiidnjuolggadusat</p>
    <p>Arkiva</p>
    <p>SF-200</p>
    <p>Arkiiváššenr.</p>
    <p>04/4508</p>
    <p>Mildosat</p>
    <p>Nr</p>
    <p>Beavi</p>
    <p>Geas/Geasa</p>
    <p>Tihttal</p>
    <p>Gustojeaddji bargiidnjuolggadusat</p>
    <p>10.12.04</p>
    <p>Šiehtadusboađus - Sámedikki bargiidnjuolggadusat</p>
    <p>Meannudeamit</p>
    <p>Politikalaš dássi</p>
    <p>Beaivi</p>
    <p>Áššenr</p>
    <p>Sámediggeráđđi</p>
    <p>14.12.05</p>
    <p>R 154/04</p>
    <p>Bearráigeahččan- ja vuođđudanlávdegoddi</p>
    <p>Sámedikki dievasčoahkin</p>
    <p>30.05. - 02.06.05</p>
    <p>Sámediggeráđi mearrádusárvalus lávdegoddái</p>
    <p>Sámediggeráđđi guorrasa šiehtadusbohtosii Sámedikki ja Sámedikki bargiidorganisašuvnnaid, Norsk Tjenestemannslag, Akademihkkariid ja Oahppolihtu gaskkas.</p>
    <p>Bearráigeahččan- ja vuođđudanlávdegotti árvalus</p>
    <p>Lávdegotti buot lahtut mas mielde leat Bargiidbellodaga sámediggejoavku; Jørn Are Gaski ja Margreta Påve Kristiansen ja NSR sámediggejoavku; Ole Henrik Magga.</p>
    <p>Lávdegottis eai leat makkárge mearkkašumit ja doarju Sámediggerádi árvalusa.</p>
    <p>Sii guhte barget almmolaš doaimmas, sáhttet ožžut gitta 12 bargobeaivvi virgelobi jahkái doaimmahit almmolaš doaimmaid. Dát beaivvit rehkenastojuvvojit kaleanddarjagi álggu rájes, ja gustojit maiddái doaimmaide Sámedikkis.</p>
    <p>11</p>
    <p>22</p>
    <p>25</p>
  </body>
</document>
