<document xml:lang="sme" id="no_id"><header><title>Møteprotokoll</title><genre code="admin"/><author><person firstname="Roger" lastname="Kalstad" sex="m" born="" nationality="nor"/></author><translator><person firstname="Marit " lastname="Eira Murud" sex="unknown" born="" nationality="NO"/></translator><translated_from xml:lang="nob"/><year>2005</year><publChannel><publication><publisher>Sámediggi</publisher></publication></publChannel><wordcount>2169</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>ekl_2_04.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.7 $; common.xsl  $Revision$; </version></header><body><p>Ealáhus- ja kulturlávdegoddi</p>
<p>Čoahkkingirjji oassi 2/04</p>
<p>Áigi: 20.09.04 - 21.09.04</p>
<p>Báiki: Kárášjohka</p>
<p>Ásselistu:</p>
<p>Áššenr.</p>
<p>Ášši</p>
<p>004/04</p>
<p>Gohččuma ja áššelisttu dohkkeheapmi</p>
<p>005/04</p>
<p>Áššejođiheddjiid ja várreáššejođiheddjiid válljen</p>
<p>006/04</p>
<p>Sámedikki dieđáhus guolásteami birra ealáhussan ja kultuvran riddu ja vuotnaguovlluin</p>
<p>007/04</p>
<p>2005 - 2006 boazodoallošiehtadussii cealkámuš</p>
<p>Čoahkkimis:</p>
<p>jođiheaddji Steinar Pedersen, Bargiidbellodaga sámediggejoavku</p>
<p>nubbinjođiheaddji Ann-Mari Thomassen, NSR:a sámediggejoavku</p>
<p>Jarle Jonassen, NSR:a sámediggejoavku</p>
<p>Olaf Eliassen, Guovddašbellodat sámediggejoavku</p>
<p>Ove Johnsen, Sámiid Válgalihttu</p>
<p>Kjell Jøran Jåma, Lullisámelistu</p>
<p>Jánoš Trosten, NSR:a sámediggejoavku</p>
<p>Per Solli, Bargiidbellodaga sámediggejoavku</p>
<p>Sverre Anderssen, Bargiidbellodaga sámediggejoavku</p>
<p>Per A. Bæhr, Johttisápelaččaid listu/Olgešbellodat</p>
<p>Johan Mikkel Sara, Sámit mat ásset Lulli-Norggas, searvvai čoahkkimii 21.09.04</p>
<p>Hálddahusas</p>
<p>Roger Kalstad</p>
<p>Karen Lovise Siri</p>
<p>Ealáhus- ja kulturlávdegoddi 004/04: Gohččuma ja áššelisttu dohkkeheapmi</p>
<p>Mearrádus:</p>
<list><p type="listitem">Gohččuma dohkkeheapmi</p>
</list><p>27.08.04 gohččun dohkkehuvvui ovttajienalaččat.</p>
<list><p type="listitem">Gohččumii mielddistuvvon áššelistu dohkkehuvvui ovttajienalaččat.</p>
</list><p>Ealáhus- ja kulturlávdegoddi 005/04: Áššejođiheddjiid ja várreáššejodiheddjiid válljen</p>
<p>Čujuhit lávdegotti telefončoahkkimii 08.09.04.</p>
<p><em type="bold">Ášši: Sátnejođiheaddji: Várreáššejođiheaddji: </em></p>
<p><em type="italic">Ášši 36/04 </em></p>
<p>Sámedikki dieđáhus guolásteami birra</p>
<p>ealáhussan ja kultuvran riddu ja</p>
<p>vuotnaguovlluin Sverre Andersen Ann-Mari Thomassen</p>
<p>Olaf Eliassen</p>
<p><em type="italic">Á </em><em type="italic">šši 41/04 </em></p>
<p>2005 - 2006 boazodoallošiehtadussii</p>
<p>cealkámuš Jarle Jonassen Per Solli</p>
<p>Ealáhus- ja kulturlávdegoddi 006/04: Sámedikki dieđáhus guolásteami birra ealáhussan ja kultuvran riddu ja vuotnaguovlluin</p>
<p><em type="bold">Lávdegotti mearkkašumit </em></p>
<p><em type="bold">Lávdegotti </em><em type="bold">s, NSRa ovttasbargojoavkku lahtuin, </em><em type="bold">Jarle Jonassen, Ann-Mari Thomassen, Kjell Gjøran Jåma, Jánoš Trosten, Bargiidbellodaga sámediggejoavkkus, Steinar Pedersen, Sverre Andersen, Per Solli, SfB/SBSa bealis Johan Mikkel Sara, SVFa bealis Ove Johnsen, Guovddášbellodaga sámediggejoavkkus Olaf Eliassen ja Johttisámilisttas/Olgešbellodagas Per A. Bæhr </em>lea duhtavaš Sámediggeráđi ja Sámedikki guolástuslávdegotti vuoruhemiiguin, mat leat árvaluvvon Sámedikki dieđáhusas guolástusa birra kultuvran ja ealáhussan riddo- ja vuotnaguovlluin. </p>
<p>Vuoruheamit čuvvot daid signálaid, maid Sámediggi ovdal lea čujuhan ja deattuhan guolástuspolitihkalaš divaštallamiin dievasčoahkkimiin.</p>
<p>Lávdegoddi deattuha čuovvovačča:</p>
<p>1) Sámi riddo- ja vuotnaguovlluid ássit leat bahčavuođain ferten vásihit ahte Norgga guolástuspolitihkka lea veahážiid mielde rivven sin vuoigatvuođa ávkašuvvat mearraresurssaiguin.</p>
<p>Lagašvuohta guolleresurssaide galgá addit vuoigatvuođaid - ja Davvi-Norgga historjjálaš oassi galgá ruovttoluotta riikkaoassái. Árbevirolaš vuotnabivdu lotnolasat eará ealáhusaiguin lea deaŧlaš mearrasámi kultuvrra joatkimii ja eaktun dáid guovlluid ássamii. Sámediggi ii dohkket ahte olbmuin vuogádatlaččat váldojuvvojit eret bivdovuoigatvuođat. Dan vearrivuođa, mii dahkkojuvvui smávvaguolásteaddjiid vuostá go sis váldojuvvui eret bivdovuoigatvuohta gávccilotlogu loahpageahčen, ferte njulget vuoiggalažžan, ja dat olbmot, geain váldojuvvui eret duohta vejolašvuohta oažžut dietnasa guollebivddus, fertejit oažžut ruovttoluotta dan vejolašvuođa.</p>
<p>2) Lávdegoddi deattasta Sámediggái ahte beassat geavahit oktasašmearraguovlluid ja mearraareálaid lea stuorra areálahástalus mearrasámi guovlluin. Lávdegoddi oaivvilda ahte riddo- ja mearraguovlluid ássiid vuoigatvuohta beassat geavahit mearraareálaid čatnasa guolástusvuoigatvuođaid ruovttoluottaaddimii sámi riddo- ja vuotnaguovlluide.</p>
<p>3) Lávdegoddi oaivvida ahte Norgga guolástushálddašeapmi ii čuovo daid riikkalaš ja riikkaidgaskasaš lágaid ja soahpamušaid, mat geatnegahttet Norgga stáhta váikkuhit ahte mearrasámi kultuvrra ealáhusvuođđu sihkkarastojuvvo. Dálá hálddašanortnegiid ferte rievdadit.</p>
<p>Boahttevaš hálddašeami vuođđun ferte leat dakkár lagašvuođa- ja sorjavašvuođaprinsihppa, mas resurssat hálddašuvvojit guovlulaččat ja báikkálaččat vai sihkkarastet riddo- ja vuotnaguovlluid barggaheami ja ássama. Sámediggi galgá gustojeaddji riektevuođu vuođul oassálastit sámi riddo- ja vuotnaguovlluid resursahálddašeamis.</p>
<p>Vuoigatvuođaid oktavuođas mearrasámi guovlluid resurssaide lea ráđđáhusas geatnegasvuohta ráđđádallat Sámedikkiin.</p>
<p>Ráđđehus galgá ovttas Sámedikkiin ovddidit konkrehta evttohusaid, mat vuhtiiváldet daid eavttuid maid Sámi vuoigatvuođalávdegoddi evttohii 1997, NAČ 1997:4, Sámi guolástuslávdegotti 1997-mannoasaš evttohusa ja Sámedikki 2004-mannosaš guolástusdieđáhusa. Dása gullá maiddái dat ahte doaibmabijut, mat čađahuvvojit, leat vuođđuduvvon álbmotriektái.</p>
<p>4) Lávdegoddi lea sakka fuolastuvvan go áhpenjuorjo-, deavut- ja gonagsreabbámáddodagat leat sturron nu sakka. Ferte suovvat bivdit ollu eanet áhpenjuruid ja deavuhiid go dál.</p>
<p>Sii, geat leat giksašuvvan ja giksašuvvet eanemusat gonagasreappá geažil - smávvafanasbivdit vuonain Porsáŋggu rájes nuorttas - eai beasa bivdit dán šlája. Danne lea eavttuhis gáibádus ahte buot dat guolásteaddjit dáin guovlluin, geain leat vuollel 15 mehter guhkkosaš fatnasat, galget beassat oassálastit beroškeahttá fanassturrodagas.</p>
<p>5) Ii galgga caggat vuollel logi mehter guhkkosaš fatnasiid bivdimis Finnmárkkus ja Davvi-Romssas ja eará lagabui mearriduvvon guovlluin. Go galgá mearridit guđe guovlluin leat sámi guolástusberoštumit, de háliida Sámediggi mearkkašit ahte dan rájes go sámi guolástuslávdegoddi ovddidii čielggadusas, de lea ollu dáhpáhuvvan sámi guolástusvuoigatvuođaid válddahallama oktavuođas ja gosa dat gustojit. </p>
<p>Sámi guolástusberoštumit leat erenoamáš nannosat Romssa ja Nordlándda suohkaniin Rivttáhis, Loabágis, Skániin, Evenáššis ja Divttasvuonas. Dát leat guovddáš sámi guolástusguovllut, gos ásset ollu sápmelaččat. Sámediggi eaktuda ahte ođđa Sámi vuoigatvuođalávdegoddi Romssas ja Nordlánddas máttásguvlui maiddái meannuda sámi vuoigatvuođaid mearraresurssaide.</p>
<p>6) Sámediggeráđđi ferte čuovvolit Norgga Ráđđehusa ja Stuorradikki ektui daid vuoruhemiid, mat leat árvaluvvon guolástusdieđáhusas.</p>
<p>7) Ferte várret ekonomalaš resurssaid Sámedikki jahkásaš bušeahttašiehtadallamiin dán bargui.</p>
<p>Evttohus</p>
<p><em type="bold">NSR </em><em type="bold">a ovttasbargojoavkku, </em><em type="bold">Bargiidbellodaga sámediggejoavkkus, SfB/SBSa, Guovddášbellodaga sámediggejoavkkus ja Johttisámilistta/Olgešbellodaga e </em><em type="bold">vttohus </em></p>
<p><em type="italic">1. evttohus </em></p>
<p>Sámediggi váldá diehttevassii Sámedikki dieđáhusa guolástusa birra ealáhussan ja kultuvran sámi guovlluin bajábeale mearkkašumiiguin ja dieđáhusa vuoruhusárvalusaiguin.</p>
<p><em type="bold">Johttisámilistta/Olgešbellodag </em><em type="bold">e </em><em type="bold">vttohus: </em></p>
<p><em type="italic">2. evttohus </em></p>
<p>Čujuhuvvo čuoggái 7.3 Sámedikki vuoruheamit, siidu 65, vuosttas sárggisčuokkis.</p>
<p>Dieđáhusas lea hui uhccán gádderusttegiid birra ja maid dat mearkkašit sámi álbmogii earret eará bargosajiid oktavuođas.</p>
<p>Stuorra gádderusttegat gáibidit oažžut guliid jeavddalaččat vai bargosajit sihkkarastojuvvojit. Dan sáhttet dušše feastonuohttefatnasat ja stuorra guollefatnasat skáhppot. Šárkkat ja eará uhcit guollefatnasat sáhttet skáhppot guliid hui jeavddaheamit iešguđelágan sivaid geažil. Heajos dálki sáhttá hehttet uhcit fatnasiid, eará hehttehus lea bivdojuvvon earit.</p>
<p>Eiseválddit fertejit álggahit iešguđelágan doaibmabijuid vai feastonuohttefatnasat skáhppojit guliid gádderusttegiidda konsešuvdnageatnegasvuođaideaset mielde. Doaibmabidjun sáhttet leat ekonomalaš váikkuhangaskaomit dahje ruovttoluotta váldimat.</p>
<p><em type="italic">Dan dáfus lea Norway Seafood Hammerfest AS (NWS) dakkár ovdagovvafitnodat, mas leat 5-6 feastonuohttefatnasa ja 3-4 feastonuohttefatnasis lea ovddasvástádus skáhppot guliid fabrihkkarusttegii Lávželuovttas. Sihkkaris guolleskáhppon ja alladási guollereiden dagaha ahte fitnodagas ain lea vuoitu maiddái maŋŋágo fitnodat investerii 150 milj. ru ođđa industriijarusttegii. Maŋŋá fárrema Lávželuktii ođđaáigásaš buvttadanrusttegii lea fitnodagas ain sullii 200 bargi. Uhcit guollefatnasat sáhttet doalvut sállašiid dohko dainna eavttuin ahte sii sáhttet skáhppot rivttes kvalitehta. </em></p>
<p>Ealáhus- ja kulturlávdegoddi 007/04: 2005 - 2006 boazodoallošiehtadussii cealkámuš</p>
<p><em type="bold">Lávdegotti mearkkašumit </em></p>
<p><em type="bold">Lávdegottis, NSRa ovttasbargojoavkku láhtuin, </em><em type="bold">Jarle Jonassen, Ann-Mari Thomassen, Kjell Gjøran Jåma, Jánoš Trosten, Bargiidbellodaga sámediggejoavkkus, Steinar Pedersen, Sverre Anderssen, Per Solli, SfB/SBSa bealis Johan Mikkel Sara, SVFa bealis Ove Johnsen, Guovddášbellodagas Olaf Eliassen ja Johttisámilisttas/Olgešbellodagas Per A. Bæhr </em></p>
<p>Boazodaollu lea guovddáš máteriálalaš vuođđu sámi kultuvrra nannemii ja ovdáneapmái sámi servvodagas. Seammás lea rašes ealáhus dakkár áiggis go guohtuneatnamat gáržot eanet ja eanet.</p>
<p>Lávdegoddi deattuha ahte boazodoallu galgá leat ekologalaš, ekonomalaš ja kultuvrralaš nanaguoddevaš boazodaollu.</p>
<p>Lávdegoddi ballá ahte otnáš ovdáneapmi boazodoalus ii jovssa ulbmiliid maid Stuoradiggi lea buktán Stuoradiggedieđáhusas nr 28 (1991-92) go guoská ekonomalaš, ekologalaš ja kultuvrralaš ceavzilvuhtii.</p>
<p>Dan bargui ahte háhkat buoret dássema gaskkal ealáhusa resuršavuođu ja olmmošlogus geain galgá leat dienas- ja bargovuođđu ealáhusas, lea dehálaš movttidahttit ovttaskas boazodoalli lassi árvoháhkamiid.</p>
<p>WTO ságastallamat dagahit lassi eahpesihkkaris dili. Odne ii leat ealáhus gearggus dustet daid hástalusaid mat bohtet. Ealáhus lea máŋga dáfus rašši ja ii leat ekonomalaččat doarvái nanus dustet iešguđet hástalusaid.</p>
<p>Lávdegoddi bivdá šiehtadallanbeliid guorahallat WTO-šiehtadusa váikkuhusaid boazodaolu ektui.</p>
<p>Lávdegoddi čujuha ahte 1978 Boazodoallolága ektui, lea boazodoalus objektiivalaš buhtadanovddasvástádus jus boazu billista maidege siskkobealde boazoguohtunguovllu. Huksejeaddjis ii leat álgoálggus ovddasvástádus eastadit billistemiid. Dát mearkkaša ahte boazodoallu sáhttá boahtit dan dillái ahte ferte máksit stuora buhtadusaid. Boazodaollošiehtadusas lea ásahuvvon dakkár ordnet mas leat riidočoavdi doaibmabijut. Dát poasta ferte lasihuvvot vai gokča riidoeastadeaddji doaibmabijuid.</p>
<p>Lávdegoddi evttoha ahte šiehtadallanbealit bidjet fas doibmii buozalmasvuođa refušunsordnegiid.</p>
<p><em type="bold">Luondduvuođđu </em></p>
<p>Lávdegoddi oaivvilda ahte jahkásaččat váldojuvvojit stuora oasit boazodoalu guohtuneatnamiin eará atnui. Jus ná joatkašuvvá de šaddá boahtteáiggis muhtun guovlluin váttis bargat boazodoaluin.</p>
<p><em type="bold">Lávdegotti miellahttut Bargiidbellodagas, SVL:s oaivvildit: </em></p>
<p>Stuoradiggedieđáhusas 28 lea ovdáneami ceavzilvuođa mearkkašupmi <span type="quote">”ovdáneapmi mii lea heivehuvvon otná dilli dárbbuide ja dattege ii billis boahtteáigge buolvvaid vejolašvuođaid”</span>. Dieđáhusa mielde gáibiduvvo ekologalaš ceavzilvuhtii <span type="quote">”ahte resurša hálddašeapmi ja guohtuneatnamiid geavaheapmi mii dagaha ahte boazodoallu sáhttá joatkašuvvat ja ain ovdánit ealáhussan maiddái boahtteáiggis bissu, ja ahte luonddu riggodat ii hedjon”</span>. </p>
<p>Sii divvot gažaldaga dasa go eai leat Biologalaš girjáivuođa soahpamuša ságastallamat almmolaš boazodoallopolitihkas. Dát mielddisbuktá ahte ekologalaš ceavzilis boazodoalu ságastallamiin, dušše ja ovttageardánit boahtá ovdan boazodoalu iežas guohtuneatnamiid suodjaleapmi.</p>
<p><em type="bold">Lávdegotti NSR:a ovttasbargojoavku, Bargiidbellodaga sámediggejoavku, SáB, SVL, Guovddášbellodaga sámediggejoavku ja </em><em type="bold">Johttisámilistta/Olgešbellodat </em><em type="bold">oaivvildit: </em></p>
<p><em type="bold">Boazologu heiveheapmi Finnmárkkus </em></p>
<p>Eanandoallodepartementa lea sihtán boazodoallohálddahusa Álttás gárvvistit boazologu-unnidan plána mas lea vuođđu lágas ahte ovttaskas dollui mearridit boazologu. Ja maid ráhkkanahttit dasa ahte soaitá fertet čađahit bággonjuovvamiid doppe gos boazoeaiggádat eai čuovvol mearrádusaid mat leat dahkkon.</p>
<p>Lávdegoddi ballá boazologuovdáneapmi lihkkostuvva ja ahte boazoeaiggádat eai beasa njuovvat dan mađe ahte eastadit lassánemiid. Dása fertejit maŋggas ovttas bargat ja heivehit dili sihke njuovvanhivvodaga, márkkafievrrideami ja logistihka ektui. Lávdegoddi ballá ahte go dál ávaštit bággonjuovvamiid de dat čuohcá gulahallamii gaskkal boazodoalloeiseválddiid ja boazodoalu, mii livččii hui dárbbašlaš boazologuheiveheami lihkostuvvamii. Lávdegoddi maid ballá dát bággonjuovvamat čuhcet eará boazoeaiggádiidda maid.</p>
<p>Eaktu lihkostuvvat lea maid ahte Finnmárkku orohatjuohkin čađahuvvo ja ahte evttohus boazodoallolága ođasmahttimii (NOU 2001:35) mearriduvvo. Dálle ožžot boazoeaiggádat, siiddat ja orohagat dárbbašlaš rámmaeavttuid boazodaolu siskáldas áššiid čoavdimiidda.</p>
<p>Vaikko lea boazolohku hirbmosit lassánan sihke buriid jagiid dihte ja váilevaš njuovvan- ja biergovuovdima dihte, de lea dehálaš ahte eat ovttageardánit dušše veardit strukturerendoaimmaid ja sin geat galget eret ealáhusas.</p>
<p>Lávdegoddi oaivvilda boazoeaiggádiin lea iešheanalis ovddasvástádus heivehit boazologu guohtuneatnamiid ektui.</p>
<p><em type="bold">Lávdegotti lahtut Bargiidbellodagas, SVL:as oavvildit: </em></p>
<p>Sis geain lea stuora oassi dietnasis olggobealde boazodaolu fertejit ovddemus unnidit sin doaimma. Dat ii mearkkaš ahte lávdegoddi vuostálastá lotnolasealáhusaid mat leat lassidienasin boazodollui.</p>
<p><em type="bold">Ekonomalaš ceavzilvuohta </em></p>
<p><em type="bold">Lávdegoddi, lahtut NSRa ovttasbargojoavku, Bargiidbellodaga ovttasbargojoavku, SáB, Guovddášbellodaga ovttasbargojoavku ja </em><em type="bold">Johttisámilistta/Olgešbellodat </em><em type="bold">oaivvildit </em><em type="bold">ahte jus buvttadeaddji galgá fitnet buoret hatti de fertejit stuora njuovahagat fas oažžut fievrridandoarjaga. </em></p>
<p><em type="bold">Dásseárvohástalusat boazodoalus </em></p>
<p>Lávdegoddi oaivvilda ahte árvoháhkanprográmmas ferte deattuhit duodjebuvttadeami.</p>
<p><em type="bold">Boraspireváttisvuođat </em></p>
<p>Norgga otná boraspirepolitihkka lea stuora hehttehussan boazodollui, erenoamážit muhtun guovlluin. Eiseválddit fertejit boraspirehalddašeamis beaktileappot jávkadit vahágahtti boraspiriid ja nállemihtut fertejit olu unniduvvot. Boraspirevahát addá vuođu buhtadeapmái. Buvttadandoarjaga gáibádusas ferte maiddái boraspirebuhtadeapmi lohkot. Buot duohta vahágiid ferte ollásit buhtadit.</p>
<p><em type="bold">Ovdánahttinfoanda/ Árvoháhkanprográmma </em></p>
<p>Lávdegoddi čujuha dasa ahte BOF:s lea stuora dárbu ruđaide infrastruktuvrii nu go áiddiide ja njuovvanrustegiidda ja ovdánahttindoaimmaide iešguđet sajiin. Boazodoalu vejolašvuođaid ásahit unnit boazoeaiggátstivrejuvvon njuovahagaid ja biergobuvttadanrusttegiid lea dárbbašlas lasihit.</p>
<p>Lávdegoddi bivdá šiehtadallanbeliid láhčit dili vai BOFi - Boazodoallo ovdánahttinfondii juolluduvvot eanet ruđat vuoruhit infrastruktuvrra ja ovdánahttindoaimmaid.</p>
<p>Boazodaolu árvoháhkanprográmma ferte oažžut lassi ruđaid vai boazodoalliin lea vejolašvuohta nannet ealáhusa ekonomiija. Dakkár vuoruheapmái lea dárbu, ráddjejuvvon áigodagas, viežžat ruđaid boazodaollošiehtadusa rámmaid olggobealde. Dát ferte boahtit buot boazoeaiggádiidda buorrin.</p>
<p>Boazodoalu árvoháhkanprográmma ulbmilat galget leat seammaláganat go prográmma álgoáigumušat ledje. Ulbmil lea ahte prográmma galgá nannet boazoeaiggáda ekonomiija árvoháhkama bokte. Lea dehálaš ahte boazodoalu dálá ja árbevirolaš buktagat ovdanahttojuvvojit. Muhto maiddái ahte ođđa buktagat ráhkaduvvojit ja ahte geavaha eará osiid bohccos go bierggu, ja lea dehálaš ohcalit ođđa márkaniid seammás go ii galgga vajálduhttit vuođđobuktaga, nammalassii bierggu. Ovdánahttinbarggus ferte vuoruhit dihto prošeavttaid, muhto galgá áiggi mielde olles ealáhussii ávkin.</p>
<p>Boazodoallo árvoháhkanprográmma lea vuosttaš doaibma maid eiseválddit bidjet johtui movttidahttit máŋggabealát ja báikkálaš boazobuvttadeapmái boazodaolus. Buorit vuođđoávdnasat leat eaktun unnitbuktagiid ovdánahttimii. Dasa gáibiduvvo ahte bohccoeaiggádat ja njuovahagat kvalitehta ektuija ulbmilaččat válljit njuovvanbohccuid, ja ahte sii dovdet oasti vuordámušaid, sávaldagaid ja gáibádusaid loahppabuktagii. Ealáhus galgá ain leat márkan- ja oastiheivehuvvon. Boahttevaš márkan gáibida buoret kvalitehta, dárkilis buvttadeaddjiguorrama, dohkkehuvvon elliddilli ja buoret vuovdinbijuid. Beaggin ja ipmárdus dasa ahte bohccobiergu lea buorre buvta ferte buoriduvvot. </p>
<p>Njuovvanbázahusat lea resurša, dan dihte ferte dutkojuvvot moht atnit dain ávkki.</p>
<p>Boazodoallu lea ovdal ge vásihan ahte dutkan- ja ovdánahttinruđat leat jávkan guovddášstivrejuvvon ja hálddahuslaččat lossa systemas. Ollu buorit jurdagat jođánit helbet go ruđat mannet dušši doaimmaide. Sávvamis lea ahte prográmmastivra nagoda vuoruhit innovašuvnna ja ođđajurddašeami. Ferte čalmmustahttit prošeavttaid mat nannejit boazodoalu ovdáneami.</p>
<p>Evttohus</p>
<p><em type="bold">Evttohus NSRa ovttasbargojoavkus, Guovddašbellodaga sámediggijoavkus </em></p>
<p><em type="italic">1. evttohus </em></p>
<p><em type="bold">Gáhttet boazodoalloguovlluid </em></p>
<p>Boazodoallo guohtuneatnamat leat áiggiid mielde veahážiid mielde gáržžiduvvon ja otná dilli ii luoitte eambbo gáržžidemiid nu ahte ii čuoza boazodoalu boahtteáigái.</p>
<p>Eiseválddit eai goassege nagot gávdnat rievttes boazologu go guohtumat gáržot ja gáržot.</p>
<p>Sámediggi evttoha šiehtadallanbeliid soabadit ásahit joavkku mas lea mandáhtta kártet ja ráhkadit váikkuhusguorahallama sisábáhkkehemiin, sihke fysálaš rusttegiid hárrái, nu go bárttaid, suodjalusa báhčinšiljuid, máđiijaid, luottaid ja eará ráfehuhttimiid boazodaolloguovlluin jna. Sámediggi oaivvilda dát bargu lea eiseválddiid ovttasvástádus ja berre ruhtaduvvot olggobealde boazodoallošiehtadusa ekonomalaš rámmaid.</p>
<p><em type="bold">Evttohus </em><em type="bold">Johttisámilisttas/Olgešbellodagas </em></p>
<p><em type="italic">2. evttohus </em></p>
<p><em type="bold">Sihkut Sámedikkiráđi evttohusa: </em></p>
<p>Olles 4. avsnitta dán čuoggás <em type="bold">Boazodoalu buvttadeapmi ja márkandillii </em></p>
<p>”Sámediggi váruha ahte ođđa ásahuvvon buvttadanvuoitodoarjja…….”</p>
<p><em type="bold">Joavku evttoha ođđa čuoggá maŋabeallai Boazodoalu buvttadeapmi ja márkandillii </em></p>
<p><em type="bold">Boazologuheiveheapmi </em></p>
<p>Sámediggi oaivvilda dal lea áigi ođđastit guorahallat/kartet boazoguohtuneatnamiid ja árvvoštallat boazologu guohtuneatmamiid ektui, ja mas galgá lea vuođđun boazodoallofágalaš máhttu.</p>
<p>Dat orru čajehuvvome ahte Stuorradiggi lea oččon boastu ipmárdusa dain dutkamin mat leat čađahuvvon ovdal. Boazolohku lea mearriduvvon sullii 64 000 Oarje Finnmárkkui, ja otne lea sullii beali eambbo boazolohku go dat mii lea mearriduvvon. Dan maŋemuš njealje jagi lea boazolohku mannan bajas ja gaskamearálaš deaddu lea maid lassánan. Dat muitála ieš alddis ahte dutkamat eai doala deaivasa.</p>
<p>Otná boazolohku lea beare badjin guhkit áiggi vuollái. Dat ii mávsse dan ahte mearriduvvon lohku dárbbaha rievdadit nu ollu. Muhto dat lea dárbu gávnnahit vuogas logu ieš guđetge orohahkii, máid boazoeaiggádat dohkkehit ja mainna árvet álgit unnidit boazologu. Dat ii daga maidege jus boazolohku orohagain álggádettin lea sullii 10 000 eambbo go dat mii lea mearriduvvon Oarje-Finnmárkkui. Ja dasa lea aggan ahte eiseváldit eai dárbbat bákku jođihit boazoeaiggádit vuosttai nu go dal áitet.</p>
<p>Sámediggi bivdá ahte šiehtadallit, Stáda ja NBR:a bidjaba mátkkái ođđa guorahallama ja kartema guohtuneatnama ja boazologu ektui nu jođanit go vejolaš. Dasa deattuhuvvo ahte váldojuovvo boazodoallofágalaš gelbbolašvuohta. Dat ferte dakkár boađus máid olbmot geaidda guoska dohkkehit dan ja boađus máid dutkan sáhttá čájehit.</p>
<p>Vuolláičállit leat lohkan čoahkkinbeavdegirjji, ja leat gávnnahan ahte čoahkkingirjái fievrriduvvon mearrádusat leat nu movt lávdegoddi mearridii.</p>
<p>Kárášjohka, čakčamánnu 21.b. 2004</p>
<p>Ealáhus- ja kulturlávdegoddi</p>
<p>Steinar Pedersen Sverre Anderssen</p>
<p>jođiheaddji</p>
<p>Jarle Jonassen</p>
<p><em type="bold">Ealáhus- ja kulturlávdegoddi - Utskrift av čoahkkingirji 2/04 siidu 3 av 15 </em></p>
<p><em type="bold">Vuolláičálá: </em><em type="bold">_________________ /_________________ </em></p>
<p><em type="bold">Čállit: Roger Kalstad / Karen Lovise Siri Čoahkkingirjjis leat oktiibuot 15 siiddu </em></p>
<p><em type="bold">*ráđđi/stivra* Čoahkkingirjji oassi */* </em><em type="bold">14 </em><em type="bold">siidu </em><em type="bold">14 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: *Čále nama* Čoahkkingirjjis leat oktiibuot </em><em type="bold">14 </em><em type="bold">siiddu </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
