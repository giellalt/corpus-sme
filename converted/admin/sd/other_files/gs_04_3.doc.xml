<document xml:lang="sme" id="no_id"><header><title>Møteprotokoll</title><genre code="admin"/><author><person firstname="Risten" lastname="Turi" sex="f" born="" nationality="NO"/></author><year>2005</year><publChannel><publication><publisher>Sámediggi</publisher></publication></publChannel><wordcount>956</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><multilingual><language xml:lang="nob"/><language xml:lang="sma"/></multilingual><origFileName>gs_3_04.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.7 $; common.xsl  $Revision$; </version></header><body><p>Giellastivra</p>
<p>Čoahkkingirjji oassi 3/04</p>
<p>Áigi: 19.-20.08.2004</p>
<p>Báiki: Kárášjogas</p>
<p>Áššelistu:</p>
<p>Áššenr.</p>
<p>Áššenamma</p>
<p xml:lang="nob">016/04</p>
<p>Gohččuma ja áššelisttu dohkkeheapmi</p>
<p xml:lang="nob">017/04</p>
<p>Referáhtaáššit</p>
<p xml:lang="nob">018/04</p>
<p>Sámi báikenamat</p>
<p xml:lang="nob">019/04</p>
<p>Ođđa sátnevuorkká namma ja almmolaš rahpan</p>
<p xml:lang="nob">020/04</p>
<p>Nordplus prošeavtta tearpmaid dohkkeheapmi</p>
<p xml:lang="nob">021/04</p>
<p>Davvisámegiel tearbmajoavku</p>
<p xml:lang="nob">022/04</p>
<p>Departemeanttat davvisámegilli</p>
<p xml:lang="nob">023/04</p>
<p xml:lang="sma">Dååhkasjehtedh tjåanghkoebaakoelæstoem</p>
<p xml:lang="nob">024/04</p>
<p>Dohkkehit skovlá sáni oalgehápmin davvisámegielas</p>
<p xml:lang="nob">025/04</p>
<p>Searvan nuppi máilmmikonferánsii tearpmaid birra (EAFT)</p>
<p>Čoahkkimis:</p>
<p>Rolf Olsen, jođiheaddji</p>
<p>Nora Marie Bransfjell, nubbinjođiheaddji</p>
<p xml:lang="nob">Inger-marie Oskal</p>
<p xml:lang="nob">Tor Magne Berg</p>
<p xml:lang="nob">Karen Monika Paulsen</p>
<p>Hálddahusas</p>
<p xml:lang="sma">Anne Britt Klemetsen Hætta</p>
<p xml:lang="nob">Sig-Britt Persson</p>
<p xml:lang="nob">Risten Turi</p>
<p xml:lang="nob">Kåre Tjihkkom</p>
<p>016/04: Gohččuma ja áššelisttu dohkkeheapmi</p>
<p>Mearrádus</p>
<p>Gohččumii mielddistuvvon áššelistu dohkkehuvvui ovttajienalaččat čuovvovaš rievdadusaiguin:</p>
<p>Lassiáššit:</p>
<p xml:lang="nob">026/04 Just Qvigstads lappiske ordliste for Ibestad, Lenvik og Ofoten</p>
<p>017/04: Referáhtaáššit</p>
<p>Mearrádus</p>
<p>Referáhtaáššit 2, 4, 5, 11, 16 ja 18 eai čuvvon áššebáhpiriid ja biddjojit ovdan referáhtan Giellastivrra boahtte čoahkkimii. Muđui váldojuvvojit referáhtaáššit diehttemassii nugo leat.</p>
<p>Jagi 2005 rájes galget suohkaniid ja fylkkasuohkaniid guovttegielalašvuođa raporttat biddjot ovdan Giellastivrii sierra áššin.</p>
<p>018/04: Sámi báikenamat</p>
<p>Mearrádus</p>
<p>Lea stuorra dárbu bidjat johtui sámi báikenamaid báikenammaáššiid oažžun dihte sámegiela oidnosii ja dainna lágiin loktet sámegiela árvvu ja sámiid iešdovddu. Bargu lea juo álggahuvvon muhtin muddui Romssa fylkkas Sámedikki ja Romssa fylkkasuohkana ovttasbargošiehtadusa olis. Luonddunamat han juo mihá muddui leat kárttain, vaikko soames guovlluin gal čágaše mihá eanebut, earenoamážit oarjelsámi guovlluin.</p>
<p>Stuorimus váttisvuohta maid Nammanevvohat lea vásihan ovttasbarggus Romssa fylkkasuohkaniin lea <em type="bold">áigi </em>. Nugo dilli lea dál, de Nammanevvohaga dálá bargoveagas lea doarvai bargu dušše daiguin nammaáššiiguin, mat bohtet nevvohahkii, ovdamearkan kártarevideremiid oktavuođas, beaivválaš báikenammagažaldagaiguin, girjemánusdárkkistemiin, prinsihppaáššiid meannudemiin ja áššiid válbmemiin iešguđet stivrraide, ráđđái jna. Sámediggi lea ovttasbargošiehtadusa bokte Romssa ja Finnmárkku fylkkasuohkaniiguin geatnegahttán iežaset ii dušše oččodit eanet namaid dohkkeheapmái, muhto Romssas maid álggahit stuorra čoaggin- ja registrerenprošeavtta ovttas allaskuvllaiguin/universiteahtaiguin/dutkanásahusaiguin. Sámediggi lea vel bargame ovttasbargošiehtadusaiguin iežá fylkkasuohkaniiguin ja lea árvidahtti ahte dát maid bohtet guoskat báikenamaide. Seammás Nammanevvohaga doaimmat eai boađe eisege, nugo leat logahallon badjelis, unnut boahtteáiggi, muhto lassánit. Giellastivrra oainnu mielde lea Sámediggi dáiguin ovttasbargošiehtadusaiguin geatnegahttán iežaset lasihit Nammanevvohaga návccaid, ja nubbi bargi galggašii bálkáhuvvot vai Sámediggi nagoda doallat iežas beali ovttasbargošiehtadusain ja oažžut eanet sámi báikenamaid dohkkeheapmái ja almmolaš atnui. </p>
<p>Sámedikki giellastivra evttoha ahte Nammanevvohahkii bálkáhuvvo nubbi bargi vai Sámediggi nagoda doallat iežas beali ovttasbargošiehtadusain fylkkasuohkaniiguin ja oažžut eanet sámi báikenamaid dohkkeheapmái ja almmolaš atnui. Erenoamážit dain guovlluin gos sámegiella lea rašes dilis, ballá Giellastivra ahte máhttu giela birra ja sámi báikenamaid geavaheapmi oalát jávká jus báikenammabargu manná njozet.</p>
<p>019/04: Ođđa sátnevuorkká namma ja almmolaš rahpan</p>
<p>Mearrádus</p>
<p>Sámedikki ođđa sátnevuorkká namma galgá leat www.risten.no</p>
<p>Almmolaš rahpan lea skábmamánu 2. beaivvi 2004 Romssas, dainna eavttuin ahte dat lea vejolaš teknihkalaččat ja maid sisdoalu ektui.</p>
<p>020/04: Nordplus prošeavtta tearpmaid dohkkeheapmi</p>
<p>Mearrádus</p>
<p>Sámedikki giellastivra dohkkeha, ahte tearpmat mat jorgaluvvojit Nordplus Språkprošeavtta oktavuođas (Ordbok for samfunn og helse) eai dárbbat sáddejuvvot Giellastivrii dohkkeheapmái go referánsajoavkkuin leat davviriikkaid giellaolbmot mielde. Listtut sáddejuvvojit Sámedikki giellastivrii diehtun ja Sámi giellalávdegoddái loahpalaš dohkkeheapmái.</p>
<p>021/04: Davvisámegiela tearbmajoavku</p>
<p>Mearrádus</p>
<p>Vuoi bargu guorahallat sátnelisttuid mat leat boahtán Sámediggái dohkkeheapmái manašii jođáneappot, addá Sámedikki giellastivra hálddahussi fápmudusa nammadit nuppi davvisámegiela tearbmajoavkku, mii galgá doaibmat dán válgaáigodagas.</p>
<p>022/04: Departemeanttat davvisámegilli</p>
<p>Mearrádus</p>
<p>Sámedikki giellastivra mearrida ahte ođđa departemeanttaid davvisámegiela namat galget leat:</p>
<p><em type="bold">Dárogillii </em></p>
<p><em type="bold">Sámegillii </em></p>
<p xml:lang="nob">Arbeids- og sosialdepartementet (ASD)</p>
<p>Bargo- ja sosiáladepartemeanta (BSD)</p>
<p xml:lang="nob">Helse og omsorgsdepartementet (HOD)</p>
<p>Dearvvašvuođa- ja fuolahusdepartemeanta (DFD)</p>
<p xml:lang="nob">Moderniseringsdepartementet (MOD)</p>
<p>Ođasmahttindepartemeanta (OMD)</p>
<p xml:lang="nob">Landbruks- og matdepartementet (LMD)</p>
<p>Eanandoallo- ja biebmodepartemeanta (EBD)</p>
<p xml:lang="nob">Fiskeri- og kystdepartementet (FKD)</p>
<p>Guolástus- ja riddodepartemeanta (GRD)</p>
<p>Sámedikki giellastivra lea áššis SG 33/02 mearridan davvisámegiela namaid departemeanttaide, ja divvu dákko bokte čuovvovaš departemeanttaid namaid:</p>
<p><em type="bold">Dárogillii </em></p>
<p><em type="bold">Sámegillii </em></p>
<p xml:lang="nob">Justis- og politidepartementet (JPD)</p>
<p>Justiisa- ja politiijadepartemeanta (JPD)</p>
<p xml:lang="nob">Olje- og energidepartementet (OED)</p>
<p>Oljo- ja energiijadepartemeanta (OED)</p>
<p xml:lang="nob">Kommunal- og regionaldepartementet (KRD)</p>
<p>Gielda- ja guovlodepartemeanta (GGD)</p>
<p xml:lang="nob">Utenriksdepartementet (UD)</p>
<p>Olgoriikadepartemeanta (OD)</p>
<p>Departemeanttaid namat galget maid jargaluvvot julev- ja oarjelsámegillii.</p>
<p>Ollislaš listu departemeanttaid namat davvisámegillii šaddá dasto ná:</p>
<p xml:lang="nob">Statsministerens kontor (SMK)</p>
<p>Stáhtaministara kantuvra (SMK)</p>
<p xml:lang="nob">Barne- og familiedepartementet (BFD)</p>
<p>Mánáid- ja bearašdepartemeanta (MBD)</p>
<p xml:lang="nob">Finansdepartementet (FIN)</p>
<p>Ruhtadandepartemeanta (RD)</p>
<p xml:lang="nob">Fiskeridepartementet (FID)</p>
<p>Guolástusdepartemeanta (GD)</p>
<p xml:lang="nob">Forsvarsdepartementet (FD)</p>
<p xml:lang="sma">Suodjalusdepartemeanta (SD)</p>
<p xml:lang="nob">Helsedepartementet (HD)</p>
<p>Dearvvašvuođadepartemeanta (DD)</p>
<p xml:lang="nob">Justis- og politidepartementet (JPD)</p>
<p>Justiisa- ja politiijadepartemeanta (JPD)</p>
<p xml:lang="nob">Kommunal- og regionaldepartementet (KRD)</p>
<p>Gielda- ja guovlodepartemeanta (GGD)</p>
<p xml:lang="nob">Kultur- og kirkedepartementet (KKD)</p>
<p>Kultur- ja girkodepartemeanta (KGD)</p>
<p xml:lang="nob">Landbruksdepartementet (LD)</p>
<p>Eanadoallodepartemeanta (ED)</p>
<p xml:lang="nob">Miljøverndepartementet (MD)</p>
<p>Birasgáhttendepartemeanta (BD)</p>
<p xml:lang="nob">Nærings- og handelsdepartementet (NHD)</p>
<p>Ealáhus- ja gávpedepartemeanta (EGD)</p>
<p xml:lang="nob">Olje- og energidepartementet (OED)</p>
<p>Oljo- ja energiijadepartemeanta (OED)</p>
<p xml:lang="nob">Samferdselsdepartementet (SD)</p>
<p>Johtalusdepartemeanta (JOD)</p>
<p xml:lang="nob">Sosialdepartementet (SOS)</p>
<p>Sosiáladepartemeanta (SOD)</p>
<p xml:lang="nob">Utdannings- og forskningsdepartementet (UFD)</p>
<p>Oahpahus- ja dutkandepartemeanta (ODD)</p>
<p xml:lang="nob">Utenriksdepartementet (UD)</p>
<p>Olgoriikadepartemeanta (OD)</p>
<p xml:lang="nob">Arbeids- og sosialdepartementet (ASD)</p>
<p>Bargo- ja sosiáladepartemeanta (BSD)</p>
<p xml:lang="nob">Helse- og omsorgsdepartementet (HOD)</p>
<p>Dearvvašvuođa- ja fuolahusdepartemeanta (DFD)</p>
<p xml:lang="nob">Moderniseringsdepartementet (MOD)</p>
<p>Ođasmahttindepartemeanta (OMD)</p>
<p xml:lang="nob">Landbruks- og matdepartementet (LMD)</p>
<p>Eanandoallo- ja biebmodepartemeanta (EBD)</p>
<p xml:lang="nob">Fiskeri- og kystdepartementet (FKD)</p>
<p>Guolástus- ja riddodepartemeanta (GRD)</p>
<p xml:lang="sma">023/04: Dååhkasjehtedh tjåanghkoebaakoelæstoem</p>
<p>Mearrádus</p>
<p xml:lang="sma">Åarjelsaemien tearmetjïerte baakoelæstoem raeriestamme. Ij leah baakoelæstoe jallh baakoegærja gåessie gænnah ållesth synonymh- jïh orre baakoejgujmie juktie maahta baakoelæstojde orresdehtedh. Saemiedigkien gieleståvroe tjåanghkoebaakoelæstoem dååhkesje.</p>
<p>024/04: Dohkkehit skovlá-sáni oalgehápmin davvisámegielas</p>
<p>Mearrádus</p>
<p>Sámedikki giellastivra atná suopmansániid ja suopmanhámiid riggodahkan sámi servodahkii ja dat maid nannejit guovllu olbmuid identitehta ja oktiigullevašvuođa. Sámedikki giellastivra dohkkeha skovllá lea oalgehápmin skuvla-sátnái. Muđui dán áššis čujuha Giellastivra báikenammalága mearrádusaide.</p>
<p>025/04: Searvan nuppi máilmmikonferánsii tearpmaid birra (EAFT)</p>
<p>Mearrádus</p>
<p>Sámedikki giellastivra ii ane iežas vuohkkaseamos orgánan sáddet áirasa dán terminologiijakonferánsii, ja ávžžuha baicca, ahte Sámi giellalávdegoddi sádde áirasa dohko.</p>
<p xml:lang="nob">************ LIIGEÁŠŠI ************</p>
<p xml:lang="nob">026/04: Just Qvigstads lappiske ordliste for Ibestad, Lenvik og Ofoten</p>
<p>Mearrádus</p>
<p>Skániid girjie lea dán girjji almmuheami oktavuođas rihkkon sámi oahpponeavvuid ráhkadeami eavttuid. Dan geažil ávžžuha Sámedikki giellastivra ahte doarjja prentemii gessojuvvo ruovttoluotta. Dasa lassin ferte lágádus divvut ovdasáni, vai rievttes dieđut bohtet ovdan.</p>
<p><em type="bold">Giellastivra Čoahkkingirjji oassi 3/04 </em><em type="bold">7 </em><em type="bold">siidu </em><em type="bold">8 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: Risten Turi Čoahkkingirjjis leat oktiibuot </em><em type="bold">8 </em><em type="bold">siiddu </em></p>
<p><em type="bold">*ráđđi/stivra* Čoahkkingirjji oassi */* </em><em type="bold">4 </em><em type="bold">siidu </em><em type="bold">8 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: *Čále nama* Čoahkkingirjjis leat oktiibuot </em><em type="bold">8 </em><em type="bold">siiddu </em></p>
<p>Kautokeinoveien 50, N-9730 Kárášjohka</p>
<p xml:lang="nob">Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p xml:lang="nob">Telefon (47) 78 47 40 00</p>
<p>Telefaks (47) 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
