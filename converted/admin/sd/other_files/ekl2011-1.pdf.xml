<document xml:lang="sme" id="no_id"><header><title>Ealáhus- ja kulturlávdegoddi Čoahkkingirji 01/11</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2011</year><publChannel><publication><publisher>Norgga Sámediggi</publisher></publication></publChannel><wordcount>1725</wordcount><conversion_status type="standard"/><availability><free/></availability><submitter name="Berit Eskonsipo" email="berit.nystad.eskonsipo@uit.no"/><origFileName>http://innsyn.e-kommune.no/innsyn_sametinget_samisk/wfdocument.aspx?journalpostid=2011004919&amp;dokid=305898&amp;versjon=1&amp;variant=P&amp;ct=RA-PDF</origFileName><parallel_text xml:lang="nob" location="nkk2011-1.pdf"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Ealáhus- ja kulturlávdegoddi</p>
<p>Čoahkkingirji 01/11</p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Áigi: 22.02.-24.02.11 Báiki: Kárášjohka</p>
<p>Áššelistu</p>
<p>Áššenr.</p>
<p>Áššenamahus001/11</p>
<p>Evttohus 2011 eanadoallošiehtadallamiidda002/11</p>
<p>Váiddaorgána ásaheapmi doarjjaáššiid várás</p>
<p>Sajis</p>
<p>Jođiheaddji Toril Bakken Kåven, Nordkalottfolket (NKF) Nubbinjođiheaddji Geir Tommy Pedersen, Norgga sámiid riikkasearvi (NSR) Lahttu Heidi P. Greiner Haaker, Bargiidbellodaga sámediggejoavku (Bb) Lahttu Margit Eli Anti Oskal, Bargiidbellodaga sámediggejoavku (Bb) Lahttu Knut Store, Bargiidbellodaga sámediggejoavku (Bb) Lahttu Skjalg Jensen, Bargiidbellodaga sámediggejoavku (Bb) Lahttu Inga-Lill Sundset, Bargiidbellodaga sámediggejoavku (Bb) Lahttu Randi Skum, Norgga sámiid riikkasearvi (NSR) Lahttu Mathis Nilsen Eira, Norgga sámiid riikkasearvi (NSR) Lahttu Gunn-Britt Retter, Norgga sámiid riikkasearvi/Sámeálbmot bellodat (NSR/SáB) Lahttu Per A. Bæhr, Johttisápmelaččaid listu (JsL) Lahttu Olaf Eliassen, Árja Lahttu Aud Marthinsen, Ovddádusbellodat</p>
<p>Virgelobit</p>
<p>Margit Eli A. Oskal, Bargiidbellodaga sámediggejoavku (Bb) Toril Bakken Kåven Nordkalottfolket (NKF) 21.-22.02.11 Randi A. Skum, Norgga sámiid riikkasearvi (NSR) Aud Martinsen, Ovddádusbellodat virgelohpi 24.02.11 dii 10.00 rájes</p>
<p>Hálddahusas</p>
<p>Čállin: Siv Marit Romsdal Eira</p>
<p>Áššejođiheaddji ja suoivaáššjođiheaddi:010/11 Evttohus 2011 eanadoallošiehtadallamiidda: Áššejođiheaddji: Olaf Eliassen Suoivaáššjođiheaddji: Geir Tommy Pedersen015/11 Váiddaorgána ásaheapmi doarjjaáššiid várás: Áššejođiheaddji: Mathis N. Eira Suoivaáššjođiheaddji: Inga Lill Sundset</p>
<p>Gažaldat sámediggeráđđái/dievasčoahkkinjođihangoddái</p>
<p>Áigemearri buktit gažaldagaid Sámediggeráđđái lea dii 09.00 vuosttaš beaivvi.</p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Lávdegottis ledje gažaldagat sámediggeráđđái áššis 015/00.</p>
<p>Sámediggeráđi lahttu Vibeke Larsen vástidii gažaldagaid dii 13.35.</p>
<p>Lávdegottis ledje gažaldagat sámediggeráđđái áššis 010/11.</p>
<p>Sámediggeráđi lahttu Marianne Balto vástidii gažaldagaid dii 14.35.</p>
<p>Áigemearri buktit evttohusaid lei dii 09.00 nuppi beaivvi goappašiid áššiide.</p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>EKL 001/11: Evttohus 2011 eanadoallošiehtadallamiidda</p>
<p>Ealáhus- ja kulturlávdegotti árvalus:</p>
<p>Álgu</p>
<p>Sámediggi buktá evttohusaid stáhta ja eanadoalu ealáhusorganisašuvnnaid gaskasaš šiehtadallamii. Dan láhkai sáhttá Sámediggi leat mielde váikkuheamen eanadoalu ovdáneami.</p>
<p>Mearkašumit</p>
<p><em type="italic">Lávdegotti unnitlohku, </em>Norgga sámiid riikkasearvvi <em type="italic">(NSR) lahtut Geir Tommy Pedersen, Mathis Nilsen Eira ja </em>Norgga sámiid riikkasearvvi <em type="italic">(NSR) </em>ja Sámeálbmotbellodaga (SáB) lahttu <em type="italic">Gunn-Britt Retter ja </em>Johttisápmelaččaid listtu (JsL) lahttu <em type="italic">Per A. Bæhr ovddidedje čuovvovaš mearkkašumi: </em></p>
<p>Sámedikki stáhtus eanadoallošiehtadallamiid ektui</p>
<p>Lávdegotti unnitlohku čujuha Sámedikki mearrádussii 2010 eanadoallošiehtadallamiin, ja gávnnaha dohkkemeahttumin ahte Sámedikki rolla šiehtadallamiin ii nannejuvvo.</p>
<p>Sámediggi lea ožžon viiddiduvvon rolla iešguđet sámi fágasurggiin, ja konsultašuvdnašiehtadusas. Lávdegotti unnitlohku háliida oažžut vejolašvuođa váikkuhit dasa ahte eanadoalu rámmaeavttut sihkkarastojuvvojit ja nannejuvvojit, ja dan láhkai čuovvolit min geatnegasvuođaid ealáhussii, earret eará ealli sámi giliid várás.</p>
<p>Lávdegotti unnitlohku gáibida ahte eanadoallošiehtadusa šiehtadallaninstituhtta ođasmahttojuvvo nu ahte dat reflektere álbmotrievttálaš ovdáneami. Sámediggi berre oažžut buot dieđuid ja beassat oassálastit buot dásiin mearrádusproseassas, galgá beassat addit miehtama go evttohuvvojit doaibmabijut ja ekonomalaš rámmat dieđuid ovddalgihtii oažžuma vuođul ja ahte sin oainnut ja árvvoštallamat bohtet ovdan das mii biddjojuvvo ovdan eará departemeanttaide ja proposišuvnnas Stuorradiggái. Dat mearkkaša ahte Sámediggi ja Eanadoallo- ja biebmodepartemeanta soabadit prosedyraid iešguđet proseassaid oktavuođas maid vuođul sohppojuvvo loahpalaš eanadoallošiehtadus.</p>
<p>Viidáseappot bivdá lávdegotti unnitlohku ahte maiddái eanadoallošiehtadallama šiehtadusinstituhtta árvvoštallojuvvo, dás maiddái Sámedikki, Norgga boanddaidsearvvi, Norgga boanddaid- ja smávvadálolaččaid ja Stáhta gaskasaš šiehtadallamat.</p>
<p>Nu mo eanadoallošiehtadallamiid stuktuvra lea odne, de dat ii čuovo daid álbmotrievttálaš geatnegasvuođaid maid Norga lea váldán badjelasas sápmelaččaid ektui álgoálbmogin.</p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Evttohusat</p>
<p><em type="italic">Lávdegotti eanetlohku, Bargiidbellodaga sámediggejoavkku (Bb) lahtut Knut Store, Inga-Lill Sundset, Heidi Persdatter Greiner Haaker ja Skjalg Jensen, Norgga sámiid riikkasearvvi (NSR) lahtut Geir Tommy Pedersen ja Mathis Nilsen Eira, Norgga sámiid riikkasearvvi ja Sámeálbmotbellodaga (NSR/SfP) lahttu Gunn-Britt Retter, Árjja lahttu Olaf Eliassen, Johttisápmelaččaid listtu (JsL) lahttu Per A. Bæhr ja Nordkalottfolket lahttu Toril Bakken Kåven ovddidedje čuovvovaš evttohusa: </em></p>
<p>Evttohus 1</p>
<p>Čuokkis 2: Gánnáhahttivuohta</p>
<p>Lasáhus mainna čuokkis álgá.</p>
<p>Eanadoalu loahppameanut adnojuvvojit leat eanadoalloealáhusa fidnobargiid sisaboađu loahppameannun. Vuođđoeaktun dasa ahte eanadoallu galgá ceavzit ja ovdánit, lea ahte gánnáhahttivuohta eanadoalus galgá sáhttit gilvvohallat eará fidnuiguin. Nu ii leat dál ja dat čuohcá ealáhussii dainna lágiin ahte čađat heaittihuvvojit doalut go rekrutteren ealáhussii lea váilevaš. Jus galgá leat beroštahtti ovdal álgit boandan go eará fidnuin, erenoamážit nuoraide, de galgá dat sin mielas leat gánnáhahtti. Dađibahábut leat sisaboahtoerohusat menddo stuorrát eanadoalu ja eará servodaga joavkkuid gaskkas.</p>
<p>Sámediggi oaivvilda ahte váldomihttomearri eanadollui ferte leat ahte sisaboađut loktejuvvojit ollu vai boanda oažžu dakkár sisaboahtovuođu (ja astoáiggi), mii dávista bargohivvodahkii. Ferte uhcidit dan stuorra sisaboahtoerohusa mii lea eanadoalu ja eará joavkkuid gaskkas. Doaibmavuođu ferte nannet, erenoamážit uhcit doaluide, ferte šaddat vejolažžan doaibmat boandan dohkálaš sisaboađuin dušše dainna sisaboađuin mii boahtá dálus. Dat geasuhivččii nuoraid ja livččii hui deaŧalaš dasa ahte rekrutteret nuoraid boandafidnui.</p>
<p>Čuokkis 5: Bajilčállaga <span type="quote">"Stuorát mielkeearit doaluide main lea unnit earri go 120 000 lihttara"</span> sadjái boahtá <span type="quote">"Mielkeearit"</span></p>
<p>Sihkkarastimin máŋggabealat doallostruktuvrra fertejit unnimus doalut vuoruhuvvot mielkeeriid lassánemiin.</p>
<p>Čuokkis 6. Cealkaga " Gorudiid fievrridangolut eai gal leat čuovvun gollolassáneami." sadjái boahtá: Biergobuvttadeami sisaboahtoovdáneapmi ii leat čuvvon gorudiid fievrrideami gollolassáneami.</p>
<p>Čuokkis 8. Nággoeastadeaddji doaibmabijut</p>
<p>Rievdadus 8. čuoggás, boahtá 1. cealkaga sadjái:</p>
<p>Šiehtadusbealit leat várren Šiehtadusbealit lávejit jahkásaččat várret 1,4 miljon ru nággoeastadeaddji doaibmabijuide 2011 eanadoallošiehtadusas doaibmabijuide eastadit nákkuid eanadoalu ja boazodoalu gaskkas. 2011 boazodoallošiehtadusas várrejuvvui 1,4 miljon ru. seamma doaibmabidjui. Bealit fertejit várret seamma stuorra supmi dán ortnegii.</p>
<p>Čuoggás 8 i 1. ja 2. teakstaoasis lea evttohus čuvgehusbarggu birra geardduhuvvon guktii. Danne evttohuvvo ahte:</p>
<p>Čuokkis 8, 2. teakstaoassi, nubbi maŋimus cealkka sihkkojuvvo.</p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Viidáseappot sirdojuvvo 8. kapihttala maŋimus cealkka, 1. teakstaoasis, gaskal cealkagiid čuvgehusbarggu birra, mii loahpahuvvo sániiguin: (...) "nággoeastadeaddji doaibmabijuin " ja álgá ná "Psykososiálalaš deaddu "(...).</p>
<p>Čuokkis 8, ođđa 3. teakstaoassi: Dál lea uhccán diehtu biologalaš diliid birra daid guovlluin gos sihke šibihat ja bohccot guhtot. Danne háliida Sámediggi eanet dieđuid ja dutkama guohtunmálles biotohpa ávkkástallama ektui. Dárbbašuvvo maiddá eanet diehtu mo dávddat njommot eallis eallái guohtuneatnamiin.</p>
<p>Čuokkis 8, ovddeš 3. teakstaoassi (ođđa 4. teakstaoassi), ođđa maŋimus cealkka: Eaktun lea ahte bealit soabadit.</p>
<p>Evttohus ođđa 12 čuoggán. Dálvevahágat gittiide ja šaddovahágat</p>
<p>Eanadoalus leat guokte ortnega daid vahágiid várás mat čuožžilit dálkkádagaid geažil - dálvevahágat mat čatnasit dálveáigodahkii ja dálvevahágat mat dáhpáhuvvet šaddoáigodagas. Gittiid vahátbuhtadusortnet ii leat heivehuvvon Romssa ja Finnmárkku fylkkaide. Hárvelohkosaš boanddat sáhttet rádjat šattuid eanet go oktii dálkkádaga geažil. Dáid guovlluin leat maid ollu láigoeatnamat, giettit leat biđgosis ja dávjá lea gittiid gaska guhkki. Dákkár dilit buvttihit stuorra hástalusaid vahágiid oktavuođa go gittiid ferte gilvit ođđasis.</p>
<p>Romssa fylkkas lea 2010 šaddoáigodat leamaš erenoamáš. Dat čájeha ahte eanadoallu doaimmahuvvo árktalaš diliin mas sihke dálvevahágat ja šaddovahágat leat dáhpáhuvvan seamma jagi. Romssa boanddaidsearvvi logut čájehit ahte 289 eanadoalli leat ohcan buhtadusa dálvevahágiid ovddas ja 500 eanadoalli šaddovahágiid ovddas.</p>
<p>Dálvevahágiid buhtadusortnegat doaibmagohtet easkka dalle go eanet go 20 % eatnamiin leat divvojuvvon. Máksomearri lea dat seamma olles riikii. Jus galggaš buhtadit dan stuorra areáladárbbu ja dálkkádat diliid, de ferte iežasoassi vuoliduvvot 10 prosentii dálvevahágiid ovddas Romssa ja Finnmárkku fylkkain.</p>
<p>Šaddovahága iežasoassi lea 30 %. Seamma láhkai go dálvevahágiid oktavuođas, de lea seamma proseantamearri olles riikii. Dat lea unohas sámi guovlluid eanadollui. Earret daid hástalusaid mat leat namuhuvvon ovddabealde, de ii sáhte eanadoalli davvin vuordit ahte sáhttá gilvit gietti dan jagi go vahát deaividii ja seammás sáhttit rádjat šattuid dan jagi obanassiige. Molssaeaktun lea juogo njuovvat šibihiid dahje oastit dálvefuođđara. Iežasoasi ferte unnidit 15 proseantan šaddovahágiid oktavuođas sámi guovlluin.</p>
<p>Evttohus 2</p>
<p><em type="italic">Ovddádusbellodaga lahttu Aud Martinsen evttohii čuovvovačča: </em></p>
<p>Evttohus eanadoallošiehtadallamiidda 1. Sámediggi háliida ahte galgá láhččojuvvot eanadoalu ovddideapmái olles Norggas. Eaktun dasa lea friddjaset eanadoallu mii addá ovttaskas bondii duohta buvttadanvejolašvuođa daid rámmaid siskkobealde maid márkan, iežasberoštusat ja ekonomiija bidjá. Boanddat galget adnojuvvot iehčanas ealáhusdoallin seamma dásis go eará ealáhusdoallit. Sámedikkis lea stuorra luohttámuš Norgga boanddaid návccaide ieža sáhttit mearridit maid ja mo sii galget buvttadit vai sii sáhttet háhkat alcceseaset ja sin bearrašiidda dakkár sisaboađu mainna sii sáhttet birget.</p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no2. Sámediggi ávžžuha Eanandoallodepartemeantta láhččit dilálašvuođaid dasa ahte dát viiddes muddemat eanadoalus loahpahuvvojit, ja juohke okta ealáhusdoalli eanadoalus oažžu vejolašvuođa heivehit ieas ođđa dillái ja márkanii nu ahte sii eai dárbbaš nu ollu almmolaš doarjagiid.3. Sámediggi háliida ahte Norggas galgá leat šláddjás šaddo- ja elliidgeardi. Berre geahččalit várjalit geatke-, guovža- ja albbasmáddodaga. Dan hálddašeapmi ferte dahkkojuvvot báikkálaččat doppe gos lea máhtolašvuohta árvvoštallat dilli, ja danne ferte heaittihit vuoruhuvvon boraspireavádagaid. Heahtegádjunvuoigatvuhtii berre maid gullat beana maid boraspire falleha njuolgga. Dan lassin ferte heahtegádjunvuoigatvuohta gustot go boraspiret bohtet gittiide ja daid ii sáhte ádjit eret, ja ahte berre bidjat seamma dulkoma vuođđun go geavaha heahtegádjunvuoigatvuođa guovžža ektui, go eará boraspiriid ektui.</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Sámediggi doarju muđui sámediggeráđi/dievasčoahkkinjođihangotti árvalusevttohusa.</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Sámediggi doarju muđui sámediggeráđi árvalusevttohusa.</p>
<p>EKL 002/11: Váiddaorgána ásaheapmi doarjjaáššiid várás</p>
<p>Ealáhus- ja kulturlávdegotti árvalus:</p>
<p>Álgu</p>
<p>Sámedikki dievasčoahkkin mearridii áššis 49/10 heaittihit sámedikki doarjjastivrra jahkemolsuma 2011/12 rájes. Doarjjaáššiid meannudeapmi sirdojuvvo dalle sámediggeráđđái. Sámedikki dievasčoahkkin ferte dalle áššis 15/11 ásahit váiddaorgána doarjjaáššiid várás.</p>
<p>Evttohusat</p>
<p><em type="italic">Lávdegotti eanetlohku, Bargiidbellodaga sámediggejoavkku (Bb) lahtut Knut Store, Inga-Lill Sundset, Heidi Persdatter Greiner Haaker ja Skjalg Jensen, Árjja lahttu Olaf Eliassen ja Nordkalottfolket lahttu Toril Bakken Kåven ovddidedje čuovvovaš evttohusa: </em></p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Evttohus 13. teakstaoassi, maŋimus cealkka, sihko: "ja buorre čállindáidu."</p>
<p><em type="italic">Lávdegotti unnitlohku, </em>Norgga sámiid riikkasearvvi <em type="italic">(NSR) lahtut Geir Tommy Pedersen, Mathis Nilsen Eira ja </em>Norgga sámiid riikkasearvvi <em type="italic">(NSR) </em>ja Sámeálbmotbellodaga (SáB) lahttu <em type="italic">Gunn-Britt Retter ja </em>Johttisápmelaččaid listtu (JsL) lahttu <em type="italic">Per A. Bæhr evttohit čuovvovačča: </em></p>
<p>Evttohus 2</p>
<p>Váiddaorgána ásaheapmi doarjjaáššiid várás</p>
<p>Ođđa 3. teakstaoassin:</p>
<p>Sámedikki váiddaorgánas doarjjaáššid várás leat vihtta olbmo geaid Sámediggi lea válljen Sámedikki áirasiid gaskkas.</p>
<p>Nubbi maŋimus teakstaoassi rievdaduvvo dánin:</p>
<p>Hálddahuslaš resurssat mat čatnasit Sámedikki váiddaorgánii doarjjaáššiid várás dievasčoahkkin bargoveaga vuollásažžan vai dat sirrejuvvojit eret muđui dan hálddahusas mii lea čadnojuvvon sámediggeráđđái. Dievasčoahkkin bargoveaga ossodatdirektevrras lea bargiidovddasvástádus hálddahuslaš resurssas mii lea čadnojuvvon váiddaorgánii. Deaŧalaš gealbosuorgin leat juridihkalaš gelbbolašvuohta, sámi giella ja kulturmáhttu, dovdat bures sámi ealáhusaid ja servodatdiliid. Dárbbu mielde galgá sáhttit viežžat veahki olggobealde árvvoštallat áššiid.</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Sámediggi doarju muđui sámediggeráđii árvalusevttohusa.</p>
<p>Čoahkkingirjji čálli: *Čále nama* 11 siidu 12 siiddus</p>
<p>Vuolláičállit leat lohkan čoahkkinbeavdegirjji ja leat gávnnahan ahte čoahkkingirjái fievrriduovvon mearrádusat leat nu mo Ealáhus- ja kulturlávdegoddi lea mearridan.</p>
<p>Kárášjohka, 24.02.11</p>
<p>Ealáhus- ja kulturlávdegoddi</p>
<p>Toril B. Kåvenlávdegotti jođiheaddji</p>
<p>Olaf Eliassen</p>
<p>Mathis N. Eiraáššejođiheaddji áššejođiheaddji</p>
</body></document>
