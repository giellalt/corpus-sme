<document xml:lang="sme" id="no_id">
  <header>
    <title>SÁMEDIKKI DOAIBMAPLÁNA MÁNÁIDGÁRDDIID MIELLAÁVKKÁLAŠ BARGGUID OVDDIDEAMI VÁRÁS</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <wordcount>2826</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <multilingual>
      <language xml:lang="nob"/>
    </multilingual>
    <origFileName>http://samediggi.no/filnedlasting.aspx?FilId=1817&amp;ct=.pdf</origFileName>
    <parallel_text xml:lang="nob" location="sametingets_handlingsplan_for_holdningsskapende_arbeid_i_barnehagen.pdf"/>
    <metadata>
      <uncomplete/>
    </metadata>
    <version>XSLtemplate $Revision: 32698 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">
      <em type="bold">SÁMEDIKKI DOAIBMAPLÁNA MÁNÁIDGÁRDDIID </em>
    </p>
    <p xml:lang="nob">
      <em type="bold">MIELLAÁVKKÁLAŠ BARGGUID OVDDIDEAMI </em>
    </p>
    <p xml:lang="nob">
      <em type="bold">VÁRÁS </em>
    </p>
    <p xml:lang="nob">
      <em type="italic">SÁMEDIKKI DOAIBMAPLÁNA MÁNÁIDGÁRDDIID </em>
    </p>
    <p xml:lang="nob">
      <em type="italic">MIELLAÁVKKÁLAŠ BARGGUID OVDDIDEAMI VÁRÁS </em>
    </p>
    <p>
      <em type="bold">Álggahus </em>
    </p>
    <p><em type="italic">Sámi mánáidgárddiid strategalaš plána 2002-2005</em> meannudeami oktavuođas 30.11.2001:s, </p>
    <p xml:lang="nob">mearridii Sámediggi vuoruhit barggu plánain ”Plan for hvordan barnehager kan jobbe med</p>
    <p xml:lang="nob">holdningsskapende arbeid og tiltak mot mobbing/intoleranse” (Plána movt mánáidgárddit</p>
    <p>sáhttet bargat miellaávkkálaš bargguiguin ja doaimmaiguin givssideami/gierdameahttunvuođa</p>
    <p>vuostá). Plánas deattuhuvvo rávisolbmo rolla, gelbbolaš rávisolmmoš, muhto das lea maiddái</p>
    <p>mánáidperspektiiva.</p>
    <p>Duogáš plána ráhkadeapmái lei ahte givssideapmi orru lassáneame servodagas. Maiddái sámi</p>
    <p>servodagas lassána givssideapmi ja eará dohkkemeahttumis meanut. Mediain</p>
    <p>čalmmustahttojuvvo givssideapmi eambbo go ovdal, ja mediat lea divvugoahtán jearaldaga</p>
    <p>movt ásahusat, ovttaskas olbmot ja eiseválddit meannudit mánáid ja nuoraid guovdu, ja mii</p>
    <p>sin rolla lea.</p>
    <p>Dál leat čavgadet gáibádusat dasa ahte mánáidgárddit galget leat mánáide heivvolaččat, ja</p>
    <p>ahte mánát ja váhnemat galget eambbo beassat váikkuhit mánáidgárddi árgabeaivvi. Leat</p>
    <p>stuorát vuordámušat mánáidgárddiide dál go ovdal. Váhnemat sáhttet válljet mánáidasaset</p>
    <p>ollesáigesaji dahje oasseáigesaji, ja dat sáhttá maid mielddisbuktit mánáidgárddiide ođđa</p>
    <p>hástalusaid.</p>
    <p>Sámi mánát orrot iešguđetlágán servodagain. Muhtun mánát orrot sámi servodagain,</p>
    <p>muhtumat fas dáčča servodagain ja olu mánát orrot dakkár servodagain gos máŋggat</p>
    <p>kultuvrrat deaivvadit. Sámi servodagat leat máŋggaláhkái hui iešguđetlágánat, muhto dain leat</p>
    <p>maid oktasaš kultuvrralaš bealit maid čielgasit sáhttá gohčodit sápmelaš iešvuohtan. Sámi</p>
    <p>servodagain lea olbmot dávjá bisuhan sámi árbevieruid, vieruid, norpmaid ja eallinvugiid.</p>
    <p>Sámi servodagat leat huksejuvvon daid vuođuid nala, ja doppe sáhttet leat iešvuođat mat eai</p>
    <p>leat dábálaččat dáčča servodagain, ja seammás sáhttet váilut dáčča dahje ođđaáigásaš</p>
    <p>iešvuođat. Dađistaga leat maiddái sámi servodagaide leavvan oarjemáilmmálaš dahje urbána</p>
    <p>iešvuođat ja eallinvuogit. Muhtumiidda sáhttá leat váttis eallit guovtti kultuvrras oktanis,</p>
    <p>nuppiide fas ii leat dat váttisvuohtan. Dat ásahusat gos mánná ájáhallá guhkes áigodagaid mánnávuođastis, fertejit duođas váldit juohkelágán problemaláhttema, ja árjjaid bidjat dasa</p>
    <p>ahte buot mánát ožžot oadjebas ja buori mánnávuođa ja dovdet oadjebasvuođa árgabeaivválaš</p>
    <p>dilis, ležžet dál mánáidgárddiin dahje eará arenain. Mánáid láhtten rievddada. Dál lea</p>
    <p>givssideapmi eambbo áigeguovdil go ovdal. Dan oktavuođas lea earet eará ráhkaduvvon</p>
    <p><span type="quote" xml:lang="nob">“Manifest mot mobbing”</span> (Julggaštus givssideami vuostá).</p>
    <p xml:lang="nob">
      <em type="bold">ULBMIL: BUOT MÁNÁIN GALGÁ LEAT OADJEBAS MÁNÁIDGÁRDEBIRAS – </em>
    </p>
    <p>
      <em type="bold">gos ii leat givssideapmi </em>
    </p>
    <p>
      <em type="bold">Mii lea givssideapmi? </em>
    </p>
    <p>Sátni <span type="quote" xml:lang="nob">”mobben”</span>, namalassii givssideapmi, boahtá eŋgelas <span type="quote">”mob”</span> sánis, ja dat adno go lea</p>
    <p>stuorát joavku dahje olmmoščoagganeapmi mas lea ovdamearkka dihte oktasaš mihttomearri</p>
    <p>dahje oktasaš doaibma.</p>
    <p>Dan Olweus Bergen Universitehtas čilge mobbema dahje givssideami ná: “olmmoš</p>
    <p>givssiduvvo go okta eará olmmoš dahje máŋga eará olbmo jeavddalaččat ja dihto áiggi badjel</p>
    <p>dahket negatiiva daguid su vuostá” (Olweus 1994, s. 17).</p>
    <p><em type="bold">Givssideapmi/gierdameahttunvuohta mánáidgárddis</em>  </p>
    <p>Givssideapmi mánáidgárddis sáhttá dáhpáhuvvat máŋggaládje. Dat sáhttá leat olggušteapmi,</p>
    <p>badjelgeahččan, manipuleren dahje njálmmálaš givssideapmi. Gos mánáidgárddis</p>
    <p>givssiduvvo, gii givssida, gii givssiduvvo, makkár láhtten neaktá givssideapmin ja makkár</p>
    <p>oktavuođain givssiduvvo, lea kontekstuála beliid duohken dahje birrasa iešvuođaid duohken.</p>
    <p>Movt sáhttit mii rávisolbmot fuomášit ahte mánná givssiduvvo?</p>
    <p>Mánát eai dárbbaš leat <span type="quote">”heajoslunddogat”</span> vaikko givssidit, muhto sii eai soaitte vuos oahppan</p>
    <p>nu čiekŋalit smiehttat givssideami birra. Muhtomin soitet dušše fuomášan ahte gánnáha láhttet</p>
    <p>nu movt sii dahket dihto mánáid vuostá.</p>
    <p>Jus mánás lea ovdamearkka dihte dávjá <span type="quote">”čoavji bávččas”</span>, dahje jus ii gárostuva mánáidgárdái</p>
    <p>vuolgit, de sáhttá dat leat mearkan dasa ahte juoga lea boastut. Dakkár mearkkaid ferte</p>
    <p>mánáidgárdi váldit duođalaččat ja ohcagoahtit árttaid, vai nagoda čoavdit vejolaš</p>
    <p>váttisvuođaid mánáid servvoštallamis.</p>
    <p>Iskkadeamit skuvllain čájehit ahte leat nuoramus oahppit geat eanemusat givssiduvvojit. 2.</p>
    <p>luohká rájes 6. luohkkái (ovddeš luohkkájuogu mielde), givssiduvvojedje 11,6 % ohppiin,</p>
    <p>nuoraiddásis (7.-9.luohkká) lei lohku unnon eambbo go beliin (5,4 %) (Olweus 1992).</p>
    <p><span type="quote" xml:lang="nob">“Den norske barnehagekvalitet”</span> (Norgga mánáidgárdekvalitehta) nammasaš prošeavttas mii</p>
    <p>čađahuvvui viđá suohkanis Lulli-Trøndelága fylkkas 2002:s ja 2003:s, bođii jearahallamiin</p>
    <p>ovdan ahte sohkabealerohusat eai lean namuhanveara stuorrát. Dutkit leat gávnnahan ahte</p>
    <p>bártnážiid gaskka lea eanet njuolggogivssideapmi go nieiddažiid gaskka. Olweusa</p>
    <p>iskkadeamis čájehuvvo ahte bártnážat eanas givssidit fysalaš veahkaválddi bokte, nieiddažat</p>
    <p>fas atnet psyhkalaš veahkaválddi, ovdamearkka dihte savkkástallet ja skužistit, leat suollemas</p>
    <p>juonalaččat ja atnet eahpenjulges vugiid nugo šláttardit ja manipulerejit ustitoktavuođaid.</p>
    <p>Nieiddat vigget beaitit psyhkalaš givssideami.</p>
    <p>Dakko dáfus leat sohkabeliid gaskka erohusat: Givssideapmi bártnážiid ja nieiddažiid gaskka</p>
    <p>lea goabbatlágán sihke viidodaga ja vugiid dáfus (Olweus 1992). Mánáidgárdebargit berrejit</p>
    <p>leat áicevaččat bárdne- ja nieidagivssideami erohusaide.</p>
    <p>Okta bealli givssideami čilgejumis lea systematihkka dahje vuogádatvuohta. Givssideapmi</p>
    <p>geardduhuvvo ja dat dáhpáhuvvá dihto máná vuostá. Dás fertet earuhit ovttaháválaš</p>
    <p>dáhpáhusaid ja dávjjes dáhpáhusaid. Heive jearrat leat go mánát ovdaskuvlaagis nu</p>
    <p>juonalaččat?</p>
    <p>Dan Olweus (1994) čilge ahte láhttendási systematihkka ii leat guhkilmas plánemiid duohken,</p>
    <p>muhto lea vissis dáhpáhus mii geardduhuvvo.</p>
    <p>Girjjálašvuođas boahtá dávjá ovdan ahte givssiduvvon mánná lea dábálaččat árgi, njáigu ja</p>
    <p>udju ja sus lea rašes iešluohttámuš, dat leat mánná guhte álkit čirro, ja gii ii biđe bealis</p>
    <p>fysalaččat ii ge njálmmálaččat. Maiddái mánát geain lea negatiiva iešgovva, ja mánát geat</p>
    <p>ballet eará mánáin, sáhttet givssiduvvot.</p>
    <p>Min servodagas leat gierdilvuohta ja eará olbmuid árvvusatnin guovddáš vuođđoárvvut, ja dat</p>
    <p>ferte maid ovdanboahtit mánáidgárddis.</p>
    <p>Sámi mánáidgárddiin berrejit bidjat návccaid dasa ahte sámi kultuvrra girjáivuohta</p>
    <p>árvvusadnojuvvo. Mánáidgárddi rámmaplána mielde lea dat guovddáš doaibma</p>
    <p>mánáidgárddiin.</p>
    <p>Mánáidgárdi galgá leat veahkkin oččodit sámi mánáid oahpásmuvvat sámi kultuvrra</p>
    <p>girjáivuhtii dainna lágiin:</p>
    <p>-  ahte mánát oahpásnuvvet eará guovllu sámiide ja sin eallinvugiide ja árbevieruide</p>
    <p>-  ahte mánát ohppet ahte leat eará ge sámegiel suopmanat</p>
    <p>-  ahte mánát ohppet ahte leat iešguđetlágán gávttit iešguđet guovlluin</p>
    <p>-  ahte oahpaha árvvusatnit ja gudnejahttit nuppiid sámiid</p>
    <p>-  ahte viidát oahpaha mánáide sámi historjjá ja sámiid dálá servodateallima</p>
    <p>(Mánáidgárddi rámmaplána, s. 95)</p>
    <p>Lea sáhka govvidannávccas ja empatiijjas go máhttigoahtá oaidnit áššiid earáid</p>
    <p>čalmmiiguin ja govvidit movt eará olbmuin lea dilli.</p>
    <p>Mánáidgárddi rámmaplánas lea guovddáš ulbmilin ahte mánná oamasta gierdilvuođa ja</p>
    <p>oahppá árvvusatnit olbmuid geain lea eará kultuvra. Buot olbmot berrejit dohkkehit eará</p>
    <p>olbmuid ja čearddaid. Diehtemeahttunvuohta eará álbmogiid birra, sáhttá dagahit balu</p>
    <p>dasa mii lea amas, ja gierdameahttunvuođa. Danne berrejit mánát mánáidgárddi rájes juo</p>
    <p>dovddiidit eará kultuvrraid, vai háhket alcceseaset buriid miellaguottuid eará olbmuid</p>
    <p>guovdu. Mánáidgárdi berre maiddái gaskkustit ahte olbmot leat iešguđetlágánat, muhto</p>
    <p>ahte buohkat leat ovttaárvosaččat. Dat guoská ovdamearkka dihte eará čearddat olbmuide</p>
    <p>ja kultuvrraide, iešguđet ahkásaš olbmuide, nissonolbmuide ja dievdoolbmuide,</p>
    <p>doaimmashehttejuvvon olbmuide dahje olbmuide geat leat earalágánat oaidnit.</p>
    <p>Rámmaplána mielde galget mánáidgárddiid árvogaskkusteami vuođut leat servodaga</p>
    <p>oktasašárvvut, maid eatnasat sáhttet doarjut. Dás namuhit ee. olmmošárvvu, gierdilvuođa</p>
    <p>ja árvvusatnima, ráhkisvuohta lagamužžii ja solidaritehta, vuoiggalašvuođa, duohtavuođa</p>
    <p>ja rehálašvuođa, ráfi ja ipmárdusa. Dáid árvvuid galget mánáidgárddit ain buorebut</p>
    <p>gaskkustit mánáide.</p>
    <p>Leaika, boagusteapmi ja illu lea mánáide ja rávisolbmuide oktasaš gávnnadansadjin mas</p>
    <p>ovttaárvosašvuohta ja dohkkeheapmi lea guovddážis. Go beassá ovttas boagustit, de</p>
    <p>nannejuvvo mánáid servvolašvuohta.</p>
    <p><em type="bold">Givssideami váikkuhusat</em> </p>
    <p>Mánná guhte givssiduvvo, sáhttá alcces oamastit negatiiva iešgova. Dat dagaha máná</p>
    <p>ovdii maiddái maŋŋel eallimis. Givssideapmi sáhttá addit guhkilmas váikkuhusaid.</p>
    <p>Dutkamušat leat čájehan ahte mánát geat leat leamaš givssiduvvon sáhttet oažžut konsentrerenváttisvuođaid, ja heajos sosiála ja psyhkologalaš heivehannávccaid maŋŋel</p>
    <p>eallimis. Givssideapmi sáhttá maid dagahit deprešuvnnaid ja psykiáhtralaš váttisvuođaid.</p>
    <p>Vaikko ii soaitte liikka garrasit čuohcat buohkaide, de guoddá givssiduvvon olmmoš</p>
    <p>aŋkke negatiiva dovdduid olles eallinagi.</p>
    <p>
      <em type="bold">Bargu miellaávkkálaš doaimmaiguin </em>
    </p>
    <p>Sihke mánáide ja rávisolbmuide sáhttá muhtomin leat váttis fuomášit gokko rádji</p>
    <p>stoahkama ja duohtavuođa gaskka duođai manná. Mánáidgárdebargit vásihit bisánkeahttá</p>
    <p>árgabeaivválaš dáhpáhusaid miellaguottuid ja árvvuid oktavuođas. Movt čoavdit mii</p>
    <p>dakkár dáhpáhusaid?</p>
    <p>Buot bargit berrejit guorahallat iežaset guottuid sihke mánáid ja váhnemiid guovdu.</p>
    <p>Miellaávkkálaš barggut fertejit vuolgit bargiid gaskka. Juohke mánáidgárdebargi ferte leat</p>
    <p>dihtomielalaš iežas guottuid dáfus eará olbmuid guovdu, ja erenoamážit mánáid guovdu.</p>
    <p>Bargit fertejit leat dihtomielalaččat das movt sii láhttejit, dahje das movt sii gaskkustit</p>
    <p>iežaset miellaguottuid mánáid oainnu. Bargiin ferte leat oktasaš ipmárdus dasa makkár</p>
    <p>guottut leat dohkálaččat, ja sin dagut fertejit leat seammalágánat jus mánát láhttejit</p>
    <p>dohkkemeahttumit. Rávisolmmoš ferte barggustis leat oadjebas, čielggas ja aktiiva.</p>
    <p>Oadjebas bargi ii bala váttis dilálašvuođain, ja son luohttá maiddái ahte bargoskihpárat</p>
    <p>dorjot su.</p>
    <p>Mánáidgárddi jođiheddjiin lea váldoovddasvástádus boktit bargiid movtta, ovddidit</p>
    <p>bargiid gelbbolašvuođa ja láhčit dili ovttasbargui váhnemiiguin, vai oččoda čielga oktasaš</p>
    <p>ipmárdusa dasa makkár árvvuid ja norpmaid mánáide berre gaskkustit.</p>
    <p>Fuolkkit, fárrejeaddjit, ealáhusgullevašvuohta, giella (dárogiella/sámegiella, suopmanat)</p>
    <p>ja osku leat deaŧalaš bealit maid ferte vuhtii váldit, seamma deaŧalaš lea ahte mánát eai</p>
    <p>vealahuvvo daid namuhuvvon beliid geažil. Lea čájehuvvon ahte mánáidgárde- ja</p>
    <p>smávvaskuvlaagis lea oahpaheaddji/rávisolmmoš dat guhte eanemusat váikkuha</p>
    <p>máná/oahppi stáhtusa.</p>
    <p>Lea ágga cuiget dan movt mánnái váikkuha go rávisolmmoš duosdás moaitá dahje bilkida</p>
    <p>máná nuppiid gulu, dahje earaládje navdá máná birgetmeahttumin (Sjølund 1972).</p>
    <p>Rávisolbmo rolla lea earalágán dál go dan maid lei muhtun buolvvaid dás ovdal, dattege</p>
    <p>berre rávisolmmoš dárkilit jurddašit addá go eahpediđolaččat mánnái vásáhusaid maid sáhttá navdit givssideapmin, vrd. <em type="italic">nárridemiin</em>. Nárrideapmi lea okta máŋgga sámi </p>
    <p>bajásgeassinvugiin. Jus nárrideami galgá sáhttit geavahit mánáidgárddis, de ferte son</p>
    <p>guhte nárrida leat dihtomielalaš dan hárrái, ja son ferte olles mearrái dan vuogi hálddašit.</p>
    <p>Seammás ferte rávisolmmoš hálddašit iešguđetlágán bajásgeassinstrategiijjaid, ja máhttit</p>
    <p>daid atnit vurrolagaid. Olu bajásgeassin- ja oahpahanvugiin sáhttet leat sihke negatiiva ja</p>
    <p>positiiva váikkuhusat. Danne lea deaŧalaš ahte mánáidgárdebargit atnet dan muittus, ja</p>
    <p>čájehit ipmárdusa dasa goas iešguđetlágán vugiid sáhttá geavahit mánáidgárddis.</p>
    <p>Go mánáidgárddis stohket, besset go buot mánát fárrui stoahkamii? Mánáin lea dárbu</p>
    <p>beassat čatnat ustitvuođa- ja lagasoktavuođaid. Jus ovdamearkka dihte Petter ja Ásllat</p>
    <p>leaba stoahkame, ja Mihkkal čuožžu dobbeleappos ja geahččá. Galget go</p>
    <p>mánáidgárdebargit veahkehit Mihkkala searvat stoahkamii vai eai? Rávisolmmoš ferte</p>
    <p>geahččat ja guldalit ja vejolaččat veahkehit, ii ge árvádallat mii dáhpáhuvvá.</p>
    <p>Juohke háves go fuomáša dohkkemeahttumis láhttema, de ferte dan gieđahallat sierra.</p>
    <p>Mánáidgárddis lea gilvu sosiála gullevašvuođas. Dalle sáhttá ihtit vuogádatlaš</p>
    <p>givssideapmi jus rávisolbmos ii leat gelbbolašvuohta ja gálga bidjat rájiid ja bagadallat</p>
    <p>ovttasdoaibmama. Mánát berrejit oažžut vejolašvuođa ieža dovdat movt de lea go</p>
    <p>olgguštuvvo stoagadettiin. Dalle ožžot mánát buoret ipmárdusa dasa movt sin iežaset</p>
    <p>dagut sáhttet váikkuhit.</p>
    <p>Mánáid ovttasdoaibmama bokte, ja mánáidgárddi mánáid ja rávisolbmuid gaskkas lea</p>
    <p>stuora vejolašvuohta ovdánahttit mánáid iešluohttámuša ja givrodaga. Mánát dárbbašit</p>
    <p>beassat nuppiid mánáiguin servvoštallat vai sin sosiála gelbbolašvuohta ovdána.</p>
    <p>Mánáidgárdebargit geain lea bargomokta ja fágalaš gelbbolašvuohta, leat riggodahkan</p>
    <p>mánáid ovdáneapmái. Movt deaivá mánáidgárdi ovttaskas máná? Movt láhčit dili buori</p>
    <p>ságastallamii, árvvusatnimii ja luohttámuššii go deaivvadit iešguđet váhnemiiguin? Man</p>
    <p>bures dovdat iežamet kultuvrra ja árbevieruid?</p>
    <p>Mánát dárbbašit aktiiva rávisolbmo guhte diehtá mii su rolla lea. Rávisolmmoš ferte</p>
    <p>doahttalit mánáid stoahkama, ja searvat stoahkamii mánáid eavttuid mielde. Bargi ferte</p>
    <p>máhttit čoavdit riidduid dás-ja-dál čovdosiiguin, ja sus fertejit leat guhkilmas strategiijjat</p>
    <p>riidduid čoavdimii.</p>
    <p>Mánáidgárddis berre bargat miellaguottuiguin, dásseárvvuin ja solidaritehtain. Jus daiguin</p>
    <p>surggiiguin ii bargga, de ii leat eará surggiiguin ge ávki bargat. Miellaávkkálaš bargu lea juoga mii berre leat lunddolaš oassin mánáid árgabeaivvis ja bajásšaddamis, ii ge leat</p>
    <p>soaittáhis prošeaktan maid dušše nuppevuoru čađaha. Mánáidgárddi rámmaplána gohčču</p>
    <p>buot mánáidgárddiid gaskkustit árvvuid ja ehtalaš norpmaid mánáidgárddis. Rámmaplánas</p>
    <p>namuhuvvojit ehtalaš norbman risttalašvuođas: “rehálašvuohta, njuolggalašvuohta,</p>
    <p>vuoiggalašvuohta, ráhkisvuohta lagamužžii, dássásašvuohta, gierdilvuohta ja sullasaččat”.</p>
    <p>Solidaritehta eaktun lea udnot nubbái juoidá. Solidaritehta ja dássásašvuohta</p>
    <p>mánáidgárddis lea olu rávisolbmuid dohkkeheaddji miellaguottu duohken, ja ulbmilin</p>
    <p>ferte leat ahte dan gávdná mánnájoavkkus.</p>
    <p>
      <em type="bold">Movt bargat mánáidgárddis vai eastada givssideami </em>
    </p>
    <p>Givssideami eastada go konsekveanta čájeha mánáide ahte dat ii leat dohkkehuvvon. Dat</p>
    <p>lea juoga mainna ferte bistevaččat bargat. Juohke mánáidgárdejagi álggus berrejit bargit</p>
    <p>humadit mánáiguin givssideami ja dohkkemeahttumis meanuid birra, ja dasto čuovvolit</p>
    <p>dáid ságastallamiid duolletdálle. Vuolggahehket digaštallamiid mánnájoavkkus</p>
    <p>givssideami birra, erenoamážit jus lea várra ahte givssideapmi gávdno, ja dollet jámmadit</p>
    <p>ságastallanbottuid mas dohkkemeahttumis láhtten dego givssideapmi lea . Mánat dárbbašit</p>
    <p>hárjehallat sosiála gálggaid.  Deaŧalaččamus dáidá leat ságastallat daiguin geaidda guoská.</p>
    <p>Sihke suinna gii givssiduvvo ja suinna/singuin geat givssidit, berre ságastit, sihke</p>
    <p>guovttágaskan ja ovttas. Lea deaŧalaš loktet máná iešluohttámuša, máná jáhku alcces ja su</p>
    <p>positiiva iešvuođaide ja gálggaide.Maiddái máná iešfámostallan berre nannejuvvot.</p>
    <p>Positiiva iešfámostallama dovdomearka lea go mánná ieš váldá oktavuođa eará mánáiguin</p>
    <p>njulgedettiin fuomášeami alcces, ja ovdanbuktá iežas dáhtuid ja dárbbuid. Mánnái berre</p>
    <p>oahpahit ulbmilaš láhttema givssidandilálašvuođain. Mánáidgárddis berrejit leat</p>
    <p>vuogádatlaš ságastallanbottut mánáiguin vai olaha njuolggodieđuid mánáin movt sii</p>
    <p>vásihit mánáidgárddi árgabeaidili.</p>
    <p>Erenoamáš váras berre atnit daid báikkiid, siste ja olgun, gos rávisolbmot dábálaččat eai</p>
    <p>leat nu olu oidnosis.</p>
    <p>Iskkadeamit čájehit ahte mánát geahččalit beaitit dohkkemeahttumis láhttema</p>
    <p>rávisolbmuin. Bargit berrejit leat oidnosis nu olu go vejolaš, juogo observatevran dahje</p>
    <p>oasseváldin stoahkamis/doaimmain.</p>
    <p>
      <em type="bold">Drámágeavaheapmi mánáidgárddis givssideami eastadeami várás </em>
    </p>
    <p>Iešguđetlágán drámáhtalaš ovdanbuktimiin main mánát leat fárus, sáhttet sii dovdát</p>
    <p>iežaset givssidandilálašvuođain, ja ožžot johtui jurdagiid givssideami birra. Daiguin</p>
    <p>jurdagiiguin ja dovdduiguin sáhttá bargat drámáhtalaš stoahkama, tevdnema dahje</p>
    <p>dakkáraš doaimmaid oktavuođas. Drámás ja teáhteris sáhttet mánát identifiseret iežaset</p>
    <p>positiiva rollaiguin ja daiguin figuvrraiguin mat leat sympáhtalaččat.</p>
    <p><em type="bold">Videogeavaheapmi observerema oktavuođas</em> </p>
    <p>Jus mánáidgárdi dáhttu geavahit video guorahaladettiin bargiid ovttasdoaibmama</p>
    <p>mánáiguin, de berre deattuhit positiiva beliid. Mánáidgárdi berre ieš mearridit galgá go</p>
    <p>videobátti čájehit guovtti ja guovtti bargái hávális, vai soai beassaba geahččat ja</p>
    <p>digaštallat goabbatguimmiineaskka video vuođul. Video berre dušše geavahit rávisolbmo</p>
    <p>dihtomielalašvuođa ovdánahttima várás.</p>
    <p>Go videoin bádde bargiid servvoštaladettiin mánáiguin, de sáhttá videobátti vuođul</p>
    <p>maŋŋel dárkut ja smiehtadit movt guhtege bargi gulahallá mánáiguin, ja geahččat movt</p>
    <p>rávisolmmoš doarju máná go ovddida iežas positiiva vuogi mielde. Drámá ja video leat</p>
    <p>buorit bargovuogit maid áinnas oažžu geavahit mánáidgárddis maiddái eará oktavuođain.</p>
    <p><em type="bold">Mánáidgárddi ja ruovttu ovttasbargu</em> </p>
    <p>Mánáidgárddis oaidnalit bargit ja váhnemat beaivválaččat go lea buktin- ja viežžanáigi.</p>
    <p>Mánná dovdá oadjebasvuođa jus oaidná ahte váhnemiid ja mánáidgárddi gaskka lea</p>
    <p>buorre dialoga.</p>
    <p>Váhnemat berrejit oassálastit givssideami eastadanbargguin. Jus mánná dovdá ahte</p>
    <p>váhnemat ja mánáidgárdi leat goabbatoaivilis máná láhttema hárrái, de fuomáša son dan</p>
    <p>jođánit ja sáhttá atnit dan alcces buorrin.</p>
    <p>Váhnenságastallamiidda berre ráhkadit bagadusa mas iešfámostallan deattuhuvvo.</p>
    <p>Váhnenságastallamiin berre maiddái humadit sosiála gelbbolašvuođa birra.</p>
    <p>Rájiid bidjan, givssideapmi jna. sáhttet leat fáddán váhnenčoahkkimiin, vai váhnemat ja</p>
    <p>bargit besset digaštallat dakkár fáddáid ja soahpat makkár láhtten lea dohkálaš ja mii ii</p>
    <p>leat dohkálaš. Dalle dovdet mánát ahte mánáidgárddis leat seamma njuolggadusat go</p>
    <p>ruovttus.</p>
    <p>Mánáidgárdi berre jođánit váldit oktavuođa guoskevaš váhnemiiguin jus sin mánát</p>
    <p>láhttejit dohkkemeahttumit. Lea deaŧalaš ahte váhnemat ožžot dieđuid das ahte sin mánát leat seahkánan givssidandáhpáhusaide. Sáhttá leat váttis ovddidit dákkár áššiid</p>
    <p>váhnemiidda, ja dan ferte dahkat dakkár vuogi mielde mii buktá positiiva ovdáneami, ii ge</p>
    <p>neavtte sivahallamin ovttaskas máná dahje váhnemiid guovdu.</p>
    <p>Mánáidgárdebargiin lea máhttu givssideami birra mii lea ávkkálaš váhnemiidda nai, nu</p>
    <p>ahte sáhttá unnidit ja eastadit givssideami.</p>
    <p>Sáhttá leat ávkkálaš ja miellagiddevaš digaštallat dákkár dilálašvuođaid ja gažaldagaid</p>
    <p>eará rávisolbmuiguin máná lagamuččaid searvvis.</p>
    <p><em type="bold">Sirdin mánáidgárddis skuvlii</em> </p>
    <p>Mánáidgárdi ja guoskevaš skuvla berrejit guorahallat movt sirdin mánáidgárddis skuvlii</p>
    <p>čađahuvvo, ja rievdadit beliid jus leaš dárbu. Mánáidgárddi ja skuvlla gaskka berre leat</p>
    <p>formála ovttasbargu, ja daid gaskasaš vuordámušat berrejit leat čielggaduvvon.</p>
    <p>Mánáidgárdi ja skuvla berrejit lágidit sosiála servvoštallanlágidemiid vai mánát geat leat</p>
    <p>skuvlii álgime, dovddiidit skuvllain ja skuvlla birrasiin.</p>
    <p>Dat maid mánná lea mánáidgárddis oahppan, váldá son fárrui skuvlii. Movt sáhttá dainna</p>
    <p>joatkit skuvllas? Mihttun ferte leat eallinguhkosaš oahppan ja ollislaš oahppomannolat.</p>
    <p>Jus dan galggaš olahit, de ferte leat buorre ovttasbargu mánáidgárddi ja skuvlla gaskka.</p>
    <p><em type="bold">Ovddasvástádus</em> </p>
    <p><em type="bold">Rávisolbmo ovddasvástádus</em> </p>
    <p>Mánát ohppet vuhtiiváldit guđetguimmiideaset, leat hutkájin, solidáralažžan ja čoavdit</p>
    <p>riidduid jus mánáidgárddi rávisolbmot dahket buori barggu. Rávisolbmot leat geažos áiggi</p>
    <p><span type="quote">”mearkkašahtti earát”</span> mánnái, ja danne leat sii rollaovdagovvan buot</p>
    <p>mánáidgárdemánáide buot dilálašvuođain. Dan fertejit bargit váldit duođas. Rávisolbmuid</p>
    <p>vuohki gávnnahit čovdosiid, váikkuha maiddái mánáid strategiijja válljemiid omd.</p>
    <p>riidočoavdimiid oktavuođas.</p>
    <p>Bargiin ja váhnemiin lea oktasaš ovddasvástádus gaskkustit vuđolaš árvvuid, nu ahte</p>
    <p>mánát ožžot buori mánnávuođa ja bajásšaddet ovddasvástádusmielalaš olmmožin.</p>
    <p><em type="bold">Loahpaheapmi</em> </p>
    <p>Dohkkemeahttumis láhttema eastadeami bargguin, ferte leat máhttu, nákca ja dáhttu</p>
    <p>bargat dakkár čuolmmaiguin. Mánáidgárddit berrejit leat bures ráhkkanan dakkár</p>
    <p>čuolmmaid čoavdit.</p>
    <p>Givssideami birra gávdno oppalaš dieđalaš girjjálašvuohta, ja leat maiddái ráhkaduvvon</p>
    <p>ávdnasat mánáidgárddiid sosiála gelbbolašvuođa bargguid várás. Okta dain, <em type="italic">”Steg for </em></p>
    <p><em type="italic">steg”</em> boahtá jorgaluvvot davvisámegillii. </p>
    <p>Sávaldat lea maid oažžut áigái eanet mánáidgárdeguoskevaš dutkama dáin temáin, ja dat</p>
    <p>leat maiddái dárbbašlaš.</p>
    <p>
      <em type="bold">Duogášgirjjálašvuohta </em>
    </p>
    <p>Givssideami birra mánáidgárddis, eai leat nu olu konkrehta girjjit. Eanas mii lea</p>
    <p>čállojuvvon givssideami birra, lea čadnon skuvlaoktavuođaide. Eai leat makkár ge</p>
    <p>iskkadeamit dahkkon givssideami birra sámi guovlluid mánáidgárddiin.</p>
    <p type="listitem">• ON soahpamuš mánáid vuoigatvuođaid birra</p>
    <p type="listitem">• Mánáidgárddi rámmaplána. Mánáid- ja bearašdepartemeanta 1995 Q-0905 S</p>
    <p type="listitem" xml:lang="nob">• Anitrasistisk arbeid i barnehagen. Mánáid- ja bearašdepartemeanta 1994 Q-0858</p>
    <p type="listitem" xml:lang="nob">• Reidar J. Pettersen: Mobbing i barnehagen. SEBU lágádus 1997</p>
    <p type="listitem" xml:lang="nob">• Dan Olweus/Cecilia Solberg: Mobbing blant barn og unge.</p>
    <p xml:lang="nob">Informasjon og veiledning til foreldre.  Pedagogisk Forum 1997</p>
    <p type="listitem" xml:lang="nob">• Dan Olweus: Mobbing i skolen. Hva vet vi og hva kan vi gjøre? Universitetsforlaget</p>
    <p type="listitem" xml:lang="nob">• Manifest mot mobbing. Tiltaksplan 2004-03-25</p>
    <p type="listitem" xml:lang="nob">• Mobbing i barnehagen. Et hefte for deg som arbeider i barnehagen.</p>
    <p>Mánáid- ja bearašdepartemeanta 2004</p>
    <p type="listitem" xml:lang="nob">• Mobbing blant barn og unge – Informasjon og veiledning til foreldre.</p>
    <p>Mánáid- ja bearašdepartemeanta 2003</p>
    <p type="listitem" xml:lang="nob">• Margrethe Midtsand/Brit Monstad/Frode Søbstad: Tiltak mot mobbing starter i</p>
    <p xml:lang="nob">barnehagen. Dronning Mauds Minne 2004</p>
    <p type="listitem" xml:lang="nob">• Patty Wipfler:</p>
    <p>-  Gulahallat mánáin. Movt gulahallat suhttan mánáin?</p>
    <p>-  Movt sáhttit mii doarjut nuoraid?</p>
    <p>-  Movt mii sáhttit addit mánáide dovdduidlaš ovdamuni</p>
    <p>-  Doalvvuhanstoahkan</p>
    <p>-  Rájiid bidjat mánáide</p>
    <p>Stáhta dearvvašvuođaiskkadeamit, Dearvvašvuođačuvgehusa ossodat</p>
    <p>
      <em type="italic">www.barneombudet.no </em>
    </p>
    <p xml:lang="nob">www.skolenettet.no</p>
    <p xml:lang="nob"><em type="italic">www.utdanningsforbundet.no </em> </p>
    <p>
      <em type="italic">Mánáidgirjjálašvuohta </em>
    </p>
    <p>
      <em type="bold">Sámegiel mánáidgirjjit </em>
    </p>
    <p>Astrid Lindgren:      -   Go unna Iiddáš áiggui bahás dahkat</p>
    <p>Bodil Cappelen:    -    Jálos Márjá (davvisámegillii)</p>
    <p>-   Veaksehke Maarja (lullisámegillii)</p>
    <p>-   Jálos Márgga (julevsámegillii)</p>
    <p>Eva Eriksson:   -   Girjjáš Bellá ja Gusttu birra</p>
    <p>Gunilla Bergstrøm:  -   Dál ledjet gávvil, Alfons Åberg!</p>
    <p>-   Mii gummehallá, Alfons Åberg</p>
    <p>Gunilla Wolde: -   Emma mánáidgárddis</p>
    <p xml:lang="nob">-   Nággaris Emma</p>
    <p>-   Emma vuosttaš beaivi mánáidgárddis</p>
    <p>-   Emma ja unna vieljaš</p>
    <p>-   Thomas ja Ristiinna</p>
    <p>Harald O. Lindbach:  -   BeagaBeaga ja Biera (davvisámegillii)</p>
    <p>-   BiegaBiega ja Piera (julevsámegillii)</p>
    <p>Inga Laila Hætta/Aino Hivand: -   Máddu mávssaha (davvisámegillii)</p>
    <p>-   Maadtege haadtohte (lullisámegillii)</p>
    <p>-   Máddo mávset (julevsámegillii)</p>
    <p>Jens Martin Mienna:  -   Fastteshurvi (davvisámegillii)</p>
    <p>-   Væssj-Bualehke (lullisámegillii)</p>
    <p>-   Vasteshoarvve (julevsámegillii)</p>
    <p>Njeallje álbmotmáidnasa/Njieljie åålmeg-heamturh/Niellja álmmuksubttsasa</p>
    <p>-  Golbma boŋkibohká   (davvisámegillii)</p>
    <p>-  Dah golme buehkieh  (lullisámegillii)</p>
    <p>-  Gålmmå hábrrá           (julevsámegillii)</p>
    <p>
      <em type="bold">Dárogielgihppagat </em>
    </p>
    <p xml:lang="nob">Molly Wigan   Det er lov å være redd</p>
    <p xml:lang="nob">En liten hjelpebok om frykt</p>
    <p>Libretto lágádus 2003</p>
    <p xml:lang="nob">Det er lov å være lei seg</p>
    <p xml:lang="nob">En liten hjelpebok for barn som sørger</p>
    <p>Libretto lágádus 2001</p>
    <p xml:lang="nob">Rett og galt – og det var alt</p>
    <p xml:lang="nob">En liten hjelpebok for barn om å velge riktig</p>
    <p>Libretto lágádus 2003</p>
    <p xml:lang="nob">Det er lov å bli sint</p>
    <p xml:lang="nob">En liten hjelpebok for barn om sinne</p>
    <p>Libretto lágádus 2001</p>
  </body>
</document>
