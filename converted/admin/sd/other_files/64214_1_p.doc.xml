<document xml:lang="sme" id="no_id">
  <header>
    <title>Gohččun, lávdegottečoahkkimiida 13-17.02.06</title>
    <genre code="admin"/>
    <author>
      <person firstname="" lastname="amso" sex="unknown" born="" nationality=""/>
    </author>
    <year>2006</year>
    <wordcount>674</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <origFileName>64214_1_P.doc</origFileName>
    <metadata>
      <uncomplete/>
    </metadata>
    <version>XSLtemplate $Revision: 1.7 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Gohččun Sámedikki lávdegoddečoahkkimiidda 13. - 17.02. 2006 ja Sámedikki dievasčoahkkimii 28.02. - 03.03. 2006 Kárášjogas</p>
    <p>Dohkkehuvvon čoahkkinplána vuođul doallá Sámediggi lávdegoddečoahkkimiid guovvamánu 13. - 17. b. 2006. Vuossárga guovvamánu 13. b. lea várrejuvvon vejolaš joavkočoahkkimiidda, go fas ieš lávdegoddečoahkkimat álget maŋŋebárgga guovvamánu 14. b. dii. 09.00 ja loahpahuvvojit lunššain bearjadaga guovvamánu 17. b.</p>
    <p>Sámedikki dievasčoahkkin dollojuvvo čoahkkinplána mielde guovvamánu 27. b. - njukčamánu 3. b. 2006. Vuossárga guovvamánu 27. b. lea várrejuvvon vejolaš joavkočoahkkimiidda, ja ieš dievasčoahkkin álgá maŋŋebárgga guovvamánu 28. b. dii. 09.00 ja loahpahuvvo lunššain bearjadaga njukčamánu 3. b.</p>
    <p>Sámedikki čoahkkinortnega § 2 vuođul evttoha čoahkkinjođihangoddi dán áššelistta:</p>
    <p>Ašše nr.</p>
    <p>Aššenamma</p>
    <p>001/06</p>
    <p>Vuođđudeapmi</p>
    <p>002/06</p>
    <p>Sámediggeráđi doaibmadieđáhus čoahkkinortnega § 20 vuođul</p>
    <p>003/06</p>
    <p>Gažaldagat Sámediggeráđđái Sámedikki čoahkkinortnega § 11 vuođul</p>
    <p>004/06</p>
    <p>Sámediggeráđi dásseárvopolitihkalaš čilgehus - 2006</p>
    <p>- ovddiduvvo 1. beaivvi Sámedikki čoahkkinortnega § 20, maŋimus oasi vuođul</p>
    <p>005/06</p>
    <p>Ođđa áššiid dieđiheapmi Sámedikki čoahkkinortnega § 4 vuođul</p>
    <p>006/06</p>
    <p>Sámedikki čoahkkinortnega revideren</p>
    <p>007/06</p>
    <p>Sámeálbmotfoandda reviderejuvvon njuolggadusat</p>
    <p>008/06</p>
    <p>Finnmárkku fylkkagieldda ja Sámedikki ovttasbargošiehtadus</p>
    <p>009/06</p>
    <p>Meahcceealáhusa doaibmadoarjjaortnega gaskaboddosaš njuolggadusat</p>
    <p>010/06</p>
    <p>Sámiide guoski statistihkka Norggas</p>
    <p>011/06</p>
    <p>Sámedikki Jahkedieđáhus 2005</p>
    <p>012/06</p>
    <p>Sámedikki politihkalaš dási mátkepolitihkka</p>
    <p>013/06</p>
    <p>Njuolggadusat Sámedikki politihkalaš dássái - revideren</p>
    <p>Čoahkkinjođihangoddi bivdá lávdegoddejođiheaddjiid válljet áššejođiheaddjiid ja vejolaččat suoivvaáššejođiheaddjiid iešguđet áššiid váste, ja dasto dieđihit dan birra dievasčoahkkinjođiheaddjái.</p>
    <p>Čuovvovaš lávdegottit galget ovddidit árvalusaid čuovvovaš áššiin:</p>
    <p>- Plána- ja finánsalávdegoddi:</p>
    <p>- Ášši 011/06 Sámedikki Jahkedieđáhus 2005</p>
    <p>- Ášši 012/06 Sámedikki politihkalaš dási mátkepolitihkka</p>
    <p>- Ášši 013/06 Njuolggadusat Sámedikki politihkalaš dássái - revideren</p>
    <p>- Bajásšaddan- ja oahppolávdegoddi:</p>
    <p>- Ášši 007/06 Sámeálbmotfoandda reviderejuvvon njuolggadusat</p>
    <p>- Ášši 010/06 Sámiide guoski statistihkka Norggas</p>
    <p>- Ealáhus- ja kulturlávdegoddi:</p>
    <p>- Ášši 008/06 Finnmárkku fylkkagieldda ja Sámedikki ovttasbargošiehtadus</p>
    <p>- Ášši 009/06 Meahcceealáhusa doaibmadoarjjaortnega gaskaboddosaš njuolggadusat</p>
    <p>- Bearráigeahččanlávdegoddi:</p>
    <p>- Ášši 006/06 Sámedikki čoahkkinortnega revideren</p>
    <p>Sámediggi lea geavahišgoahtán ođđa mátkepolicyja čakčamánu 1. b. 2005 rájes. Maŋŋá meannudeami boahtte dievasčoahkkimis guoská mátkepolitihkka maiddái politihkalaš dássái. Mii leat dattetge juo dál bidjan nu ahte buot mátkiid ja orruma boahtte lávdegoddečoahkkimiid ja boahtte dievasčoahkkima oktavuođas GALGÁ diŋgot mátkefidnodagas Via Travel Alta.</p>
    <p>Jos don it juo leat diŋgon mátkiid, de bivdit mii du dan dahkat nu johtilit go lea vejolaš. Dás lea Via Travel Alta lávdegoddečoahkkinliŋka go áiggot diŋgot:</p>
    <p>ØURL til arrangement:</p>
    <p>http://gruppe.via.no/viagruppe/hovedside?id=konfdef_0384</p>
    <p>Invitasjonsnøkkel: d4dn</p>
    <p>Dás lea Via Travel Alta dievasčoahkkinliŋka:</p>
    <p>ØURL til arrangement:</p>
    <p>http://gruppe.via.no/viagruppe/hovedside?id=konfdef_0389</p>
    <p>Invitasjonsnøkkel: qui8</p>
    <p>Via Travel Alta sáhttá dalle diŋgot girdibileahtaid nu árrat go vejolaš, ja dalle sáhttá leat maid buoret vejolašvuohta oažžut hálbbes girdibileahtaid ja geavahit buoremus ruvttuid. Jos don it oro hoteallas muhto dattetge háliidat boradit oktii dahje máŋgii hoteallas, de fertet dan maid diŋgot Via Travel Alta mátkefitnodagas.</p>
    <p>Jos dárbbašat veahki logget sisa ja diŋgot, de váldde oktavuođa Via Travel Alta, Monika Nesse Bredal, telefon 78 44 95 55.</p>
    <p>Priváhtabiillaid geavaheami dahje láigobiillaid geavaheami ferte sierra šiehtadit hálddahusain, geahča Mátkeregulatiivva § 5 ja § 6. Ávžžuhit seamma válgabiirre áirasiid johtit fárrolagaid go biillaid geavahit. Sámedikkis lea dál láigobiilašiehtadus Hertz:in.</p>
    <p>Leavnjas Kárášjohkii lea busseoktavuohta eanaš girdiáiggiide, geahča busseruvtto.</p>
    <p>Jus leat gažaldagat mat gusket praktihkalaš beliide Sámedikki dievasčoahkkimiid oktavuođas, de vástideaba Ann-Mari Somby ja Randi Romsdal Balto telefon 78474000 / e-poasta ann.mari.somby@samediggi.no dahje randi.romsdal.balto@samediggi.no .</p>
    <p>Virgelohpeohcama ferte sáddet Sámedikki čoahkkinjođihangoddái farggamusat. Čoahkkinjođihangoddi muittuha ahte Sámedikki áirrasdoaibma lea luohttámušdoaibma, ja virgelohpi addojuvvo dušše erenoamáš oktavuođain.</p>
    <p>Čoahkkinortnega § 25 njealját lađđasa vuođul lea dain joavkkuin, mat eai leat ovddastuvvon ovttage dakkár lávdegottis mii ovddida árvalusa dievasčoahkkimii, vejolašvuohta ovddidit evttohusaid ja mearkkašumiid juohke áššái maid Sámediggi meannuda. Dát evttohusat ja mearkkašumit ovddiduvvojit čoahkkinjođihangoddái maŋimusat dii. 16.00 ovdalgo dievasčoahkkin meannuda ášši.</p>
    <p>Mii bivdit ahte buot árvalusat ja mearkkašumit lávdegottiide ja dievasčoahkkimii sáddejuvvojit maiddái elektrovnnalaččat čujuhussii samediggi@samediggi.no</p>
    <p>Čoahkkinjođihangoddi áigu juohkit joavkkuide sárdnunáiggi seamma vuogi mielde go ovddeš dievasčoahkkimiin, nu ahte unna joavkkut ja joavkkut mat eai leat ovddastuvvon lávdegottiin ožžot gorálaččat guhkit sárdnunáiggi go dan maid joavkosturrodaga mielde oččošedje ja maid oččosedje jos livčče lean ovddastuvvon.</p>
    <p>Dasto sávvat buohkaide buresboahtima čoahkkimiidda Kárášjohkii.</p>
    <p>Dearvuođaiguin</p>
    <p>Josef Vedhugnes</p>
    <p>dievasčoahkkinjođiheaddji</p>
    <p>Kopiija: Sámedikki várreáirasiidda</p>
    <p>Ávjovárgeaidnu 50</p>
    <p>N-9730 KÁRÁŠJOHKA/KARASJOK</p>
    <p>Sámedikki áirasat Telefovdna +47 78 47 40 00</p>
    <p>Telefáksa +47 78 47 40 90</p>
    <p>samediggi@samediggi.no</p>
    <p>www.samediggi.no</p>
    <p>NO 974 760 347</p>
    <p>ÁŠŠEMEANNUDEADDJI/SAKSBEHANDLER DIN čUJ./DERES REF. MIN čUJ./VÅR REF. BEAIVI/DATO</p>
    <p>Ann Mari Somby, +47 78 47 41 69 06/90 - 4 31.01.2006</p>
    <p>ann.mari.somby@samediggi.no</p>
  </body>
</document>
