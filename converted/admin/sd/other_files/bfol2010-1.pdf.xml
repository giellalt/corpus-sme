<document xml:lang="sme" id="no_id"><header><title>Čoahkkingirji 01/10</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2010</year><wordcount>775</wordcount><conversion_status type="standard"/><availability><free/></availability><origFileName>http://innsyn.e-kommune.no/innsyn_sametinget_samisk/wfdocument.aspx?journalpostid=2010004124&amp;dokid=245422&amp;versjon=1&amp;variant=P&amp;ct=RA-PDF</origFileName><parallel_text xml:lang="nob" location="oouk2010-1.pdf"/><metadata><uncomplete/></metadata><version>XSLtemplate $Revision: 32948 $; file-specific xsl  Revision; common.xsl  $Revision: 154948 $; </version></header><body><p>Bajásšaddan- fuolahus-  ja oahppolávdegoddi</p>
<p>Čoahkkingirji 01/10</p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Áiggit: 09.02.2010 dii. 09:00  10.02.2010 dii. 09:00-15:30, 17:00-18:00, frakšunjođiheaddjičoahkkin dii. 20:00-20:30  11.02.2010 dii. 09:00</p>
<p>Báiki: Kárášjohka</p>
<p>Áššelistu:</p>
<p>Áššenr.Áššenamahus</p>
<p>001/10Gohččuma ja áššelisttu dohkkeheapmi 002/10Áššejođiheaddji ja suoivvanáššejođiheaddji válljen - Davvisámegiella 003/10Sámi giellaguovddážiid raporttat Sámedikki 2008 njuolggodoarjagiin 004/10Boazoguohtonkonvenšuvnna šiehtadallamat gaskkal Norgga ja Ruoŧa</p>
<p>Sajis:</p>
<p>Jođiheaddji Silje Karine Muotka, Norgga sámiid riikasearvi(NSR) Nubbinjođiheaddji Geir Johnsen, Bargiidbellodaga Sámediggejoavku (Bb) Lahttu Kirsti Guvsám, Norgga sámiid riikasearvi(NSR) Lahttu Miriam Paulsen, Norgga sámiid riikasearvi(NSR)) Lahttu Åge Nordkil, Norgga sámiid riikasearvi(NSR) Lahttu Rolf Mathi Reisænen, Norgga sámiid riikasearvi(NSR)várrelahttu Trond Are Anti, Norgga sámiid riikasearvvi(NSR)/Sámeálbmotbellodat (NSR/SáB) ovddas Lahttu Anders Somby jr., Johttisápmelaččaid listu Lahttu Jørn Are Gaski, Bargiidbellodaga Sámediggejoavku (Bb) Lahttu Ronny Wilhemsen, Bargiidbellodaga Sámediggejoavku (Bb), várrelahttu Anne Helene Saari, Bargiidbellodaga Sámediggejoavku (Bb) ovddas Lahttu Hans Eriksen, Ovddádusbellodat (Frp)</p>
<p>Lahttu ja ráđđelahttu Marianne Balto, Bargiidbellodaga Sámediggejoavku (Bb) Lahttu ja ráđđelahttu Ellinor Marita Jåma, Åarjel-Saemiej Gielh (ÅaSG)</p>
<p>Permišuvnnat: Lahttu Anne Helene Saari, Bargiidbellodaga Sámediggejoavku (Bb) 08.-11.02.10 Lahttu Trond Are Anti, Norgga sámiid riikasearvi(NSR)/Sámeálbmotbellodat (NSR/SáB) 08.11.02.10 Lahttu Odd Iver Sara, Árjá 08.-11.02.10</p>
<p>Hálddahusas</p>
<p>Čállin: Inger Eline Eira Buljo</p>
<p>Gažaldat Sámediggeráđđái/Čoahkkinjođihangoddái/Bearráigeahččanlávdegoddái:</p>
<p>Lávdegottis ledje gažaldagat Sámediggeráđđái áššis 07/10 ja 98/10.</p>
<p>Sámediggeráđi lahttu Marianne Balto vástidii ášši 07/10 gažaldagaid. Sámediggeráđi lahttu Ellinor Marita Jåma vástidii ášši 08/10 gažaldagaid.</p>
<p>Vuolláičála:  _________________ /_________________</p>
<p>Vuolláičála:  _________________ /_________________</p>
<p>BFOL 001/10: Gohččuma ja áššelisttu dohkkeheapmi</p>
<p>Mearrádus: 28.01.10 gohččun dohkkehuvvui ovttajienalaččat</p>
<p>Gohččumii mielddistuvvon áššelistu dohkkehuvvui ovttajienalaččat.</p>
<p>Lávdegotti bargovuohki</p>
<p>Lávdegoddi lea ovttaoaivilis ahte čoahkkináiggit mat spiehkkasit prográmmas dábálaččat galget protokollerejuvvot. Lávdegoddi mearrida váldonjuolggadussan bistevaš áigemeari bidjat gažaldagaid Sámediggeráđđái diibmu 12:00 dan beaivve go lávdegoddečoahkkimat álget.</p>
<p>BFOL 002/10: Áššejođiheddjiid ja suoivvanáššejođiheddjiid válljen</p>
<p>Mearrádus:</p>
<p>Ášši 07/10 Sámi giellaguovddážiid raporttat Sámedikki 2008 njuolggodoarjagiin</p>
<p>Áššejođiheaddji Åge Norkild Suoivvanáššejođiheaddji Ronny Wilhelmsen</p>
<p>Ášši 08/10 Boazodoallokonvenšuvnna šiehtadallamat gaskkal Norgga ja Ruoŧa</p>
<p>Áššejođiheaddji Geir Johnsen Suoivvanáššejođiheaddji Anders Somby jr.</p>
<p>BFOL 003/10: Sámi giellaguovddážiid raporttat Sámedikki 2008 njuolggodoarjagiin</p>
<p>Mearkkašumit:</p>
<p><em type="italic">Lávdegoddi, Bargiidbellodaga sámediggejoavkku (Bb) lahtut Geir Johnsen, Jørn Are Gaski, Ronny Wilhelmsen ja</em> <em type="italic">Marianne Balto ja Ovddádusbellodaga lahttu Hans Eriksen</em>duođaštit ahte giellaguovddážat barget sámegiela </p>
<p>ovddidemiin ja nannemiin Sámedikki ulbmiliid ektui oažžut doarjaga. Muhto lea váidalahtti go ain váilojit nu olu sámi oahpponeavvut ja sámegielat oahpaheaddjit.</p>
<p><em type="italic">Lávdegotti unnitlohku, Norgga sámiid riikasearvvi (NSR) lahtut Silje Karine Muotka, Kirsti Guvsám, Åge Norkild, Rolf Mathi Reisænen ja Miriam Paulsen </em>oaivvildit ahte vuoigatvuohta oahppat ja ovdánahttit </p>
<p>Vuolláičála:  _________________ /_________________ iežas eatnigiela lea hui dehálaš. Olu sápmelaččat leat bajásšaddan sámegiela haga, ja earát fas leat bajásšaddan sámegiela lohkan- ja čállinhárjehallama haga. Lávdegotti unnitlohku duođašta ahte sámi giellaguovddážat váikkuhit diliid láhčimii vai buot sápmelaččat ožžot vejolašvuođa oahppat geavahit sámegiela, sihke njálmmálaččat ja čálalaččat. Buot giellaguovddážat leat guovddáš aktevrrat sámegielaid iešguđetlágan hástalusaid dustemii. Giellaguovddážat addet buoret vejolašvuođaid gozihit ja sihkkarastit sámegielaid ovdánahttima. Lávdegotti unnitlohku oaidná ahte sámi giellaguovddážat geahččalit sihkkarastit ovttaárvosaš sámi giellafálaldagaid. Giellaguovddážiid doaimmat čájehit sihke relevánta ja ulbmillaš rahčamušaid nannet sámegiela.</p>
<p>Sámi giellaguovddážat leat maiddái guovddážis gielalaš máŋggabealatvuođa heiveheamis, earret eará go sii iežaset giellabarggus vuoruhit sámi suopmaniid duođašteami ja ovddideami. Giellageavaheaddjit ja earenoamážit giellaoamasteaddjit leat hui dárbbašlaččat giela seailluheapmái ja sámi giellaguovddážat leat arenat mat gáhttejit sin gelbbolašvuođa ja gaskkustit sin máhtuid viidásit earáide. Lávdegotti unnitlohku mearkkaša ahte giellaguovddážat leat dehálaš arenat sihke sámi rávisolbmuide ja mánáide.     Sámi giellaguovddážat čalmmustahttet sámegiela, ja dakko bokte viidána sámegiela geavaheapmi iešguđetge dásiin. Giellaguovddážat álggahit ja jođihit máŋga gelddolaš báikkálaš ja regiovnnalaš giellaprošeavtta. Sámediggi oaidná man dehálaš livččii sihkkarastit sámi giellaguovddážiidda buriid vejolašvuođaid doaimmahit giellabargguid báikkálaččat ja regiovnnalaččat. Dat lea duogáš manne NSR sámediggejoavku 2009 bušeahtas evttohii nannet sámi giellaguovddážiid doaimmaid 300.000,- juohke giellaguovddážii. Lávdegotti unnitlohku háliida ahte giellaguovddážat ožžot eanet resurssaid, vai besset álggahit eanet gielladoaimmaid.</p>
<p>Evttohusat:</p>
<p><em type="italic">Lávdegoddi, Bargiidbellodaga sámediggejoavkku lahtut (Bb), Norgga sámiid riikasearvvi (NSR) lahtut, Åarjel Saemiej Gielh (ÅaSG) lahttu, Johttisápmelaččaid listtu lahtut ja Ovddádusbellodat </em>ovddidit čuovvovaš </p>
<p>liigeevttohusa:</p>
<p>Evttohus 1: 2. Siiddus 2 vuosttaš linjjá vuollái lasihuvvo: Sámediggi oaivvilda ahte sámi giellaguovddážiid raporttat 2008 ovddas duođaštit ahte lea dárbu geahčadit sámi giellabarggu boahttevaš organiserema, ruhtadeami ja rollaid juogadeami sierra čielggadusas, veardit mearrádusa áššis 45/09. Sámediggi oaidná ahte livččii dárbu ásahit eanet sámi giellaguovddážiid ja ovdánahttit dálá guovddážiid.</p>
<p>Lávdegotti ávžžuhus:</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat: Sámediggi doarju muđui Sámediggeráđi evttohusa árvalussii.</p>
<p>BFOL 004/10: Boazoguohtonkonvenšuvnna šiehtadallamat gaskkal Norgga ja Ruoŧa</p>
<p>Vuolláičála:  _________________ /_________________</p>
<p>Čoahkkingirjji čálli: *Čále nama*  5 siidu 7 siiddus</p>
<p>Lávdegotti ávžžuhus:</p>
<p>Lávdegoddi rávve Sámedikki mearridit čuovvovaččat:</p>
<p>Sámediggi bivdá dán ášši meannudeami maŋidit boahtte lávdegoddečoahkkimii ja dievasčoahkkimii. Sivvan dasa lea ahte Sámedikkis ii leat doarvái vuođđu meannudit ášši dál. Lávdegoddi dárbbaša eanet áiggi čiekŋudit áššái.</p>
<p>6 Vuolláičállit leat lohkan čoahkkinbeavdegirjji ja leat gávnnahan ahte čoahkkingirjái fievrriduovvon mearrádusat leat nu mo Bajásšaddan-, fuolahus- ja oahppolávdegoddi lea mearridan.</p>
<p>Kárášjohka, 11.02.10</p>
<p>Bajásšaddan-, fuolahus- ja oahppolávdegoddi</p>
<p>Silje Karine MuotkaÅge Norkild lávdegoddejođiheaddjiáššejođiheaddji</p>
<p>Geir Johnsen áššejođiheaddji</p>
<p>Vuolláičála:  _________________ /_________________</p>
</body></document>