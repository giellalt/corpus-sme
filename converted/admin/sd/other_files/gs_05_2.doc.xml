<document xml:lang="sme" id="no_id">
  <header>
    <title>Møteprotokoll</title>
    <genre code="admin"/>
    <author>
      <person firstname="Risten" lastname="Turi" sex="f" born="" nationality="nor"/>
    </author>
    <year>2005</year>
    <publChannel>
      <publication>
        <publisher>Sámediggi</publisher>
      </publication>
    </publChannel>
    <wordcount>1306</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="boerre.gaup@samediggi.no"/>
    <multilingual>
      <language xml:lang="nob"/>
      <language xml:lang="sma"/>
      <language xml:lang="smj"/>
    </multilingual>
    <origFileName>gs_2_05.doc</origFileName>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.7 $; common.xsl  $Revision: 154948 $; </version>
  </header>
  <body>
    <p>Giellastivra</p>
    <p>Čoahkkingirjji oassi 02/05</p>
    <p>Áigi: 15.-16.3.2005</p>
    <p>15.3. oktasaš čoahkkin Sámediggeráđiin dii 15 - 19.00</p>
    <p>Báiki: Kárášjohka</p>
    <p>Áššelistu:</p>
    <p>Áššenr.</p>
    <p>Áššenamma</p>
    <p xml:lang="nob">007/05</p>
    <p>Gohččuma ja áššelisttu dohkkeheapmi</p>
    <p xml:lang="nob">008/05</p>
    <p>Referáhttaáššit</p>
    <p xml:lang="nob">009/05</p>
    <p>Bokmål ja nynorsk sámegielaide</p>
    <p xml:lang="nob">010/05</p>
    <p>Innstilling ja forslag sámegillii</p>
    <p xml:lang="nob">011/05</p>
    <p>Personsuodjalanriektelága sátnelisttu dohkkeheapmi</p>
    <p xml:lang="nob">012/05</p>
    <p>Skolelinux sátnelisttu dohkkeheapmi</p>
    <p xml:lang="nob">013/05</p>
    <p>Sámedikki guovttegielalašvuođadoarjja 2004 - Finnmárkku fylkkagieldda jahkeraporta</p>
    <p xml:lang="nob">014/05</p>
    <p>Sámedikki guovttegielalašvuođadoarjja 2004 - Romssa fylkkasuohkana jahkeraporta</p>
    <p xml:lang="nob">015/05</p>
    <p>Sámedikki doarjja 2004 - Isak Saba guovddáža, Unjárgga gielda, jahkeraporta ja rehketdoallu</p>
    <p xml:lang="nob">016/05</p>
    <p>Sámedikki guovttegielalašvuođadoarjja 2004 - Unjárgga gieldda jahkeraporta</p>
    <p xml:lang="nob">017/05</p>
    <p>Sámedikki doarjja 2004 - Moskavuona giellaguovddáža, Romssa suohkan, jahkeraporta</p>
    <p xml:lang="nob">018/05</p>
    <p>Sámedikki guovttegielalašvuođadoarjja 2004 - Deanu gieldda jahkeraporta</p>
    <p>Čoahkkimis:</p>
    <p>Rolf Olsen (jođiheaddji), Nora Marie Bransfjell (nubbijođiheaddji), Karen Monika Paulsen, Tor Magne Berg ja várrelahttu Magne Einejord.</p>
    <p>Hálddahusas</p>
    <p>Maaren Palismaa, Marit M. Eira Murud ja Anne Britt K. Hætta</p>
    <p>007/05: Gohččuma ja áššelisttu dohkkeheapmi</p>
    <p>Mearrádus:</p>
    <list>
      <p type="listitem">Gohččuma dohkkeheapmi</p>
    </list>
    <p>01.03.05 gohččun dohkkehuvvui ovttajienalaččat</p>
    <list>
      <p type="listitem">Gohččumii mielddistuvvon áššelistu dohkkehuvvui ovttajienalaččat čuovvovaš rievdadusaiguin:</p>
    </list>
    <p>Lassiáššit:</p>
    <p>019/05: Sámedikki guovttegielalašvuođadoarjja 2004 - Gáivuona suohkana jahkeraporta</p>
    <p>020/05: Sámedikki doarjja 2004 - Sámi giellaguovddáš, Gáivuona suohkan - Jahkeraporta</p>
    <p>021/05: Raporta ja rehketdoallu 2004 - Deanu giellagáddi, Deanu gielda</p>
    <p>008/05: Referáhttaáššit</p>
    <p>Mearrádus:</p>
    <p>Referáhttaáššit váldojuvvojit diehttemassii nu go leat. Referáhttaášši Julevsame giellasujttu ii lean referáhttaáššin dan čoahkkimis.</p>
    <p>009/05: Bokmål ja nynorsk sámegielaide</p>
    <p>Mearrádus:</p>
    <p>Dárogiel sániide bokmål ja nynorsk evttohuvvojit dát sámegiel sánit:</p>
    <p>Davvisámegiella: Girjedárru - bokmål</p>
    <p xml:lang="nob">Ođđadárru - nynorsk</p>
    <p xml:lang="nob">Oarjelsámegiella Daaroengïele - bokmål</p>
    <p xml:lang="nob">Orredaaroengïele - nynorsk</p>
    <p xml:lang="smj">Julevsámegiella Girjjedárogiella - bokmål</p>
    <p xml:lang="nob">Ådådárogiella - nynorsk</p>
    <p>010/05: Innstilling ja forslag sámegillii</p>
    <p>Mearrádus:</p>
    <p>Sámedikki giellastivra evttoha, ahte <em type="italic">innstilling </em>ja <em type="italic">forslag </em>leat sámegillii ná, go dat geavahuvvojit áššemeannudeamis čoahkkimiin: </p>
    <p><em type="italic">innstilling </em>árvalus </p>
    <p><em type="italic">forslag </em>evttohus, eavttuhus </p>
    <p>011/05: Personsuodjalanriektelága sátnelisttu dohkkeheapmi</p>
    <p>Mearrádus:</p>
    <p>Sámedikki giellastivra dohkkeha Personsuodjalanriektelága sátnelisttu loahpalaččat oktan mearkkašumiiguin.</p>
    <p>012/05: Skolelinux sátnelisttu dohkkeheapmi</p>
    <p>Mearrádus:</p>
    <p>Sámedikki giellastivra dohkkeha loahpalaččat Skuvlalinux sátnelisttu oktan mearkkašumiiguin.</p>
    <p>013/05: Sámedikki guovttegielalašvuođadoarjja 2004 - Finnmárkku fylkkagieldda jahkeraporta</p>
    <p>Mearrádus:</p>
    <p>Sámediggi váldá diehtun daid doaimmaid maid Finnmárkku fylkkagielda lea čađahan ovddidan dihte sámegiela. Dađi bahát čájeha raporta ahte Finnmárkku fylkkagielda lea atnán stuora oasi guovttegielalašvuođadoarjagis dakkár doaimmaide maid lea sivva eahpidit ahte eai leat njuolga ávkin sámegillii, nu go bargiid ja ohppiid oahppomátkit, dáidagiid oastin, doarjja skuvlakorpsa mátkái ja máŋga eará sullásaš doaimmaide. Finnmárkku fylkkagielda lea, nu movt raporttas boahtá ovdan, márkanfievrridan ja nannen sámi kultuvrra ja dieđuid sámi servodaga birra, muhto sii eai leat muitalan movt doarjja lea adnojuvvon ovddidit sámegiela. Fylkkagielda lea dadjan unnán sámegiela dili birra fylkkagielddas ii ge daddjojuvvo mihkkege movt fylkkagielda áigu buoridit sámegiela dili fylkkagielddas. Sámediggi ávžžuha ahte Finnmárkku fylkkagielda atnigoahtá guovttegielalašvuođadoarjaga sámegiela ovddideapmái, ii ge eará doaimmaide. Finnmárkku fylkkagielda berre maid čilget dárkileappot sámegiela dili fylkkagielddas, ja movt fylkkagielda áigu bargat buoridan dihte sámegiela dili.</p>
    <p>014/05: Sámedikki guovttegielalašvuođadoarjja 2004 - Romssa fylkkasuohkana jahkeraporta</p>
    <p>Mearrádus:</p>
    <p>Sámediggi váldá diehtun Romssa fylkkkasuohkana guovttegielalašvuođa doarjaga raportta. Sámediggi ávžžuha goitge ahte Romssa fylkkasuohkan vuđoleappot čilge movt sámegiela dilli lea fylkkasuohkanis. Sámediggi háliida ahte Romssa fylkkasuohkan árvvoštallágoahtá doaimmaid maid bidjá johtui oaidnin dihte makkár doaimmat lihkostuvvet ja mat eai.</p>
    <p>015/05: Sámedikki doarjja 2004 - Isak Saba guovddáža, Unjárgga gielda, jahkeraporta ja rehketdoallu</p>
    <p>Mearrádus:</p>
    <p>Sámediggi váldá diehtun Isak Saba guovddáža jahkeraportta jagi 2004 ovddas, ja Sámedikki mielas lea Isak Saba guovddáš bargan buori barggu. Raporttas boahtá ovdan ahte giellaguovddáš geavaha ollu resurssaid gielladoaimmaide, muhto sis leat maid earálágán prošeavttat maiguin sii barget. Muhtun prošeavttat leat heivehuvvon rávesolbmuide ja muhtumat fas mánáide ja nuoraide, ja dat lea hui dehálaš ahte gávdnojit goappašiid lágán fálaldagat. Giellaguovddáš ii leat árvvoštallan guđe muddui sii leat oláhan iežaset mihttomeriid maid ledje plánen jahkái 2004, nu go Sámediggi bivdá juolludanreivvestis. Sámediggi váillaha Isak Saba guovddáža jagi 2005 doaibmaplána maid galget sáddet ovdal go Sámediggi máksá vuođđodoarjaga jagi 2005 ovddas. Sámediggi bivdá Isak Saba guovddáža árvvoštallat bohtosiid iežaset jagi 2004 mihttomeriid ovddas, ja sáddet doaibmaplána jagi 2005 ovddas.</p>
    <p>016/05: Sámedikki guovttegielalašvuođadoarjja 2004 - Unjárgga gieldda jahkeraporta</p>
    <p>Mearrádus:</p>
    <p>Sámediggi váldá diehtun dan oasi Unjárgga gieldda jagi 2004 guovttegielalašvuođadoarjaga raporttas, mas muitaluvvo movt doarjja lea geavahuvvon ovddidan ja bisuhan dihte sámi giela ja identitehta gielddas, ja dan oasi mii muitala giela dili birra gielddas. Unjárgga gielda berre dattetge muitalit movt gieldda doaimmat leat ovddidan sámegiela, nappo doaimmaid bohtosiid birra. Sámediggi bivdá maid juolludanreivve b. 27.01.2004 vuođul ahte Unjárgga gielda vástida gažaldaga; Oanehaččat dan birra movt gielda háliida buoridit gielladili gielddas.</p>
    <p>017/05: Sámedikki doarjja 2004 - Moskavuona giellaguovddáža, Romssa suohkan, jahkeraporta</p>
    <p>Mearrádus:</p>
    <p>Sámediggi váldá diehtun Moskavuona sámi giellaguovddáža jahkeraportta 2004 ovddas. Raporttas boahtá ovdan ahte giellaguovddáš geavaha ollu resurssaid giellabargguide, muhto sii doaimmahit liikká earálágán bargguid maid. Sámediggi ii leat ožžon rehketdoalu jagi 2004 ovddas, maid galget sáddet ovdal go Sámediggi máksá vuođđodoarjaga jagi 2005 ovddas.</p>
    <p>018/05: Sámedikki guovttegielalašvuođadoarjja 2004 - Deanu gieldda jahkeraporta</p>
    <p>Mearrádus:</p>
    <p>Sámediggi váldá diehtun Deanu gieldda guovttegielalašvuođa doarjaga raportta.</p>
    <p>Deanu gielda ii oro golmma máŋemus jagis rievdadan iežas váldostrategiijaid movt ovddidit sámegiela. Dáinna ii leat Sámediggi duhtavaš go geahčča juolluduvvon ruđaid ektui. Sámediggi ávžžuha Deanu gieldda boahtte áiggis vuđoleappot čilget strategiijaid, manne leat válljen daid strategiijaid maid lea válljen, ja manne lea dárbbašlaš válljet seamma strategiijaid jagiid maŋŋálaga.</p>
    <p>Sámediggi háliida ávžžuhit Deanu gieldda bohatte áiggis árvvoštallágoahtit doaimmaid maid bidjá johtui oaidnin dihte makkár doaimmat lihkostuvvet ja mat eai.</p>
    <p xml:lang="nob">************ LIIGEÁŠŠIT ************</p>
    <p>019/05: Sámedikki guovttegielalašvuođadoarjja 2004 - Gáivuona suohkana jahkeraporta</p>
    <p>Mearrádus:</p>
    <p>Sámediggi váldá diehtun Gáivuona suohkana guovttegielalašvuođa raportta, ja Sámedikki mielas lea Gáivuona suohkan bures bargan. Raporta čájeha ahte suohkanis leat positiiva guottut sámegillii. Gáivuona suohkan lea vuđolaččat čilgen maid sii leat bargan vássán jagis ja movt sámegiela dilli lea suohkanis. Dan birra movt Gáivuona suohkan áigu boahtte áiggis bargat ovddidan dihte sámegiela leat sii hui oanehaččat vástidan. Das váillaha Sámediggi eambbo dieđuid.</p>
    <p>020/05: Sámedikki doarjja 2004 - Sámi giellaguovddáš, Gáivuona suohkan - Jahkeraporta</p>
    <p>Mearrádus:</p>
    <p>Sámediggi váldá diehtun Gáivuona sámi giellaguovddáža jagi 2004 jahkeraportta, ja Sámedikki mielas lea Gáivuona sámi giellaguovddáš bargan buori barggu. Raporta čájeha ahte giellaguovddáš čađaha ollu buriid doaimmaid sihke iežaset suohkanis ja maiddái suohknarájiid olggobealde. Fálaldagaid ulbmiljoavkkut lea rávesolbmot, vuođđoskuvlaoahppit ja mánáidgárdemánát, ja dat lea hui buorre. Giellaguovddáš lea válljen fállat iežas doaimmaid ránnjásuohkaniidda maid, ja dainna lea Sámediggi hui duhtavaš. Giellaguovddáš lea maiddai ásahan ovttasbarggu allaskuvllain ja universiteahtain, ja dat orru manname bures, ja addá ge maid oahppočuoggáid oasseválddiide.</p>
    <p>021/05: Raporta ja rehketdoallu 2004 - Deanu giellagáddi, Deanu gielda</p>
    <p>Mearrádus:</p>
    <p>Sámediggi váldá diehtun Deanu giellagátti jahkeraportta jagi 2004 ovddas, ja Sámedikki mielas lea Deanu giellagáddi bargan buori barggu.</p>
    <p>Giellaguovddáš lea čohkken giellaresurssaid ja lágidan doaimmaid mat leat heivehuvvon guovllu dárbbuide ja čállá ahte leat čađahan eanaš 2004 doaibmaplána doaimmaid. Dat lea hui buorre go muhtun prošeavttat leat heivehuvvon rávesolbmuide ja muhtumat fas mánáide ja nuoraide.</p>
    <p>Sámediggi ii leat ožžon jagi 2005 doaibmaplána maid galget sáddet ovdal go Sámediggi máksá vuođđodoarjaga jagi 2005 ovddas. Sámediggi bivdá giellaguovddáža sáddet doaibmaplána jagi 2005 ovddas.</p>
    <p>Muđui:</p>
    <p><em type="italic">Evttohus Nora M. Bransfjell </em>as </p>
    <p>Sadjásaš permišuvnna áigge</p>
    <p>Giellastivra lea vásihan, ahte go giellaossodaga muhtin bargi váldá permišuvnna, de su virgái ii bálkkahuvvo sadjásaš. Dát dilli lea earenoamáš váidalahtti dan kantorsajis gos ii leat barggus eambbo go okta bargi.</p>
    <p>Mearrádusevttohus:</p>
    <p>Giellastivra oaivvilda, ahte boahtteáiggis go bargi lea 50% dehe guhkit permišuvnnas ja go permišuvdnaáigi lea guhkit go 3 mánu, berre virgi almmuhuvvot.</p>
    <p>
      <em type="italic">Evttohus Nora M. Bransfjellas </em>
    </p>
    <p xml:lang="sma">Diehtun</p>
    <p>Jođiheaddjibuhtadus</p>
    <p>Sámediggi lea máŋgga háve cealkán, ahte sii deattuhit sámegiela giellabargguid. Giellastivrra bargguide gullá earret eará rávvet Sámedikki giellagažaldagaiguin ja seammás leat fágalaš ovddasvástideaddji earret eará ođđa tearpmaid dohkkeheamis. Viidásit vurdojuvvo, ahte Giellastivra oažžu dieđuid giellabargguid ja -dilálašvuođaid birra, mat gusket buot giellaguovlluid ja maiddái ránnjáriikkaid.</p>
    <p>Buot fágalávdegottiin gáibiduvvo earenoamážit, ahte jođiheaddji galgá diehtit buot su fágasuorgái gulli áššiid birra. Dát guoská maid Giellastivrra jođiheaddji bargui Jođiheaddji bargohivvodat sáhttá muhtumin leat hui stuoris, ja lea ollu vuordit ahte jođiheaddji atná iežas friddjaáiggi giellabargguide lassin su dábálaš bargui.</p>
    <p>Giellastivra oaivvilda ahte Giellastivrra jođiheaddji galgá oažžut lasihuvvon buhtadusa, nu ahte son sáhttá atnit áiggi Giellastivrra bargguide iežas dábálaš bargoáiggi siskkobealde. Giellastivra vuordá dáinna áššiin boahtte Sámedikki áigodahkii, ja bargá dáinna viidáseappot.</p>
    <p>
      <em type="bold">*ráđđi/stivra* Čoahkkingirjji oassi */* </em>
      <em type="bold">10 </em>
      <em type="bold">siidu </em>
      <em type="bold">10 </em>
      <em type="bold">siiddus </em>
    </p>
    <p>
      <em type="bold">Vuolláičálli: </em>
      <em type="bold">_________________ /_________________ </em>
    </p>
    <p>
      <em type="bold">Čoahkkingirjji čálli: *Čále nama* Čoahkkingirjjis leat oktiibuot </em>
      <em type="bold">10 </em>
      <em type="bold">siiddu </em>
    </p>
    <p>Kautokeinoveien 50, N-9730 Kárášjohka</p>
    <p xml:lang="nob">Telefon +47 78 47 40 00</p>
    <p>Telefaks +47 78 47 40 90</p>
    <p>samediggi@samediggi.no</p>
    <p>www.samediggi.no</p>
  </body>
</document>
