<document xml:lang="sme" id="no_id"><header><title>Møteprotokoll</title><genre code="admin"/><author><person firstname="Roger" lastname="Kalstad" sex="m" born="" nationality="NO"/></author><translator><person firstname="May-Britt" lastname="Hansen" sex="unknown" born="" nationality="NO"/></translator><translated_from xml:lang="nob"/><year>2005</year><publChannel><publication><publisher>Sámediggi</publisher></publication></publChannel><wordcount>956</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>ekl_3_04.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.6 $; common.xsl  $Revision$; </version></header><body><p>Ealáhus- ja kulturlávdegoddi</p>
<p>Čoahkkingirjji oassi 3/04</p>
<p>Áigi: 10.11.04 - 12.11.04</p>
<p>Báiki: Sámediggi</p>
<p>Ásselistu:</p>
<p>Áššenr.</p>
<p>Áššetihtal</p>
<p>008/04</p>
<p>Dohkkehit gohččuma ja áššelisttu</p>
<p>009/04</p>
<p>Sámi ovddidanfoanda - geográfalaš doaibmaguovllu viiddideapmi</p>
<p><em type="bold">Oasseváldit </em><em type="bold">: </em></p>
<p>Jođiheaddji Steinar Pedersen, Bargiidbellodaga sámediggejoavku</p>
<p>Nubbin jođiheaddjin Ann Mari Thommasen NSR sámediggejoavku</p>
<p>Ove Johnsen, SVL</p>
<p>Kjell Gjøran Jåma, NSR sámediggejoavku</p>
<p>Grethe Dunfjeld, NSR sámediggejoavku, Jarle Jonassen ovddas</p>
<p>Ristin Guttorm, SBS, Johan Mikkel Sara ovddas</p>
<p>Sverre Anderssen, Bargiidbellodaga sámediggejoavku</p>
<p>Jánoš Trosten, NSR sámediggejoavku</p>
<p>Per A. Bæhr, Johttisámiid listu/Olgešbellodat</p>
<p>Per Solli, Bargiidbellodaga sámediggejoavku</p>
<p>Olaf Eliassen, Guovddášbellodaga sámediggejoavku</p>
<p><em type="bold">Hálddahusas </em>: </p>
<p>Roger Kalstad</p>
<p>May-Britt Hansen</p>
<p>Presideanta Sven-Roald Nystø lei mielde lávdegottis 11.11.2004 vástidan dihte jearaldagaid, ja vel juohkin dihte eanet dieđuid</p>
<p>Ann Mari Thommasen ja Olaf Eliassen oaččuiga lobi eret leahkit 17.00 rájes 11.11.2004 ja 12.11.2004</p>
<p>Ealáhus- ja kulturlávdegoddi 008/04: Dohkkehit gohččuma ja áššelisttu.</p>
<p>Mearrádusat:</p>
<p>Gohččuma dohkkeheapmi</p>
<p>27.10.04 gohččun dohkkehuvvui ovttajienalaččat</p>
<p>Áššelistu mii čuovui gohččuma dohkkehuvvui ovttajienalaččat</p>
<p>Lávdegottičoahkkimis 08.11.2004 válljejuvvui áššejođiheaddji ja nubbe áššejođiheaddji áššái 009/04 Sámi ovddidanfoanda - geográfalaš doaibmaguovllu viiddideapmi</p>
<p>Áššejođiheaddji Nubbe áššejođiheaddji</p>
<p>Ove Johnsen Olaf Eliassen</p>
<p>Ealáhus- ja kulturlávdegoddi 009/04: Sámi ovddidanfoanda - geográfalaš doaibmaguovllu viiddideapmi</p>
<p>Lávdegotti mearkkašupmi</p>
<p>Lávdegoddi, NSR sámediggejoavkku miellahtut Ann Mari Thommasen, Kjell Gjøran Jåma, Jánoš Trosten, Grethe Dunfjeld, Bargiidbellodaga sámediggejoavkkus Steinar Pedersen, Sverre Anderssen ja Per Solli, Johttisámiid listtus/Olgešbellodagas Per A. Bæhr, Guovddášbellodaga sámediggejoavkkus Olaf Eliassen, SBS:as Ristin Guttorm, ja SVL:as Ove Johnsen, čujuha ahte ášši guoská sámi ovddidanfoandda viiddideapmái. Leat boahtán muhtin ohcamat ovttaskas suohkaniin ja iešguđet beroštusjoavkkuin. Ii leat vel biddjon ođđa ruhta viiddideapmái. Dát mielddisbuktá ahte ođđa guovllut mat soitet šaddat oassin Sámi ovddidanfoandda (SOF) doaibmaguovllus, šaddet seammadássásažžan daiguin guovlluiguin mat juo gávdnojit ođđajágimánu 1. beaivvi rájes 2005.</p>
<p>Sámediggeráđđi lea evttohan čuovvuvaš ođđa geográfalaš guovlluid oassin SOF:a doaibmaguovllus:</p>
<p>Jienastanbiiret Buođggát, Reaisavuonna, Njávdán, Lávvonjárga, Ruovdavuonna, Svanvik ja Reamal Mátta-Várjjaga gielddas.</p>
<p>Jienastanbiiret Gáŋgaviikka čoahkkebáiki ja Gáŋgaviikka gielda.</p>
<p>Jienastanbiiret Geaissvearra, Skártaváhki, Ruoššahávdna ja nannánbealli Davvinjárgga gielddas.</p>
<p>Jienastanbiire Dálbmeluovtta čoahkkebáikkis Álttá suohkanis.</p>
<p>Láhpi suohkan.</p>
<p>Ivggu suohkan.</p>
<p>Báhcán oassi Loabága suohkanis.</p>
<p>Jienastanbiiret Rabbås, Skøelv ja Reinelv Ráisavuona suohkanis.</p>
<p>Báhcán oassi Divttasvuona suohkanis.</p>
<p>Lávdegoddi gáibida ahte Sámi ovddidanfoanda nannejuvvo eanet ruđaiguin stáda bušeahta jahkásaš juolludemiin. Dát lea dehálaš danin go Sámi ovddidanfoanda lea gaskaoapmi oažžut ee. nanu luondduriggodagaid geavaheami, mii vel mieddisbuktá ahte ealáhuskombinášuvnnat ja báikkálaš viidásetreiden šaddá dehálaš vuođđun nanu resursačoaggimii ja eanet bargovejolašvuođaide visot sámi orrunguovlluin. Lávdegoddi háleda dáinna lágiin sihkkarastit ahte sámi kulturárbi ja máhttu ávkkástallo ja viidáseappot dolvojuvvo. Dasa lassin lea Sámi ovddidanfoanda dehálaš ráhkadan oktavuođas ođđa ealáhusaid ja ođđa bargosajiid heivehuvvon ođđa áiggi servodahkii.</p>
<p>Lávdegoddi lea gieđahaladettiin ášši oaidnán ahte dárbu lea Sámi ovddidanfoandda njuolggadusaid dárkkisteapmái ođđa guovlluid ja ođđa báikkiid viiddideami hárrái. Lávdegoddi danin bivdá Sámediggeráđi láhčit dili árvvoštallat sámi ovddidanfoandda njuolggadusaid vai dát buorebut bohtet ávkin sámi álbmogii ja báikkálaš sámi guovlluide. Dát árvvoštallamat galggaše biddjot dievasčoahkkima ovdii politihkalaš meannudeapmái. Lea omd. dárbu čielggadit makkár ohcanvuogit galget vuođđun beassan dihte foandda doaibmaguvlui.</p>
<p>Lávdegoddi maid háleda fuomáhahttit ahte go ođđa ruđat addojuvvojit Sámi ovddidanfondii galggašii Sámediggi árvvoštallat foandda geográfalaš doaibmaguovllu.</p>
<p>Lávdegotti miellahttu SVL:as Ove Johnsen oaivvilda ahte dat mii dehálaš livččii lávdegoddái diehtit lea guđet guovllut gullojit otná doaibmaguvlui. Geavahuvvojit čuovvuvaš doahpagat definieret guovlluid otná guovllu siste: Jienastanbiiret, skuvlabiire, biiret, válgabiiret, gilit ja ovdalaš vuođđobiire. Dát leat váttisvuođat maid Sámediggi ovdal lea meannudan go ovdal maid leat gáibidan diehtit juste guđiid guovlluid birra lea sáhka. Ii leat gossege boahtán dohkálaš vástádus čájehuvvo dás omd. guovlluide Rivttágis ja ereliiggánit gillái Labergsdalen. Dát leat juoga mas mii lávdegottis galggašeimmet oažžut sealvvi. Lea ráhkaduvvon kártá mii lea seamma váttis ipmirdit dego doahpagat mat adnojuvvojit.</p>
<p>Dát miellahttu oaivvilda ahte lea maid dehálaš guovddážii bidjat maŋimus jagiid váttisvuođaid meahcásteddjiide ja go mii dál leat ollen nu guhkás ahte ovttajienalaš Sámediggi lohká ahte galggáše bidjjot návccat dasa ahte ráhkadit ealáhusšiehtadusa meahcásteddjiide ja maid oažžut áigái vásedin ealáhuslága dán sámi ealáhusjovkui. Dás dat Sámediggi sáhttá vealahit fitnodatbargiid guovlluid mielde.</p>
<p>Dát miellahttu oaivvilda ahte Sámediggi ii galggaše biddjot dakkár dilálašvuhtii ahte ovdanboahtá ahte mii dušše vuoruhit fitnodatbargiid mat orrot diehttelas guovllus.</p>
<p>Dát miellahttu oaivvilda ahte lea stuor vahát sámi álbmogii go mii jođihit binnán-binnán-politihka, mas sámi gilit bidjjojuvvojit vuostálaga. Lea dehálaš Sámediggái ahte mii meannudit sámi álbmogiin oktan álbmogin. Dát mielláhttu maid diehtá ahte unnán ruđaiguin dán lea váttis čađahit miehtá servodaga.</p>
<p>Dát miellahttu danin oaivvilda ahte go mii galgat ovddidit SOF:a doaibmaguovllu de mii bisuhit namuhuvvon guovlluid mat odne leat (doabačielggadeapmi ovttaskas guovlluide lea dahkkojun ja mii diehtit jur juste gokko dat iešguđet rájit leat dáin guovlluin). Sámi ovddidanfoandda doaibmaguovlu ferte viiddiduvvot vai siskkilda maid sámi álbmoga vuođđoealáhusas, geat orrot SOF:a geográfalaš doaibmaguovllu olggobealde.</p>
<p>Evttohus 1</p>
<p>Lávdegotti miellahttu SVL:as Ove Johnsen evttoha maid ahte Sámi ovddidanfoandda doaibmaguovlu ferte viiddiduvvot vai siskkilda maid sámi álbmoga vuođđoealáhusas, geat orrot SOF:a geográfalaš doaibmaguovllu olggobealde.</p>
<p>Rievdadus čuokkis 27:</p>
<p>Norgga iežá sámit.</p>
<p>Evttohus 2</p>
<p>Lávdegotti miellahtut Bargiidbellodaga sámediggejoavkkus Steinar Pedersen, Sverre Andersen ja Per Solli, Johttisámiid listtus/Olgešbellodagas Per A. Bæhr, ja SVL:a Ove Johnsen evttohit ahte Sámi ovddidanfoandda doaibmaguvlui lasihuvvojit maid dát guovllut:</p>
<p>Gilevuotna Davvisiidda gielddas</p>
<p>Rahkka Narviikka suohkanis</p>
<p>Lávdegotti eanetlohku, miellahtut NSR sámediggejoavkkus Ann Mari Thommasen, Kjell Gjøran Jåma, Jánoš Trosten, Grethe Dunfjeld, Guovddášbellodaga sámediggejoavkkus Olaf Eliassen, ja SBS Ristin Guttorm eai doarjjo evttohusa.</p>
<p>Evttohus 3</p>
<p>Lávdegotti evttohus dasto lea ahte Sámi ovddidanfoandda doaibmaguvlui lasihuvvojit dát guovllut:</p>
<p>Fávle-Iččát Muosáid gielddas</p>
<p>Løvdal ja Moan Rivttát suohkanis</p>
<p>Skániid suohkan</p>
<p>Hearjjak Narviikka suohkanis</p>
<p>Ulsváhke ja Sismerra Hábmera suohkanis</p>
<p>Lávdegoddi doarju muđuid Sámedikki evttohusa.</p>
<p>Vuolláičállit leat lohkan beavdegirjji ja gávnnahan ahte čállosa mearrádusat leat njuolga lávdegotti mearrádusaid jelgii.</p>
<p>Kárášjohka skábmamánu 12 b. 2004</p>
<p>Ealáhus- ja kulturlávdegoddi</p>
<p>Steinar Pedersen Ove Johnsen</p>
<p>jođiheaddji</p>
<p>Grethe Dunfjeld</p>
<p>Ealáhus- ja kulturlávdegoddi - čoahkkingirji 3/04 siidu 7</p>
<p>Sign: __________________/ _________________________</p>
<p>Čálli: Roger Kalstad/ May-Britt Hansen čoahkkingirjjis lea oktiibut 10 siiddu</p>
<p><em type="bold">Ealahus- ja kulturlavdegoddi Čoahkkingirjji oassi 3/04 </em><em type="bold">9 </em><em type="bold">siidu </em><em type="bold">10 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: Roger Kalstad/ May-Britt Hansen Čoahkkingirjjis leat oktiibuot </em><em type="bold">10 </em><em type="bold">siiddu </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
