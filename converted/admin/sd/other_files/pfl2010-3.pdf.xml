<document xml:lang="sme" id="no_id"><header><title>Plána- ja finánsalávdegoddi Čoahkkingirji 3/2010</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2010</year><publChannel><publication><publisher>Norgga Sámediggi</publisher></publication></publChannel><wordcount>1660</wordcount><conversion_status type="standard"/><availability><free/></availability><submitter name="Márjá Eira" email="marja.eira@uit.no"/><origFileName>http://innsyn.e-kommune.no/innsyn_sametinget_samisk/wfdocument.aspx?journalpostid=2010023895&amp;dokid=280914&amp;versjon=1&amp;variant=P&amp;ct=RA-PDF</origFileName><parallel_text xml:lang="nob" location="pfk2010-3.pdf"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Plána- ja finánsalávdegoddi</p>
<p>Čoahkkingirji 3/2010</p>
<p>Čoahkkingirjji čálli: Roy Amundsen 2 siidu 8 siiddus</p>
<p>Áigi: 14.09.10 - 16.09.10 Báiki: Kárášjohka</p>
<p>Áššelistu</p>
<p>Áššenr.</p>
<p>Áššetihttal009/10</p>
<p>Gohččuma ja áššelisttu dohkkeheapmi010/10</p>
<p>Áššejođiheddjiid ja várreáššejođiheddjiid válljen011/10</p>
<p>Suodjalanproseassat sámi guovlluin012/10</p>
<p>Duoji ealáhusšiehtadus ođđajagimánu 1.b. - juovlamánu 31.b. 2011 – dohkkeheapmi</p>
<p>Sajis</p>
<p>Jođiheaddji Sten Erling Jønsson, Bargiidbellodaga sámediggejoavku (Bb) Lahttu Olof Anders Kuhmunen, Ann-Mari Thomassen várrelahtu, Norgga sámiid riikkasearvi (NSR) Lahttu Hilde Anita Nyvoll, Bargiidbellodaga sámediggejoavku (Bb) Lahttu Willy Ørnebakk, Bargiidbellodaga sámediggejoavku (Bb) Lahttu Ronny Wilhelmsen, Bargiidbellodaga sámediggejoavku (Bb) Lahttu Ragnhild Melleby Aslaksen, Bargiidbellodaga sámediggejoavku (Bb) Lahttu Rolf Johansen, Norgga sámiid riikkasearvi (NSR) Lahttu Jarle Jonassen, Norgga sámiid riikkasearvi (NSR) Lahttu Marie Therese Nordsletta Aslaksen, Sámit Mátta-Norggas Lahttu Alf Isaksen, Árja Lahttu Arthur Tørfoss, Ovddádusbellodat Lahttu Knut Roger Hansen, Olgešbellodat</p>
<p>Permišuvnnat</p>
<p>Nubbijođiheaddji Ann-Mari Thomassen, Norgga sámiid riikkasearvi (NSR). Permišuvdna 14.09.10 -16.10.10.</p>
<p>Hálddahusas</p>
<p>Čálli: Roy Amundsen</p>
<p>Gažaldat sámediggeráđđái</p>
<p>Lávdegottis ledje gažaldagat sámediggeráđđái dievasčoahkkima áššis 011/10 Suodjalanproseassat sámi guovlluin. Sámediggeráđi lahttu Vibeke Larsen vástidii gažaldagaide.</p>
<p>Lávdegottis ledje gažaldagat sámediggeráđđái dievasčoahkkima áššis 012/10 Duoji ealáhusšiehtadus ođđajagimánu 1.b. - juovlamánu 31.b. 2011 – dohkkeheapmi. Sámediggeráđi lahttu Marianne Balto vástidii gažaldagaide.</p>
<p>PFL 009/10: Gohččuma ja áššelisttu dohkkeheapmi</p>
<p>Čoahkkingirjji čálli: Roy Amundsen 3 siidu 8 siiddus</p>
<p>Mearrádus03.09.10 beaiváduvvon gohččun dohkkehuvvui ovttajienalaččat.</p>
<p>Áššelista mii čuovui gohččuma dohkkehuvvui čuovvovaš lasáhusaiguin:</p>
<p>Rolf Johansen válljejuvvui suoivvannubbinjođiheaddjin 14.09.10 - 16.09.10 lávdegoddečoahkkimis.</p>
<p>Plána- ja finánsalávdegotti čoahkkin lea rabas.</p>
<p>PFL 010/10: Áššejođiheddjiid ja várreáššejođiheddjiid válljen</p>
<p>Mearrádus</p>
<p>Áššejođiheddjiid ja suoivvanáššejođiheddjiid válljen:</p>
<p>Áššejođiheaddji</p>
<p>Suoivvanáššejođiheaddji</p>
<p>Áššis 011/10 Hilde Anita Nyvoll</p>
<p>Aili Keskitalo</p>
<p>Áššis 012/10</p>
<p>Jarle Jonassen</p>
<p>Ragnhild Melleby Aslaksen</p>
<p>PFL 011/10: Suodjalanproseassat sámi guovlluin</p>
<p>Plána- ja finánsalávdegotti árvalus</p>
<p>Álgu</p>
<p>Suodjalanproseassat sámi guovlluin lea prinsihpalaš ášši mas guorahallat suodjalanbarggu vuođu, suodjalanplánabarggu rollaid, Sámedikki ovddit áššemeannudeami ja stahtusa dain suodjalanproseassain mat leat jođus. Suodjalanbargu lea vuođđuduvvon stáhta politihkkii iige dat leat Sámedikki álgga. Suodjalanplánaproseassaid oktavuođas lea Sámedikkis konsultašuvdnariekti buot váldedásiiguin mat leat regulerejuvvon šiehtadusas Birasgáhttendepartemeanttain. Luondu lea sámi kultuvrra vuođđu ja mii oidno dain rikkis namahusain mat leat luonddu birra sámegillii. Luondduresurssaiguin ávkkástallan ja daid geavaheapmi leat ain hui deaŧalaččat sámi ealáhus- ja servodateallimis. Sámediggi áigu dahkat loahpalaš oainnu buot suodjalanevttohusaide ollislaš vugiin.</p>
<p>Evttohusat</p>
<p><em type="italic">Norgga sámiid riikasearvvi (NSR) lahtut Olof Anders Kuhmunen, Aili Keskitalo, Rolf Johansen ja Jarle Jonassen, </em>ovddidit čuovvovaš evttohusa: </p>
<p>Evttohus 1</p>
<p>Sámediggeráđi evttohus sihkkojuvvo ja sadjái biddjojuvvo čuovvovaš:</p>
<p>Sámediggi oaivvilda ahte lea čájehan ahte árbevirolaš sámi luonddugeavaheapmi ja luondduresurssaiguin ávkkástallan guhkes áiggi badjel lea sihke ceavzil ja árvvus adnojuvvon biologalaš</p>
<p>Čoahkkingirjji čálli: Roy Amundsen 4 siidu 8 siiddusriggodaga ektui sámi guovlluin. Geavaheapmi lea suodjalan sámi guovllu ja sihkkarastán biologalaš riggodaga ekovuogádagaid, šlájaid ja náliid ektui. Sámiid leahkin ja árbevirolaš geavaheapmi, nugo bivdu, guolásteapmi ja šattuid ja murjjiid čoaggin, ja boazodoallu, leat guođđán nugo oaivvilduvvo earáid bealis, luonddu measta guoskameahttumin ja dan gánniha suodjalit boahtteáiggi várás. Geavaheapmi maid ii leat hehtten olbmuid beassamis lundui. Sámediggi oaivvilda danne ahte sámi geavaheapmi ii goassige leat leamaš áittan biologalaš riggodaga bisuheapmái.</p>
<p>Sámediggi ja Birasgáhttendepartemeanta sohpe movt suodjalanbarggu bokte sihkkarastojuvvošii sámi mielde mearrideami álbmotmehciid ásahemiid dahje eará suodjaleami oktavuođas sámi guovlluin, ođđajagimánus 2007 dalle go suodjalanplána njuolggadusat luonddusuodjalanlága vuođul sámi guovlluid várás vuolláičállojuvvojedje. Njuolggadusaid ulbmilin lea sihkkarastit ahte konsultašuvnnat buot suodjalanevttohusaid oktavuođas luonddusuodjalanlága mielde (maŋŋá luondduvalljodatláhka) sámi guovlluin galget dahkkojuvvot buriin jáhkuin ja dainna ulbmilin ahte juksat ovttamielalašvuođa stáhta ja Sámedikki, sámi beroštusorganisašuvnnaid ja sámi vuoigatvuođaoamasteddjiid gaskka.</p>
<p>Sámedikki oaivila mielde lea konsultašuvdnaortnet ja suodjalanplánabarggu njuolggadusat lávki rivttes guvlui go guoská sámiide váikkuhanfámu sihkkarastimii go lea álgoálbmot, dain mearrádusproseassain mat gusket sámi guovlluid geavaheapmái ja suodjaleapmái. Prinsihpalaččat oaivvilda Sámediggi ahte jos suodjaleapmi sámi guovlluin rievdadahttá árbevirolaš ja báikkálaš guovllu geavaheami, de lohkkojuvvo dat lihkahallamin masa ferte oažžut miehtama sámiid beales.</p>
<p>Danne sáhttá lohkat ahte njuolggadusat lea kompromissačoavddus, iige dat leat buoremus čoavddus sámi váikkuhanfámu ektui. Njuolggadusat leat ođđasat, ja proseassat mat leat jođus, ja leat deaŧalaččat go galgá sáhttit árvvoštallat ahte leat go njuolggadusat dohkálaččat ja geavahuvvojit go dat dan ulbmila ektui ahte oažžut stuorát váikkuhanfámu sámiid beales. Sámediggi atná njuolggadusaid unnimus gáibádussan sámi váikkuhanfámu ektui, ja hilgu suodjalanproseassaid mat eai deavdde dáid unnimus gáibádusaid.</p>
<p>Sámediggi oaivvilda ahte bargolávdegottiide mat ásahuvvojit maŋŋá šiehtadusa Sámedikki ja Birasgáhttendepartemeantta gaskka ferte sihkkarastit sihke ekonomalaš ja hálddahuslaš resurssaid vai sáhttet dahkat dan barggu mii daidda lea biddjojuvvon dohkálaš vuogi mielde. Sámediggi oaivvilda ahte jos báikkálaš bargolávdegottiin eai leat dohkálaš bargodilit, de ii leat vejolaš ollašuhttit šiehtadusa suodjalanplána njuolggadusaid luonddusuodjalanlága mielde sámi guovlluin.</p>
<p>Sámi kultuvrii lea biologalaš girjáivuohta eallin- ja ealáhusvuođđu earret eará boazodollui, ja meahci ja guohtoneatnamiid botkodeapmi lea hui eahpeoiddolaš. Boazodoallu lea sorjavaš máŋggalágan luondduguovlluin iešguđege áigodagain jagis ja ealu sierralágan geardduide. Jos masset ovttage dáin dihto deaŧalaš guovlluin luonddus, de masset seammás oasi boazodoalu eallinvuđđosis. Okta lihkahallan sáhttá mearkkašit unnán, muhto ollu smávva lihkahallamat čuhcet issoras garrasit. Dávggasvuohta ja girjáivuohta leat deaŧalaččat earret eará dálkkádatrievdamiid ektui. Dávggasvuođa ja biologalaš girjáivuođa vejolašvuođa fuonideapmi raššuda vel ain eanet boazodoalu ja addá stuorát riskavára. Dávggasvuođa dáidu lea deaŧalaš maiddái dálkkádat rievdamiid ja birashástalusaid oktavuođas. Sámediggi konstatere ahte muhtun sámi guovlluin lea suodjaleapmi áidna suodji eará areálalihkahallamiid vuostá. Boazodoalu vuoigatvuođat eai galgga gáržžiduvvot suodjalanguovlluid ásahemiid oktavuođas.</p>
<p>Suodjalanguovlluid ásaheami oktavuođas daddjojuvvo ahte dát luondu lea deaŧalaš ja dat lea ovttas eará suodjalanguovlluiguin girjás luondu Norgga rájáid siste. Eahpenjuolga daddjojuvvo seammás ahte guovllut mat eai gula suodjalanguovlluide ja dan cakkadeaddji guvlui, eai leat nu deaŧalaččat luonddu girjáivuhtii ja leat dieinna lágiin luvvejuvvon lihkahallamiin. Luonddu suodjaleapmi lea vuostebealli lihkahallamiidda servodatovddideamis. Dan árjja mii dál vásihuvvo sámi guovlluid ektui juksat suodjalanulbmila Norggas, ferte danne geahččat eará lihkahallamiiguin fárrolaga sámi guovlluin sihke ruvkedoaimma ektui ja elrávdnjehuksemiid ektui bieggamilluiguin ja elfápmolinnjáiguin.</p>
<p>Čoahkkingirjji čálli: Roy Amundsen 5 siidu 8 siiddus</p>
<p>Suodjalanguovlluid ásahemiid sáhttá áddet nu ahte guovllut mat leat dan olggobealde luvvejuvvojit eará ulbmiliidda ja lihkahallamiidda.</p>
<p>Sámediggi háliida hoahpuhit suodjalanbarggu mariidnaguovlluid ektui, dainna eavttuin ahte árbevirolaš vuotnabivdu passiivvalaš reaidduiguin ovdamearkka dihte liinnaiguin, firpmiiguin ja merddiiguin bisuhuvvošii suodjaluvvon guovlluin. Sámediggi oaivvilda ahte mariidna guovlluid suodjaleapmi ii mainna ge lágiin galgga hehttet árbevirolaš guollebivddu. Mariidnasuodjalussii ferte ráhkadit suodjalankategoriijaid maiguin árbevirolaš vuotnabivdu suodjaluvvo ja mariidna suodjalanproseassain ferte vuhtii váldit sámi geavaheami (báikkálaš geavaheapmi) guovllus.</p>
<p>Sámedikki mielas áitet guollebiebmanrusttegat vuonain árbevirolaš vuotnabivddu. Guollebiebman gáibida ollu areálaid, ja dain sáhttet njoammut dávddat mat sáhttet čuohcat luondduguliid genehtalaš iešláhkái. Luossabiebmama oktavuođas lea várra ahte luossadihkit njommot luondduguliide luosa vánddardanguovllus, dasa lassin sáhttet bibmon guolit seahkanit luondduluosaiguin ja váldit daid gođđansajiid jogain.</p>
<p>Loahpas áigu Sámediggi muittuhit ahte eana- ja riektebealit Finnmárkkus eai leat loahpalaččat čielggaduvvon nu guhká go Finnmárkkukommišuvdna aiddo dal de lea álggahan barggus, ja dat ferte vuhtii váldojuvvot buot eanadisposišuvnnaid oktavuođas Finnmárkkus.</p>
<p>Sámedikki mielas lea hui deaŧalaš ahte kártenkommišuvdna sámi guovlluid ektui mii galgá čielggadit oktasaš guovlluid olggumuš rájáid Romssa rájes máttás guvlui ja guovlluid maid sámi álbmot lea geavahan árbevirolaš sámi ealáhusaide, biddjojuvvo bargguinis johtui. Dán kártema sáhttá čađahit sorjjakeahttá eará riekteproseassain. Kommišuvdna ja duopmostuollu fertejit dan oktavuođas bures váldit vuhtii sámi riekteáddejumiid ja dološ vieruid kártedettiin ja riektegáibádusaid mearrideamis. Dát lea deaŧalaš maiddái daid árvvoštallamiid ektui mat dahkkojuvvojit suodjalanplánabarggu ektui. 2006:s gárvvistuvvui raporta mii almmolaš geigema bokte Sámedikki ja Birasgáhttendepartemeantta politihkalaš jođiheddjiide čájeha ahte das lea faggi nationálalaččat sihke sámi álbmoga ja norgga eiseválddiid gaskkas. Raporta čájeha movt bargu doaluid ja Divttasvuona-Hellemobotn suodjalemiin galgá jotkojuvvot viidáseappot suodjalan dihte dakkár deaŧalaš guovlluid gos lea julevsámi ássan ja kulturvierut. Sámediggi bidjá merkii ahte proseassa, mii lei guovddážis suodjalanberoštusaid ja árbevirolaš sámi geavahusa searvvaheamis, ii leat ovdánan jagi 2006 rájes.</p>
<p><em type="italic">Ovddádusbellodaga lahttu Arthur Tørfoss </em>ovddidii čuovvovaš evttohusa: </p>
<p>Evttohus 2</p>
<p>Sámediggeráđi evttohus sihkkojuvvo ja sadjái biddjojuvvo čuovvovaš:</p>
<p>Suodjalanproseassat sámi guovlluin gullet vuosttažettiin guoskevaš gielddaide ja ealáhusaide. Báikkálaš politihkalaš ráđđenvuoigatvuohta areálaid badjel ovttaskas gielddas, sorjjakeahttá etnalašvuođas, lea vuođđo demokráhtalaš prinsihppa. Sámediggi diktá gulahallama jorrat dáid beliid gaskka iige áiggo buktit ieš árvalusaid.</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Sámediggi doarju muđui sámediggeráđi/dievasčoahkkinjođihangotti árvalusevttohusa.</p>
<p>Čoahkkingirjji čálli: Roy Amundsen 6 siidu 8 siiddus</p>
<p>PFL 012/10: Duoji ealáhusšiehtadus ođđajagimánu 1.b. - juovlamánu 31.b. 2011 – dohkkeheapmi</p>
<p>Plána- ja finánsalávdegotti árvalus</p>
<p>Álgu</p>
<p>Šiehtadusbealit Sámiid duodji, Duojáriid ealáhussearvi ja Sámediggi vuolláičálle 27.08 2010 duoji ealáhusšiehtadusa jagi 2011 várás.</p>
<p>Ealáhusšiehtadusa ulbmilin lea ovddidit ealáhuslaš duoji nu ahte das lea buoret gánnáhahttivuohta ja vai iešráhkaduvvon dujiid jođihivččii buorebut.</p>
<p>Váldošiehtadusa § 11 ektui, beaiváduvvon 29.03.05 galgá Sámedikki dievasčoahkkin dohkkehit dahkkojuvvon šiehtadusa beliid gaskka.</p>
<p>Mearkkašumit</p>
<p>Lávdegoddi unnitlohku Norgga sámiid riikasearvvi (NSR) lahtut Olof Anders Kuhmunen, Aili Keskitalo, Rolf Johansen, Jarle Jonassen,oaivvildit ahte duoji ealáhusšiehtadusa ásaheapmi lei deaŧalaš lávki rivttes guvlui sihkkarastin dihte ahte duojárat geat háliidit, sáhtášedje oažžut birgejumi duodjeealáhusas. Duoji ealáhusšiehtadus lea doaibman vihtta jagi, ja juksan vuođđo olahusjoavkku, ja duodji ealáhussan lea ahtanuššamin. Lávdegotti unnitlohku oaivvilda ahte duodji kultuvran lea deaŧalaš olles sámi guovllus. Duodji lea sámi kultuvrra deaŧalaš identitehtaguoddi, deaŧalaš oassi luondduresurssaid ceavzilis ávkkástallamis olles sámi guovllus, lea giella- ja máhtolašvuođa gaskkustanarena, deaŧalaš ealáhusdolliid rekrutteremis duodjái, namuhan dihte juoidá. Duodji kulturguoddi arenan ferte nannejuvvot, muhto dan ferte Sámediggi dahkat almmá geahnohuhtekeahttá duoji ealáhussan.</p>
<p>Ealáhusšiehtadusa doaibmadoarjjaortnet šiehtadusjagis 2011 siskkilda maiddái oasusservviid. Seammás biddjojuvvo čielga rádji doaibmadoarjagii. Lávdegotti unnitlohku bivdá ahte dáid rievdademiid váikkuhusat árvvoštallojuvvojit ovdal boahtte šiehtadallamiid.</p>
<p>Lávdegotti unnitlohku diehtá ahte Tysfjord ASVO AS ja Árran ovttas leat ohcan ruđaid prošektii Norlándda fylkkasuohkana ja Sámedikki gaskasaš ovttasbargošiehtadusa bokte. Ruđat galget geavahuvvot duodjeovddideapmái, eaige dat goarit daid ruđaid mat leat oaivvilduvvon duodjebagadusvirgái. Duodji kulturguoddin ja identitehta čájeheaddjin lea deaŧalaš julev- ja bihtánsámi guovllus, muhto ferte dahkkojuvvot ulbmillaš bargu nannen dihte doaimma eanet. Lávdegotti unnitlohku ávžžuha Norlándda fylkkagieldda ja sámediggeráđi vuoruhit ruđaid dán prošektii.</p>
<p>Evttohusat</p>
<p><em type="italic">Ovddádusbellodaga lahttu Arthur Tørfoss </em>ovddidii čuovvovaš evttohusa: </p>
<p>Evttohus 2</p>
<p>Lasáhus sámediggeráđi mearrádusárvalussii:</p>
<p>Duoji ealáhusšiehtadus lea deaŧalaš sámi kulturárbbi bisuheapmái. Ealáhus lea maiddái deaŧalaš guvlui, earret eará aktevran mátkeealáhusain ovttas. Dattetge lea maiddái deaŧalaš sihkkarastit ahte ruđat mat juolluduvvojit geavahuvvojit áigumušaid mielde, ja ahte šiehtadusain sihkkarastojuvvo iešráhkaduvvon duodji nugo lea háliidus.</p>
<p>Čoahkkingirjji čálli: Roy Amundsen 7 siidu 8 siiddus</p>
<p>Sámediggi bivdá oažžut čielggadusa mas oidno makkár beaktu duodjeealáhusa váldošiehtadusas lea leamaš, buori áiggis ovdal boahtte šiehtadusa dahkama ealáhusain.</p>
<p>Lávdegotti ráva</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovačča:</p>
<p>Sámediggi doarju muđui sámediggeráđi/dievasčoahkkinjođihangotti árvalusevttohusa.</p>
<p>Vuolláičállit leat lohkan čoahkkinbeavdegirjji ja leat gávnnahan ahte čoahkkingirjái fievrriduvvon mearrádusat leat nu mo Plána- ja finánsalávdegoddi lea mearridan.</p>
<p>Kárášjohka, 16.09.10</p>
<p>Plána- ja finánsalávdegoddi</p>
<p>Sten Erling Jønsson</p>
<p>Hilde Anita Nyvolllávdegotti jođiheaddjiáššejođiheaddji</p>
<p>Jarle Jonassen áššejođiheaddji</p>
</body></document>
