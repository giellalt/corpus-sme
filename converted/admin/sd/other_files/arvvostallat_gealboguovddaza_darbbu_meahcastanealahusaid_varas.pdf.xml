<document xml:lang="sme" id="no_id"><header><title>Árvvoštallat gealboguovddáža dárbbu meahcástanealáhusaid várás</title><genre code="admin"/><author><person firstname="Magne" lastname="Svineng" sex="m" born="" nationality="NO"/></author><author><person firstname="Veslemøy K." lastname="Dahl" sex="f" born="" nationality="NO"/></author><translator><unknown/></translator><translated_from xml:lang="nob"/><year>2007</year><wordcount>19389</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/></multilingual><origFileName>http://samediggi.no/filnedlasting.aspx?FilId=2611&amp;ct=.pdf</origFileName><parallel_text xml:lang="nob" location="vurdering_av_behovet_for_et_kompetansesenter_for_utmarksnaringer.pdf"/><metadata><uncomplete/></metadata><version>XSLtemplate $Revision: 32948 $; file-specific xsl  Revision; common.xsl  $Revision: 154948 $; </version></header><body><p><em type="bold">Árvvoštallat gealboguovddáža dárbbu meahcástanealáhusaid várás  </em></p>
<p>Bargoaddi:   Sámediggi</p>
<p>Beaivi: Skábmamánu 30.b. 2009</p>
<p xml:lang="nob"><em type="bold">OVDASÁNIT </em></p>
<p>Sámediggi lea máŋgga háve ja čuovvovaš mearrádusain bivdán árvvoštallat dárbbašuvvo go meahcástanealáhusaid várás gealboguovddáš, oktanaga Sámedikki 2008 bušeahta ođasteamis, 65/09 áššis <em type="italic">Dieđáhus meahcástanealáhusaid ovdánahttimis </em>ja 10/08 áššis doaibmabidjun <em type="italic">Lotnolasealáhusaid ja sámi mátkkoštanealáhusa árvoháhkanprográmmas.  </em></p>
<p>Asplan Viak AS:s lea leamaš illun dán árvvoštallat Sámedikki ovddas. Dán raporttas lea Asplan Viak árvvoštallan meahcánstanealáhusdoahpaga máŋgga beali ja geahčadan ealáhusa meari sámi guovlluin.</p>
<p>Magne Svineng Doaibmajođiheaddji</p>
<p xml:lang="nob">Veslemøy K.Dahl Kvalitehtavástideaddji</p>
<p xml:lang="nob"><em type="bold">ČOAHKKÁIGEASSU   </em></p>
<p>Dán guorahallama mandáhtta lea leamaš árvvoštallat meahcástanealáhusaid várás gealboguovddáža dárbbu. <em type="italic">Lotnolasealáhusaid ja sámi mátkkoštanealáhusaid</em> </p>
<p><em type="italic">árvoháhkanprográmma </em>badjebajit mihttun lea lasihit árvoháhkama innovatiivva </p>
<p>lotnolasealáhusaid ja sámi mátkkoštanealáhusaid vuoruhemiin ja ovdánahttimiin. Meahcástanealáhusaid ovdánahttima mihttun lea lasihit árvoháhkama sámi guovlluin meahccebuktagiid buorebut ávkkástaladettiin.</p>
<p>Sámi máilmmis ii leat áibbas čielga erohus gaskal ealáhusa ja biebmolasi/áiggegolu/vuoiŋŋasteami meahcásteami oktavuođas. Sámi doaba meahcásteapmi gokčá eanaš goappašiid doahpagiid, ja sáhttá muhtin háviid dagahit boastoáddejumiid dasa makkár mearkkašupmi ain adnojuvvo <em type="italic">utmarksnæring </em>doahpagis. Mii leat deattuhan ahte meahcástanealáhus dat galgá leat vuođđun gealboguovddážii ja lea dulkon meahcástanealáhusa doahpaga ná:  </p>
<p>”<em type="italic">Ealáhus mii ávkkástallá meahcceriggodagaid ráhkadan ja vuovdin dihtii dihto meari </em></p>
<p><em type="italic">buktagiid ja bálvalusaid ja main dinešii muhtin áigge geahčen.” </em></p>
<p>Eai leat galle meahcásteaddji guđiin lea dat ealáhussan ja mandáhta álgoráddjema mielde lea dat meroštallon gaskal 20 ja 30 doaimmaheaddji. Ovttas bargoaddiin válljiimet viiddidit meahcástanealáhusaid ráddjemiid, guoskat maiddái meahccevuođđuduvvon mátkkoštanealáhussii. Dát dahká ahte ealáhusas lea stuorát duhkodat. Sáhttit datte čoahkkáigeassit ahte eai leat nu galles guđet hálidit bargat meahcástanealáhusas ja vel moaddásiin lea dat deháleamos eallingeaidnun.</p>
<p>Visot meahcceávkkástallan lea vuođđuduvvon daid riggodagaide mat leat olámuttus ávkkástallamii. Ii gula dán mandáhttii geahččalit válddahallat olámutto riggodagaid meahcis maid sáhtášii ávkkástallat ealáhuslaš áigumušaide ja iešguđet riggodagaid ekonomalaš potensiálan.</p>
<p>- smávvafuođđobivdu mátkkoštanealáhusbuktagin  - guolásteapmi sihke nisjabuktagin biebmamis dahje fidnobivddus ja</p>
<p>mátkkoštanealáhusbuktagin</p>
<p>- urtasat ja muorjjit smávvaskálabiebmobuktagin ja biebmolassin/dálkkasin/čálgun - luondduvuođđuduvvon mátkkoštanealáhus, erenoamážit doaimmat ja vásáhusat - bioenergiija liggemii</p>
<p>Vaikke leatge olu vejolašvuođat ja lea stuorra potensiála, de leat ealáhusas máŋga gáržžádusa mat ráddjejit ovdánanvejolašvuođaid. Rámmaeavttut ja infrastruktuvra leat sihke vejolašvuođain dan ektui ahte oažžu sierralobi vuodjit meahcis ja fysalaš vejolašvuođain luottaid ja bálgáid ektui. Oktasaš eaiggátvuohta ja dan nana gullevašvuođa mii olbmuin lea meahccái, vádduda ávkkástallat dan potensiála mii lea válddahallon bajábealde. Norggas lea alla gollodássi, man geažil buktagat fertejit leat divrasat ja leat dan márkana ektui mii máksá daid ovddas, dát fas gáibida márkangealbbu. Eará gáržžádisat leat váilevaš teknologalaš čovdosat, kapitála ja gealbu earret eará entreprenorvuođas. Gáržžádusat dagahit ahte eai leat nu galle meahccásteaddji. Vaikke gáržžádusat orrot leamen máŋga, de lea datte potensiála dan mađu ahte sáhtášii leat mearkkašahtti ealáhussan mas leat ovdánahttinvejolašvuođaiguin. Gealboguovddáš sáhttá leat veahkkin ávkkástallat vejolašvuođaid ja geahpedit gáržžádusaid.</p>
<p>Mii leat 6. kapihttalis várdudan muhtin daid mieldoaibmiid mat fállet gealbbu ja máhtu meahci ja meahcástanealáhusaid birra. Vaikke leatge sihke máŋga ja stuorra fálli, de leat moattis mat leat justa meahcástanealáhusa ektui ja vel moaddásiin lea sámi áddejupmi ja gealbu. Jus galggaš sámi guovlluide ceggejuvvot meahcástanealáhusaid várás gealboguovddáš, de ferte danne ásahuvvot sierra fálaldat muhtin daid dálá fálaldagaid oktavuođas dahje áibbas ođđa ovttadahkan.</p>
<p>Golbma dili mearridit gealboguovddáža dárbbu:  a)  Galle meahcásteaddji leat ja sin dárbu ja jearru gealbbus b) Ávkástalakeahtes ja boahttevaš potensiála mii gáibida gealbobuktima vai galgá sáhttit ávkkástallat c) Nana politihkalaš dáhttu vuoruhit meahcástanealáhusa ovdáneami</p>
<p>2009 galggašii leat stuorát boahttevaš potensiála ealáhussii ja politihkalaš dáhttu vuoruhit meahcástanealáhusa, go man galle meahcásteaddjis dat lea ealáhussan. Dálá meahcásteaddjiid vuođul, lea váttis bealuštit gealboguovddáža ásaheami, muhto meahcástanealáhusaid ja politihkalaš rámmaid boahttevaš potensiála vuođul, de mii liikká árvvoštallat ahte lea vuođđu ásahit meahcástanealáhusaid várás gealboguovddáža. Daid meahcceriggodagaid maid dál diehtit eai leat uhcimus faktorin ovdánahttit meahcásteami. Uhcimus faktor lea vuosttažettiin gealbu ja rámmaeavttut. Gealbu kommersialiseremis ja márkanheiveheamis lea kritihkalaš menestusfaktor ealáhusa ovdáneamis.</p>
<p>Eaktu dahje mihttomearrin meahcástanealáhusaid várás gealboguovddážii ferte leat ahte dat sáhttá leat veahkkin lasihit árvoháhkama sámi guovlluin. Meahcástanealáhusaid várás gealboguovddáš ferte fas dieđus giddet fuomášumi daid doaimmaide mat dárbbašuvvojit go galgá ásahit ceavzilis ealáhusa meahcceriggodagain. Daid doaimmaid maid oaivvildat gealboguovddaš ferte bidjat guovddážii leat</p>
<p>- Rámmaeavttut - Hálddašeapmi - Kapitála - Infrastruktuvra - Dutkan- ja ovdánahttin (FoU) - Máhttogaskkusteapmi - Lágideapmi/fierpmádat</p>
<p>- Fitnodatovdánahttin/-ráđđeaddin  <em type="italic"> </em>   </p>
<p>Gealboguovddáš fertešii bargat dakkár málle mielde ahte čohkke dieđuid, sotke daid dieđuid ja daid biđge. Gaskkustit máhtu ealáhussii lea kritihkalaš menestusfaktor ja sáhttá dahkkot raporttaid, notáhtaid, áigečállagiid jna. bokte dahje ovttasbargoprošeavttaid bokte meahcásteaddjiiguin, dahje ásahettiin arenaid ja fierpmádagaid gaskkusteapmái, dahje kurssaid ja oahpahusa bokte.</p>
<p>Lassi árvoháhkan meahcástanealáhusas berrešii gealboguovddážii leat badjebajit mihttun. Innovašuvnnat ja hutkan leat guovddážis oažžut áigái lassi árvoháhkama, innovašuvnnaid kommersialiseren fas gáibida máhtu ja fierpmádaga masa gealboguovddáš sáhttá leat veahkkin. Dasto lea dehálaš ahte gealboguovddáš bidjá meahcásteaddji guovddážii, seammás go bargojuvvo triple-helix málle mielde máhtto-/FoU-lágideaddjiiguin ja eiseválddiiguin/váikkuhanomiiguin.</p>
<p>Mii leat árvvoštallan njeallje sierranas málle das mo gealboguovddáš sáhttá lágiduvvot.</p>
<p>1. Ođđa iešheanalis gealboguovddáš 2.  Fierpmádatmálle a) Ođđa guovddáš mii doaibmá náhpin, dahje fierpmádat dálá resurssaiguin b)  Dálá resursa náhpin 3.  Dálá resursa viiddiduvvo fátmmastit sámi guovlluid meahcástanealáhusaid</p>
<p>Visot málliin leat nana ja heajos bealit, mat leat gaskaneaset árvvoštallon. Min ráva lea ahte fierpmádatmálle dálá resurssaiguin náhpin guorahallojuvvo dárkilat. Min ráva mearkkaša ahte bargoaddi beales álggahuvvojit šiehtadallamat Bioforsk:in ahte sáhtášii cegget meahcástanealáhusaid várás gealboguovddáža mas Bioforsk Nord livččii náhpin. Bioforsk Nord lea min árvvoštallama mielde dat ásahus mas lea eanemus fágalaš govdodat ja fágalaš deaddu meahcástanealáhusaid dáfus. Leat máŋga ovdamuni hukset dálá máhttoásahusaide, earret eará leat das dál fágalaš resurssat, das lea infrastruktuvra čohkken, sotket ja biđget máhtu, ja das lea FoU-vásáhus. Erenoamáš dehálaš lea ahte das jo lea fágabiras mii sáhttá guovddáža vuođđu iige danne dárbbaš huksegoahtit áibbas vuođus maidege. Dehálaš oassi gealboguovddážis lea <span type="quote">“čujuhusgealbu”</span>, namalassii ahte lea gealbu dasa ahte gos dárbbašlaš gealbu lea fidnemis.</p>
<p>Dása ferte guovddážis leat máhttu eará FoU-barggus mii lea dahkkon ja eará fitnodagaid/doaimmaheaddjiid vásáhus dan suorggis, dasa dárbbašuvvo fierpmádat ja várddus eará doaimmaheaddjiid ja doalliid ektui oppalaččat. Bioforsk Nord:s lea jo nana fierpmádat, sihke sámi guovlluin ja muđui riikkas vejolaš máhttolágideaddjiid gaskkas. Ovdamunnin atnit dálá resurssaid náhpin, dan ektui go cegget ođđa guovddáža, lea vuosttažettiin go dat it gáibit nu olu resurssaid, ii kapitála, ii gealbbu, ii fierpmádaga iige áiggi dáfus. Lea álkibut ruhtadit álggaheami ja jođiheami dálá ásahusas, dan ektui go hukset juoga gitta álggos, seammás go dalle lea buoret vejolašvuohta ollašuhttit guovddáža ásaheami.</p>
<p>Bioforsk Nord ferte nappo nannet gealbbus sámi diliid birra ja fierpmádaga bokte sámi guovlluin fuolahit ahte muhtin láhkai lea sajis vai gaska geavaheaddjiide lea nu oanehaš go vejolaš. Dat vel dárbbaša nannet gealbbu meahccevuođđuduvvon mátkkošteamis, erenoamážit guolleturismmas, bivddus ja ođđa doaimmain.</p>
<p>Lea dehálaš ahte gealboguovddáš bargá geavaheaddjiid ektui nu olu go sáhttá. Sámediggi soaitá leat guovddážii dat deháleamos premissaaddin ja das dalle šattašii ovddasvástádus sihkarastit ahte geaveaheaddjit leat guovddážis. Lea lunddolaš ahte ásahuvvo sierra fágaráđđi dahje geavaheaddjijoavku mas sihke meahcásteaddjit, eará FoU-ásahusat, Sámediggi ja vejolaččat eanaeaiggádat leat ovddastuvvon.  Gealboguovddáš Bioforsk Nord olis sáhtášii lávkkiid mielde ceggejuvvot, álggos vuos ovttain virggiin mas leat sihke prošeakta- ja mátkkoštanruhta. Badjelaš 1 miljon kr ovddas livččii guovddážis buorre álgu. 2-3 jagi mielde berrešivččii datte guovddáš lahkonit guovtti virggi dássái ja lagabui 2 miljon kr bušeahtain.</p>
<p xml:lang="nob"><em type="bold">SISDOALLU </em></p>
<p xml:lang="nob"><em type="italic">ČOAHKKÁIGEASSU ............................................................................................................. 3 </em></p>
<p><em type="italic">Sisdoallu ..........................................................................................</em></p>
<p xml:lang="nob"><em type="italic"> MIHTUT JA RÁMMAT ...................................................................................................11 </em></p>
<p><em type="italic">1.1 Duogáš...................................................................................................................11 </em></p>
<p><em type="italic">1.2 Prošeaktamihttu .....................................................................................................11 </em></p>
<p><em type="italic">1.3 Mandáhtta ..............................................................................................................11 </em></p>
<p><em type="italic">1.4 Guovddáš dokumeanttat ja mearrádusat ................................................................12 </em></p>
<p xml:lang="nob"><em type="italic"> MÁLLE, DUHKODAT JA RÁDDJEN ..............................................................................14 </em></p>
<p><em type="italic">2.1 Bargoáddejupmi .....................................................................................................14 </em></p>
<p><em type="italic">2.2 Ráddjen ..................................................................................................................15 </em></p>
<p xml:lang="nob"><em type="italic">2.3 Organiseren ...........................................................................................................15 </em></p>
<p><em type="italic"> Meahcástanealáhusa definišuvdna ja duhkodat ............................................................16 </em></p>
<p><em type="italic">3.1 Meahcástanealáhusa definišuvdna ........................................................................16 </em></p>
<p><em type="italic">3.1.1 Sámedikki definišuvdna meahcástanealáhusas ..............................................16 </em></p>
<p><em type="italic">3.1.2 Ealáhusdoahpaga definišuvdna ......................................................................16 </em></p>
<p><em type="italic">3.1.3 Min dulkon meahcástanealáhusas ..................................................................17 </em></p>
<p><em type="italic">3.2 Meahccedoaba .......................................................................................................17 </em></p>
<p><em type="italic">3.2.1 Sámi definišuvdna meahcis .............................................................................17 </em></p>
<p><em type="italic">3.2.2 Dárogiel definišuvdna meahcis (utmark)..........................................................18 </em></p>
<p><em type="italic">3.3 Meahci buktagat ja bálvalusat ................................................................................19 </em></p>
<p><em type="italic">3.4 Meahcástanealáhusaid rievdan ..............................................................................19 </em></p>
<p><em type="italic">3.5 Meahcástanealáhusaid ráddjen ..............................................................................21 </em></p>
<p><em type="italic">3.6 Meahcástanealáhusaid duhkodat ...........................................................................22 </em></p>
<p><em type="italic">3.6.1 SSB ealáhusjoavkkuid standárda ....................................................................22 </em></p>
<p><em type="italic">3.6.2 SEG raportta oassi ..........................................................................................23 </em></p>
<p><em type="italic">3.6.3 Ealáhussearvvit ...............................................................................................24 </em></p>
<p><em type="italic">3.6.4 Eará searvvit ...................................................................................................24 </em></p>
<p><em type="italic"> Meahcástanealáhusaide riggodagat ja vejolašvuođat ....................................................25 </em></p>
<p><em type="italic">4.1 Bivdu ja fuođđut .....................................................................................................25 </em></p>
<p><em type="italic">4.1.1 Riggodagat ......................................................................................................25 </em></p>
<p><em type="italic">4.1.2 Bivddu ja fuođđuid ávkkástallanvejolašvuođat/potensiála ................................26 </em></p>
<p><em type="italic">4.2 Sáivaguolli ..............................................................................................................27 </em></p>
<p><em type="italic">4.2.1 Riggodatvuođđu ..............................................................................................27 </em></p>
<p><em type="italic">4.2.2 Sáivaguoli potensiála ......................................................................................28 </em></p>
<p><em type="italic">4.2.3 Mii gáibiduvvo jus galggaš potensiála luvvet? .................................................30 </em></p>
<p><em type="italic">4.3 Urtasat ja muorjjit ...................................................................................................31 </em></p>
<p><em type="italic">4.3.1 Riggodatvuođđu ..............................................................................................31 </em></p>
<p><em type="italic">4.3.2 Urtasiid ja murjjiid ovdánahttinvejolašvuođat ...................................................35 </em></p>
<p><em type="italic">4.4 Luondduvuođđuduvvon mátkeealáhus ...................................................................37 </em></p>
<p><em type="italic">4.4.1 Riggodatvuođđu ..............................................................................................37 </em></p>
<p><em type="italic">4.4.2 Ovdánahttinvejolašvuođat ...............................................................................38 </em></p>
<p><em type="italic">4.5 Bioenergiija ............................................................................................................39 </em></p>
<p><em type="italic">4.5.1 Definišuvdna ja resurssat ................................................................................39 </em></p>
<p><em type="italic">4.5.2 Ovdánahttinvejolašvuođat ...............................................................................40 </em></p>
<p><em type="italic"> Gáržžádusat meahcástanealáhusa ovdánahttimis.........................................................41 </em></p>
<p><em type="italic">5.1 Rámmaeavttut ........................................................................................................41 </em></p>
<p xml:lang="nob"><em type="italic">5.2 Infrastruktuvra ........................................................................................................41 </em></p>
<p><em type="italic">5.3 Guottut/politihkka ...................................................................................................42 </em></p>
<p><em type="italic">5.4 Márkan ...................................................................................................................42 </em></p>
<p><em type="italic">5.5 Teknologalaš ovdánahttin ......................................................................................43 </em></p>
<p><em type="italic">5.6 Kapitála ..................................................................................................................43 </em></p>
<p><em type="italic">5.7 Gealbu ...................................................................................................................44 </em></p>
<p><em type="italic">5.8 Gáržžádusaid čoahkkáigeassu ...............................................................................44 </em></p>
<p><em type="italic"> Meahccegealbbu fállit ....................................................................................................45 </em></p>
<p><em type="italic">6.1 Doaimmaheaddjit márkaniin ...................................................................................45 </em></p>
<p><em type="italic">6.2 Romssa universitehta (UiT) ....................................................................................4</em></p>
<p><em type="italic">6.3 Finnmárkku allaskuvla (HiF) ...................................................................................45 </em></p>
<p><em type="italic">6.4 Biras- ja biodiehtaga universitehta (UMB) ..............................................................45 </em></p>
<p><em type="italic">6.5 Hedmárkku allaskuvla (HiHM) ................................................................................46 </em></p>
<p><em type="italic">6.6 Davvi-Trøndelága allaskuvla (HiNT) .......................................................................46 </em></p>
<p><em type="italic">6.7 Sámi allaskuvla ......................................................................................................46 </em></p>
<p><em type="italic">6.8 Deanu joatkkaskuvla ..............................................................................................46 </em></p>
<p><em type="italic">6.9 Sámi joatkkaskuvla ja boazodoalloskuvla ...............................................................47 </em></p>
<p><em type="italic">6.10 Mære joatkkaskuvla ...............................................................................................47 </em></p>
<p xml:lang="nob"><em type="italic">6.11 Senter for bygdeforskning (Gilledutkama guovddáš) ..............................................47 </em></p>
<p xml:lang="nob"><em type="italic">6.12 Bioforsk Nord, Holt oss. ..........................................................................................47 </em></p>
<p xml:lang="nob"><em type="italic">6.13 Nofima....................................................................................................................49 </em></p>
<p xml:lang="nob"><em type="italic">6.14 Meahcceossodat Akershus ja Østfold ....................................................................49 </em></p>
<p xml:lang="nob"><em type="italic">6.15 Faun Naturforvaltning AS .......................................................................................49 </em></p>
<p><em type="italic">6.16 Hanen, suorge- ja márkansearvi gilleturismma ja doallobiepmu várás ...................50 </em></p>
<p xml:lang="nob"><em type="italic">6.17 Stabbursnes Naturhus og museum ........................................................................50 </em></p>
<p><em type="italic">6.18 Earát ......................................................................................................................50 </em></p>
<p><em type="italic"> Leago dárbu gealboguovddážii? ....................................................................................51 </em></p>
<p><em type="italic">7.1 Gealboguovddáža doaba .......................................................................................51 </em></p>
<p><em type="italic">7.2 Meahcástanealáhusaid várás gealboguovddáža dárbu ..........................................52 </em></p>
<p><em type="italic"> Gealboguovddáža siskkoš ja doaimmat ........................................................................54 </em></p>
<p><em type="italic">8.1 Gealboguovddáža badjebajit rámmat .....................................................................54 </em></p>
<p><em type="italic">8.2 Kártejuvvon gealbodárbbut ja gáržžádusat .............................................................54 </em></p>
<p><em type="italic">8.3 Gealboguovddáža doaimmat ..................................................................................56 </em></p>
<p><em type="italic">8.3.1 Árvogeavleáddejupmi ja guovddáš hástalusat .................................................56 </em></p>
<p><em type="italic">8.3.2 Rámmaeavttut .................................................................................................56 </em></p>
<p><em type="italic">8.3.3 Hálddašeapmi .................................................................................................56 </em></p>
<p xml:lang="nob"><em type="italic">8.3.4 Infrastruktuvra .................................................................................................57 </em></p>
<p><em type="italic">8.3.5 Dutkan ja ovdánahttin (FoU)............................................................................57 </em></p>
<p><em type="italic">8.3.6 Fierpmádathuksen ..........................................................................................57 </em></p>
<p><em type="italic">8.3.7 Máhttogaskkusteapmi .....................................................................................57 </em></p>
<p><em type="italic">8.3.8 Fitnodatovdánahttin .........................................................................................58 </em></p>
<p><em type="italic">8.3.9 Gealboguovddáža bargguid ráddjen ................................................................58 </em></p>
<p><em type="italic">8.4 Gealboguovddáža bargohámit ...............................................................................58 </em></p>
<p><em type="italic">8.4.1 Málle ...............................................................................................................58 </em></p>
<p><em type="italic">8.4.2 Háhkat máhtu ..................................................................................................59 </em></p>
<p><em type="italic">8.4.3 Sotket máhtu ...................................................................................................59 </em></p>
<p><em type="italic">8.4.4 Biđget máhtu ...................................................................................................59 </em></p>
<p><em type="italic">8.5 Gealboguovddáža mihttu .......................................................................................60 </em></p>
<p><em type="italic"> Gealboguovddážii mállet ...............................................................................................63 </em></p>
<p><em type="italic">9.1 Eavttut gealboguovddáža válljemis ........................................................................63 </em></p>
<p><em type="italic">9.2 Molssaevttolaš mállet .............................................................................................64 </em></p>
<p><em type="italic">9.2.1 Ođđa iešheanalis gealboguovddáš..................................................................64 </em></p>
<p><em type="italic">9.2.2 Fierpmádatmálle ođđa guovddážin náhpin ......................................................65 </em></p>
<p><em type="italic">9.2.3 Fierpmádatmálle dálá resurssaiguin náhpin ....................................................66 </em></p>
<p><em type="italic">9.2.4 Dálá resurssa viiddidit .....................................................................................66 </em></p>
<p><em type="italic">9.3 Rávvejuvvon málle – Fierpmádatmálle mas Bioforsk Nord lea náhpin ....................67 </em></p>
<p><em type="italic">9.3.1 Málle organiseren ............................................................................................67 </em></p>
<p xml:lang="nob"><em type="italic">9.3.2 Bioforsk Nord birra ..........................................................................................68 </em></p>
<p><em type="italic">9.3.3 Málle eavttut ....................................................................................................69 </em></p>
<p><em type="italic">9.3.4 Eaiggátvuohta .................................................................................................69 </em></p>
<p><em type="italic">9.3.5 Stivrenmálle ....................................................................................................69 </em></p>
<p><em type="italic">9.3.6 Gealboguovddáža jođiheapmi ja ovdánahttin ..................................................70 </em></p>
<p><em type="italic">9.3.7 Iežas gealbogáibádus guovddážis...................................................................71 </em></p>
<p><em type="italic">9.3.8 Gealboguovddáža vejolaš ruhtadeapmi ..........................................................71 </em></p>
<p><em type="italic">9.3.9 Vuođustus ahte Bioforsk Nord galggašii gealboguovddáža náhpin..................71 </em></p>
<p><em type="italic">9.3.10 Joatkka gealboguovddáža ásaheamis .............................................................72 </em></p>
<p><em type="italic"> Čoahkkáigeassu ja rávvagat ......................................................................................73 </em></p>
<p><em type="italic"> Girjjálašvuođačujuhusat .............................................................................................75 </em></p>
<p xml:lang="nob"><em type="bold">1  MIHTUT JA RÁMMAT </em></p>
<p><em type="bold">1.1 Duogáš </em></p>
<p>Sámediggi dáhttu meahcástanealáhusaid várás gealboguovddáža dárbbu. Dát lea earret eará oassin <em type="italic">Lotnolasealáhusaid ja sámi mátkkoštanealáhusa árvoháhkanprográmmas. </em>Prográmma dohkkehuvvui Sámedikki dievasčoahkkimis guovvam. 28.b. 08. Dasa lea ráhkaduvvon prográmmaválddahallan oktan mihtuiguin ja oassemihtuiguin, doaimmaiguin ja bušeahtain. Prográmma lea dál nuppi jagi doaimmas.  </p>
<p>Dát jearaldat lea 16 doaimma čuovvoleapmi lotnolasealáhusaid ja sámi mátkkoštanealáhusa árvoháhkanprográmmas; <em type="italic">Árvvoštallat meahcástanealáhusaid várás gealboguovddáža </em></p>
<p><em type="italic">dárbbu</em>.  </p>
<p>Sámedikki 65/07 ášši <em type="italic">Dieđáhus meahcástanealáhusaid ovdánahttimis – </em>bidjá dehálaš vuođu mo árvvoštallat gealboguovddáža dárbbu. Namahuvvon dieđáhusas lea meahcástanealáhus digaštallon ja ráddjejuvvon, duhkodat lea árvvoštallon, hástalusat ja vejolašvuođat leat árvvoštallon ja mihtut, vuoruhansuorggit ja strategiijat leat evttohuvvon.  </p>
<p><em type="bold">1.2 Prošeaktamihttu </em></p>
<p>Lotnolasealáhusaid ja sámi mátkkoštanealáhusa árvoháhkanprográmma badjebajit mihttun lea lasihit árvoháhkama innovatiivva lotnolasealáhusaid ja sámi mátkkoštanealáhusa vuoruhemiin ja ovdánahttimiin.</p>
<p>Meahcástanealáhusaid ovdánahttima mihttun lea lasihit árvoháhkama sámi guovlluin meahccebuktagiid buorebut avkkástaladettiin.</p>
<p>Prošeaktamihttun árvvoštallat meahcástanealáhusaid várás gealboguovddáža dárbbu leat mii defineren leat Sámediggái čielggadit ahte lea go vuođđu ja dárbu ásahit meahcástanealáhusaid várás gealboguovddáža, ja ahte mo dákkár guovddáš sáhtášii lágiduvvot ja jođihuvvot, ja mii dákkár guovddážii galggašii leat.</p>
<p><em type="bold">1.3  Mandáhtta </em></p>
<p>Sámediggi lea jearaldagas 07.01.2009 árvvoštallamii bidjan čuovvovaš mandáhta:</p>
<p><em type="italic">“Guorahallan galgá árvvoštallat meahcástanealáhusaid várás gealboguovddáža ceggema dárbbu. Dárboárvvoštallamis galgá dákkár guovddáža duhkodat boahtit ovdan.  </em></p>
<p><em type="italic">Defineret fágasurggiid ja ulbmiljoavkkuid maid guovddáš galgá gokčat.  </em></p>
<p><em type="italic">Guorahallan galgá árvvoštallat mo gealbolasiheaddji doaimmaid meahcástanealáhusain sáhttá fállat ja ordnet. Galgá maiddái árvvoštallat ahte sáhttá go dákkár doaimmaid fállat dálá doaimmain nugo sámi giella- ja kulturguovddážiin, sámi guovlluid joatkkaskuvllain, Bioforsk jna. Dan oktavuođas galgá vel árvvoštallat ahte lea go molssaeaktun ásahit fierpmádaga dáid gaskkas almmá ceggekeahttá fysalaš guovddáža.  </em></p>
<p><em type="italic">Buktit guovddážii ordnema, oamasteami, jođiheami ja ruhtadeami evttohusa. </em></p>
<p><em type="italic">Evttohit vejolaš gealboguovddážii joatkka ovdáneami oktan joatkka plánemiin.   </em></p>
<p><em type="italic">Guorahallan galgá váldit vuhtii Sámedikki dieđáhusa sámi ásahusovdáneami hárrái ruhtadeami dáfus. Sámedikki rolla dán guovddážis, ja dálá gealbbu joatkima jo ásahuvvon sámi ásahusain.” </em></p>
<p><em type="bold">1.4 Guovddáš dokumeanttat ja mearrádusat  </em></p>
<p>Lotnolasealáhusaid ja sámi mátkkoštanealáhusaid árvoháhkama prográmmaválddahallan – 10/08 ášši bidjá sihke badjebajit duvdagiid ja konkrehta doaibmabijuid meahcásteami vuoruheapmái. Prográmmaválddahallama 16 doaibmabidju lea <em type="italic">Árvvoštallat </em></p>
<p><em type="italic">meahcástanealáhusaid várás gealboguovddáža </em>ja lea ná hábmejuvvon:  </p>
<p><em type="bold">16 doaibmabidju Árvvoštallat meahcástanealáhusaid várás gealboguovddáţa </em></p>
<p><em type="bold">Duogáš</em> </p>
<p>Bioforsk lea davvinorgga eanadoalu ja saivaguoli várás gealboguovddáš. Bioforsk lea maiddái leamaš bálkáhuvvon kommersialiseret meahccemurjjiid ja urtasiid. Árvoháhkanprográmmii lea dehálaš ávkkástallat dan gealbbu mii lea fidnemis. Hástalussan lea sihkarastit ahte sámi perspektiiva biddjo vuođđun ođđa lotnolasaid ovdánahttimis. Sihkarastin dihtii buori ovdáneami ja ahte sámi árvvut ja oainnit fuolahuvvojit, de dárbbašuvvo árvvoštallat mo sihkarastit FoU-barggu. Eará dilálašvuođat mat berrejit árvvoštallot lea mo sihkarastit</p>
<p>- Sámi máhtu dokumentašuvnna ja systematiserema - Márkaniid kárten ja ovdánahttin  - Buvttaovdánahttin - Infrastuktuvrra ovdánahttin - Juridihkalaš rámmaeavttut analysa ja kárten - Bagadeami ja gealboloktema láhčin</p>
<p><em type="bold">Strategiija</em> Seaguhit guoskevaš beliid árvvoštallamii <em type="bold">Doaimmat</em> Kártet gealbodárbbu meahcásteaddjiid gaskkas </p>
<p><em type="bold">Ovddasvástideaddji</em>  Sámediggi, soitet vel earát </p>
<p>Meahcástanealáhusaid ovdánahttindieđáhusas – 65/07 áššis lea Sámediggi vuđolaččat analyseren ja árvvoštallan meahcástanealáhusaid. Dás lea Sámediggi mearridan čuovvovaš mihtu: <em type="italic">Meahcástanealáhusaid ovdánahttima mihttun lea lasihit árvoháhkama sámi guovlluin meahccebuktagiid buorebut ávkkástaladettiin. </em>Sámediggi lea dasto mearridan čuovvovaš </p>
<p>vuoruhansurggiid:</p>
<p>- Rámmaeavttuid meahcástanealáhusaide - Kvalitehtasihkarastin  - Gealbolokten, dutkan ja ovdánahttin - Vuovdin ja vuovdalanbargu - Mobiliseren, fierpmádat ja ovttasbargu</p>
<p>Gealboguovddáža dáfus lea čuovvovaš mearriduvvon:</p>
<p><em type="italic">Berre ásahuvvot meahcástanealáhusaid várás gealboguovddáš mii ee. galgá bargat meahcástanealáhusaid ovdánahttinprošeavttaiguin.  </em></p>
<p><em type="italic">Guovddáža mihttun berrešii leat veahkehit ee. ásahemiin, vuovdaleamis – meahccebuktagiid ovdánahttimiin, árbevirolaš máhtus jna.  </em></p>
<p xml:lang="nob">Sámediggiráđi dieđáhusas sámi ásahusovddideamis <em type="italic">Samiske institusjoner og det sivile </em></p>
<p><em type="italic">samiske samfunn</em> (Sámi ásahusat ja siviilla sámi servodat<em type="italic">) </em>biddjojit muhtin duvdosat mo </p>
<p>boahttevuođa ordne ásahusaid ja organisašuvnnaid mat ožžot Sámedikkis doarjaga. Dát soaitá leat mearkkašahttin gealboguovddáža vejolaš organiseremii.</p>
<p>Sámedikki 2008 bušeahta ođasteamis – 27/09 áššis mearriduvvui árvvoštallat doarjaga meahcástanealáhusaid várás gealboguovddáža ovdaprošektii.</p>
<p xml:lang="nob"><em type="bold">2  MÁLLE, DUHKODAT JA RÁDDJEN</em><em type="italic"> </em><em type="bold">  </em></p>
<p><em type="bold">2.1  Bargoáddejupmi  </em></p>
<p>Mii leat ádden barggu nu ahte galgá árvvoštallat meahcástanealáhusaid várás gealboguovddáža dárbbu. Dán barggu sáhttá juohkit guovtti muddui. Vuosttas muddu lea defineret ja ráddjet meahcástanealáhusa, válddahallat ealáhusa duhkodaga dál ja jáhkkihahttit dákkár guovddáža dárbbu. Nubbi muddu šattašii válddahallat vejolaš gealboguovddáža, maid dát guovddáš sáhtášii leat, mo dat galgá ordnejuvvot, maid galgá sáhttit fállat ja mii de galggašii čielggaduvvot/dahkkot ovddasguvlui.</p>
<p>Dán sáhttá dán govvosis čilget:</p>
<p><em type="bold">1 MUDDU     </em>Dárbu<em type="bold">  </em></p>
<p><em type="bold">2 MUDDU          </em>Bálvalusat </p>
<p xml:lang="nob">MEAHCÁSTANEALÁHUSAT</p>
<p>Definišuvdna ja ráddjen</p>
<p>Duhkodat</p>
<p xml:lang="nob">MEAHCÁSTANEALÁHUSAID VÁRÁS GEALBOGUOVDÁŠ Duhkodat</p>
<p xml:lang="nob">Organiseren</p>
<p>Ulbmiljoavkkut</p>
<p>Fálaldagat</p>
<p>Fágasuorggit</p>
<p>Gealbolasihead dji doaibmabijut FoU-bálvalusat Kárten, goziheapmi</p>
<p><em type="bold">2.2  Ráddjen  </em></p>
<p>Sámediggi lea barggu mandáhtas cealkán ahte meahcástanealáhus doaba ráddjejuvvo sáivaguollebivdui, smávvafuođđuide, murjjiid, urtasiid ja guobbariid ávkkástallamii ja reidemii ja meahccešattuid ja guollejávrriid dikšumii. Sáivaguoli biebman ja šaddadan maid galgá dán árvvoštallamii mielde. Meahccevuođđuduvvon turisma ja earálágan mátkeealáhus meahcis ii galgga dán árvvoštallamis leat mielde.</p>
<p>Árrat dán guorahallamis válljiimet ovttas bargoaddiin viiddidit ráddjema nu ahte meahccevuođđuduvvon mátkkoštanealáhus gullá dasa. Guorahallama 4 kapihttalis leat válddahallon meahcástanealáhusat stuorra vejolašvuođaiguin, dás leat uhcán ráddjemat ealáhusšlájas. Dát maid čuovvu ságaškuššamis maŋŋeleabbos dokumeanttas.</p>
<p>Sámediggi lea guorahallama mandáhtas bivdán váldit vuhtii Sámediggeráđi dieđáhusa sámi ásahusovdáneami birra meahcástanealáhusaid várás gealboguovddáža vejolaš organiserema ja ruhtadeami dáfus.</p>
<p xml:lang="nob"><em type="bold">2.3  Organiseren </em></p>
<p>Bargoaddi čujuha prošeaktaovddasvástideaddji (PA). PA galgá leat prošeaktaeaiggáda ovddasteaddji ja sus galgá leat bajit ovddasvástádus ahte prošeakta ovdána ja daid doaimmaide mat leat plánejuvvon. Inge Arne Eriksen ja John Osvald Grønmo leaba leamaš oktavuođat Sámedikkis. Audhild Schanche lea leamaš prošeaktaovddasvástideaddji Sámedikkis.</p>
<p>Prošeaktajođiheaddji (Asplan Viak ovddas bargojođiheaddji) lea leamaš Magne Svineng, prošeaktamielbargit leaba leamaš Veslemøy K. Dahl ja Jan Olli, buohkat Asplan Viak AS Kárášjogas.</p>
<p xml:lang="nob"><em type="bold">3  MEAHCÁSTANEALÁHUSA DEFINIŠUVDNA JA DUHKODAT </em></p>
<p><em type="bold">3.1 Meahcástanealáhusa definišuvdna </em></p>
<p><em type="italic">3.1.1 Sámedikki definišuvdna meahcástanealáhusas   </em></p>
<p>Sámediggi lea Meahcástanealáhusaid dieđáhusas – 65/07 áššis ráddjen meahcástanealáhusa sáivaguollebivdui, smávvafuođđuide, murjjiid, urtasiid ja guobbariid ávkkástallamii ja reidemii ja meahccešattuid ja guollejávrriid dikšumii. Sáivaguolli siskkilda sihke bivdima ja reidema, ja  biebmama ja šaddadeami. Meahcástanealáhusaid dieđáhusas lea meahccevuođđuduvvon turisma siskkilduvvon.</p>
<p>Das aiddostahtto vel ahte meahccedoaba dán oktavuođas ii fátmmas vuovdedoalu, boazodoalu, eanadoalu dahje dábálaš šaddogárdedoalu. Dát mearkkaša ahte muorračuollan ja daid vuovdin ii fátmmastuvvo meahcástanealáhusdoahpagii Sámedikki ráddjemis.</p>
<p>Dasto eai fátmmastuvvo doaimmat mearas meahcástanealáhussan, iige vuotnabivdu.</p>
<p>Erohus gaskal ealáhusa ja joavddu/biebmolassi/vuoiŋŋasteami ii leat sámi máilmmis ja sámi áddejumis nu čielggas. Dán mandáhta bargun lea čielggas das ahte dat máinnaša meahcástanealáhusaid várás gealboguovddáža. Sámedikkis ii leat čielga ráddjen ealáhusdoahpagis meahcásteami oktavuođas. Sámediggeráđi mearrádusas 127/07 áššis, gulaskuddancealkámuš <em type="italic">Forslag til nytt regelverk for motorferdsel i utmark og vassdrag </em></p>
<p><em type="italic">(</em>Evttohus ođđa regeliidda mohtorjohtolahkii mehciin ja čázádagain<em type="italic">) </em>problematisere dán </p>
<p>fáddá veaháš. Sámediggi ovdandoallá ealáhusdoaimma, dállodárbbolaš ávkkástallama dahje iešbirgendoalu ja joavdovuodjima oassin sámi meahcásteami girjáivuođas. Ealáhus gáibida dienasdoaimma, muhto mas Sámediggi čujuha dan váttisvuođa mii lea go galgá bidjat ovttageardánis gáibádu</p>
<p><em type="italic">3.1.2 Ealáhusdoahpaga definišuvdna </em></p>
<p>Dán kapihttalis leat geahčadan meahccedoahpaga ja guđe riggodagaid dat galggašii fátmmastit. Meahcástanealáhus meakkašivččii vástideaddji ealáhuslaš ávkkástallan daid riggodagain mat leat mehciin. Baicce lea ággan dárkileabbot geahčadit ealáhusdoahpaga, mii dárbbašuvvo jus galggaš leat sáhka ealáhusas mii lea mearkkašahttin?</p>
<p>Vearroetáhta mielde earuhuvvo gaskal bálkkolačča ja iešheanalis ealáhusdoalli, ja gaskal joavdo- ja ealáhusdoaimma. Eaktun jus galggaš adnojuvvot ealáhusdoaibman, lea ahte doalus boađášii badjebáza. Vuovddedettiin gálvvuid ja bálvalusaid badjel 50 000 kr ovddas, lea doaibma geatnegas logahallot divatlohkui ja vástidit lassiárvodivada. Guovddáš áššin lea danne ahte man muddui sáhttá doaibma addit badjebáhcaga, seammás ferte doaimmas leat vissis duhkodat ja geahččalit vissis áiggi doaibmat <em type="italic">(www.skatteetaten.no)</em> </p>
<p><em type="italic">3.1.3  Min dulkon meahcástanealáhusas </em></p>
<p>Sámi guovlluin lea leamaš dábálaš ealáhusheivehemiiguin go máŋga ealáhusa ja boađu leat lotnolasat vai dállodollui boađášii dohkálaš ollislaš boahtu. Meahcásteapmi leat historjjálaččat ja árbevirolaččat leamaš dehálaš oassi dállodoalus, sihke lassidietnasiin/- ealáhussan ja biebmolassin. Dálá dállodoalut atnet uhcit aht` uhcit oasi bearatgoddegoluin bipmui, 2008:s dušše 11 % <em type="italic">(http://www.ssb.no/forbruk/)</em>, ja meahcásteami árvu biebmolassin geahpeduvvo maiddái vástideaddji. Meahcásteapmi vásáhussan, vuoiŋŋasteapmin ja árbevierroguoddin ii datte geahpeduvvo.  </p>
<p>Meahcceriggodagaid viežžan ja ávkkástallan joavdodoaibman, biebmolassin dahje vuoiŋŋasteapmin lea dehálaš oassin sámi guovlluid <span type="quote">”buori eallimis”</span> ja áibbas čielgasit dat mii lea eanemus mearri ja mieldoaibmiid dáfus, muhto dan ii datte dárbbaš defineret meahcástanealáhussan. Doaimmain main viežžá ja ávkkástallá meahci ealáhussan, ferte leat dihto duhkodat gálvojođus ja sáhttit áiggi badjel buktit badjebáhcaga. Lassiealáhussan dahje lotnolasealáhussan berre gálvojohtu leat uhcimusat 100 000 kr jus galggaš sáhttit áiggi badjel buktit badjebáhcaga. Doaimmain main leat bargit dahje galget bálkáhit eaiggáda/doaimmaheaddji ollesáiggis ferte leat gálvojohtu lagabui 1 milj. kr vai sáhttet máksit gálvogoluid, fásta goluid ja duhtadeaddji bálkká sullii 300 000 kr.  Min dulkon meahcástanealáhusas mii biddjo vuođđun dán bargui lea čuovvovaš:</p>
<p><em type="italic">”Ealáhus mii ávkkástallá meahcceriggodagaid ráhkadan ja vuovdin dihtii dihto meari buktagiid ja bálvalusaid ja mii galggašii muhtin áiggi geažis buktit badjebáhcaga.”  </em></p>
<p>Dán dulkoma váikkuhus lea ahte árbevirolaš meahcásteami áddejupmi ja čilgen ii deattuhuvvo seamma nannosit, ja ahte árbevirolaš máhtu ja luondduáddejumi guovddáš áššit eai leat nu nannosit guovddášáššit.</p>
<p><em type="bold">3.2  Meahccedoaba  </em></p>
<p><em type="italic">3.2.1 Sámi definišuvdna meahcis </em></p>
<p>Sámedikki njuolggadusain sámi deasttaid árvvoštallamis go Finnmárkkus molsojuvvo meahci atnu,  čujuhuvvo § 2:s ahte dat sámi namahus meahcci ii dárbbaš leat seamma go olgunastinlága <em type="italic">utmark </em>definišuvdna (gč. 3.2.1.2 kap. vulobealde). Meahcci lea jorgaluvvon </p>
<p><em type="italic">ødemark, villmark </em>dahje<em type="italic"> utmark</em> ja sáhttá leat duottar, várri dahje vuovdi. Schanche (2002) </p>
<p>čujuha máŋgga buori dajaldahkii mat govvejit meahccedoahpaga buorebut, mahkáš dan ahte meahcci muitala dan eanadaga masa boađát go guođát ruovttu ja gili, dahje meahcci lea doppe gos eai leat dahje eai ása olbmot, muhto gos luondduriggodagat leat (Schanche 2002).</p>
<p>Sámi doaba meahcásteapmi gokčá sullii visot olgodoaimmaid, sihke meahcástanealáhusaid ja olgunjohtima joavdun, biebmolassin dahje vuoiŋŋasteapmin. D�</p>
<p>Sámediggi mearridan miessemánu 24.b. 2007 ja Bargo- ja searvadahttindepartemeanta dohkkehan</p>
<p>geassemánu 11.b. 2007 Finnmárkolága § 4 láhkavuođuin.</p>
<p>dan maid muhtin ain oaivvilda meahcástanealáhusain. Dán raporttas leat bidjan dárogiel doahpaga meahcástanealáhusa vuođđun.</p>
<p>Sámi bivdo- ja meahcástansearvi lea meahccedieđáhusa gulaskuddancealkámušastis geassán ovdan sámi doahpaga birgejupmi dego guovddáš áddejupmin makkár mearkkašupmi meahcis lea sámi guovlluin. Birgejupmi sáhttá jorgaluvvot eallinvuođđun dahje ahte birge, ja meahcci lea leamaš ja lea ain dehálaš oassin beaivválaš eallinvuođus sámi guovllu olbmuide.</p>
<p>Birgejumi doahpaga áddejupmi lea oassin Árbediehtu prošeavttas mii lea Sámi allaskuvlla olis. Dás čujuhuvvo dasa ahte <em type="italic">”… birgejupmi lea oassi sámi árbevirolaš máhtus ja ahte dat </em></p>
<p><em type="italic">lea laktásuvvon eanadahkii, birrasii ja ekologalaš systemii ja servodatlaš identitehta ovdánahttimii. Birgejumi doaba lea maiddái eallindietnasa birra, muhto holistalaš perspektiivvas mas leat sihke ekonomalaš, sosiála, máhttolaš ja vuoiŋŋalaš aspeavttat, ja áddet luondduriggodagaid ceavzilis ávkkástallama</em>.” </p>
<p>(http:/www.arbediehtu.no/downloadfine.php?i=17e62166fc8586dfa4d1bc0e1742c08b).</p>
<p><em type="italic">3.2.2 Dárogiel definišuvdna meahcis (utmark) </em></p>
<p>Meahccedoaba lea leamaš eanadoallodoibmii laktásuvvon, mas meahcci mearkkaša dálus dan oasi mii lei olggobeale dan mii lei áidojuvvon, gitta gilvojuvvon eatnamiid (Edvardsen 2000). Dárogielas lea nammalassii <em type="italic">utmark innmark </em>ektui laktásuvvon eanadoalloterminologiijii, mas <em type="italic">innmark </em>historjjálaččat lea leamaš nana posišuvdna dáža servodagas. Sámi servodagas lea das mii definerejuvvo <em type="italic">utmark </em>leamaš historjjálaččat nana sajádat, go sápmelaččain lea leamaš johtti eallinvuohki ja atnán duovdagiid earaláhkai. Sáttá vaikke čuoččuhit ahte <em type="italic">utmark </em>lea leamaš seamma dehálaš sámi servodagas go <em type="italic">innmark </em>lea leamaš dáža servodahkii (Arnesen 2003).  </p>
<p>Olgunastinlága § 1a:s lea <em type="italic">utmark </em>definerejuvvon ahte gokko ii leat <em type="italic">innmark: “</em>Utmark<em type="italic"> </em></p>
<p><em type="italic">mearkkaša dán lágas gilvvakeahtes eana mii ovddit lađđasa mielde ii lohkkojuvvo </em>innmark<em type="italic">”.  </em></p>
<p>Luondduhálddašandirektoráhta evttohusas ođđa mohtorjohtolatregeliidda mehciin ja čázádagain definerejuvvo meahcástanealáhus nugo láigobarttaid jođiheapmi, luondduvaljiid ealáhuslaš ávkkástallan ja mátkeealáhus. Luondduvaljiid ealáhuslaš ávkkástallandoahpagii lohkko lassin murjjiid, guobbariid ja eará šattuid čoaggin, meahcceguohtumiid atnin árbevirolaš eanadoalus, vuovdedoalus ja boazodoalus.</p>
<p><em type="bold">3.3  Meahci buktagat ja bálvalusat </em></p>
<p>Meahccebuktagiid sáhttá juohkit máŋgga jovkui;</p>
<p>- Konkrehta borahahtti buktagat nugo guolli, fuođđut, muorjjit, urtasat ja suoinnit</p>
<p>ealliide</p>
<p>- Abstraktabut valjit nugo luondduvásáhusat, sieluráfi  - Konkrehta <span type="quote">”čuovga ja lieggasa”</span> –buktagat nugo muorra boaldimii ja bioboaldámuš - Oktasaš buorit nugo biologalaš máŋggabealatvuohta ja dearvvas ekosystemaid</p>
<p>veahkki (Sandberg 2000).</p>
<p>Arnesen (2003) čujuha dasa ahte meahci lea guovlu sihke buvttadeapmái ja vuoiŋŋasteapmái, gos goappašiid bealis lea barggu ja ealáhusa vejolašvuođat. Belohahkii bargu gálvvuid ja bálvalusaid buvttadeami bokte vuođđoealáhussii ja earalágan luondduriggodatvuođđuduvvon buvttadeapmi, ja belohahkii bargu vuoiŋŋasteapmái gálvvuid ja bálvalusaid buvttadettiin.</p>
<p>Dál sáhttit juohkit meahcásteaddjiid guovtti jovkui. Sii guđet ávkkástallet ja vuvdet njuolga leverandøraide ja sii guđet ávkkástallet ja reidejit dáid ávdnasiid vuovdin dihtii daid ni</p>
<p>Dat ealáhusdoallit guđet ávkkástallet ja vuvdet njuolga leverandørii, ožžot oalle heajos hatti vuođđoávdnasiid ovddas. Vuođđoávdnasiid čoaggin ja čohkken lea áddjái ja árjjalaš. Sii guđet váldet vuostá dáid vuođđoávdnasiid diinejit áibbas uhcán daid vuovdimis. Sii guđet leat ieža sihke čohkken ja reiden ja nisjabuktagiid ráhkadan, leat dat fitnodagat mat adnojit buoremus lihkostuvvan meahcástanealáhusaid gaskkas, ja dat main lea buorre gálvojohtu.</p>
<p>Mátkkoštanealáhusa doabaatnin lea girjái. Mátkkoštanealáhus lea definerejuvvon visot mátkedoaibma, luopmo- ja joavdomátkkit, gávpemátkkit, oktan kursa- ja konferánssain, ja guossis fitnan (ustibiid ja sogaid luhtte). Turisma leat baicce dušše luopmo- ja joavdomátkkit. Luondduvuođđuduvvon turisma sáhttá adnojuvvot ahte navddaša ja vásiha hui duohtatkeahtes luonddu (Mehmetoglu 2007).</p>
<p>Meahccevuođđuduvvon mátkkoštanealáhus sáhttá dan vuođul mii bajábealde lea namuhuvvon, definerejuvvot ahte lea navddašit ja vásihit buriid meahcis, sihke turisttat, gávpemátkkošteaddjit ja ustibat/sohkaguossit.</p>
<p><em type="bold">3.4  Meahcástanealáhusaid rievdan  </em></p>
<p>Maŋimus čuohtejagiid leat vuođđoealáhusat, guolástus, eanadoallu, boazodoallu ja meahcásteapmi leamaš sámi guovlluid ássama vuođđun. Meahcci riggodahkan lei erenoamáš dehálaš eanadollui ja boazodollui gitta mannan jahkečuođi gaskamuddui. Das maŋŋil de eanadoalus eanet gilvigohte ođđa eatnamiid ja doalut šaddet stuorát ja ođđaáigásaččabut ja meahcceriggodagaide ii lean šat nu dárbu. Boazodilis fas maŋŋil maŋimus soađi máksojuvvui dađistaga eanet bohccobierggu ovddas ja dađis nohkagođii dárbu lassidietnasii meahccebuktagiin. Seammás stuorrogohte čoahkkebáikkit ja sin lohku lassánii guđet eai lean njuolga vuođđoealáhusain, ja nu <span type="quote">”álbmot”</span> ávkkástallagođii eanet aht` eanet meahcceburiin (Prestbakmo 1994).</p>
<p>Norggas lei dábálaččat beroštupmi lassánan kommersialiseret meahci dan mielde ahte árbevirolaš eana- ja vuovdedoalu boađut leat njiedjan maŋimus jagiid. Erenoamážit eanaeaiggátservviin ja mátkkkoštanealáhusservviin leat álggahuvvon moanat stuorát prošeavtta lasihan dihtii árvoháhkama meahcis ja meahccevuođđuduvvon mátkkoštanealáhusas erenoamážit.</p>
<p>Máŋggas leat čujuhan daid nuppástusaide mat meahci ávkkástallamis leat (Sandberg m.fl. 2000, Arnesen 2003 ja 2006, Sandberg og Fedreheim 2008), maiddái čujuhan Stuorradiggedieđáhussii nr 39 (2000-2001) olgunastima birra. Álbmot dađis gáidá árbevirolaš doaimmain nugo várremátkkiin, murjemis, sáivaguollebivddus, čuoigamiin ja dan sadjái leat olgunastindoaimmat main lea leaktu ja leat gelddolaččat, nugo meahccesyhkelastin, mohtorjohtolat, kiting, heliskiing, várregizzun jna. Erenoamáš bures oaidná dan nuoraid gaskkas ja das lea oktavuohta eará servodatsurggiid eará ođđaáigeguoski rievdanproseassain. Vaikke dát guoská miehtá riikii, de ferte jáhkkit ahte dát rievdanproseassat gevvet ja geavvagohtet sámi guovlluinge.</p>
<p>Sámi servodagas lea álo leamaš hui nana politihkalaš beroštupmi meahcásteapmái ja meahcástanealáhusaide. Lea leamaš stuorra beroštupmi ealáhusservviide Sámi bivdo- ja meahcástansearvi ja Goahtegearret (geahča 3.5 kap.) ja muhtin áiggiid leat leamaš olu miellahtut. Meahcástanealáhus lea maiddái Sámedikkis divaštallon vuđolaččat, sihke jagis  <em type="italic">Dieđáhusas meahcástanealáhusaid ovdánahttima birra </em>ja jagis 2008 </p>
<p><em type="italic">Lotnolasealáhusaid ja sámi mátkkoštanealáhusa árvoháhkanprográmmas.  </em></p>
<p>Sámediggi lea árvoháhkanprográmma prográmmaválddahallamis dahkan SWOT-analysa lotnolasealáhusaid dilis. Olu dán analysas guoská meahcástanealáhusaidege. Meahcástanealáhusaide gullet vuosttažettiin dakkár ealáhus- ja navddašanávdnasiid čohkken ja buvttadeapmi mat leat vuođđuduvvon murjjiid, urtasiid/šattuid ja sáivaguoli vuođđo�</p>
<p>Dálá dili čoahkkáigeassun nugo dat leat čilgejuvvon SWOT-analysas, lea ealáhusa nannoseamos bealli dat eahpeformála máhtu mii olbmuin lea meahcceriggodagaid hálddašeamis ja čohkkemis, ja ahte lea regionála márkan báikkálaš biebmobuktagiidda. Eahpeformála gealbu sáhttá leat vuođđun ahte buktagiid hálddaša ja reide jierpmálaččat. Heajos bealli, lea váilevaš infrastruktuvra čielgaseamos. Heajos infrastruktuvra dulkot mii go leat nu moadde meahcástanealáhusfitnodaga, moadde dahje ii oktage mii vuostáváldá vuođđoávdnasiid, moadde buktaga ja áibbas moadde nisjabuktaga. Dása čuozahussan de eai leat galle biđgejeaddji (distributøra) iige danne olus márkaniid ektui.</p>
<p>Sámediggi deattuha vejolašvuođaid válddahallamis buktagiid kvalitehta (dearvasat, buhtásat ja lunddolaččat), vejolašvuhtii ovdánahttit nisjabuktagiid mat leat vuođđuduvvon árbevirolaš máhttui ja ahte lagasguovllus leat olu ávkkástalakeahtes vuođđoávdnasat.</p>
<p><em type="bold">3.5  Meahcástanealáhusaid ráddjen  </em></p>
<p>Meahcástanealáhusaid lea váttis ráddjet dan láhkai ahte sáhttá identifiseret meahcásteaddjiid. Man vuođul sáhtášii ráddjet fitnodatšlájaid sáhttá leat <em type="italic">Standard for </em></p>
<p><em type="italic">næringsgruppering </em>(ealáhusjoavkkuid standárda) maid SSB atná. Dás sáhttá </p>
<p>meahcástanealáhus dan ektui mo Sámediggi lea defineren meahcástanealáhusa ráddjejuvvot kodaide:</p>
<p><em type="bold">Koda   Suorggit  </em></p>
<p>Gilvit suvlliid ja aromáhtalaš, dálkkaslaš ja farmasøytalaš šattuid     Gilvit máŋggajagáš šattuid muđui    Šattuid dikšut maŋŋil go daid lea čoaggán     Bivdu, fuođđodikšun ja bálvalusaid mat gullet bivdui ja fuođđodikšumii    Čoaggit meahccešaddi buktagiid eará go muora    Sáivaguollebivdu    Akvakultuvra    Buvttadit sálteguoli, goikeguoli ja ráktoguoli     Buvttadit máisttalasáhusávdnasiid ja suvlliid     Buvttadit biebmoávdnasiid mat eai leat eará sajis namuhuvvon</p>
<p>Dán klassifiserema hedjodat lea ahte diehtá, sámi guovlluin ahte eanaš meahcásteaddjit jođihit dáid lotnolasat eará ealáhusaiguin. Dát mearkkaša ahte máŋggas eai leat logahallon SSB ealáhuskodain. Bargo- ja searvádahttindepartemeantta (AID) gohččuma mielde lea Sámi Ealáhus- ja guorahallanguovddáš (SEG) čađahan geavaheaddjiiskkadeami sámi ássanguovlluid lotnolasealáhusdoalliid gaskkas. Raporttas bođii ovdan ahte lei váttis válljet fitnodagaid dán iskkadeapmái. Válljejuvvon gielddaid ealáhuskantuvrraid dieđut ledje vuođđun dán válljemii, earret dieđuid suorgeservviin ja sis geat leat sierra ealáhusain main lea erenoamáš máhttu dáid ealáhusaid birra. Raporttas čujuhuvvo ahte sáhttet leat boasttogáldut dán válljemii, danne go SEG gaskan barggu fuomášii ahte máŋggas guđet ieža definerejit iežaset lotnolasealáhusdoallin eai leat logahallon suorgeservviin, dahje eai adnojuvvo danin daid gielddain (SEG 2009).</p>
<p>Dát lea min guovduge. Jus galggaš ollislaš gova oažžut, de livččii galgan čađahit gažadaniskkadeami sámi guovlluid visot fitnodagain. Dákkár kártema ii sáhte dahkat almmá olu resurssaid haga. Dán raporttas mii danne iskkastat ealáhuskodaid bokte, ja atnit dan mii SEG:s lea dan raportta atnimii, kártet meahcástanealáhusfitnodagaid.</p>
<p><em type="bold">3.6  Meahcástanealáhusaid duhkodat  </em></p>
<p><em type="italic">3.6.1  SSB ealáhusjoavkkuid standárda  </em></p>
<p>Go ohcá almmolaš statistihkain Norggas <em type="italic">(www.ravninfo.no)</em> ealáhuskodaid mat galggašedje fátmmastit meahcástanealáhusaid, lei boađusin ahte 64 doaimmaheaddji ledje logahallon dan gávcci kodii vulobeale tabeallas doppe gos lea Sámedikki ealáhusovdánahttinruđa doaibmaguovlu.            <em type="italic">  </em>  </p>
<p><em type="bold">Koda Suorggit Galle doaibmi </em></p>
<p>Gilvit suvlliid ja aromáhtalaš, dálkkaslaš ja farmasøytalaš šattuid   Gilvit máŋggajagáš šattuid muđui   Šattuid dikšut</p>
<p><em type="bold"> Submi  </em></p>
<p>3220 kodas – Akvakultuvra ii leat oktage fitnodagain mii dárkilat guorahallamis gulašii sáivaguoli biebmamii dahje gilvimii. Danne ii fátmmastuvvo dát ealáhuskoda meahcástanealáhusdoahpagii dán guorahallamis ja danne sihkastuvvo. 10201 koda –</p>
<p><em type="italic">Sálteguoli, goikeguoli ja ráktoguoli buvttadeapmi </em>fátmmasta fitnodagaid mat reidejit </p>
<p>sáltečáhceguoli, iige dalle fátmmas meahcástanealáhusdoahpagii.</p>
<p>Doaibmaguovlu masa lea ohcanláhkai doarjja ealáhusovdánahttimii ja maid Sámediggi hálddaša leat</p>
<p>14 olles gieldda ja 12 gieldaoasi, dát leat Mátta-Várjjagis oasit, Unjárga ja Deatnu, Gáŋgaviikkas oasit,</p>
<p>Davvinjárggas oasit, Kárášjohka, Porsáŋgu, Davvisiiddas oasit, Muosáin oasit, Fálesnuorri, Láhppi, Álttás oasit, Guovdageaidnu, Návuotna, Gáivuotna, Omastvuohta, Ráissás oasit, Loabat, Rivttáhis oasit, Skánit, Romssa gávpogis oasit, Evenáššis oasit, Divttasvuotna, Hábmiris oasit ja Narviikkas oasit. Earret dan leat sápmelaččat Sáččás, Leaŋgaviikka gielddas ja máttasámiguovllus doaibmaguvlui fátmmastuvvon, sii eai datte leat dán guorahallamis mielde.</p>
<p>Ođđa govva čájeha danne ahte leat 17 logahallon meahcásteaddji dan geografálaš doaibmaguovllus.</p>
<p><em type="bold">Koda Suorggit Galle doaibmi </em></p>
<p>Šattuid dikšut maŋŋil go daid lea čoaggán   Bivdu, fuođđodikšun ja bálvalusat mat gullet fuođđodikšumii   Sáivaguollebivdu   Sáivačáhcevuođđuduvvon akvakultuvra   Buvttadit máisttalasáhusávdnasiid ja suvlliid   Buvttadit biebmoávdnasiid mat eai leat eará sajis namuhuvvon</p>
<p><em type="bold"> Submi  </em></p>
<p>Dát diehttelasat ii eisege govve ollásit galle doaimmaheaddji leat dán ealáhusas, muhto lea geažideaddjin ahte man olus soitet leat dán ealáhusas. Dát nanne dan čuoččuhusa ahte jagis 2009 eai leat galles guđet hálidit bargat meahcástanealáhusaiguin ja vel moaddásiin lea dat deháleamos birgenláhkin. Jus vuođđuda dasa man galles leat ealáhusas ja mii lea gálvojohtu, de ii lea olu mii čujuha dan guvlui ahte lea vuođđu cegget meahcástanealáhusaid várás gealboguovddáža.</p>
<p>Statistihka ja duhkodaga hástalusaid bidjá ovdan maiddái Sámi statistihka fágalaš analysajoavku <em type="italic">Sámi logut muitalit II</em>:s, ja dalle erenoamážit sierranas lotnolasealáhusaide.  </p>
<p><em type="italic">”Sámi statistihka ovdánahttimis lea sávahahttin ahte dát aspeakta boahtá čielgaseabbot ovdan – áinnas sierra kategoriijan. Dan oktavuođas soaitá leat ávkkálažžan árvvoštallat mo meahcásteapmi ja duodji, mat dábálaččat doaimmahuvvojit lotnolasat eará ealáhusaiguin, sáhttá boahtit oidnosii oppalaš ealáhusstatistihkas.” </em></p>
<p>(Sámi logut muitalit 2 – 2009)</p>
<p><em type="italic">3.6.2  SEG raportta oassi  </em></p>
<p>Vuosttain raporta SEG:s (2009), čájeha ahte ledje mielde 132 lotnolasealáhusdoalli MáttáVárjjaga rájes gitta Divttasvutnii, main 66 olbmo (50 %) vástidedje iskkadeami. Iskkadeapmi čájeha ahte 27 daid 66 olbmos vižžet dietnasa meahcásteamis, nappo lea birrasii 40 % meahcci oassin lotnolasealáhusas. Eanaš daid 66 olbmos guđet vástidedje, barget lotnolasat ja vižžet dietnasa guovttu dahje golmma ealáhusas. Dábáleamos lotnolasvuohki mas meahcásteapmi lea mielde lea meahcásteapmi/mátkkoštanealáhus, dasto meahcásteapmi/duodji ja hárvvemus lea meahcásteapmi/eanadoallu. Raporta dasto čájeha ahte 19 dain 64 almmuhit ahte sis lea leamaš meahcásteamis gálvojohtu (SEG 2009).</p>
<p>Bajábeale kapihttalis čujuheimmet dasa ahte leat 17 logahallon ealáhusdoalli sámi guovlluin ja SEG-raporta čájeha ahte 19 vižžet gálvojođu meahcásteamis, vaikke 27 almmuhit ahte atnet iežaset lotnolasealáhusdoallin mas meahcásteapmige lea mielde. Vaikke dieđut leat eahpesihkarat, de lea konklušuvdna ahte eai leat nu galle ealáhusdoalli birra sáhka.</p>
<p><em type="italic">3.6.3  Ealáhussearvvit </em></p>
<p>Guokte searvvi leat organiseren meahcásteaddjiid ja lotnolasealáhusdoalliid ja dain lea leamaš ulbmilin buoridit meahcásteaddjiid eavttuid. Dat leat Sámi bivdo- ja meahcástansearvi ja Goahtegearret.</p>
<p><em type="bold">Sámi bivdo- ja meahcástansearvi </em>lea lágidan jahkái 2008 miellahttolisttu ja das leat 148 </p>
<p>máksi miellahtu. 142 dáid 148 olbmos leat Finnmárkkus eret, ja áibbas čielgasit eatnašiin dáin fas eret Guovdageainnus. Searvi lea politihkalaš neutrála beroštussearvi man mihttun lea ovddidit ja joatkit árbevirolaš sámi kulturvuođđuduvvon meahccedoaimmain ja meahcástemiin sámi guovlluin. Juohkehaš guhte berošta ja hálida bargat searvvi ulbmilia ovddas, sáhttá leat searvvis miellahttun.</p>
<p><em type="bold">Goahtegearret </em>ceggejuvvui 2002 dainna ulbmilin ahte galgá ovddidit ja fuolahit sámi </p>
<p>ássanguovlluin meahcce- ja lotnolasealáhusdoalliid beroštumiid, sihke ekonomalaččat, sosiálalaččat ja kultuvrralaččat. Jagis 2006 ledje searvvis 101 miellahtu. Goahtegearret ii leat ohcan doarjaga 2008 ovddas iige leat danne addán ođastuvvon miellahttolisttu.</p>
<p><em type="bold">Bivdi </em>lea mearrasámi bivdo- ja guolástussearvi, ceggejuvvon 2005, dainna ulbmilin ahte áigu </p>
<p>ovddidit ja fuolahit mearrasámi beroštumiid ja vuoigatvuođaid merrii ja mearas. Das ledje 35 miellahtu 2005:s. Bivdi fuolaha beroštumiid mat gullet merrii ja marina riggodagaide, mat eai leat váldon mielde dán barggus, eatge šat eanet dan birra daja.</p>
<p><em type="italic">3.6.4  Eará searvvit  </em></p>
<p>Utmarkkommunenes Sammenslutning, USS, (Meahccegielddaid ovttastus) vuođđudedje 40 gieldda jagis 1996. Jagis 2008 ledje mielde 81 miellahttogieldda. Sámi gielddain leat earret eará Gáivuotna, Omasvuotna, Hápmir, Árbordi ja Snoasa USS:s mielde.</p>
<p>USS ulbmilin lea ovddidit miellahttogielddaid beroštumiid juohkelágan meahcceáššiin. USS galgá maiddái geahččalit nannet báikkálaš iešstivrejumi meahccehálddašanáššiin ja buoridit ovttasdoaimma gaskal luonddu- ja birasgáhttema ja báikkálaš ealáhusovdáneami deasttaid.</p>
<p>USS veahkeha gielddaid dakkár áššiin go meahccehálddašeamis, boraspirehálddašeamis, areálahálddašeamis, gáhttenáššiin, máŋggalágan láhkaevttohusain jna. USS galgá vel leat doaibmi gulaskuddanproseassain Sámi vuoigatvuođalávdegotti II árvalusa čuovvoleamis. (Gáldu:<em type="italic"> www.utmark.no)</em>.  </p>
<p xml:lang="nob"><em type="bold">4  MEAHCÁSTANEALÁHUSAIDE RIGGODAGAT JA VEJOLAŠVUOĐAT  </em></p>
<p>Visot meahcceávkkástallan lea vuođđuduvvon daid riggodagaide mat leat olámuttus ávkkástallamii. Eai leat datte olámuttu várdosat das man olu leat iešguđet riggodagat maid sáhttá ávkkástallat ealáhuslaš ulbmiliidda. Šattašii dán prošeavtta rámmaid olggobeallai válddahallat mii čilge iešguđet riggodagaid ávkkástallánveara meari ja ekonomalaš potensiála. Gal leat maiddái riggodagat mat dál eai adnojuvvo leat ávkkástallanvearan ealáhuslaččat, muhto main boahttevuođas soaittášii leat sakka árvu. Danne mii dás bidjat ovdan guoskevaš meahcceriggodagaid main dál atnit leat ealáhuslaš potensiála.</p>
<p>Ferte aiddostahttit ahte dat riggodagat mat dán kapihttalis ovdanbiddjojit eai leat dievaslaččat dan hárrái mat sámi guovlluin leat gávdnamis, eaige leat visot vejolašvuođat eaige potensiálat váldon mielde. Mii dás boahtá ovdan lea dat maid mii oaivvildat leat áigeguovdileamos riggodagat, main lea buoremus potensiála ja danne dat mat leat ollašuhttimussan dego oassin boahttevuođa ja árvoháhkki meahcástanealáhusas.</p>
<p><em type="bold">4.1  Bivdu ja fuođđut  </em></p>
<p><em type="italic">4.1.1  Riggodagat  </em></p>
<p>Fuođđut leat prinsihpas visot meahcceeallit maid bivdá, namalassii stuorrafuođđut, smávvafuođđut ja mearranjiččehasat nugo njurjot. Stuorrafuođđuid, mat sámi guovlluin leat ealga, atná eanaeaiggát bivdovuoigatvuođa vuovdimii dahj</p>
<p>Ávkkástallanveara smávvafuođđut leat rievssat, giron, meahccelottit (čukčá, hurri, bakku), čáhcelottit (duorššut, buokčevuojažat, goalssit), čuonji, ruksesrieban ja njoammil. Bivdostatistihkat govvidit man olu leat riggodagat, ja dán statistihkaid mielde <em type="italic">(www.ssb.no) </em>lea rievssat dat stuorámus riggodat Norggas mas gaskamearálaš jahkásaš bivdu 2001-2008 áigodagas lea 245 000 rievssaha. Vástideaddji girona dáfus lea 132 000. 2008 leat 43 % rievssaha ja 50 % girona dieđihuvvon bivdojuvvon dain 4 davimus fylkkain. Eará fuođđošlájaide eai leat lahkage nu alla logut. Árbevirolaš ealáhuslaš ávkkástallan lea leamaš bivdu vuovdimassii, muhto dađis lea ávkkástallan lassánan mátkeealáhusoktavuođas (láigoheapmi idjadeapmái ja lágideapmi). Árbevirolaš bivddus vuovdima várás ii leat šat nu mávssolaš dál. Finnmárkoopmodaga (FeFo) guovllu siskkobealde navdojuvvo ahte sullii 5 % bivddus lea gárduma oktavuođas, ja eanaš dahket dan skuvlaluohkát ja penšunisttat. Dušše áibbas moaddásis lea bivdu dan mađe ahte sáhttá leat dihto ealáhuslaš mearkkašupmi. Fállojuvvo vel rievssat mii lea báhččojuvvon hávlabissuin, muhto dát eai leat nu bivnnuhat márkaniin. Finnmárkku oastiid dieđuid vuođul jođihuvvo viehka unnán rievssat, sullii 1000 rievssaha. Datte lea hirbmat buorre márkan.  </p>
<p>SND (Innovasjon Norge) meroštallá ahte 2000:s lei vuosttasárvu stuorrafuođđuin 460 miljon kruvnno ja smávvafuođđuin fas 42 miljon kruvnno, oktiibuot 502 miljon kruvnno. Bivdoárvu meroštallui lagabui 1,4 miljárdda kruvdnui. Dát eai leat dárkilis logut, muhto čájehit čielgasit ahte bivdoárvu (koartavuovdin, lágideapmi ee.) lea olu eanet go fuođđuid vuosttasárvu.</p>
<p>Raportta mielde mii lea ráhkaduvvon Norges Bondelag ja Norges skogeierforbunda ovddas 2005 (Kjellmann 2005) lea Norggas čieža bivdoveara šlája mat sáhttet gilvalit riikkaidgaskasaš kommersiealla márkaniin. Sámi guovlluide guoská dát elggaide ja rievssahiidda, mas rievssatbivdu lohkkojuvvo leamen dat mii álbmoga geasuha. Lagamus ja stuorámus márkan rievssatbivdui lea Norga sullii 50-60 000 bivdiin. Rievssatbivdu lea hirbmat bivnnut, áinnas daid vuosttas bivdovahkkuid iige leat makkárge bivdu man ovddas nu olu máksojuvvo vásáhusaid árvvu ovddas.</p>
<p>Mátkeealáhusaid dáfus sáhttá eallišlájainge, mat eai adnojuvvo fuođđun leat ealáhuslaš árvu, mahkáš loddegeahččan dahje safari.</p>
<p><em type="italic">4.1.2 Bivddu ja fuođđuid ávkkástallanvejolašvuođat/potensiála </em></p>
<p>Rievssatbivddus ealáhussan, namalassii bivdu vuovdima várás, lea eahpitkeahttá potensiála márkaniin, muhto eai leat nu olusat mat dan dahket, ii leat olus gálvojohtu ja riggodatfidnen sáhttá sakka molsašuvvot. 2009/2010 jahkodahkii lea sáhka gáržžidit gárduma Finnmárkkus go lea nu unnán rievssat. Buoremus potensiála lea danne bivdovuovdimis, bivdovásáhusain, idjadeamis ja guossoheamis. Bivdovuoigatvuođa (bivdokoarta) vuovdá eanaeaiggát, mii sámi guovlluin lea eanaš Finnmárkoopmodat Finnmárkkus ja Statskog daid eará guovlluin. Lea sakka potensiála árvoháhkamis idjademiid ja guossoheami, ofelastima, ja eará lágideami vuovdimis rievssatbivddu oktavuođas. Finnmárkoopmodaga guovllu siskkobealde lassánedje olggobeale Finnmárkku ássi bivdit 500 %:in 2001 -2006 áigodagas. 2006:s ledje váile 5000 olggobeale Finnmárkku ássi guđet lotno bivdokoartta. Dát lohku lea sakka njiedjan 2008:s danne go rievssatlohku lea njiedjan garrasit. 2006:s dieđihuvvui badjel 80 000 bivdon rievssaha, ja 2008:s fas 20 000. Eai leat sámi guovlluin makkárge dieđut rievssatbivddu vuovdima oktavuođas, earret bivdokoarttaid vuovdimis, ja min dieđu mielde eai leat meroštallamat potensiáliige.</p>
<p>Kjellmann (2006) mielde lea hástalussan jurddašit ođđa vuogi mo lágidit láigoheami, mahkáš juohkit bivdoresurssaid áiggis ja logus. Lunddolaš rievddadeamit máddodagas leat hástalussan áinnas olgoriikkalaš bivdiid ektui, go norgalaš</p>
<p>Sámi guovlluin bivdet olggobeale bivdit iehčanassii, namalassii ahte eai oastte olles fálaldaga mas lea idjadeapmi, guossoheapmi ja ofelastin. Okta sivain dása lea ahte eai leat nu máŋga dákkár olles fálaldaga. Hástalussan lea ráhkadit fálaldagaid mat leat doarvái geasuheaddjin ahte bivdit hálidit máksit eanet, áinnas daid guovlluin gos ii leat rádjá ahte galle bivdi sáhttet leat. Leat stuorra guovllut gos ii olus bivdojuvvo. Dáid guovlluid lea datte váttis geavahit, go lea guhki dohko luottas, iige doppe leat áktánas infrastruktuvra fállat alladását idjadeami ja guossoheami. Ovttasbargu gaskal eanaeaiggáda, hálddašeami ja mátkeealáhusdoalliid (bivdofálaldagaid fálliid) sáhtášii leat mearrideaddjin ráhkadit buriid fálaldagaid dáid guovlluide.</p>
<p>Máhttu márkaniid birra lea mearrideaddji mearkkašahttin ráhkadit buriid fálaldagaid. Lea oainnat hirbmat resursagáibideaddji háhkat buori márkanmáhtu, áinnas riikkaidgaskasaš márkaniidda. Ovttasbargu doaimmaheaddjiid gaskka lea danne dárbbašlaš. Nana báikemáhttu, ja máhtu áinnas sámi kultuvrra birra, livččii lassiárvun buktagiidda ja ásahivččii erenoamáš buktagiid gáibideaddji márkaniin.</p>
<p>Go čoahkkáigeassá de gáibida bivdovásáhusaid ovdánahttin ekonomalaš ceavzilis ja mávssolaš ealáhussan, viehka olu investerema infrastruktuvrras ja rusttegiin, gealbolasi ja ovttasbarggu. Ovttasbargui ii leat doarvái ovttasbargat buktagiid ja bálvalusaid fálliid gaskka, muhto maiddái gaskal fálliid, hálddašeami, eanaeaiggádiid ja ruhtadanásahusaid.</p>
<p><em type="bold">4.2  Sáivaguolli  </em></p>
<p><em type="italic">4.2.1 Riggodatvuođđu </em></p>
<p>SND-raportta 05-2003 (Strategisk plan for næringsmessig utnyttelse av fisk og ferskvannskreps) ja Handlingsplan for innlandsfisk (sáivaguolledoaibmaplána) (Eanadoallo- ja biebmodepartemeanta, 2006) mielde sáhttá Norggas jagis bivdit sullii 11 500 tonna sáivaguoli (dása ii gula anadroma luossaguolli). Árvvu mielde bivdet joavdobivdit 7 000 tonna jahkái. 2006 jođii gálvun sullii 245 tonna, mas meroštallon vuosttasárvu lei 9,5 miljon kruvnno, sáivaguolli mii lei fidnodoaimmas bivdojuvvon <em type="italic">(www.bioforsk.no)</em>. Danne leat sakka riggodagat atninláhkai lassi ávkkástallamii. Guoli kvalitehta sáhttá datte molsašuddat sakka muhtin jávrriin ja čázádagain. Dáid jávrriin ja čázádagain dárbbašuvvojit bivdo- ja dikšundoaimmat jus galggaš kvalitehta buoridit.  </p>
<p>Árbevirolaš ávkkástallan sáivaguolis ealáhusatnui lea leamaš fidnobivdu luondduguolis, njuolga vuovdimii dahje reidemii. Eará áigeguovdilis ávkkástallanvuogit leat nannámis guollebiebman ja guolástanturisma.</p>
<p>Norggas leat oktiibuot 660 luossajohtti čázádaga, ja jahkásaččat goddo joavdobivddus gaskal 75 000 ja 150 000 luossa ja su. 80 000 – 120 000 guvžá. Earret guvžábivddu, ávkkástallo luondduluossa dušše joavdobivdimii buot jogain earret Deanučázádagas, ja muhtin muddui Njávdámis (Käppälä-bivdu). 1975 – 2008 áigodagas bivdui gaskamearálaččat 43 % Deanučázádaga sálaš golgadagas, buođus ja botnefierpmis (Niemelä m.fl. 2009).</p>
<p><em type="italic">4.2.2  Sáivaguoli potensiála  </em></p>
<p>St. dieđ. Nr 28 (2007-2008) Sámepolitihkka nanne ahte lea ovdánahttinpotensiála sáivaguoli bivddus ja buvttadeamis. Ráđđehus álggahii 2008 5-jagáš ovdánahttinprográmma sáivaguoli várás, dainna áigumušain ahte šattašedje buresdoaibmi ealáhusat main leat stuorát fálaldagat kvalitehtasihkarastojuvvon buktagat ealáhusguolásteamis, sáivaguollebiebmamis ja guolástanturismmas. Ovdánahttinprográmma lea doaibmaplána vuođul maid Eanadoallo- ja biebmodepartemeanta almmuhii 2006. Doaibmaplánas čujuhuvvo ahte vuosttažettiin lea stuorra potensiála sáivaguoli reidemis. Luonddobivdon smávvaguliid biebmamisge adnojuvvo potensiála, muhto jus galggaš dás šaddat doarvái mearri ferte biebmamii dorvvastit. Sáivabiebman adno leat nisjebuktagat ja lohkkojit vuovdimii norgga má</p>
<p>Sámi guovlluid hástalussan guolásteamis sáivaguoli oktavuođas, lea oažžut áigái buriid guollejávrriid mat sáhttet leat vuođđun ealáhusguolásteapmái, seammás go ferte lágidit guollevuostáváldi. Čuolmmat vuovdaleapmái ja biđgemii váldojit ovdan sáivaguolledoaibmaplánas. Doppe čujuhuvvo ahte nu guhká go ii leat olu sáivaguolli vuovdemassii, de dat heađušta ahte lea stáđis vuovdinmearri guolli ja kvalitehtasihkarastin (Eanadoallo- ja biebmodepartemeanta 2006). Danne čujuhuvvo ahte ii leat ávkkálaš hukset govda fálaladaga biđgemis ja vuovdaleamis. Dát leat čuolmmat mat leat dehálaččat sámi guovlluid sáivaguolleovdánahttima vejolašvuođain.</p>
<p>Sáivaguoli sáhttá ávkkástallat ealáhusatnui 3 láhkai, ja govvosis vulobealde leat árvogeavllit govvejuvvon skoválaččat (vrd. Handlingsplan for innlandsfisk, LMD, 2006). Dáin leat moanat oktasaš hástalusat, muhto maiddái sierranas hástalusat juohke árvogeavllis.</p>
<p xml:lang="nob"> Eanadoallo- ja biebmodepartemeanta. (2006). <em type="italic">Handlingsplan for innlandsfiske – Handlingsplan for </em></p>
<p xml:lang="nob"><em type="italic">økt bruk av innlandsfisk som grunnlag for verdiskaping innen mat- og opplevelsesproduksjon. </em>Oslo: </p>
<p xml:lang="nob">Landbruks- og matdepartementet.</p>
<p>Nannánvuođđu-duvvon guollebiebman Luondduguoli fidnobivdu</p>
<p>Guolástanturisma</p>
<p>Nisjabuvtta</p>
<p>Mátkeealáhusbuvtta</p>
<p>Vuostáváldinjuovahat</p>
<p xml:lang="nob">Reiden</p>
<p>Fievrrideapmi</p>
<p xml:lang="nob">Biđgen</p>
<p>Vuovdin – Márkan</p>
<p>Vuovdaleapmi</p>
<p>Vuosttasárvu fitnobivdon sáivaguolis (earret luosa) meroštallui Norggas 2006:s 9,5 miljon kruvdnui. Reidemiin navdo ahte árvu livččii lasihuvvon 20 miljon kruvnno rádjai. Sállaša realisttalaš lasihemiin, oktan buoret buktagiiguin, reidenvugiiguin ja teknologiijain navdo potensiála johtilit sáhttit rasttildit 50 miljon kruvnno.</p>
<p>Bibmojuvvon sáivaguoli potensiálas lea viehka nana potensiála, sihke nationála ja riikkaidgaskasaš márkaniin. Dál ii leat olu buvttadeapmi, muhto sakka eanet go fidnobivdojuvvon luondduguolis. 2008 vuvdojuvvui 468 tonna rávdu/guvžá Norggas, eanaš oassi Nordlánddas <em type="italic">(www.ssb.no)</em>. Eará šlájaid buvttadeapmi (ruškesdápmot, čuovža, vuskon, biikaveakseguolli jna.) ii leat mearkkašanveara, muhto dáid šlájaid lea mearkkašahtti márkanpotensiála. Norga lea njunuš luosa ja girjeluosa biebmamis, ja olu dán máhtus ja teknologiijas sáhttá sirdit sáivaguollebiebmamii.  </p>
<p>Norges Skogeierforbund ja Reiselivsbedriftenes landsforening bivdima mielde árvvoštalai Norsk institutt for naturforskning (NINA) 2004 joavdoguolástusa ollislaš jahkásaš gálvojođu siseatnamiin leat sullii 900 miljon kruvnno, mas guollevuovdin lea su. 260 miljon kruvnno.</p>
<p>Sáivaguolledoaibmaplána bargojoavku oaivvilda ahte árvvu mielde lea potensiála 1,3 miljárdda kruvnno, mas 300 miljovnna kruvnno lea guollekoartta vuovdin.</p>
<p>Dat potensiála mii lea bajábealde válddahallon guoská miehtá riikii. Eai leat vástideaddji meroštallamat sámi guovlluid ektui. Sámi guovlluin leat sakka čáhce- ja čázádatriggodagat, nu ahte dáid guovlluinge livččii nana árvoháhkanpotensiála. Potensiála lea buorre luondduguliid bivdimis, muhto sáivaguollebiebmamis ja turisttaid várás guolásteamis lea vel ain buoret potensiála.</p>
<p>Sáivaguolledoaibmaplána mielde adnojuvvo ahte jahkásaččat bivdet su. 150 000 olbmo norgga čázádagain, ja dáin su. 70 000 bivdet dušše luosa. Ollislaš loguin leat su. 25 % olgoriikalačča. Luossabivdit jođihit jahkásaččat 1,4 miljárdda kruvnno ovddas, mas 30 % lea guolástanvuoigatvuođa oastimii. Potensiála meroštallo leat su. 2,2 miljárdda kruvnno.</p>
<p><em type="italic">4.2.3 Mii gáibiduvvo jus galggaš potensiála luvvet?  </em></p>
<p>Jus galggaš potensiála luvvet leat máŋggat hástalusat mat fertejit čovdojuvvot, sihke hástalusat mat leat oktasaččat sierranas árvogeavlliide ja hás</p>
<p>Oktasaš hástalusat fátmmastit resursavuođu ja hálddašeami, vuoigatvuođaid ja eaiggátgaskavuođaid. Guolle- ja čáhceriggodagaid ferte hálddašit ceavzilis vuogi mielde sihkarastin dihtii optimála buvttadeami ja buori kvalitehta guollái. Guolle- ja čáhceriggodagaid hálddašeapmi lea juogaduvvon gaskal stáhta, gieldda ja vuoigatvuođalačča (eanaeaiggáda). Dáid riggodagaid birra ferte máhttu, ja buorre ovttasdoaibma gaskal iešguđet doaimmaheaddjiid oažžun dihtii riggodagaide buori hálddašeami. Sámi guovlluin lea vel hástalussan ovdánahttit sámi beali lassiárvun buktagiin ja bálvalusain.</p>
<p>Fidnoguolásteami árvogeavllis lea váldohástalussan organiseren, kvalitehta, vuovdaleapmi ja biđgen ja vel buvttaovdánahttin. Doaibmaplána bargojoavku atná ávkkálaš ordnema guovddážin leat ieš dat geađgejuolgin fidnoguolásteami geavatlaš doaibmalágideapmi. Báikkálaš dásisge dárbbašuvvo organiseren, ainjo vuovdaleamis, vuovdimis ja biđgemis. Buorre kvalitehta (sturrodat ja vuoibmi) lea eaktun sihke fidnoguolásteapmái ja turisttaid várás guolásteapmái, ja heajos vuoibmi lea áinnas oktan parasihtaiguin man geažil guolli ii dohkke vuovdingálvun. Biđgemii ja vuovdimii gullá sihke logistihkka (fievrrideapmi) ja reidema vejolašvuohta (čollen, páhkken, reiden) ja lea stuorra hástalussan go mearit eai leat stuorrát.</p>
<p>Sáivaguollebiebmama árvogeavlái lea gánnáheapmi stuorra hástalussan, go gáibiduvvojit sakka investeremat ja leat alla doaibmagolut smávva rusttegiidda. Leat garra birasgáibádusat, mii vel dagaha alla buvttadangoluid. Márkanheivehuvvon buktagat ja buvttadeami beaktilahttin lea danne dehálaš, mii mearkkaša ahte dárbbašuvvo nana FoUbargu.</p>
<p>Guollekvalitehta lea dehálaš hástalussan turisttaid várás guolásteapmái, go lea dehálaš joavdoguolásteaddjiide dábálaččat, ja áinnas spesialisttaide, ahte guolli lea dihto stuoris ja buori kvalitehtas. Hálddašanmállet mat dán sihkarastet leat danne mearrideaddjin. Eai leat galle fitnodaga mat fállet lágiduvvon guollefálaldaga ollislaš páhkkan, ja leat sakka hástalusat márkaniid ektui (uhcán resurssat vuovdaleapmái, garra riikkaidgaskasaš gilvu ja eanaš dážat hálidit álkkes hálbbes buktagiid.) Biđgen ja vuovdin olgoriikii lea sakka hástaleaddjin smávva fitnodagaide, nu ahte dárbbašuvvo čohkket stuorát buvttaporteføljaid. Ovttasbargu ja fierpmádat leat čoavddadahkkit dán oktavuođas.</p>
<p>Iešguđet árvogeavllit eai sáhte datte leat sierralaga. Sáivaguollebiebmamis leat stuorra mearkkašupmi fidnoguolásteapmái go dat galggašii doarvái meari doallat vai sáhttá bisuhit vuostáváldima, biđgema ja vuovdima. Fidnoguolásteapmái, mas ii leat olus mearri ja lea oanehis áiggis, illá sáhttá bealuštit ahte dasa investere dárbbašlaš infrastruktuvrra ja biđgen- ja vuovdindoaimmaid. Sáivabivduge lea mávssolaš go dat bidjá árvvu uhcit guliide dikšundoaibmabijuin. Dikšundoaibmabijuin lea vel mearkkašupmi turisttaid várás guolásteapmái go kvalitehtas, sturrodagas ja vuoimmis lea stuorra mearkkašupmi dasa man bivnnuhat guollejávrrit leat joavdobivdiide. Dássidis bivdu fitnobivdiid beales lea maiddái buorre turisttaide bivdit, go dalle bissu guolis buorre kvalitehta. Seammás sáhttá leat vuostálasvuohta go muhtin joavdoguolásteaddjiid mielas ii leat sáibmabivdu ehtalaš iige ceavzil (badjelmeari bivdin) jna.</p>
<p>Jus galggaš lihkostuvvat fidnoguolásteami ovdánahttit sáivaguollebivddus, sáivaguollebiebmamis dahje turisttaid várás guolásteamis, 3 láttakeahtes árvogeavlli, de dárbbašuvvo</p>
<p>- bargat rámmaeavttuiguin mat ovddidit sáivaguolleealáhusa - ovdánahttit báikkálaš hálddašanmálliid (doaibmaplánaid) mat váfistit ceavzilis</p>
<p>ávkkástallama ja buori guollekvalitehta</p>
<p>- mealgat investeremiid FoU:i, rusttegiidda ja infrastruktuvrii - dutkan – ja ovdánahttin/gaskkusteapmi  - buvttaovdánahttin  - ovttasbargu/fierpmádat - doaibmibut vuovdaleapmi ja vuovdin</p>
<p><em type="bold">4.3  Urtasat ja muorjjit    </em></p>
<p><em type="italic">4.3.1 Riggodatvuođđu  </em></p>
<p>Árbevirolaččat lea murjjiid čoaggin ja ávkkástallan leamaš dehálaš oassin sámi guovlluid meahcásteamis. Áinnas lea luomi leamaš dehálaš oassi sámi ruovttuid biepmus, ja máŋgasiidda lassidietnasin. Luomemátkkit ledje fásta meahccedoaibman čavččabeallai dadjatjo buot ruovttuin. Ain lea dát vierru hui nanus ja lea hui máŋgasiidda dehálaš oassin vuoiŋŋasteamis ja olgunastimis. Eará muorjesorttaid ávkkástallan, nugo joŋaid, sarridiid ja čáhppesmurjjiid lea maid leamaš nana vierrun sámi guovlluin. Dálge leat dat máŋgasiidda dehálaš oasit vuoiŋŋasteamis, olgunastimis ja biebmolassin.</p>
<p>Olu riggodagat leat sámi guovlluin murjjiid ja urtasiid oktavuođas. Man olu dát riggodagat leat, eat gal dieđe dál. Meahcceriggodagat murjjiid ja urtasiid ektui eai leat gal olus kártejuvvon. Norsk Institutt for skog og landskap lea máŋga šaddodatkártema dahkan máŋgga sajis miehtá Norgga. Dát kártemat leat eanaš kártet vejolaš guohtunguovlluid meahcceguohtumiidda. 2005 meroštalai Gunnlaug Røthe ahte ledje sullii 330 000 dekara luomejeakkit ja sullii 90 000 dekára čáhppesmuorjeeatnamat Romssa fylkkas. Son árvvoštalai ahte dáppe sáhtii buvttadit gitta 9 000 tonna čáhppesmurjjiid buori jagis, ja gaskal 330 gitta 1 000 tonna luopmániid (Røthe 2005). Dan mielde maid oaidnit, ii leat vástideaddji kárten leamaš muorjeriggodagain Finnmárkkus dahje Nordlánddas.</p>
<p>Muhtin muddui lea dutkojuvvon ja kártejuvvon leatgo dálkkodanávdnasat murjjiin ja urtasiin. Lea váttis meroštallat man olu máilmmis dutkkojuvvo iešguđet šattuid ja daid váikkuhanávdnasiin. Dál lea olu bioprospekteren máŋggalágan servviin šattuid, murjjiid ja urtasiid ektui. Dákkár dutkan ii dárbbaš leat almmolašvuhtii olámuttus. Vitamiidnameari dáfus lea hui uhcán dahkkon urtasiin ja eará meahccešaddi šattuin. 2007 iskkai Bioforsk antioksidanttaid meari muhtin meahccešaddi šattuin Romssa fylkkas. Iskkadeami loahppacealkkus lei ahte máŋga daid iskkojuvvon meahccešaddi šattuin ledje olu ávdnasat mat sáhttet leat buorit dearvvasvuođa dáfus (Røthe 2007).</p>
<p>Deháleamos murjeriggodagat maid birra diehtit eanemus sámi guovlluin leat sarridat, čáhppesmuorjjit, luopmánat, joŋat ja reatkamuorjjit.</p>
<p>Sarrit lea dábáleamos meahccešaddi muorjesorta Norggas. Sarrit lea árbevirolaččat bivnnut máihlli ja measttu ráhkadeapmái ja lei ovdal dehálaš álbmoga ealáhusčoahkkádusas. Sarridis lea olu antioksidanttat. Šattus sáhttá sihke lasttaid ja muorji atnit. Álbmotdálkkodeamis lea sarrit leamaš ee. geavahuvvon dikšut lužohaga, muhto lea maiddái go das lea olu flavonoida ávkkálaš máŋggalágan čalbmevigiide. Sarritlasttaid cohkodat leat adnon álbmotdálkkodeamis sohkardávdda vuostá.</p>
<p>Čáhppesmuorji lea hirbmat gierdilis šaddu ja birge áibbas uhcán biepmuin. Norggas gávdnojit guovttelágan čáhppesmuorjesortta. Čuopmajas mii gávdno davvin ja váriin ja dat mii šaddá vuolládagain. Čuopmajasas lea eanet šaddu go dábálaš čáhppesmuorjjis. Ovdal lei čáhppesmuorjige dehálaš birgenlassin. Murjjiid atne máihlli ja viinna ráhkadeapmái, muhtin guovlluin dat njuvdojedje suohkadin vuššon sáidevuoivasis. Sámi vierrun lei rádjat čáhppesmurjjiid galmmihuvvon bohccomielkkis bohccočovjjiin borramuššan dálvái. Čáhppesmuorjelasttat leat vel adnojuvvon deadjan. Čáhppesmuorjjit leat vel adnojuvvon stoffaid ivdnemii ja bleahka ráhkadeapmái. Álbmotdálkkodeamis lea čáhppesmuorjjit earret eará adnojuvvon čáhcevuojehanoapmin, baikindálkkasin ja eastadan dihtii skurbbetdávdda. Iskkadeamit čájehit ahte čáhppesmuorjjit ja murjjiid ja rahtáid cohkodagas leat máŋga biologalaš doaibmi gaskavuođat, ee. antioksidanttat ja ávdnasat mat leat veahkkin manimuš- ja vuoivvasdoaimmaide, mat váikkuhit vuostá vulššiid, infekšuvnnaid, allergiijaid ja bákčasiid (Laupsa-Borge 2008).</p>
<p>Joŋat leat viehka gierdilis šaddu mii gieldá vuollegis temperatuvrraid. Joŋaid sáhttá rádjat guhká almmá guohcatkeahttá, go dain leat olu dat lunddolaš konserverenávnnas benzosivra. Joŋat adnojit biepmu oktavuođas, áinnas jokŋameasttu, kompohta, máihlli dahje siráha hámis. Joŋat leat boares dálkkodanšaddu ja muorjjis leat olu máŋggalágan vitamiinnat ja minerálat. Earret dan leat joŋain máŋga dálkkaslaš ávdnasa ja sihke murjjiin ja lasttain lea dálkkaslaš váikkuhus. Joŋaid galgá earret eará sáhttit atnit gužžaráhkkovuolšši, nurvo, ástmá, revmatismma, leasmmi, lužohaga ja sohkardávdda dálkkodeapmái(Urtekilden 2009-1).</p>
<p>Luomi leat olu miehtá davit spábbabeali birra. Sámis lea luomi eanaš adnojuvvon biebmun. Muorjjis lea olu C-vitamiinnat ja dat lea danne sámi guovlluin leamaš mávssolaš Cvitamiidnamearrái. Muorjji lea atnán eastadeaddjin skurbbetdávdda vuostá. Olu dábálaš konserverenávnnas (benzosivra) dahká ahte luopmániid sáhttá rádjat guhkit áigge billašuvakeahttá. Ovdal rádje murjjiid muohttaga vuollai, juogo dušše daid dahje seaguhuvvon bohccomilkkiin bohccočovjjiin. Muhtin indiánačearddain leat ruohttasat, lovssat ja lasttat adnojuvvon váttis riegádahttimiin, gosahaga, febera ja geahpesdávdda vuostá (Urtekilden 2009-2).</p>
<p>Eará muorji mii maid šaddá olu Norggas, lea reatkamuorji. Reatkamuorjjit dárbbašit guokte jagi láddat, ja daid sáhttá čoaggit miehtá jagi. Reatká dálkkasin leat guhká leamaš vierrun. Reatkká muorjjit ja nálut adnojit máistagin. Šattu visot oasit ja dan geavaheapmi boahtá dálkkaskategoriijaid Statens legemiddelverk mielde, iige daid sáhte eambbo vuovdit. Reatkká eteralaš oljjuin galgá leat antiseptalaš váikkuhus ja dain lea gužžavuojehan iešvuođat. Sihke murjjiin ja oljjus leat máŋggat váikkuhansuorggit. Dat earret eará ráfáidahttet ja áhpásmahttet, láivudit varradeattu ja bivastahttihit, buoridit čoavjji ja gealddáhit ávnnasmolsuma (Urtekilden 2009-3).</p>
<p>Máŋggat urtasat ja šattut leat dološ áiggis adnojuvvon sihke árbevirolaš málesteamis ja álbmotdálkkodeamis. Dás namuhat dain dušše moadde. Dát leat hádjarássi, horbmá, vuolporássi, boska, soahki ja guohcarássi.</p>
<p>Hádjarássi šaddá luonddus miehtá riikka ja dat leat kulturhistorjjálaččat olu namuhuvvon njálggahájat šaddun. Hádjarássi lei maiddái dehálaš aspirindálkasa ráhkadeamis. Hádjarásselasttain lea earret eará olu antioksidanttat nugo C-vitamiinnat ja flavonidat. Hádjarássi lea álbmotdálkkodeamis earret eará adnojuvvon čáhcečolohagaid, čottaboalddáhaga, čoavjevuolšši, čoavjehávi, gužžaráhkkovuolšši ja vuoigŋajohtininfekšuvnna vuostá ja bávččasláivudeaddjin ja vuolšeeastadeaddjin. Hádjarásis lea vel varrabisseheaddji mađis.</p>
<p>Horbmá lea dábálaš miehtá Norgga. Ođđa rahttá, lasttat, ruohtas ja lovssa ađa sáhttet adnojuvvot biebmun. Lieđi sáhttá atnit máihlin. Iskkadeamit čájehit ahte horpmás lea olu antioksidanttat (Røthe 2007). Álbmotdálkkodeamis lea horbmá leamaš adnojuvvon máŋggaid givssiide. Dan sáhtii giessat čielgebákčasiid ja leasmebákčasiid ala. Lovssamáihli adnojuvvui háviin ja čihkalasain ja jus lei vuolši njálmmis dahje čoddagis. Máilmmi birra lea urttas earret eará adnojuvvon varrabisseheaddji ja vuolšeláivudeaddji dálkkasin čoavje- ja</p>
<p>čoalleváttuin, geahpes prostatagivssiid dikšumii ja geavvanguobbariid vuostá (Urtekilden 2009-4).</p>
<p>Vuolporássi lea juogaduvvon máŋga lahkalas šládjii ja šaddá miehtá sámi guovllu. Vuolporásis galget leat olu bárkoávdnasat, salisylsivra, eteralaš olju ja fytosterolat. Dat lea urttas mii lea adnojuvvon álbmotdálkkasin ja lea gohčoduvvon <span type="quote" xml:lang="nob">“nissonurtasin”</span>. Dát lea danne go dat galggai leat buorre máŋggalágan givssiide mat gullet mánnodávddaide, dan ahkái go dat nohkagohtet ja vuolledáhpegivssiide. Urttas galgá veahkehit olu eará oktavuođainge.</p>
<p>Boska lea dábálaš miehtá sámi guovlluin. Boskkas lea guhkes atninárbevierru ja lei ovdal adnojuvvon divrras šaddun. Dat adnojuvvui sihke ruonasšaddun, máistagin ja dálkkasin. Finnmárkku rittus galget sápmelaččat budnjun boskalovssa guollevudjii (Alm 1998). Boskkas leat eteralaš oljjut ja rihčaávnnas angelicine. Čuoččuhuvvo ahte angelicine váikkuha borranmillii, buorida čoavjji ja oppalaččat arvvosmahttá. Boska adnojuvvo dálge likøraid oktavuođas.</p>
<p>Soahki lea hirbmat dábálaš šaddu miehtá sámi guovllu. Soahki lea dat muorrasorta mii earret reatkká lea adnojuvvon vaikke makkár dahkamušas. Soahki lea hui olu adnojuvvon álbmotdálkkasin Skandinávias. Sámi álbmot galgá leat atnán soahkeguna sakŋáša, gáittáhiid, iđuid ja máŋggalágan luhttohagaid vuostá. Soagis leat saponinat, flaovoniddat, bárkoávdnasat ja eteralaš oljjut. Soahkelasttaid deadja lea adnojuvvon gužžaráhkkavulššiid vuostá. Iskkadeamit Suomas leat čájehan ahte soahkelastacohkodat goddá stapylococcusbakteria (Aureus 2009-5). Ruoššas ja Sibiriijas ráhkaduvvo olu soahkebihkkaolju. Dáppe adnojuvvo šaddu earret eará artrihta dikšumii. Dasa lassin adnojuvvo olju dálkkodit earret eará likkedávddaid, leasmmi ja isjasa. Sáhttá ráhkadit eteralaš oljju soahkeurbbiin. Soahkelasttain leat olu antioksidanttat.</p>
<p>Guohcarássi lea eanemus leavvan sis Finnmárkkus ja duos dás muđui Finnmárkkus ja sis Romssas. Dat lea áiggiid čađa olu geavahuvvon álbmotdálkkodeamis. Šattu visot osiin leat aromáhtalaš, mirko eteralaš olju. Guohcarássi gohčoduvvo dálkkasin iige dan sáhte vuovdit gos beare. Šattus leat earret eará lavonidat, bárkoávdnasat, organalaš sivrrat, rihčaávdnasat, harpiksa ja minerálasálttit. Urtasa oaksi adnojuvvui dolin vuollavuoššamii. Urttas sáhttá leat mirko go dan borrá olu.</p>
<p>Riggodahkan sáhttet muorjjit, urtasat ja meahccešattut adnojuvvon máŋggaláhkai. Daid sáhttá atnit biebmun, vitamiidnalassin, dálkasiid ja urttasdálkasiid ráhkadeapmái, ja buorredillebuktagiid osiide.</p>
<p><em type="italic">4.3.2 Urtasiid ja murjjiid ovdánahttinvejolašvuođat  </em></p>
<p><em type="bold">Biebmu – </em>Sihke muorjjit ja muhtin ráje dat luonddušaddi šattut ja urttat gullet guhkes ja </p>
<p>máŋga biebmoárbevirrui. Sáhttit dáid buktagiid juohkit guovtti juohkái, vuođđoávdnasat ja reidejuvvon buktagat.</p>
<p>Vai sáhttá gilvalit hatti dáfus murjjiid vuovdit vuođđoávnnasin riikkaiguin nugo Kanadain ja maiddái Suomain ja Ruotain, de ferte eatnamiid ordnet nu ahte sáhttá eanet buvttadit ja ahte buvttadandilit šaddet stáđđásat eaige nu sakka dálkkiid veagas. Lassin ferte oažžut sadjái čoagginvugiid mat leat beaktileabbot, muhto mat eaige bilit luonddu. Dát lea dakkár suorgi masa lea Norggas giddejuvvon maŋimus jagiid eanet fuomášupmi. Bioforsk dál dutká sarridiid šaddoeavttuid vai sáhttá fidnet máhtu mo gilvit ja ávkkástallat sarridiid. Prošeavttas geahčadit šaddandiliid, biebmoháhkama ja buriid genávdnasiid. Bioforsk oaivvilda ahte go veaháš láhčá dili buorre vuovdeeatnamiidda, de sáhttá šaddadit 200 kilo juohke dekaris. Sarridiin adnojuvvo leat stuorra potensiála ásahit ođđa ealáhusa sihke daid gilvimis ja dikšumis. Dán sáhttá dahkat dušše go metodaid ja biergasiid ovdánahttá, ja čoaggima álkibut heivehemiin (Schärer 2009).</p>
<p>Dákkár láhčin čoaggit eará murjjiid lea maid vejolaš jus investere dákkár prošeavttaide ovdánahttinvejolašvuođaid. Lea váttis dadjat man stuorra potensiála livččii dákkár buvttadeamis. Dilit mat leat mávssolaččat potensiála ávkkástallamii, leat earret eará šaddandilit, makkár ja man olu leat sierranas šattut ja muorjjit, leat go erenoamáš vitamiidna ja minerálaid čoakkádusat mat sáhttet laktásuvvot geografálaš guovlluide, infrastruktuvrii ja hálddašanvugiide.</p>
<p>Maŋimus jagiid lea riikkaidgaskasaččat lassánan jearru meahccemurjjiide sihke biebmogálvoindustriijas, muhto dálkkasávnnasindustrii</p>
<p>Dál sis guđet leat vuoruhan buktagiid reidema, dat lea mearkkašahtti gálvojohtu meahcásteamis. Dát lea daid eksklusiivva allahatti gálvvuid buvttadeami oktavuođas, ja guđet barget márkaniid ektui gos lea dáhttu máksit eanebuš gálvvuid ovddas. Buorre ovdamearkan dása lea Nordlysmat AS, Álttás. Fitnodat lea čoaggán murjjiid ja urtasiid ja bivdán rávdduid, reidemii ja vuovdimii gitta jagi 2000 rájes. Dál leat dain máŋga haddebálkáhuvvon buktaga, ja dohkálaš vuovdin dáid meahccebuktagiidda. Dákkár buktagat leat eksklusiivva ja kilohaddi murjjiin ja urtasiin lea olu divrasat reidema bokte go dalle jus vuođđoávdnasa vuovdá njuolga. Dat buvttadit máŋga buktaga Davvi-Norgga vuođđoávdnasiid vuođul, nugo čáhppesmuorjemáihlli, čáhppesmuorjeviinni, gehppesviinnaid earret eará čáhppesmurjjiin ja luopmániin, sierranas muorjebuktagiid glása siste jna.</p>
<p>Dánlágan buvttadeamis lea potensiála boahttevuođa meahcásteamis. Dákkár buktagiid hástalussan lea vuovdaleapmi ja profiilla huksen.</p>
<p><em type="bold">Biebmolassi – </em>Biebmolassi leat biebmoávdnasiid dahje biebmogálvvuid cohkodagat mat </p>
<p>galget buoridit dearvvasvuođa. Biebmolasi sáhttá adnojuvvot sierranas dávddaid ja várradiliid oktavuođas, mahkáš go lea heajos veadju iige leat borranmiella, čoalit eai doaimma bures, leat dábálaš heajos biebmovierut, ja borranbeasadeamis. Danne dat leat biebmoávnnaslága vuollásažžan ja galget doallat daid seamma regeliid go mat gusket biebmobuvttadeapmái. Eanet aht` eanet giddejuvvo oarjemáilmmis fuomášupmi dearvvasvuhtii ja eallinvuohkái. Dál dutkojuvvo olu sierranas vitamiinnaid ja minerálaid mearkkašumis rupmaša vuostálastinnávccaid hárrái. 2008 lei biebmolassimárkan Norggas badjelaš 3 miljárdda kruvnno. Máŋga dutkama leat dahkkon vitamiidnalasi ja biebmolasi váikkuheami hárrái, ja lea riidovuloš mo dát beaktu lea dearvvas olbmuide. Liikká lea lassi márkan dákkár buktagiidda. Sihke sámi guovlluid dábáleamos murjjin ja dovddoseamos urtasiin lea potensiála biebmolassimárkaniin, alla antioksidantta dásiiguin.</p>
<p><em type="bold">Dálkasat ja urttasdálkasat – </em>Historjjálaččat leat šattut ja urtasat duháhiid jagiid adnojuvvon </p>
<p>dávddaid dálkkodeapmái. Sihke sarridat, joŋat, luopmánat, čáhppesmuorjjit, reatkkát, hádjarássi, horbmá, vuolporássi, boska, soahki ja guohcarássi leat álbmotdálkkodeamis adnojuvvon iešguđet givssiid dálkkodeapmái. Dasa lassin lea jáhkehahtti ahte sámi guovlluin leat šattut main dál ii leat kárten doaibmaguovllu ja main sáhttá leat vejolašvuohta atnit gávppálaš oktavuođas. Dál diehtit menddo uhcán daid dearvvasvuođalaš ja dálkkaslaš váikkuhanávdnasiid birra mat leat urtasiin ja murjjiin, nu ahte gávppálaš potensiála ii leat čielggas. Go galggaš luonddus ohcat organismmaid, genaid ja biomolekylaid main sáhtášii leat gávppálaš potensiála, de adnojuvvo bioprospekteren. Eai leat olus kártejuvvon iešguđetlágan dálkkaslaš váikkuhanávdnasat ja man olu dat leat murjjiin ja šattuin. Dárbbašuvvo dutkat ahte mo iešguđet váikkuhanávdnasat doibmet iešguđet vigiin, ja mo váikkuhanávdnasat lotnolasat doibmet, ja man mearri leat dát váikkuhanávdnasat urtasiin ja murjjiin. Urttasdálkkas adnojuvvo dávjá álbmotdálkkasin. Urttasdálkasii gullet sihke eteralaš oljjut ja urtasiid ja šattuid goikaduvvon oasit. Eteralaš oljjuid kemihkalaš čoakkádusat leat dávjá dálkkaslaš dutkama vuođđun. Olu dat urtasat ja šattut mat leat gávdnamis sámi guovlluin, leat heivvolaččat eteralaš oljjuid ráhkadeapmái.</p>
<p><em type="bold">Buorredilli – </em>Ođđasat áiggis leat eteralaš oljjuid ja goikaduvvon urtasat šaddan bivnnuhat, </p>
<p>sihke ruvvema, aromaterapiija ja spa-dikšuma oktavuođas. Buorredillebuktagiid márkan dađistaga lassána. Spa-vásáhusaid ja eará buorredillevásáhusaid vuovdit leat sakka lassánan maŋimus 10 jagis. Dađis bohtet ođđa buktagat aromaterapiija ja spa-divššus, nugo</p>
<p>Jus boahtteáiggis galggašii Davvi-Norggas sáhttit ávkkástallat meahci ealáhuslaččat, oaivvilda Gunnlaug Røthe ahte lea erenoamáš miellagiddevaš kártet mii lea murjjiin ja urtasiin Davvi-Norggas, buohtastahttin dihtii Mátta-Norggain. Dát lea áinnas danne vai sáhttá profileret arktalaš kvalitehta márkanoktavuođas (Røthe 2005).</p>
<p><em type="bold">4.4 Luondduvuođđuduvvon mátkeealáhus </em></p>
<p><em type="italic">4.4.1 Riggodatvuođđu </em></p>
<p>Deháleamos riggodat meahccevuođđuduvvon mátkeealáhusas sámi guovlluin lea luondu ja meahcci. Davábealde Sáltoduoddara lea ollislaš eanaareála su. 48 200 km das mii definerejuvvo ealáhuslaš doarjaga váikkuhanguovlun Sámedikkis. Jus dás lea 90 % meahccin, de šaddá dat sullii 43 000 km (SSB D384-2008).</p>
<p>Mátkeealáhuseaktuduvvon gálvojohtu dahje ollislaš turistakonsuma Davvi-Norggas gárttai 2008:s su. 18,4 miljárdda kruvnno. Hotealla- ja restoráŋŋgadoaimmas lea gálvojohtu meroštallon sullii 5 miljárdda kruvdnui juogaduvvon su. 1260 fitnodahkii ja su. 7500 bargái. Vásáhusaid, museaid, turistaguoski doibmii valáštallamis lea meroštallon ollislaš buvttadus 1,45 miljárdda kruvnno ovddas ja su. 2200 olbmo barggu(NHO Reiseliv 2008).</p>
<p>Reiselivsbedriftenes Landsforening (RBL) ja Norges Skogeierforening leat 2003/2004 ráhkadan ovdaprošeavtta das mii galggai šaddat <em type="italic">Utmarksbasert reiselivsnæring </em>(meahccevuođđuduvvon mátkeealáhus) prošeaktan. Ovdaprošeavttas juhkkojuvvo meahccevuođđuduvvon mátkeealáhus bivdui, sáivaguollebivdui, luossabivdui ja eará luondduvuođđuduvvon vásáhusaide. Raporta válddahallá maiddái dán njeallje joavkku árvogeavlli.  </p>
<p>Iešguđet joavkkuin sáhttá dáid válddahallat:    Bivdu</p>
<p>- Stuorrafuođđobivdu. Sámi guovlluin ealgabivdu.  - Smávvafuođđobivdu. Sámi guovlluin lea vuosttažettiin rievssatbivdu, muhto</p>
<p>maiddái veaháš njoammil- ja meahcceloddebivdu.</p>
<p>- Makkár bivdobuktagat márkaniin:</p>
<p>Smávvafuođđobivdokoarta Eanaláigu smávvafuođđobivdui (dávjá orrun ja biebmu)</p>
<p>Sáivaguollebivdu</p>
<p>o  Makkár guolit bivdimii</p>
<p>  Dápmot    Rávdu    Hárri    Hávga  Čuovža   Vuskkon</p>
<p>o  Buktagat márkaniin</p>
<p>  Oanehisáigeláigu jándorkoartta, vahkkokoartta jna. hámis   Páhkkafálaldat masa idjadeapmi ja eará bálvalusat gullet     Lassibálvalusat nugo oaggunkursa, suhkan- dahje ofelastinbálvalusat</p>
<p>RBL lea maŋŋil šaddan NHO oassin namain NHO Reiseliv.</p>
<p>- Luossabivdu</p>
<p>o  Buktagat márkaniin</p>
<p>  Oanehisáigeláigu (oaggunkoartta oastin)   Páhkkafálaldagat (áinnas bivdinlobit oktan idjademiin)   Guhkesáigeláigu</p>
<p>- Eará luondduvuođđuduvvon vásáhusat</p>
<p>o  Buktagat márkaniin</p>
<p>  Idjadeapmi ja guossoheapmi laktásuvvon njuolga luondduvásáhusaide  Lágiduvvon mátkkit vácci dahje čuoigga   Ofelastojuvvon fáddamátkkit  Čáhcefálaldagat   Eanadoallo- ja siidavásáhusat   Gealdodoaimmat   Heastadoaimmat   Boazovásáhusat   Beanavuodjin    Syhkelastin    Muohtaskohtermátkkit/-safari   Páhkkamátkkit (máŋggalágan lotnolasat daid čuoggáin mat bajábealde</p>
<p>leat namuhuvvon mas idjadeapmi ja guossoheapmi leat mielde)</p>
<p><em type="italic">4.4.2 Ovdánahttinvejolašvuođat  </em></p>
<p>Mátkeealáhus lea ain dat ealáhus riikkaidgaskasaččat mii johtileamosit laská. Luondduvuođđuduvvon turisma lea dat turistahápmi mii lea johtileamosit laskan 10-30 % jahkásaččat, turismma ektui mii laská 2-3 % eanet go dábálaš haddelassáneapmi (Mehmetoglu 2007).</p>
<p>Vásáhusat mátkeealáhusas leat šaddan dađis dehálat oassi ollislaš mátkeealáhusfálaldagas ja guovddáš doaba ealáhusa máinnašeamis. Mátkkošteaddjit bidjet dađis garrasat gáibádusaid fálaldahkii, sii dáhttot doaimmain mielde ja sii jearahit vásáhusaid mat leat áivanat ja sierraláganat. Go dađis eanet giddejuvvo fuomášupmi vásáhusaide, de lea mát</p>
<p>Sihke vásáhusaid jearru ja fálaldagat lasket sihke máilbmeviidosaččat ja Norggas, vaikke norgga vásáhusealáhusaid laskan lea heajut go máŋgga eará riikkas. Dát lea earret eará dan geažil go leat eanet dážat guđet mannet eará riikkaide mátkevásáhusaide, go olgoriikkalaččat guđet bohtet deike. Vásáhusealáhusat Norggas leat hui olu vuođđuduvvon vásáhusaide mat leat norgga luonddu oktavuođas (Econ 2008).</p>
<p>RBL ja Norges skogeierforbund árvvoštalle 2003:s meahccevuođđuduvvon mátkeealáhusa dálá gálvojođu ja dán njeallje váldojoavkku realisttalaš potensiála.</p>
<p>Dálá gálvojohtu MNOK</p>
<p>Realisttalaš potensiála MNOK</p>
<p>Bivdu                  830                1 305</p>
<p>Sáivaguollebivdu                  895                1 275</p>
<p>Luossabivdu              1 345               2 150  Eará luondduvuođđu. vásáhusat                1 000               3 300</p>
<p><em type="bold">Submi              4 070               8 030  </em></p>
<p>Tabealla čájeha ahte luondduvuođđuduvvon mátkeealáhus Norggas jođihii 2003:s su. 4 miljárdda kruvnno ovddas ja das lea realisttalaš potensiála duppalastit gitta 8 miljárdda kruvnno ovdii 2014 rádjai.</p>
<p><em type="bold">4.5  Bioenergiija </em></p>
<p><em type="italic">4.5.1 Definišuvdna ja resurssat  </em></p>
<p>Bioenergiija lea čoahkis doaba biomássa energiijalaš ávkkástallamis. Dábáleamos atnosuorgi bioenergiijas lea liggen. Liekkasbuvttadeapmi sáhttá geavvat ovtta huksehusas (čuokkisliggen), uhcit guovllus (lagašliggen) dahje veaháš stuorát guovllus, mahkáš čoahkkebáikkis (gáiddusliggen). Áigeguovdileamos buktagat leat dat mat gohčoduvvojit bissovaš bioboaldámušat mas árvogeavlli sáhttá govvet dánláhkai dán golmma čuokkisliggenšládjii <em type="italic">(http://www.fornybar.no/sitepageview.aspx?articleID=43)</em> </p>
<p>- Čuokkisliggen/guovddášliggen</p>
<p>Boaldinávdnasiid viežžan, fievrrideapmi, čuollan/luoddun, goikadeapmi, boaldin muorrauvnnas. Dávjá dat seamma olmmoš ovddasvástida visot dáid lávkkiid.</p>
<p>- Lagašliggen</p>
<p>Boaldinávdnasiid viežžan, fievrrideapmi, smáhkkoráhkadeapmi, goikadeapmi, deaddit brikeahtaide, fievrrideapmi, boaldin muorrauvnnas dahje brikeahttauvnnas.</p>
<p>- Gáiddusliggen</p>
<p>Boaldinávdnasiid viežžan, fievrrideapmi, smáhkkoráhkadeapmi, goikadeapmi, deaddit pelletsii, fievrrideapmi, boaldin pelletsuvnnas.</p>
<p>Sámi guovlluid meahcceriggodagaide lea erenoamáš miellagiddevaš bajábeale árvogeavlli njealje vuosttas lávkkiin. Boaldinávdnasiid viežžan, fievrrideapmi, čuollan/luoddun dahje smáhkkobuvttadeapmi ja goikadeapmi.</p>
<p>Árvogeavlli boahtte lávkkiin 2 ja 3 jorbačuoggáin: deaddit brikeahtaide dahje deaddit pelletsii, gáibiduvvojit stuorát investeremat maid energifitnodagat dábálaččat fuolahit. Vuovderiggodagaid ávkkástallamii gáibiduvvo danne iežas vuovdi dahje šiehtadus eanaeaiggádiin, mašiinnat ja biergasat viežžamii, fievrrideapmi ja smáhkkobuvttadeapmi, ja vejolašvuođat jođihit smáhkuid<em type="italic">(http://www.fornybar.no/sitepageview.aspx?articleID=43)</em>.  </p>
<p>Sámi guovlluin leat stuorra vuovderiggodagat ja doarvái boaldinávdnasat lagamus boahttevuhtii gokčat jearu ligget muoraiguin ja smáhkuiguin. Ovdamearkka dihtii lea Finnmárkkus 12 500 km vuovdeareála mas meroštallon jahkásaš lassišaddan beazis lea 60 000 m ja 100 000 m jahkásaš lassišaddan lastavuovddis. Jahkásaš ávkkástallan lea su. 5 000 m beazis ja su. 20 000 m soagis, nuppiin sániiguin su. 10 % ávkkástallo beahci ja su. 20 % fas soahki <em type="italic">(http://www.fylkesmannen.no/enkel.aspx?m=53550)</em>.  </p>
<p>Norgga vuvddiin lea meroštallon energipotensiála. 4 regiovnnas; Trøndelágafylkkain, Nordlánddas ja Romssas lea meroštallon brutto balánasahivvodat lagabui 3,2 miljon tonna biomássa. Vuolit buollinárvu 5,3 kWh juohke kg goikeávdnasiid biomássa, šaddá potensiála lagabui 17 TWh dán regiovnnas (Gjølsjø og Hobbelstad 2009). Dát vástida s</p>
<p><em type="italic">4.5.2 Ovdánahttinvejolašvuođat </em></p>
<p>Elektrisitehta haddi dat mearrida bioboaldinrusttegiid gánnáheami. FeFo ovttas Finnmárkku fylkagielddain ja Mátta Várjjat gielddain ráhkadahtte 2008 ovdadutkamuša smáhkkoliggenrusttega ásaheami ektui Svanvik álbmotallaskuvlla ja Svanvik mánáid- ja nuoraidskuvlla oktavuođas. Dutkan čájehii ahte dát ii gánnáhan 2008:s, ja mealgat danne go ledje govttolaš elrávdjnehattit Finnmárkkus (FeFo 2008).</p>
<p>Dál lea lassáneaddji politihkalaš beroštupmi oalgguhit eanet atnit bioenergiija. Oassin ráđđehusa doaibmabidjopáhkkii, dohkkehuvvon Stuorradikkis guovvamánu 13.b. 2009, juolluduvvo doaibmadoarjja vuovdemuoraid ja kultureanadaga ávkkástallamii gos dat galgá adnojuvvot energiijabuvttadeapmái. Enova SF bargun lea ovddidit atnit molssaevttolaš ja birasbuori energigálduid, maiddái bioliggema. Earret eará lea lágiduvvon kursa bioliggenrusttega gávpeovdánahttimis ja prošekteremis Romssas cuoŋománus 2009. Ulbmilin lei oahpásmahttihit ásahit bioliggenguovddáža lagaš- ja gáiddusliggenneahtain <em type="italic">(http://fylkesmannen.no/fagom.aspx?m=36176&amp;amis=1371267). </em> </p>
<p>Jahkásaš lassišaddu lea doarvái stuoris gokčat bioenergidárbbu. Dála hástalussan lea energihaddi ja doaibmagolut viežžamis. Meroštallamat čájehit ahte bioboaldámusa hattit fertejit gitta su. 20-24 evrre rádjai juohke kWh nammii, jus galggaš leat gánnáhahttin. Danne dárbbašuvvo FoU geahpedan dihtii murrengoluid, lasihit kvalitehta ja buoridit energiávkkástallama <em type="italic">(http://www.skogoglandskap.no/fagartikle/2009/bioenergifraskogen)</em>.  </p>
<p>Brutto balánsahivvodat vástida dan alimus hivvodahkii maid jahkásaččat sáhttá njeaidit almmá hivvodaga</p>
<p>vuolitkeahttá boahttevuhtii.</p>
<p>Biomássa lea dás guossa, beahci ja lasta oktan ovssiiguin ja náluiguin, bárkkuin, máddagiin, jalgŋasiin ja</p>
<p>ruohttasiiguin.</p>
<p xml:lang="nob"><em type="bold"> GÁRŢŢÁDUSAT MEAHCÁSTANEALÁHUSA OVDÁNAHTTIMIS  </em></p>
<p>4 kapihttalis bajábealde leat čájehan meahcástanealáhusa potensiála ja ovdánahttinvejolašvuođaid. Nugo eará ovdánahttinproseassain leat diehttelasat máŋga gáržžádusa mat ráddjejit dáid ovdánahttinvejolašvuođaid. Vulobealde leat systematiseren gáržžádusaid dahje daid kritihkalaš osiid dan potensiála ovdánahttimis ja ávkkástallamis.</p>
<p><em type="bold">5.1  Rámmaeavttut </em></p>
<p>Jus galggaš meahcceriggodagaid beaktilit ávkkástallat, de gáibiduvvo ahte lea beassamuš dáid riggodagaide. Mohtorjohtolatláhka gieldá oppalaččat mohtorjohtolaga mehciin ja čuovvu láhkaásahus diktá § 5a:s gielddaid addit sierralobi fievrridit ávdnasiid ja biergasiid meahccásteami oktavuođas, dainna eavttuin ahte doaibma lea logahallon Enhetsregisteris. Seamma § 5a eaktuda vel ahte meahcásteaddji galgá sáhttit duođaštit ollislaš gálvojođu uhcimusat 50 000 kr ovddas jus galggaš oažžut sierralobi badjel guovtti jagáš geahččalanáiggi  <em type="italic">(http://www.lovdata.no/for/sf/md/xd-198805|5-0356.html)</em>.  </p>
<p>Mohtorjohtolaga láhka ja láhkaásahus vádduda johtit mehciin almmá doarvái gálvojođu haga ja ohcat gielddas sierralobi.</p>
<p>Beassat mehciide mohtorfievrruiguin lea dárbbašlaš máŋgga daid meahcástanealáhusain main livččii veaháš potensiála, meahccevuođđuduvvon mátkeealáhusain lea dárbu fievrridit gálvvu ja olbmuid váriide ja duoddariidda, bioenergiija gáibida ahte beassá mehciide vai sáhttá doppe riggodagaid viežžat, sáivabivdu gáibida beassat jávrriide ja murjen gáibida dávjá vejolašvuođaid atnit mohtorfievrru.</p>
<p>Luonddus leat čađat nuppástuhttinproseassat. Vai galgá sáhttit ávkkástallat dáid riggodagain mat leat murjjiid ja urtasiid ektui, de dárbbašuvvo viehka olu máhttu. Dákkár máhttu ferte bidjat vuođu mearrádusaide go galgá ásahit ealáhusdoaimma meahcis. Dehálaš lea čalmmustahttit areálaberoštumiid ja plánet areálageavaheami. Jus galg</p>
<p xml:lang="nob"><em type="bold">5.2  Infrastruktuvra  </em></p>
<p>Vaikke meahccásteaddjit oaččošitge meahccejohtolahkii sierralobi nugo namuhuvvon bajábealde, de ii leat olus láhččojuvvon nu ahte leat vuodjinláhkai luottat mehciin. Leat gal olu traktorluottat ja dađis vel ATV-luottat, muhto eatnašiid dain ii sáhte gohčodit vuodjinláhkai gálvvuid ja resurssaid/buktagiid jierpmálaš fievrrideapmái. Sámi guovlluin iige leat dáhttu</p>
<p>Momsageatnegas doaimma rádjá 2009:s.</p>
<p>mehciin ráhkadit nu olu luottaid. Lagamus boahttevuođas fertejit danne meahcásteaddjit atnit dálá luottaid ja bálgáid, go leat vuos ožžon daidda sierralobi. Jierpmálaš beassan meahcceriggodagaide lea ja joatká leamen stuorra gáržžádus ealáhusa ovdánahttimis.</p>
<p>Sáivaguollái vuostáváldinrusttet lea geahččaluvvon máŋggalágan menestusain, iige dál leat dákkár rusttet sámi guovlluin. Guovdageainnu suohkanis lea áigumuš álggahit dákkár rusttega. Dássážii váilu dán guovddážis infrastruktuvra ja lea danne mealgadis gáržžádus sáivaguoli dáfus ovdánahttinvejolašvuođaide.</p>
<p><em type="bold">5.3  Guottut/politihkka </em></p>
<p>Buohkaidvuoigatvuohta dahje <span type="quote">”oktasaš oamasteapmi”</span> meahccái lea sámi servodagas nanus. Meahcástanvierru lea nanus ja lea leamaš dehálaš veahkkin dállodollui. Dát lea ain nanus ja mearkkaša olu olbmuid gullevašvuhtii ja eallinvuohkái. Vaikke ii dárbbaš leat riidu gaskal joavdoberoštumiid ja ealáhusberoštumiid meahcceávkkástallamis, de lea čielggas ahte doaimmaid ásaheamit dahje ovdánahttimat mat <span type="quote">”duoguštit”</span> guovlluid maid giliolbmot leat geavahan, sáhttet dagahit riidduid. Dat aŋkke bidjet duvdosiid sidjiide guđet árvvoštallet dákkár doaimma ásaheami ja ovdánahttima ja dán láhkai hehttet meahcástanealáhusaid ovdánahttinvejolašvuođaid. Diehttelasat lea erohus ásahit doaibmavuođđuduvvon mátkeealáhusbuktaga meahcis dahje industriála ávkkástallama oktan dikšumiin ja urtasiid čoaggimiin, mas dat guokte vuosttasa eanet sáhttet dagahit riidduid báikegotti meahccegeavaheamis.</p>
<p>Dikšumis gáibiduvvo sierra vuoigatvuohta dan riggodahkii, mii lunddolaččat šattašii váttisin.</p>
<p>Min čuoččuhus lea ahte <span type="quote">”eanaš olbmuid”</span> gaskkas lea čielga guoddu ahte ealáhusdoaibma vuođđuduvvon meahcceriggodagaide lea dohkálaš, nu guhká go dát ii geava ”mu” guovlluin. Dat nana gullevašvuohta mii olbmuin lea meahccái, vádduda atnit dan potensiála maid leat čilgen bajábeale kapihttalis.</p>
<p><em type="bold">5.4  Márkan  </em></p>
<p>Vai sáhttá ávkkástallat daid vejolašvuođain mat leat meahcástanealáhusain, de gáibiduvvo máksindáhtolaš márkan. Norga lea riika mas leat alla golut, áinnas bálkagolut alibut go máŋgga eará buohtastahtti riikkain. Vai gálvvuid ja bálvalusaid buvttadeapmi šattašii gánnáhahttin, meahcástanealáhusage, de ferte vuoruhit nisjavuođđuduvvon allakvalitehtabuktagiid oastingievrras márkanosiid ektui.</p>
<p>Máŋgga buktagiidda main livčče potensiála, maid mii čujuhat 4 kap., gáibiduvvo márkanbijus justa beassat daid nisjamárkaniidda main lea alla máksindáhttu kvalitehta ovddas. Muhtin dáid namuhuvvon osiin lea vel sáhka hui ođđa márkaniid birra, mahkáš nisjabuktagat nugo urtasat ja muorjjit dárbbašit sihke máhtu ja bargoárjja beassat márkaniidda.</p>
<p>Meahccevuođđuduvvon mátkeealáhusain lea nana gilvu, sihke riikkas ja gaskariikkalaččat. Bivdo- ja guolástanmárkan lea ovdamearkka dihtii hui dáhtolaš máksit, muhto maiddái hirbmat gáibideaddji márkan, go kunddar vuordá sihke alladási infrastruktuvrras ja guoski buktagiin (idjadeapmi, guossoheapmi, sáhtosteapmi) ja ahte váimmusbuvtta (guolástan- dahje bivdosálaš) ferte leat buorre.</p>
<p><em type="bold">5.5 Teknologalaš ovdánahttin  </em></p>
<p>Oassi daid ovdánahttinvejolašvuođain maid leat 4 kap. bajábealde válddahallan, gáibida teknologalaš ovdánahttima, </p>
<p>Meahccevuođđuduvvon nisjabuktagat dakkár márkanii mas deattuhuvvo kvalitehta, historjá ja hábmen, ja gos mákset bures daid ovddas, lihkostuvašii sakka buorebut. Ii dat dárbbaš gáibidit olu meari buktagiin ja bálvalusain, iige danne šattage nu riidovuloš rámmaeavttuid ja guottuid dáfus. Dahje nuppiin sániiguin, daid rámmaeavttuiguin ja dan infrastuktuvrrain mii meahcástanealáhusain dál lea, de lea nisjabuktagat main lea alla haddi ja alla kvalitehta mat sáhttet buoremusat lihkostuvvat.</p>
<p><em type="bold">5.6  Kapitála  </em></p>
<p>Meahcástanealáhusaid ásahit ja ovdánahttit leat máŋgga dáfus kapitálagáibideaddji. Ii leat nu álki fidnet luvvejuvvot kapitála ásahit fitnodaga dahje ovdánahttimii. Dávjá lea iežas ruđa (sestojuvvon ruđa, ruđa bearrašis, sogas jna.), báŋkoruhtadeami dahje máŋggalágan doarjjaortnegiid bokte ahte sáhttá háhkat kapitála. Máŋga investerenfitnodaga sáhttet searvat mieleaiggádin muhtin fitnodahkii, áinnas oasusfitnodahkii, ja danláhkai nannet iežaskapitála. Dássážii eai leat dákkár fitnodagat olus investeren meahccevuođđuduvvon fitnodagaide.</p>
<p>Máŋga dát meahcástanealáhusain main lea potensiála mat leat namuhuvvon 4. kap., leat kapitálagáibideaddji sihke álggaheamis ja jođiheamis. Erenoamáš kapitálagáibideaddjin leat muhtin meahccevuođđuduvvon mátkeealáhusbuktaga ja bioenergiija. Dan duohken man guhkin árvogeavllis muhtin bioenergiijadoaibma vállje bargagoahtit, de lea kapitálagáibideaddji daid muttuin go ávdnasiid viežžan, fievrrideapmi, smáhkkobuvttadeapmi ja goikadeapmi. Namuhuvvon muttut gáibidit mašiinnaid ja huksenmássa mii daid háhkamis lea viehka kapitálagáibideaddjin.</p>
<p>Meahccevuođđuduvvon mátkeealáhusbuktagat šaddet hirbmat kapitálagáibideaddjin jus áigu fállat biepmu ja idjadeami lassin váimmusbuktaga. Mahkáš ii dárbbaš stuorra investeremiid bivdo- ja guolástanofelastimii iešalddes, muhto jus buvtta galgá viiddiduvvot vel fállat guossoheami ja idjadeami eará go boddosaš čovdosiid nugo tealttá ja lávu, de lea dat seammás eanet kapitálagáibideaddjin.</p>
<p><em type="bold">5.7  Gealbu  </em></p>
<p>Gealbu ja máhttu lea máŋga háve mearrideaddjin jus galggaš lihkostuvvat ealáhusdoallin. Entreprenorvuođadoahpagis, mii mearkkaša hutkat ođđa doaimma, de lea olu dutkkojuvvon das ahte mii dárbbašuvvo jus galggaš lihkostuvvat. Álkit daddjon gáibida entreprenorvuohta oaidnit gávpevejolašvuođaid ja gálgga dohppet daid resurssaid mat dárbbašuvvojit ásahit doaimma/gávppi (Jensen, Kolvereid og Erikson 2006).</p>
<p>Máŋga guovlluealáhusain, sámi guovlluinge, leat mii dábálaččat čeahpit hállat vejolašvuođaid birra, muhto eai leat nu galles guđet duođaid nákcejit dáid vejolašvuođaid kommersialiseret. Kreativitehta namuhuvvo dávjá dehálaš dahkkin entreprenorvuhtii, oaidnit vejolašvuođaid ja ovdánahttit ođđa buktagiid dahje bálvalusaid gáibida dávjá kreativitehta. Innovašuvnnas ja entreprenorvuođas leat máŋga ovttaláganvuođa, dan dáfus go innovašuvdna dávjá laktásuvvo dasa ahte ásaha ođđa dakkár doaimmas mii jo lea jođus, de lea entreprenorvuohta laktásuvvon dasa ahte ođđa doaibma ásahuvvo. Goappašat proseassat gáibidit datte buori máhtu ja máŋggalágan máhtu, sihke njuolga sirdojuvvon máhtu ja máhtu fierpmádagas kundariiguin, leverandoraiguin, bearrašiin ja ustibiiguin, FoU/ráđđeaddiiguin ja eará ásahusaiguin/servviiguin (Jensen, Kolvereid og Erikson 2006).</p>
<p>Ovdamearkka dihtii lea olu máhttu makkár vierru sámi guovlluin lea leamaš atnit urtasiid ja murjjiid, muhto dásge lea hástalussan háhkat doarvái máhtu mo dáid riggodagaid sáhtášii boahttevuođas atnit ja ávkkástallat.</p>
<p>Nugo leat oaidnán ovddit kapihttaliin, de eai leat nu máŋga doaimmaheaddji ja doaimma meahcástanealáhusas, muhto seammás olu vejolašvuođat ja stuorra potensiálat. Vai galgá sáhttit ásahit eanet doaimmaid, de lea entreprenorvuođa vuoruheapmi guovddáš strategiija. Dan </p>
<p><em type="bold">5.8 Gárţţádusaid čoahkkáigeassu  </em></p>
<p>Nugo leat čujuhan dán kapihttalis, de leat oppalaččat máŋga gáržžádusa go galggaš ásahit dahje viiddidit doaimmaid. Meahcástanealáhusain leat lassin vel cakkit maid galgá rasttildit go leat heajos rámmaeavttut, hejot huksejuvvon infrastruktuvra ja guottut mat álkidit sáhttet hehttet beroštumi ja dáhtu álggahit dahje viiddidit doaimma dán suorggis. Gáržžádusat dahket ahte eai leat nu galle meahcásteaddji.</p>
<p>Leat gal máŋga ovdánahttinvejolašvuođa ja potensiála mat eai eisege leat ávkkástallojuvvon meahcástanealáhusain, muhto leat gáržžádusatge. Mii leat čájehan ahte teorehtalaččat gal lea stuorra potensiála, ja vaikke leage geassán gáržžádusaid dahje hehttehusaid, de bázášii realisttalaš ealáhus mas livččii potensiála.</p>
<p>Meahcástanealáhusaid várás gealboguovddáš sáhttá leat veahkkin ávkkástallat daid vejolašvuođaid ja geahpedit gáržžádusaid. Báhcán kapihttaliin áigut geahčadit lea go vejolaš ollašuhttit dákkár guovddáža.</p>
<p xml:lang="nob"><em type="bold">6  MEAHCCEGEALBBU FÁLLIT  </em></p>
<p><em type="bold">6.1  Doaimmaheaddjit márkaniin </em></p>
<p>Barggadettiin árvvoštallat meahcástanealáhusaid várás gealboguovddáža dárbbu, lea lunddolaš muitalit mat earát vel sáhtášedje fállat gealbbu ja máhtu meahci ja meahcástanealáhusa birra ja mat gávdnojit 2009:s. Mii eat eisege sáhte dievvásit muitalit visot mii lea gávdnamis, muhto oaivvildat ahte viehka bures sáhttit govvet dain mii lea. Ferte vel mearkkašit ahte máŋgga háve ii leat áibbas čielga rádjá gaskal fáttáid meahcci, meahccevuođđuduvvon ealáhusovdánahttin, luonddudoallu ja olgunastin. Vaikke masá visot fáttát lea deháláš oassi meahci gealbosuorggis.</p>
<p><em type="bold">6.2  Romssa universitehta (UiT) </em></p>
<p>Romssa universitehta (UiT) lea sihke govdauniversitehta mii fállá sihke universitehtaoahpu ja profešunoahpu, ja dutkanásahus. UiT:s lea višuvdnan ásahit nationála ja riikkaidgaskasaš fápmoguovddáža gelbui, šaddamii ja hutkamii davviguovlluin. FoU bealde vuoruha UiT earret eará ealáhuslaš dutkama ja áigu dáid ovdánahttit ovttas eará doaimmaheaddjiiguin earret eará Norut, Norinnova, Nofima ja earát. Studiabeales fállá UiT earret earrá bachelor- ja magistargrádastudiaid arktalaš luonddudoalus ja eanadoalus, mii lea fágaidrasttildeaddji, geavada ektui studia mas fuomášupmi giddejuvvo riggodatvuđđui ja vejolašvuođaide davvin. UiT lea davvi Norgga stuorámus máhttobiras ja das lea dieđusge gealbu olu daid surggiin mat gullet meahccái ja meahcástallamii.</p>
<p><em type="bold">6.3  Finnmárkku allaskuvla (HiF) </em></p>
<p>HiF:s Álttás ii leat fálaldat njuolga meahcástanealáhusaid dahje meahccevuođđuduvvon ealáhusovdánahttimii. HiF:s leat baicce máŋga fága ja studia guoski surggiin nugo olgunastin, luonddudiehtu/luonddufága, mátkeealáhus ja arktalaš luondduofelastin. Lohkanfálaldagat nugo arktalaš luondduofelastin, olgunastin ja mátkeealáhus galggašit leat hui guoskevaččat jus galggaš čohkket máhtu luonddu- ja meahccevuođđuduvvon mátkeealáhusaide.</p>
<p xml:lang="nob">HiF fállá vel riikkaidgaskasaš studia gohčoduvvon <em type="italic">Management of local and regional </em></p>
<p><em type="italic">development </em>2010 giđa rájes. Dát studia váldá earret eará ovdan hástalusaid mat </p>
<p>davviguovlluid (Barentsguovllu) báikegottiin leat ovdánahttimis vuođđuduvvon luondduriggodagaide nugo guollái, minerálaide, mearradollui, gássii/petroleumii, turismii ja mátkeealáhussii.</p>
<p><em type="bold">6.4  Biras- ja biodiehtaga universitehta (UMB) </em></p>
<p>Biras- ja biodiehtaga unversitehtas (UMB) Åsas fállojuvvo masterprográmma meahccevuođđuduvvon ealáhusovdánahttimis. Masterprográmma lea guovtti jagáš ja das leat fágat nugo sosiologiija, areálaplánen, jus- ja oamastanfágat, ekonomiija, ealáhusovdánahttin ja mátkeealáhus luondduhálddašanfága</p>
<p>Studeanttat sáhttet válljet golbma sierranas lohkansurggiid gaskka;</p>
<p>- Ođasmahtti energiija - Areálageavaheapmi - Meahcci ja luondduturisma</p>
<p><em type="bold">6.5  Hedmárkku allaskuvla (HiHM) </em></p>
<p>Hedmárkku allaskuvla fállá bachelordásis máŋga studiaprográmma meahccevuođđuduvvon ealáhusain (ee. luonddu- ja ekoturisma, meahccehálddašeapmi) ja jahkestudia bivddus, guolásteamis ja ofelastimis. Studiafálaldagat leat vuovde- ja luonddufágaid ossodagas, Evenstadas. HiHM:s leat dutkandoaimmat sarvvafuođđu, smávvafuođđu (eanaš rievssahiid), ciebaniid, boraspire, ekosystema ja bioenergia dáfus <em type="italic">(www.hihm.no)</em>.  </p>
<p><em type="bold">6.6  Davvi-Trøndelága allaskuvla (HiNT) </em></p>
<p>Davvi-Trøndelága allaskuvlage fállá studia mii guoská meahcástanealáhusaide, muhto ii nu olu go HiHM.</p>
<p><em type="bold">6.7  Sámi allaskuvla  </em></p>
<p>Sámi allaskuvllas eai leat studiafálaldagat dahje dutkandoaimmat sierra meahcástanealáhusaid ektui. Sámi allaskuvla šattašii datte guovddáš fálli sámi árbevieruid ja meahcásteami gealbbus, mii livččii buorre ávkin meahcceriggodagaid hálddašeapmái ja meahccevuođđuduvvon konseptaid, bálvalusaid ja buktagiid ovdánahttimis. Sámi allaskuvla oassálastá <span type="quote">“Árbediehtu”</span> prošeavttas man ulbmilin lea dokumenteret, seailluhit, suodjalit ja rádjat sámi árbevirolaš máhtu.</p>
<p><em type="bold">6.8  Deanu joatkkaskuvla  </em></p>
<p>Deanu joatkkaskuvla lea oassin Finnmárkku fylkagieldda joatkkaskuvlafálaldagas Finnmárkkus. Skuvla fállá luonddudoalu Jo1 ja Jo3 dásis. Jo1 luonddudoalus lea luondduvuođđuduvvon buvttadeapmi ja luondduvuođđuduvvon doaimmat prográmmafágan. Jo3 luonddudoalus leat váldosuorggit a) luondduhálddašeapmi, b) luondu, ealáhus ja doaimmat ja c) kárten, plána ja doaibmabijut.</p>
<p>Deanu joatkkaskuvla ovttasbargá ja lea ovttasbargan Bioforsk Nord:in smávvaskalabiebmokurssa čađaheamis.</p>
<p>Jo1 lea joatkkaskuvlla vuosttas jahki (ovdal vuođđokursa), Jo2 lea vástideaddji nubbi jahki jna.</p>
<p><em type="bold">6.9  Sámi joatkkaskuvla ja boazodoalloskuvla  </em></p>
<p>Sámi joatkkaskuvla ja boazodoalloskuvla Guovdageainnus fállá Jo1 luonddudoalus. Prográmma geahččala oahppiid gealbbuhit boazodoalus, hálddašeamis, fitnodatásaheamis turisttaid várás, biebmobuvttadeamis, duojis, meahccebálvalusain ja earáide bálvalusaid láhčimis. Jo1 luonddudoalu prográmmafágat galget láhčit dili nu ahte juohkehaš galgá oahpásmuvvat luonddudoallofitnuid bargguide. Dása gullet vejolašvuođat ovdánahttit geavatlaš gálggaid ja áddejumi proseassaide mat gullet luondduvuođđuduvvon buvttademiide ja doaimmaide. Skuvllas deattuhit erenoamážit fáttáid mat gusket boazodollui, meahccái ja duodjái. Olu oahpahus lea olgun, mahkáš boazoealu ja jávrriid luhtte, vuovddis ja mearragáttis. Teknalaš doaimmat leat eanaš skuvlla mekanalaš lanjas.</p>
<p>Prográmmafágain leat máŋggalágan doaimmat guovddážis, ee.</p>
<p>- miessemearkun, rátkin, guođoheapmi, heargevuodjin - sáibmabivdin, gárdun, fuođđoluottaid guorran, gámasuoiden - goarrun máŋggaid ávdnasiin, duodjeávdnasiid čohkken.</p>
<p>Skuvla fállá vel studiaráhkkaneaddji Jo3 luonddudoalus.</p>
<p><em type="bold">6.10  Mære joatkkaskuvla  </em></p>
<p>Mære joatkkaskuvla, ovdal Mære eanadoalloskuvla, lea Steinkjer gielddas DavviTrøndelágas. Skuvllas lea earret eará Jo1 fálaldat luonddudoalus, Jo2 fálaldat vuovddi birra ja Jo3 fálaldat studiaráhkkaneaddji luonddudoalus.</p>
<p>Das lea lassin vel gealbu ealáhusovdánahttimis ja fállá kurssaid earret eará bioenergiijas, smávvaskalabiebmobuvttadeamis ja gilleturismmas ja eará gilleealáhusain.</p>
<p xml:lang="nob"><em type="bold">6.11 Senter for bygdeforskning (Gilledutkama guovddáš)  </em></p>
<p>Senter for bygdeforskning (Bygdeforskning) lea dutkanvuođđudus mii dutkamis bokte galgá leat veahkkin čoavdimin váttisvuođaid ja ásaheamen sosiála, ekonomalaš ja ceavzilis ovd</p>
<p>- Gille- ja ealáhusovdánahttin, nuppástuhttin ja innovašuvdna  - Biebmobuvttadeapmi, geavaheaddjiguottut ja etihkka - Kultuvra, birgenláhki, bargobiras ja dearvvasvuohta  - Riggodathálddašeapmi, kultureanadat ja birasgažaldagat</p>
<p xml:lang="nob"><em type="bold">6.12  Bioforsk Nord, Holt oss.  </em></p>
<p>Bioforsk Nord, mas leat ossodagat báikkiin go Holt, Bodeadju ja Tjøtta, bargá máŋggaid surggiin luonddufágalaš gealbbuin mii leat eanadoalloguoski ealáhusovdánahttima, birrasa ja meahcceriggodagaid ektui. Guovddáš lea okta čieža Bioforsk vuollásaš guovddážiin, mii lea dutkanásahus ereliiggánis fápmudusaiguin LMD vuollásažžan. Oktiibuot leat Bioforsk:s 450 bargi main 45 leat Bioforsk Nord gullevaččat.</p>
<p>St. dieđ. nr. 19 (1999-2000) bokte <em type="italic">Om norsk landbruk og matproduksjon </em>(Norgga eanadoalu ja biebmobuvttadeami birra) lea Bioforsk Nord ožžon sierra ovddasvástádusa leat veahkkin ođđaásaheaddji fierpmádagaide regionála eanadoalus ja luonddudoalus, ja ahte dát laktásuvvojit nationála ja rikkaidgaskasaš fierpmádagaide. Gealboguovddáš lea heivehuvvon davvinorgga giliid ovdánahttimii, main ealáhus vuođđuduvvon meahcceriggodagaide lea dehálaš oassin. Gealboguovddáža bokte galgá doaibma oažžut áigái entreprenorvuođa, innovašuvnna, prošeaktaovdánahttima ja – jođiheami ja oahpahalli fierpmádaga eanadoalu ja luonddudoalu árvogevlliin. Ee. ásahettiin arenaid, čoahkkananbáikkiid ja gaskkustankanálaid ealáhusdoalliide, hálddašeaddjiide, mearrideaddjiide ja FoU-birrasiidda. Bioforsk Nord ovddasvástida davvinorgga smávvaskalabuvttadeaddjiid biebmonáhpi VSP biebmu ovddas Innovasjon Norge olis. Tjøtta ossodagas leat vel láhčán dili ovttas ealáhusdoalliiguin ja hálddahusain geavahit ja ealáhusdoaimmaid ektui mat leat gáhttejuvvon ja gáhttenveara luondduguovlluid oktavuođas.  </p>
<p>Bioforsk Nord:i lea addon nationála ovddasvástádus sáivaguolleriggodagaid ealáhuslaš geavaheapmái mii lea fidnoguolástusa, biebmama ja guolástanturismma oktavuođas. Ulbmilin lea veahkehit ealáhusovdánahttimis dan bokte ahte lasiha ávkkástallat sáivaguolleriggodagaid. Fierpmádathuksen, máhttogaskkusteapmi, arenaid ásaheapmi, prošeaktaovdánahttin ja FoU-barggu álggaheapmi leat guovddáš barggut. Bioforsk Nord lea ovdánahttán sáivaguolleealáhusaid birasbuori ja gilvanávccalaš ealáhussan ee. go lea háhkan alcces FoU-gealbbu ovttas ealáhusdoalliiguin sáivaguoli bivdimis ja atnimis. Cegget geahččalanguovddáža sáivaguoli várás, lea doaibmabidjun VSP sámi lotnolasealáhusaid prošeavtta ohcamis. Ovdánahttit ja ásahit čoahkkananbáikkiid ja jođihit fierpmádagaid ealáhussii sihke riikkadásis ja riikkaidgaskasaččat.</p>
<p>Bioforsk Nord lea davvinorgalaš gealboguovddáš, ja das lea nationála ovddasvástádus meahccemurjjiid dutkamis ja reidemis, ja lea huksen nana gealbbu dán suorggis nationála ja riikkaidgaskasaš fierpmádatovttasbarggu bokte. Bioforsk Nord lea vel bargan urtasiid adaptogenain Barentsherbs prošeavtta bokte. Vai galgá ovdánahttit ealáhuslaš ávkkástallan potensiála terrestrihkalaš šattuid hárrái davvin, lea Bioforsk Nord ožžon bioprospekteren koordinerenovddasvástádusa Bioforskvuogádagas. Dát galgá leat lagas ovttasbargguin marina bioprospekterema nationála guovddážiin dutkanpárkkas Romssa gávpogis. Guovddáš ásahusat maiguin Bioforsk ovttasbargá leat Nofima, UiT, Dutkanpárka Romssa gávpogis, Høgskolen i Bodø, Nordlandsforskning, UMB, Sámi allaskuvla, Deanu JS, Senja VGS, Rå VGS ja Ráissá JS.</p>
<p>Dasa lassin moanat miehtá davvi Norgga sámi ealáhusdoalli oassálastet Bioforsk doaimmaiguin.</p>
<p>LMD – Eanadoallo- ja biebmodepartemeanta.</p>
<p xml:lang="nob"><em type="bold">6.13  Nofima                  </em></p>
<p>Nofima lea ealáhusaid ektui dutkankonsearna mii dutká ja ovdánahttá biebmoealáhusa, guolleealáhusa ja biebmoindustriija. Konsearna lea dan mađi stuoris ahte leat su. 470 bargi ja vuvddii su. 470 miljon kr ovddas</p>
<p>Meahccevuođđuduvvon ealáhusaide lea vuosttažettiin biebmobuvttadeami oktavuođas ahte Nofima sáhttá fállat čehppodaga, maiddái biebmoreidemis, biebmogálvokvalitehtas, vuođđoávnnasávkkástallamis, biebmamis, oalgebuvttaávkkástallamis, geavaheaddjidutkamis, márkananalysain, guorrama ektui jna. Nofimas lea vel alla gealbu sáivaguollebiebmamis, sihke bivdovuođđuduvvon biebmamis ja veajetvuođđuduvvon biebmamis.</p>
<p xml:lang="nob"><em type="bold">6.14  Meahcceossodat Akershus ja Østfold </em></p>
<p>Meahcceossodat Akershus ja Østfol<em type="italic">d (www.utmarksavdelingen.no)</em> lea iešheanalis ossodat maid boanddaidsearvvit, vuovdeeaiggátservvit ja eanaeaiggátsearvvit Akershusas ja Østfoldas leat ceggen, ja mii galgá veahkehit meahcceriggodagaid ja kultureanádagaid buorebut hálddašit ja ealáhuslaččat ávkkástallat. Dát guovddáš jođihuvvo gávppálaš vuođuin, muhto das ii leat vuoitu. Guovddážis lea sihke biras- ja ealáhusgealbu. Dán lotnolasvuođa atná beaivválaš jođiheaddji viehka mávssolažžan. Dat fállet bálvalusaid almmolaš ja bođu doaimmaheaddjiide. Fuođđoriggodagaid hárrát fállet dáid bálvalusaid <em type="italic">(http://www.utmarksavdelingen.no/viltressurser.php)</em>:  </p>
<p>- jođihanplánaid gárvvistit - oppalaš ráddeaddin fuođđohálddašeamis - heiveheapmi bivdui - ovdánahttit bivdofálaldagaid sierra dahje buvttapáhkaid oassin - vuovdaleapmi ja vuovdin - kurssat - diehtojuohkin ja oahpaheapmi</p>
<p xml:lang="nob"><em type="bold">6.15  Faun Naturforvaltning AS </em></p>
<p>Faun Naturforvaltning AS mii ceggejuvvui 2002, dahká oaivadan- ja čállinbálvalusaid luondduhálddašeamis ja ealáhusovdánahttimis. Váldobarggut leat čuozahusguorahallamat, fuođđohálddašeapmi, guollehálddašeapmi, olgunastin, biologalaš logahallamat ja árvvoštallamat, meahcceávkkástallan, bivdoláigoheapmi jna. <em type="italic">(http://www.fnat.no)</em>. Guolástan- ja čázádathálddašeami oktavuođas sáhttá fitnodat earret eará válmmastit jođihanplánaid ja geahččalanguolásteami oktan hivvodatárvvoštallamiin. Fuođđohálddašeamis sáhttá fitnodat ee. válmmastit doaibmaplánaid, hivvodatárvvoštallamiid ja guohtunárvomeroštallamiid. Meahccevuođđuduvvon ealáhusovdánahttimis bargá fitnodat ee. hálddašanplánaiguin.  </p>
<p><em type="bold">6.16  Hanen, suorge- ja márkansearvi gilleturismma ja doallobiepmu várás </em></p>
<p>Hanen, suorge- ja márkansearvi gilleturismma ja doallobiepmu várás, lea Norsk bygdeturisme og Gardsmat ja Norsk Innlandsfiskelag ovttastahttima boađus. Hanen galgá joatkit barggu mii lea ovddidit fidnobivddu sáivačázis ja sáivaguollebiebmama ealáhussan Norggas dan láhkai ahte:</p>
<p>- Ovttasbargá vuoigatvuođalaččaiguin, almmolaš hálddašemiin ja dutkamiin, mii</p>
<p>sihkarastá ahte ávkkálaš guolleriggodagat sáhttet adnot fidnobivddus dahje sáivačáhcebiebmamis.</p>
<p>- Lasihit gealbbu miellahtuid gaskkas guollebiologiija, bivddusanu, kvalitehtalaš</p>
<p>vuosttasgieđahallama ja árvogeavlli joatkka lađđasiid ektui.</p>
<p>- Oalgguhit lassi reidenmuddui juohke fidnobivdi ja biebmi ektui.  - Leat neavvun miellahtuid oktasaš doaibmabijuin.  - Duođaštit fidnoguolástusas árvoháhkama.  - Čuoččuhit ealáhusa oktasaš beroštumiid, oalgguhit ovttasbargat eará</p>
<p>beroštusjoavkkuiguin, ja muitalit ja váikkuhit earáid ektui.</p>
<p xml:lang="nob"><em type="bold">6.17  Stabbursnes Naturhus og museum  </em></p>
<p>Stabbursnes Naturhus og museum (Rávttošnjárgga Luondduviessu ja Musea) (SNM) lea nationálapárkaguovddáš Rávttošnjárgga nationálapárkii ja diehtojuohkinguovddáš luonddu ja kultuvrra dáfus Finnmárkkus. SNM lea rabas miehtá jagi ja das leat ee. čájáhus, filbmačájáhus, buvda, bivdo- ja guolástankoartavuovdin jna. Miehtá jagi lágiduvvojit máŋggalágan doalut nugo fáddámátkkit, kurssat, johttičájáhusat, oahppofálaldagat jna. Dat fállet vel fáddámátkkiid hárjánan ofelastiiguin.</p>
<p>SNM áigu viiddidit ja ođastit guovddáža dainna áigumušain ahte ásahuvvo ekoturismaguovddáš. Oassemihttun lea ahte Luondduviessu, Porsáŋggu musea ja Statens Naturoppsyn šaddet ovtta robi vuollái ođđa stuorát SNM:s. SNM šattašii dalle ekoturismaguovddážin ja oasálasttášii riikkaidgaskasaš fuomášumis ekoturismma dáfus.</p>
<p>Ekoturismma, luonddumáhtu ja –informašuvnna laktin, ja hálddašangealbu lea miellagiddevaš vejolaš gealboguovddážii.</p>
<p><em type="bold">6.18  Earát </em></p>
<p>Norges skogeierforbund, Norges Bondelag, Norges Bonde- og småbrukarlag ja Norske lakseelver leat maiddái ealáhus- ja beroštussearvvit mat leat seaguhuvvon ealáhusovdánahttimii mii lea vuođđuduvvon sáivaguollái. <em type="bold"> </em></p>
<p xml:lang="nob"><em type="bold">7  LEAGO DÁRBU GEALBOGUOVDDÁŢII?  </em></p>
<p><em type="bold">7.1 Gealboguovddáţa doaba  </em></p>
<p>Ovdal go dárkilat geahčadat meahcástanealáhusaid várás gealboguovddáža dárbbu, de áigut dárkilat geahčadit gealboguovddáža doahpaga, máhtu ja FoU.</p>
<p>Gealbu ja máhttu adnojit dávjá seahkalaga, lassin váldojit vel innovašuvdna ja FoU-doaibma ealáhusovdánahttima dáfus. Danne oaivvildat ahte lea dehálaš dárkilat geahčadit vuos dáid doahpagiid.</p>
<p><em type="bold">Gealbu </em>lea čoahkis máhtu, gálggat, návccat ja guottut mat dahket ahte lea vejolaš čađahit </p>
<p>guoskevaš doaimmaid ja bargguid definerejuvvon gáibádusaid ja mihtuid mielde” (Linda Lai 2004). Gealbu lea danne relatiivva doaba, mas gealbu deavdit doaimmaid ja bargguid ferte geahččat dan oktavuođas ahte guđe gáibádusat biddjojit doaimmaide ja bargguide maid galgá čoavdit.</p>
<p>Gealbodoaba fátmmasta sihke formála gealbbu, namalassii duođaštuvvon gealbbu, ja duohtagealbbu mii dán oktavuođas mearkkaša máhtu, gálggaid, návccaid ja guottuid mat eai leat duođaštuvvon oahppovuogádaga bokte dahje sertifiserejuvvon earaláhkai.</p>
<p><em type="bold">Máhttu </em>lea dávjá su áicagiin guđes dat leat, ja doaba lea oaivll dan vuogi mielde mo dat </p>
<p>adnojuvvo (Wittgenstein 1958). Máhttu lea vuoigaduvvon ja duohta jáhkku. Máhttoovdánahttin ii leat dušše fakta čohkken, muhto erenoamáš olmmošlaš proseassa, mii ii sáhte geahpeduvvot ja maid lea váttis geardut.</p>
<p>Máhtu sáhttá guovtti váldooassái juohkit, 1) sotkejuvvon dahje eksplisihtta máhttu ja 2) persovnnalaš dahje jávohis máhttu.</p>
<p>1)  Sotkojuvvon dahje eksplisihtta máhtu sáhttá hábmet cealkagiin, giddet tevnnegiidda dahje čállit (kodet).  2) Jávohis dahje persovnnalaš máhttu gullá min áicagiidda, gálggaide rumašhálddašeamis, oktagaslaš persepšuvdnii, fyslalaš vásáhusaide ja gapmui. Jávohis máhtu lea masá veadjemeahttun čilget.</p>
<p>Álkidit sáhttá dadjat ahte dutkan lea sotkejuvvon máhttu, ja dutkan lea dávjá vuođđuduvvon dahje háhká persovnnalaš máhtu (Bråtå, Ericcson og Kristoffersen 2007). Meahcástanealáhusaid várás gealboguovddáš šattašii muhtin bargun háhkat ja systematiseret muhtin ráje dain jávohis/persovnnalaš máhtu maid máŋga meahcástalli leat oamastan, muhto mii ii dárbbaš leat duođaštuvvon.</p>
<p><em type="bold">Dutkan- ja ovdánahttinbargu (FoU) </em>sáhttá OECD-definišuvnna mielde álkidit definerejuvvot </p>
<p>kreatiivva doaibman maid dahká systemáhtalaččat olahan dihtii máhtu – oktan máhtuin</p>
<p>Dán guovtti láhkii leat máŋga doahpaga, kodifiseren ja kodifiserekeahtes lea maid muhtin.</p>
<p>olbmo, kultuvrra ja servodaga birra – ja siskkilda vel dán máhtu geavaheami gávnnahan dihtii ođđa anu. FoU sáhttá juohkit dáid váldodoaimmaide:</p>
<p>- Vuođđoduktan  - Adnojuvvon dutkan  - Ovdánahttinbargu</p>
<p>Váldoeaktun earuhit FoU eará sogalaš doaimmas lea ahte FoU ferte sisttisdoallat ođđaásaheami elemeantta dahje dieđalaš ja/dahje teknologalaš eahpesihkarvuođa geahpedeami (Bråtå, Ericcson og Kristoffersen 2007).</p>
<p><em type="bold">Innovašuvnnat </em>ealáhusas leat dat ahte ásaha juoga ođđa (ođđaásaheapmi), áinnas ođđa </p>
<p>dahje válmmastuvvon buktagiid dahje bálvalusaid oahpásmahttit márkaniin dahje buvttadeami lágiduvvon ođđa vuogi mielde. Ealáhusain ovdanbukto dat interaktiivva innovašunmálle govven dihtii ahte innovašuvnnat gevvet ovttasdoaimmain gaskal ja informašunbiđgemiin máŋggalágan gálduin, kundariiguin ja leverandoraiguin vuosttažettiin.</p>
<p>Meahcástanealáhusas lea stuorra dárbu innovašuvnnaide, ja vejolaš gealboguovddáža lágideapmi ferte váldit vuhtii mo guovddážis sáhttá leat doaibmi sajádat interaktiivva innovašunmálles.</p>
<p><em type="bold">Gealboguovddáš, </em>bajábeale definišuvnnaid vuođul, sáhttá dát leat guovddáš gos </p>
<p>ovdánahtto sihke formála ja eahpeformála máhttu, gálggat, návccat ja guottut meahcástanealáhusaid ektui.</p>
<p>Gealboguovddáš sáhttá leat máhtto- ja vásáhusvuođđun ja doarjjan oppalaš ja ceavzilis ovdánahttinbargui meahcásteami várás, ja leat fárus huksemin gealbbu visot meahcásteami oktavuođas.</p>
<p><em type="bold">7.2  Meahcástanealáhusaid várás gealboguovddáţa dárbu  </em></p>
<p>Gealboguovddáža dárbu lea laktásuvvon ja sáhttá leat máŋga dili vuođul. Golbma dili orrot leamen eaktun dahje vuođđun defineret dárbbu:  a)  Meahcásteaddjiid lohku ja sin dárbu ja jearru gealbbu ektui  b) Ávkkástalakeahtes ja boahttevaš potensiála mii gáibida gealbolasi vai sáhttá ávkkástallot c) Nana politihkalaš dáhttu vuoruhit meahcástanealáhusaid ovdánahttima.</p>
<p>Meahcásteaddjiid várdosis 3.6 kap. čájeheimmet ahte leat 17 logahallon meahcásteaddji SSB várdosiin, ja SEG (2009) mielde ledje 27 daid 66 jerrojuvvon lotnolasealáhusdoalliid gaskkas guđiin meahcci lei oassin dienasvuođus. Go árvvu mielde leat gaskal 20 ja 30 meahcásteaddji, ležžet dal lotnolasat eará ealáhusaiguin/boađuin dahje ollesáiggis, de šattašii váttis bealuštit gealboguovddáža ásaheami dušše dálá meahcásteaddjiid vuođul. Jus</p>
<p>Gealboguovddáža siskkoža defineremis leat bidjan vuođđun dan mo ráđđehus lea defineren</p>
<p>guovlluovdánahttima várás gealboguovddáža.</p>
<p>galggaš ealáhusa ovdánahttit, leat ealáhusdoallit diehttelasat dat deháleamos doaimmaheaddjit. Sii dat doaimmaset ja beroštumiset bokte galget bidjat iežaset resurssaid, barggu ja ruđa dása. Gávnnahan dihtii makkár dárbu ealáhusas lea gealbbu, innovašuvnna, FoU ja sullasaččaid ektui, berrešii čađahuvvot dáid doalliide sierra gažadaniskkadeapmi. Dán eat sáhte dán guorahallamis dahkat, muhto dat berrešii čuovvoluvvot dán barggu vejolaš joatkagis.</p>
<p>4 kap. leat čájehan dan potensiálii mat muhtin meahcástanealáhusain sáhttet leat, áinnas bivddus ja guolástusas, luondduvuođđuduvvon mátkeealáhusas main vásáhusat ja doaimmat deattuhuvvojit, urtasiin ja murjjiin, ja bioenergiijas. Sámi duovdagat leat viidát ja riggodatvaljit, mii fas lea vuođđun atnit dan potensiála mii lea márkaniin. Gealbu ja máhttu lea okta daid guovddášeamos vuoruhanfaktorain jus galggaš sáhttit ávkkástallat daid riggodagain ja dan potensiálain mii lea das.</p>
<p>Meahcástanealáhusain leat cakkit maid ferte rasttildit, mat leat heajos rámmaeavttut, heajos huksejuvvon infrastruktuvra ja guottut mat álkidit sáhttet heađuštit beroštumi ja dáhtu dán suorggis álggahit dahje viiddidit doaimma. Lassin leat vel oppalaččabut hástalusat nugo máksindáhtolaš márkan, olámuttus kapitála ja gealbu. Meahcástanealáhusain leat maiddái máŋga ovdánahttinvejolašvuođa ja potensiála mat guhkin eret lea adnojuvvon, ja vaikke gáržžádusat dahje hehttehusat leat jávkaduvvon, de báhcá datte realisttalaš ealáhus mas lea sakka potensiála.</p>
<p>Sámediggi lea moanaid mearrádusaid ja plánaid bokte čájehan politihkalaš dáhtu vuoruhit meahcásteami, áinnas 65/07 áššis <em type="italic">Meahcástanealáhusaid ovdánahttima dieđáhus. </em>Sámedikkis leat <em type="italic">nana ja ealli servodagat stáđis ássamiin ja máŋggalágan ealáhusain </em>guovddáš mihttomearrin, mas oassemihttun lea <em type="italic">ekologalaš, ekonomalaš ja kultuvrralaš </em></p>
<p><em type="italic">ceavzilis boazodoallu ja meahcásteapmi. </em>Politihkalaš rámmat leat gal sajis jus galggaš ásahit </p>
<p>meahcástanealáhusaid várás gealboguovddáža. Meahcástanealáhusat sáhttet rivttes daguiguin ovdánahttit máŋggabealat ealáhusaid ja nannet sámi guovlluid ássama.</p>
<p>Meahcástanealáhusaid várás gealboguovddáš sáhttá leat veahkkin ávkkástallat daid vejolašvuođain ja geahpedit gáržžádusaid ja dan bokte ásahahttit ja ovdánahttit eanet gánnáhahtti doaimmaid olámuttus meahcceriggodagaid vuođul. Dat meahcceriggodagat maid diehtit eai leat uhcimusfaktorin ovdánahttit meahcástanealáhusaid. Uhcimusfaktor livččii vuosttažettiin gealbu ja rámmaeavttut. Gealbu kommersialiseremis ja márkanheiveheamis lea kritihkalaš menestusfaktor ealáhusa ovdánahttimii.</p>
<p>Meahcástanealáhusaid boahttevaš potensiála ja politihkalaš rámmaid vuođul, árvvoštallat ahte lea vuođđu ásahit meahcástanealáhusaid várás gealboguovddáža.</p>
<p>Dainna eavttuin ahte lea vuođđu ásahit gealboguovddáža, áigut 8 ja 9 kapihttalis dárkilat geahčadit mii guovddážis galggašii leat ja mo dákkár guovddáš galggašii organiserejuvvot. Gealboguovddáš fertešii heivehuvvot ealáhusa sturrodaga ja duhkodaga mielde, daid málliid maid guorahallat leat danne meroštallon ceggejuvvot ja ruhtaduvvot ráddjejuvvon resurssain.</p>
<p xml:lang="nob"><em type="bold"> GEALBOGUOVDDÁŢA SISKKOŠ JA DOAIMMAT  </em></p>
<p><em type="bold">8.1 Gealboguovddáţa badjebajit rámmat  </em></p>
<p>Min mandáhta Sámedikkis lea čielggas ahte meahcástanealáhusaid várás gealboguovddáš dat galgá guorahallot. Mii leat 3.1.3 kapihttalis defineren meahcástanealáhusaid dánin:</p>
<p><em type="italic">”Ealáhus mii ávkkástallá meahcceriggodagaid ráhkadan ja vuovdin dihtii dihto meari buktagiid ja bálvalusaid ja main dinešii muhtin áiggi geahčen.” </em></p>
<p>Dát dat biddjo vuođđun árvvoštallat gealboguovddáža ja lea meahci ovdánahttin ealáhussan mii lea biddjon badjebajit duvddain. Dáinna dulkomiin leat dadjan ahte doaimmas galgá leat dihto ekonomalaš mearri ja galgá sáhttit das dinet muhtin áiggi geahčen.</p>
<p>Meahcástanealáhusaid várás gealboguovddáža molssaeaktun lea giddet eanet fuomášumi meahcásteapmái iige nu olu ealáhussii. Molssaeaktun šattašii de <em type="italic">dokumeantaguovddáš </em></p>
<p><em type="italic">meahcásteami várás.  </em></p>
<p>Dákkár guovddáža rolla ja bargun livččii čohkket máhtu árbevirolaš meahcásteamis, oktan hálddašeami, čoaggima/čohkkenvugiid, riggodatmáhtu jna. birra. Dát guovddáš livččii seammás ovddidan meahcásteami oppalaččat ja leat rekruterenguovddážin ođđa meahcásteaddjiide.</p>
<p>Dákkár molssaeaktu gáibidivččii dieđus áibbas eará organiserema ja ráhkkanusa, ja das lea eará fokus go meahcástanealáhusaid várás gealboguovddážis. Dat sáhtášii ovdamearkka dihtii leat Árbediehtu prošektii gullevaš maid Sámi allaskuvla Guovdageainnus čađaha.</p>
<p>Ii dárbbaš eisege leat <span type="quote">”juogo – vai”</span> dakkár guovddážii mas lea meahcástanealáhus dahje meahcásteapmi deháleamos profiilan. Meahcástanealáhusaid várás gealboguovddáš sáhttá lunddolaččat lasihit ja viiddidit doaimma guoskat maiddái meahcásteapmái. Áinnas dat ahte bargá árbevirolaš meahcástanealáhusain ja árbevirolaš máhtuin ja luondduáddejumiin sámi guovlluin, leat dehálaš barggut dakkár guovddážiige mas fokus lea meahcásteapmi.</p>
<p>Mii leat datte válljen guovdilastit meahccealáhusaid várás guovddáža ja giddet fuomášumi daid doaimmaide mat dárbbašuvvojit ásahit ceavzilis ealáhusa meahcceriggodagain.</p>
<p><em type="bold">8.2  Kártejuvvon gealbodárbbut ja gárţţádusat  </em></p>
<p>SEG (2009) lea geaheaddjiaiskkadeamistis kárten gáržžádusaid lotnolasealáhusdoalliin, daid gaskkas meahcásteaddjit. Dán iskkadeamis leat geahčadan máŋggalágan diliid mat leat fitnodagaide gáržžádussan. Go eat leat sáhttán fidnet vuođđodieđuid geahččan dihtii leatgo erenoamáš hástalusat meahcástanealáhusaid dáfus, de dás árvvoštallat makkár dárbbut leat SEG oppalaš dieđuid vuođul. Čoahkkáigesson lea SEG iežas geavaheaddjiiskkadeamis gávnnahan čuovvovaš gáržžádusaid:</p>
<p>- buvttaovdánahttin  - rámmaeavttut riggodatbeassamuššan ja regelin - gánnáhahtti doaibma</p>
<p>Gealbolasiheaddji doaimmain lea čujuhuvvon dárbu dása:</p>
<p>- vuovdaleapmi  - ekonomiija/rehketdoallu - giella - biebmoreiden - regeliid hárrái kursen - IKT</p>
<p>SEG lea jearahallan Sámi bivdo- ja meahcástansearvvi. Searvi čujuha máŋggalágan dárbbuide maid oaivvildit leat dehálaččat gokčat vai ealáhusas šattašii buorre ovdáneapmi. Sii atnet sáivaguollebivddu ealáhusas dan oasi mii lea áigeguovdileamos ovdánahttit. Čuovvolandoaibmabijuid evttohusas evttoha searvi ahte galggašedje muhtin doaimmaheaddjit čuovvut sin moadde jagi. Lassin čujuhit sii dárbui vuoruhit buvttaovdánahttima, bivdosiid ovdánahttima, vuovdinapparáhta ovdánahttima ja fierpmádathuksema.</p>
<p>Gealboguovddážis šattašii dalle guovddáš sadji dan láhkai ahte bures čuovvu doalliid, lágiduvvojit gealbolasiheaddji doaibmabijut sihke sajáiduvvon doalliide ja vejolaš ođđa doalliide, ealáhusovdánahttin ja fitnodatásaheapmi, vuolggaha dutkanprográmmaid mat gullet riggodatatnui, bivddusovdánahttin ja buvttaovdánahttin, ja lea dehálaš rolla fierpmádathuksemis. Gealboguovddáš sáhtášii vel leat guovddážis meahcceriggodagaid hálddašangealbbus, maiddái geavahan- ja hálddašanplánaid dáfus. Go jo meahcástanealáhus ii leat stuorra ealáhus, de lea lunddolaš ahte gealboguovddáš fuolaha rekruterema ealáhussii.</p>
<p>Gealbolasiheaddji doaibmabijut sáhttet maiddái juogaduvvot dárbbu mielde fitnodaga ovdáneami ektui. Fitnodaga dárbbut rivdet áiggi mielde, eai leat seamma dárbbut álggahanmuttus go doaibmamuttus. Dása gulašii maiddái árvvoštallat máŋggalágan bargovugiid mo sirdit máhtu guovddážis meahcásteaddjiide ja eará ulbmiljoavkkuide, ja vel raporttaid/notáhtaid, mentorortnegiid (laktit hárjánan ja ođđa doalliid), fierpmádagaid/čoahkkananbáikkiid, oktasaš prošeavttaid, oahppama.</p>
<p><em type="bold">8.3 Gealboguovddáţa doaimmat  </em></p>
<p><em type="italic">8.3.1 Árvogeavleáddejupmi ja guovddáš hástalusat  </em></p>
<p>Meahcástanealáhusa ovdánahttin galgá geavvat golmma árvogeavlli mielde; kulturvuođđuduvvon omardeapmi iežas atnui, meahccebuktagiid čohkken/čoaggin vuovdimii ja meahccevuođđuduvvon turisma. Meahccebuktagiid vuovdimis lea dehálaš vuoruhit vuođđoávdnasiid vuostáváldima, fievrrideami ja biđgema ja vuovdima ja vuovdaleami.</p>
<p>Nugo válddahallon juohke meahcástanealáhusa ja árvogevlliid hástalusain, de leat moanat barggut mat fertejit čovdojuvvot jus galggaš lihkostuvvat ovdánahttit ceavzilis meahcástanealáhusa. Dát guoská</p>
<p>- rámmaeavttuide - hálddašeapmái  - kapitálii - infrastruktuvrii - dutkamii ja ovdánahttimii - máhttogaskkusteapmái  - lágideapmái/fierpmádahkii</p>
<p>Áigut dárkilat geahčadit dáid čuoggáid ja ahte gullet go dát lunddolaččat gealboguovddážii.</p>
<p><em type="italic">8.3.2  Rámmaeavttut </em></p>
<p>Ii lea lunddolaš ahte gealboguovddáš galgá ovddasvástidit visot osiid. Rammaeavttut mat láhčet meahcástanealáhusaide buori ovdánahttima lea ovddasvástádus mii gullá eiseválddiide. Lea ealáhusdoalli ovddasvástádus, fierpmádagas dahje suorgesearvvis, váikkuhit eiseválddiid sávahahtti guvlui.</p>
<p><em type="italic">8.3.3 Hálddašeapmi  </em></p>
<p>Finnmárkoopmodat (FeFo) ovddasta máŋggaláhkai ođđa meahccehálddašeami máŋggain vejolašvuođaiguin. Gealboguovddážii lea dehálaš hukset máhtu daid vejolašvuođaid birra mat leat dan ođđa meahccehálddašeamis. Hålogalandseiendommen lea sámi guovlluin boahtte ođđa hálddašanstruktuvra. Seammaláhkai go FeFo mearkkaša datge ođđa vejolašvuođaid, ođđa gealbodárbbu ja ođđa ovttasbargoguimmiid.</p>
<p>Dál eai leat galle doalli dán ealáhusas, ja olu máhttu meahccehálddašeami hárrái soaitá leat massojuvvomin. Jus maŋit áiggis galgá sihkarastit máhtu meahccehálddašeamis ja ovdánahttit ealáhusa, nu ahte dat boahtteáiggis sáhtášii leat gilvonávccalaš ja ceavzil, de dárbbašuvvo máhtu sihkarastit ja biđget ja láhčit dili dutkamii, innovašuvnnaide ja ovdánahttimii.</p>
<p>Hálddašanplánat leat guovddážis sihkarastit ceavzilis riggodatávkkástallama, mas mihttun ferte leat ávkkástallat meahcceriggodagaid buoremus lági mielde. Dát gáibida ovttasbarggu gaskal ealáhusdoalli ja eanaeaiggáda.</p>
<p xml:lang="nob"><em type="italic">8.3.4  Infrastruktuvra </em></p>
<p>Infrastruktuvrra ovddasvástádus molssašuddá dan ektui makkár infrastruktuvra lea. Mahkáš leat rusttegat mat gullet vuostáváldimii ja reidemii, idjadeapmái ja borramii ja sullasaččaide, lunddolaččat ealáhusdoalli/eanaeaiggáda ovddasvástádus.</p>
<p><em type="italic">8.3.5  Dutkan ja ovdánahttin (FoU) </em></p>
<p>Dutkan geavvá spesialiseren dutkanásahusain, universitehtain ja allaskuvllain, ja ovdánahttinbargu lea suorgi maid ealáhusdoallit berrešedje fuolahit. Gealboguovddáš ferte datte bures diehtit makkár dutkan- ja ovdánahttindárbu ealáhusas lea ja mat dutkanbirrasat gávdnojit. Álggahit Fou-prošeavttaid, ja jođihit FoU-prošeavttaid ovttas ealáhusdoalliiguin lea gealboguovddážii lunddolaš bargun. Gealboguovddáš berre vel veahkehit ealáhusdoalliid, ovttaskasa dahje fierpmádagas, prošeavttaid čađahemiin. Lea dehálaš ahte gealboguovddáš gokčá olles árvogeavlli, vuođđoávdnasis gitta biđgemii, vuovdimii ja márkanii sihkarastin dihtii márkana ektui buvttaovdánahttima. Lea maid dehálaš ahte guovddážis lea lagašvuohta ja buorre oktavuohta ealáhusdoalliiguin. Sámi guovlluid meahcástanealáhusaid várás gealboguovddážii lea sámi kulturmáhttu ja áddejupmi eaktun, ainjo márkankonseptaid ovdánahttimis mas sámevuođas lea lassiárvu buktagiidda ja bálvalusaide.</p>
<p><em type="italic">8.3.6  Fierpmádathuksen  </em></p>
<p>Fierpmádathuksen, namalassii álggahit fierpmádaga ja veahkehit álggahemiin ja lágidit arenaid fierpmádathuksemii (semináraid, workshops, konferánssaid ja sullasaččaid) leat guovddáš barggut. Dát guoská sihke fierpmádathuksemii doalliid gaskkas ja gaskal doalliid, FoU-ásahusaid ja almmolaš eiseválddiid (triple-helix málle, dárkilat máinnašuvvon 8.5 kap.).</p>
<p>Láhčit dili deaivvadanbáikkiide ja arenaide gos meahcásteaddjit sáhttet deaivvadit galggašii vuoruhuvvot. Doallit dárbbašit lotnolas diehtojuohkin- ja vásáhuslonohallama, gealbolasiheami, lágidit oktasaš cealkámušaid, duvdaga dahje prošeavttaid.</p>
<p>Arenaásaheapmi ja deaivvadanbáikkit triple-helix málle mielde soitet leat hui gáibideaddji. Dás lea hástalussan oažžut doalliid, máhttoásahusaid (áinnas dutkiid) ja almmolaš eiseválddiid (áinnas byrokráhtaid) ságastallat seamma giela. Dákkár fierpmádathuksema ulbmilin lea soahpat oktasaš strategiijaid hárrái das mo ovdánahttit ealáhusa ja ovttasbargat dan čađaheamis. Dán golbma dásis galgá leat lotnolas sorjjasvuođa gaskavuohta.</p>
<p><em type="italic">8.3.7  Máhttogaskkusteapmi  </em></p>
<p>Máhttogaskkusteapmi lea váimmusčorgi gealboguovddáža doaimmas. Dát geavvá gihppagiid ja girjjážiid ráhkademiin, kurssaid lágidemiin ja ráđiid addimiin/gaskkustemiin go ealáhusdoallit ja earát váldet njuolga oktavuođa.</p>
<p><em type="italic">8.3.8  Fitnodatovdánahttin  </em></p>
<p>Guovddážii sáhttá doaibman leat vel ráhkadit gávpeplánaid ovttaskasaide, dahje joavkkuide. Dát lea datte juoga maid priváhta oaivadeaddjit/oaivadanfitnodagat dábálaččat dahket.</p>
<p><em type="italic">8.3.9  Gealboguovddáža bargguid ráddjen  </em></p>
<p>Dán vuođul orru jierpmálaččat ráddjet ná:</p>
<p>- Álggahit ja jođihit FoU-prošeavttaid - Máhttogaskkusteapmi - Fierpmádathuksen  - Ráđđeaddin</p>
<p><em type="bold">8.4 Gealboguovddáţa bargohámit </em></p>
<p><em type="italic">8.4.1  Málle  </em></p>
<p>Váldoáššin galgá gealboguovddáš nuppi beales fuolahit gárvvistit dahje háhkat máhtu ja nuppi beales biđget máhtu dahje sirdit máhtu fitnodagaide/meahcásteaddjiide.</p>
<p>Bråtå, Ericcson og Kristoffersen (2007) leat geahčadan FoU ja eará máhtu dárbbu kultur- ja vásáhusealáhusain ja mátkeealáhusas. Sii leat systematiseren dutkanmetodaid ja FoUbarggu ja máhttoviežžama bargovugiid mas lea sirdinárvu meahcástanealáhusa várás gealboguovddáža ságaškuššamii. Govvosis vulobealde leat dán geahččalan čájehit ja čilget vuolit kapihttaliin.</p>
<p><em type="bold">         </em>Biđget máhtu </p>
<p>Sotket máhtu</p>
<p>Čohkket sotkojuvvon máhtu</p>
<p>Oažžut ovdan jávohis máhtu Raporttat, notáhtat, áigečállagat jna.</p>
<p>Sierra prošeavttat</p>
<p>Lagas ovttasbargu doalliin/fitnodagain</p>
<p>Fierpmádat, arena, deaivvadanbáikkit</p>
<p>Oahpahus</p>
<p><em type="italic">8.4.2  Háhkat máhtu  </em></p>
<p>6 kap. leat čujuhan moanaid máhtto- ja gealboásahusaide gos sáhttá viežžat sotkojuvvon máhtu. Gealboguovddáš sáhttá dákkár málles áiggis áigái viežžat dan guoskevaččamus máhtu. Olu adnojuvvon dutkan meahcástanealáhusa fáttás lea dahkkon máŋgga daid FoU-ásahusain mat leat namuhuvvon 6 kapihttalis, vaikke seamma olu das ii leat guoskevaš sámi guovlluide. Danne lea sakka vejolaš ahte berre atnit resurssaid viežžat jávohis/persovnnalaš máhtu sámi guovlluid meahcásteaddjiin, vai galggašii sáhttit čohkket dan dárbbašlaš máhttovuođu gealboguovddážii.</p>
<p><em type="italic">8.4.3  Sotket máhtu </em></p>
<p>Meahcástanealáhusaid várás gealboguovddáš galgá vuosttažettiin háhkat máhtu, sotket dan ja gaskkustit dan, dahje nugo namuhuvvon 7.1 kapihttalis, leat guovddážin sihke formála ja eahpeformála máhtu, gálggaid, návccaid ja guottuid ovdánahttimis mat gullet meahcástanealáhusaide.</p>
<p>Meahcástanealáhusaid várás gealboguovddáš sáhttá leat máhtto- ja vásáhusguovddážin ja doarjjan ollislaš ja ceavzilis ovdánahttinbarggus meahcástanealáhussii, ja leat veahkkin gealbohuksemis vaikke makkár suorggis.</p>
<p><em type="italic">8.4.4 Biđget máhtu  </em></p>
<p>Nugo čájehuvvon bajábeale málles, de lea máŋggaláhkai ahte sáhttá biđget máhtu. Váldoáššin lea gávdnat dan rivttes vuogi sirdit máhtu ealáhussii, namalassii meahcásteaddjiide.</p>
<p><em type="bold">Raporttat, notáhtat, áigečállagat ja sullasaččat </em>lea olu geavahuvvon gaskkusteapmi, </p>
<p>áinnas akademalaš birrasiid gaskka. Nu maid dárbbašlaš reaidun duođaštit ja gaskkustit máhtu, muhto ii várra dat buoremus metoda juksat meahcásteaddjiid.</p>
<p><em type="bold">Lagaš ovttasbarggu doalliin ja fitnodagain </em>sáhttá dahkat máŋggaláhkai ja lea máŋgga </p>
<p>suorggis dat buoremus bargovuohki go galgá sirdit máhtu geavaheaddjiide. Oahppat ovttasbarggadettiin konkrehta prošeavttain, mahkáš atnit ja ovdánahttit merddiid sáivaguollebivddus. Mentorortnet lea eará vuohki maid lea atnigoahtán maŋimus áiggiid ja adnojuvvo muhtin muddui, dás galget hárjánan fitnodatjođiheaddjit/doallit juohkit máhtu nuorat fitnodagaiguin. Goalmmát vuohki lea ahte soames guđes lea spesiálamáhttu láigohuvvo fitnodahkii ja addá konkrehta rávvagiid, ovdamearkka dihtii ahte láigoha hárjánan ofelaččaid. Njealját ovdamearka lea oanehis kurssat ja seminárat masa čohkke muhtin doalliid sirdin dihtii máhtu. Viđát vuohki lea máhtu mii sirdojuvvo bu</p>
<p><em type="bold">Fierpmádat, arena ja deaivvadanbáikkit </em>leat buorit molssaeavttut daid uhcimus </p>
<p>fitnodagaide main eai leat resurssat virgádit gelbbolaš olbmuid dahje láigohit soapmása guđes lea spesiálamáhtu. Fierpmádat ja eará doaimmaheaddjit leat eatnašiidda buorit máhttogáldut. Gealboguovddáš sáhttá leat dehálaš fierpmádathuksejeaddji lážedettiin dili sihke eahpeformála ja formála fierpmádathámiin. Dasa gullá maid ásahit arena gos doallit sáhttet deaivvadit ja deaivvadit máhttofálliin, kundariiguin, almmolaš eiseválddiiguin jna.</p>
<p><em type="bold">Oahppu </em>studiaid ja kurssaid hámis leat álo áigeguovdilis máhttogáldut. Mii leat 6 kap. </p>
<p>čujuhan máŋgga oahppoásahussii mat fállet oanehat ja guhkibut studiaid ja main gealboguovddáš sáhttá oastit oahppobálvalusaid. Dehálaš bargun lea maiddái álggahit ođđa gealbo- ja studiafálaldagaid iešguđet ásahusain, ja mat álohii leat heivehuvvon ulbmiljoavkku dárbui.</p>
<p><em type="bold">Oktasaš prošeavttat </em>dahje prográmmat sáhttet leat dehálaš váikkuhanoamit guovdilastit </p>
<p>vuoruheami mahkáš meahcástanealáhussii. Sáhttá ovdamearkka dihtii leat prográmma ovdánahttit meahccevuođđuduvvon mátkeealáhusa kurssaiguin, čoagganemiiguin, fierpmádagain, kunddarlágidemiiguin, čájehanmátkkiiguin jna.</p>
<p><em type="bold">8.5  Gealboguovddáţa mihttu  </em></p>
<p>Lassi árvoháhkan meahccevuođđuduvvon ealáhusas ferte let badjebajit mihttun gealboguovddážii. Jus galggaš sáhttit lasihit árvoháhkama, de lea dehálaš ahte ealáhusain lea nákca álggahit innovašuvnnaid, ja nákca ávkkástallat innovašuvnnaid gávppelaččat. Ávkkástallat innovašuvnnaid gávppálaččat mearkkaša fas ahte dat ođđaásaheamit mat leat buktagis, márkanis dahje organiseremis fertejit leat buorre gávpin ja vuoittu addit. Máhttu ja oahppan leat dehálaš dahkkit beaktilis jođiheapmái, ođđaásaheapmái ja innovašuvnnaide ealáhusain. Gealboguovddážis lea danne dehálaš sajádat oččodit máhtu ja oahppama vai árvoháhkan lassána meahccevuođđuduvvon ealáhusain.</p>
<p>Dábálaš árvogeavli meahccevuođđuduvvon ealáhusain sáhttá ná govvet:</p>
<p><em type="italic">Resurssat/kapitála </em>sáhttet fas gohčoduvvot njeallje kapitálahápmin; a) luonddukapitála </p>
<p>oaivvilduvvon luonddus dat oassi maid olbmot sáhttet ávkkástallat, b) olmmošlaš kapitála nugo máhttu, čeahppivuohta, motivašuvdna, báikemáhttu ja sullasaččat, c) olbmošráhkaduvvon kapitála mat leat fysalaš ávdnasat maid olbmot leat ráhkadan áiggi badjel ja d) sosiála kapitála nugo sosiála arenat ja relašuvnnat mat dahket oktagaslaš daguid beaktileabbot.</p>
<p>Resurssat/</p>
<p>kapitála Buvttaovdánahttin</p>
<p>ja buvttadeapmi Vuovdaleapmi</p>
<p>ja vuovdin Čuovvoleapmi ja bálvalus Mo de sáhttá mihtidit ahte leago muhtin ealáhusas leamaš lassi árvoháhkan? Árvoháhkan sáhttá earret eará definerejuvvot fitnodagaid doaibmabohtosa ja bálkagoluid submi – ovdal vearu (Reve &amp; Jacobsen 2001). Árvoháhkama nuppástuhttin áiggi badjel geažida leago lassi árvoháhkan vai ii.</p>
<p>Mo sáhttá gealboguovddáš ovdánahttit ja lasihit árvoháhkama meahcástanealáhusain ja gokko lea dat árvogeavllis? Jus vuolgá Porter <span type="quote">”diamanta”</span> álkiduvvon málles nugo válddahallon dás <em type="italic">Et verdiskapende Norge </em>(Reve &amp; Jacobsen 2001) sáhttit govvet man guovddáš máhttu ja gealboguovddáš sáhtášii leat.  </p>
<p>Fitnodaga ealáhusbirrasat         Buoridanmekanismmat             Árvoháhkan</p>
<p>Mii leat bajábeale málles geahččalan čájehit mo máhttu ja gealbu sáhttet ovddidit lassi árvoháhkama. Gealboguovddáš sáhttá máŋggaláhkai dákkár systemas leat veahkkin, muhto erenoamážit guovtti suorggis:  a)  Bijusfaktorin fitnodaga buvttadeamis. Gealbu dan birra maid áiggut buvttadit lea guovddážis.  b) Máhtu ovdánahttimii ja biđgemii. Go ealáhusas deaivvadit doaimmaheaddjit, juogo e</p>
<p>Bajábeale málle čájeha ahte máhttu bijusfaktorin buvttadit rivtteslágan buktaga dahje bálvalusa rivttes márkanii lea dehálaš vai fitnodat galgá ceavzit ja ovdánahttot. Muhto lea dalle go máhttu ja vásáhus juogaduvvo earáiguin fierpmádaga, kurssa, gaskkusteami jna. bokte, ahte dat sáhttá dagahit innovašuvnnaid ja lassi árvoháhkama. Danne lea gealboguovddáš dehálaš máhtu biđgemii.</p>
<p>Gilvodilit</p>
<p>Innovašundeaddu</p>
<p>Márkandilit</p>
<p xml:lang="nob">Faktordilit</p>
<p>Laktit</p>
<p xml:lang="nob">Komplementaritehtat</p>
<p>Máhttobiđgen</p>
<p>Lassi árvoháhkan</p>
<p>Gealbu ja máhttu faktorin ovddidit innovašuvnnaid ja árvoháhkama Lassi árvoháhkan lea dehálaš mihttun gealboguovddážii, ja dalle ferte guovddáš leat mielde das mii gohčoduvvo buoridanmekanismmain govvosis bajábealde, iige dušše fállat vuođđomáhttu das maid mii leat gohčodan fitnodaga ealáhusbirrasat govvosis bajábealde.</p>
<p>Meahcástanealáhusaid várás gealboguovddáš sáhttá vaikke huksejuvvot triple-helix ovttasbarggu prinsihpain. Triple-helix gohčoda gaskavuođa gaskal ealáhusa, allaskuvlla/Fouásahusa ja almmolaš eiseválddiid innovašuvdna mállin ovttasbarggu bokte. Vásáhusat leat čájehan ahte daid surggiin main dán atnet leat eanet ealáhusain innovašuvnnat.</p>
<p>Ealáhusat</p>
<p>Meahcásteaddjit</p>
<p>Sámediggi  Bioforsk           Gielddat         Allaskuvllat                     Joatkkaskuvllat</p>
<p>Eiseválddit/    Dutkan /    váikkuhanoamit    oahppu</p>
<p>Eiseválddiid rolla ja doaimmat dán málles leat ealáhussii buoridit rámmaeavttuid ja ruhtadeami dáfus (sihke fitnodagaid ektui váikkuhanoamit, infrastruktuvra ja máhttolasiheapmi). Eiseválddiid rolla lea nappo leat ealáhussii premissalágideaddjin.  Ásahettiin dákkár málle triple-helix ovttasbarggus, sáhttet bealit soahpat ráhkadit čielga strategiijaid meahcástanealáhusaide lassi árvoháhkamis. Vejolaš gealboguovddáža ektui soaitá dát leat okta daid deháleamos bargguin; ovdánahttit ja jođihit dán triple-helix ovttasbarggu.</p>
<p>Meahcástanealáhusaid várás gealboguovddáš mii lea dán málle vuođul, sáhttá buorebut lihkostuvvat meahccevuođđuduvvon ealáhusaid dili buorideamis. Hástalussan lea oažžut triple-helix doaibmat smávva servodagain ja smávva ealáhusain. Sámi guovlluid meahcástanealáhusaide dárbbaša hukset arenaid ja láhčit dili fierpmádathuksemii gaskal smávva gealbo- ja ealáhusbirrasiid mat leat biđgosat sámi eanadagas. Dárbbašuvvo hukset arenaid ja fierpmádagaid vai sáhttá nannet dan <span type="quote">”sosiála kapitála”</span> gaskal ealáhusdoalliid ja daid eará triple-helix doaimmaheaddjiid, ja dás sáhttet gealboguovddážat leat ávkin iešguđet báikkiin ja máŋggalágan fáttáid bissovaš deaivvadanbáikin. Dán láhkai sáhttá ásahit luohttámuša ja lotnolaš ávkki mii fas dagaha ovttasbarggu prošeavttain, gieddebarggus, gealbolasiheaddji doaibmabijuin jna.</p>
<p xml:lang="nob"><em type="bold"> GEALBOGUOVDDÁŢII MÁLLET </em></p>
<p><em type="bold">9.1 Eavttut gealboguovddáţa válljemis </em></p>
<p>Ovdal go geahčadat gealboguovddážii sierranas málliid ja ovdal go válljet molssaeavttuid, de ferte ságaškuššat muhtin ráje eavttuid dákkár gealboguovddážii. Dáid eavttuid vuođul de geahčadat dárkilat makkár molssaeaktu buoremusat heive dáid eavttuide. Mii leat árvvoštallan dáid eavttuid leat guovddážis meahcástanealáhusaid várás gealboguovddážii:</p>
<p>a) Lea doarvái gealbu máŋggalágan surggiin</p>
<p>Doarvái gealbu meahcásteamis ja meahcceealahusain lea lunddolaččat guovddášeamos eaktu. Almmá makkárge gealbosuorggi dadjamin, lea dehálaš ahte lea gealbu olámuttus riggodagaid, márkana ja innovašuvnnaid dáfus.</p>
<p>b) Sáhttit hukset fierpmádaga ja dan jođihit</p>
<p>Dehálaš oassin gealboguovddážii lea hukset fierpmádaga doaimmaheaddjiid gaskka, ja jođihit ja dikšut fierpmádaga.</p>
<p>c)  Sáhttit vuolggahit FoU-barggu, oktiiordnet ja dan jođihit</p>
<p>Gealboguovddáš ferte máhttit mo Dutkan- ja ovdánahttinbargu (FoU) álggahuvvo ja oktiiordnejuvvo, ja fáttáid ja surggiid birra meahcástanealáhusain gokko dárbbašuvvo FoU. Dat ferte maiddái diehtit máhttofálliid birra mat sáhttet veahkehit FoU-gealbbuin prošeavttain, nu gohčoduvvon <span type="quote">”čujuhangealbu”</span> lea guovddáš ášši.</p>
<p>d)  Gealbu ealáhusovdánahttimis</p>
<p>Vásáhus ja máhttu ealáhusovdánahttimis lea dehálaš, ja maiddái ahte mii dárbbašuvvo ásahit doaimma ja dahkat dan gánnáhahttin. Ealáhusovdánahttin eaktuda ahte guovddáš lea proaktiiva ja jođihanfápmun meahcásteaddjiid ja gulli fierpmádaga ektui.</p>
<p>e)  Das lea aparáhtta ja infrastruktuvra máhttogaskkusteami várás</p>
<p>Vásáhus ja metodat gilvit máhtu lea guovddáš ášši gealboguovddážii. Almmá aparáhta haga gilvit máhtu, de lea gealboguovddáš masá jo liiggás. Mii leat 8.4.4 kap. čujuhan guđe metodaid mielde sáhttá gilvit máhtu.</p>
<p>f) Lagašvuohta doaimmaheaddjiide ja sis fidnet veahki guovddáža ovdánahttimii</p>
<p>Gealboguovddáža ovdánahttimis ja jođiheamis lea geavaheaddjimielváikkuheapmi áibbas guovddáš áššin. Meahcásteaddjit galget dovdat eaiggátvuođa dán guovddáža doaimmaide. Galgá leat álki váldit oktavuođa guovddážiin.</p>
<p>g)  Máhttu sámi luonddu- ja meahccegeavaheamis (árvovuođđu), ja kulturáddejupmi sáhttit bidjat liigeárvvu buktagiidda</p>
<p>Lunddolaš eaktun lea ahte guovddážis lea máhttu sámi luonddu- ja meahccegeavaheamis, oktan árbevirolaš meahcástemiin. Jus meahccebuktagat galget márkaniidda gos bures mákset daid ovddas, de lea guovddáš strategiijan bidjat sámi kultuvrra, historjjá ja árbevieruid lassiárvun dáid buktagiidda. Danne ferte sámi kulturáddejupmi leat guovddáš áššin.</p>
<p><em type="bold">9.2 Molssaevttolaš mállet </em></p>
<p>Gealboguovddáža sáhttá organiseret máŋggaláhkai, dás áigut geahčadit dárkilat vejolaš organiserenmálliid.</p>
<p>Meahcástanealáhusaid várás gealboguovddáža organiseremii leat máŋga vejolaš molssaeavttu. Mii leat válljen dárkilat geahčadit golbma váldomálle, main okta lea guovtti vuollemálliiguin:</p>
<p>1. Ođđa iešheanalis gealboguovddáš  2.  Fierpmádatmálle  a) Ođđa guovddáš mii doaibmá náhpin, dahje fierpmádagas dálá resurssaiguin  b)  Dálá resursa náhpin 3)  Dálá resursa viiddiduvvo fátmmastit sámi guovlluid meahcástanealáhusaid</p>
<p><em type="italic">9.2.1 Ođđa iešheanalis gealboguovddáš  </em></p>
<p>1 molssaeaktu ođđa iešheanalis gealboguovddážin mearkkaša hukset guovddáža visot dárbbašlaš resurssaiguin ja gealbbuin siskkáldasat.</p>
<p>Ovdamunit: Čohkkedettiin visot resurssaid seamma sadjái, de lea meahcásteaddjiide álki doallat oktavuođa ovttain fysalaš báikkiin ja ovttain doaimmaheaddjiin.</p>
<p>Sáhttá hábmet guovddáža gitta vuođus almmá dálá organisašuvnnaid ja organisašunkultuvrraid oktavuođa haga.</p>
<p>Sáhttá hukset guovddáža báikkálaš/regiovnna eaiggátvuođain mii fas sáhttá dagahit stuorát luohttámuša ja báikkálaš váikkuheami.</p>
<p>Hehttehusat:  Lea resursagáibideaddji ja áddjái álggahit gitta vuođus.</p>
<p>Guovddážis galgá leat gealbu máŋggalágan surggiin, ovtta guovddážis ii sáhte leat visot gealbu.</p>
<p>Šaddá viehka muddui duppalastit dálá resurssaid dahje lea várra ahte duppalit bargá go guovddáš ii leat formála fierpmádahkii gullevaš.</p>
<p>Guovdilastin ovtta báikái, dahká ahte máŋggas šaddet leat guhkin eret.</p>
<p>Masá hirbmadit olbmuid duohken jus galgá cegget juoga ođđa ja dainna lihkostuvvat. Áinnas go dat ii laktásuvvo dálá gealbobirrasii.</p>
<p>Ráva: Iešheanalis gealboguovddáža huksema eat rávve. Dat leat resursagáibideaddji ruđalaččat ja gealbbu dáfus hirbmat hástaleaddjin.</p>
<p><em type="italic">9.2.2 Fierpmádatmálle ođđa guovddážin náhpin  </em></p>
<p>2 molssaeaktu a) fierpmádatmálle sáhttá leat nu ahte ásahuvvo ođđa guovddáš ráddjejuvvon siskkáldas resurssaiguin, ja mii viehka muddui vuođđuduvvo dasa ahte ovttasbargá dálá resurssaiguin, eará FoU-birrasiiguin ja gealbobirrasiiguin.</p>
<p>Ovdamunit: Náhpi sáhttá leat uhci, 1-2 bargi, máškit ja sáhttá álggu rájes hábmejuvvot optimála.</p>
<p>Sáhttá viežžat dan áiggis áigái buoremus gealbbu ja vásáhusa viehka olu FoU-birrasiin ja gealbofálliin.</p>
<p>Náhpi sáhttá leat sámi guovllus gos leat olu meahccedoaibma- ja potensiála ja doallat lagaš oktavuođa meahcásteaddjiiguin.</p>
<p>Sáhttá organiserejuvvot iehčanassan mas lea viehka muddui geavaheaddjiberoštumit ja –eaiggátvuohta, mahkáš hukset guovddáža oasusfitnodaga dahje vuođđudusa málle mielde. Sáhtášii bovdet FoUbirrasiid, fitnodagaid, almmolaš ásahusaid/organisašuvnnaid ja stuorát eanaeaiggádiid/vuođđudeaddjiid dákkár guovddážii.</p>
<p>Hehttehusat:  Álo lea hástalussan ja eahpesihkarvuohtan gávdnat dan rivttes gealbbu hukset ja jođihit dákkár guovddáža.</p>
<p>Gáibiduvvo viehka olu ovdabargu oažžut ovdan berošteaddjiid ja duohta eaiggádiid guđet leat dáhtolaččat bidjat kapitála ja áiggi dákkár guovddáža hukset ja jođihit.</p>
<p>Áige- ja resursagáibideaddji hukset fierpmádaga eará FoUdoaimmaheaddjiiguin. Eahpesihkar ahte lea go dát miellagiddevaš eará gealbofálliide.</p>
<p>Ráva: Miellagiddevaš málle mas sáhttá máŋga beali árvvoštallat, muhto liikká menddo máŋga eahpesihkarvuođa dasa ahte dan sáhttit rávvet.</p>
<p><em type="italic">9.2.3  Fierpmádatmálle dálá resurssaiguin náhpin  </em></p>
<p>Dát molssaeaktu mearkkaša fierpmádatmálle dálá resurssaiguin, dás Bioforsk Nord náhpin. Bioforsk Nord lea davvinorgga gealboguovddáš, ja das lea nationála ovddasvástádus meahccemurjjiid dutkamis ja reidemis, ja mo meahci ja sáivaguolleriggodagaid ealáhuslaččat atnit ja ovdánahttit.</p>
<p>Ovdamunit: Dálá ásahus náhpin fágalaš resurssaiguin, infrastruktuvrrain ja FoUvásáhusain</p>
<p>Ii dárbbaš álgit gitta álggos huksemiin</p>
<p>Ásahus mas leat gárvásit fierpmádat ja oktavuođat</p>
<p>Máškidis organiseren ásahusa rámmaid siskkobealde</p>
<p>Ossodagat máŋgga sajis miehtá riikka</p>
<p>Álkibut ruhtadit álggaheami ja jođiheami dálá ásahusas</p>
<p>Hehttehusat: Váilu sámi dimenšuvdna ja lahkoneapmi, ja máhttu árbevirolaš sámi luonddugeavaheamis</p>
<p>Náhpi ii leat sámi guovllus ja sáhttá máŋgasiidda adnojuvvot ahte ii leat nu olámuttus</p>
<p>Válmmas FoU-profiila ja organisašunkulturva soaitá orrot hehttejeaddjin ođđaásaheaddji doaimmaide</p>
<p>Ráva: Miellagiddevaš málle maid válljet geahčadit dárkileabbot ja árvvoštallat das máŋga beali.</p>
<p><em type="italic">9.2.4  Dálá resurssa viiddidit </em></p>
<p>3 molssaeaktu dálá resurssa viiddidemiin, mahkáš Bioforsk Nord, áigeguovdilis ásahus maid sáhttá viiddidit vai dat maiddái fátmmasta sámi guovlluid meahcástanealáhusaid.</p>
<p>Ovdamunit: Dát šattašii gollobeaktilis málle, go eanaš gealbbus ja infrastruktuvrras lea jo sajis</p>
<p>Golut leat eanaš ráddjejuvvon bargiid- ja jođihangolut</p>
<p>Hui guovddážis gealbobirrasa ektui</p>
<p>Hehttehusat:  Ii leat nu lahka ealáhusdoaimmaheaddjiide</p>
<p>Lea resursagáibideaddji ja áddjái hukset iežas organisašuvdnii visot dan dárbbašlaš gealbbu</p>
<p>Hirbmat guovdilastin málle</p>
<p>Ráva: Hukset dálá resurssaide almmá anekeahttá fierpmádaga ja eará FoU-birrasiid šattašii hui guovdilastin gelbui iige oaččošii dan searvválaš ja sámi profiilla maid sávašii. Danne ii rávvejuvvo dát málle.</p>
<p><em type="bold">9.3  Rávvejuvvon málle – Fierpmádatmálle mas Bioforsk Nord lea náhpin </em></p>
<p><em type="italic">9.3.1  Málle organiseren  </em></p>
<p>Bioforsk Nord, Holt oss. dat ovddasvástida nationálalaččat sáivaguoli ávkkástallama, ja lea </p>
<p>Danne rávvet hukset meahcástanealáhusaid várás gealboguovddáža fierpmádatmálliin mas Bioforsk Nord lea náhpin ja ovttasbargoguoimmit/-ásahusat laktojuvvojit dása geatnegahtti šiehtadusaiguin.</p>
<p>Ovttasbargoguoimmit mat dás leat evttohuvvon leat oaivvilduvvon ovdamearkan eaige eisege govčča visot daid gealbosurggiid dahje geografálaš guovlluid go maid livččiimet sávvan. Mat leat namuhuvvon sáhttet gokčat viiddis osiid, sihke geografálaččat ja gealbbu ektui.</p>
<p>Davvi Álbmogiid guovddáš OS Árran julevsámi guovddáš Deanu</p>
<p>joatkkaskuvla</p>
<p xml:lang="nob">Bioforsk Nord</p>
<p>Sámi allaskuvla Saemien Sijte</p>
<p xml:lang="nob"><em type="italic">9.3.2  Bioforsk Nord birra  </em></p>
<p>Bioforsk:s leat kantuvrrat miehtá Norgga 7 guovddážiin ja su. 450 bargiin. Bioforsk Nord:s leat su 45 mielbargi guđet leat Tjøttas Helgelánddas, Bodejjus ja Holtas Romssas ja lea ealáhusaid ektui dutkanbiras. Bioforsk Nord lea spesialiseren barggus arktalaš eanadollui ja luonddudollui mas erenoamážit giddejuvvo fuomášupmi</p>
<p>- Groavvafuođđarvuođđuduvvon buvttademiide davvin, ruotnasiidda ja buđehiidda - Debbuide ja eará riggodagaide rittus  - Meahccemurjjiide ja urtasiidda - Birrasii ja meahcceriggodagaide  - Eanadoallo- ja luondduvuođđuduvvon ealáhusovdánahttimii</p>
<p>Meahcástanealáhusaid várás gealboguovddážii mas Bioforsk Nord lea náhpin, leat dat golbma maŋimus jorbačuoggá bajábealde guovddáš áššit.</p>
<p><em type="italic">Meahccemurjjiid ja urtasiid </em>vuoruhansuorggis lea Bioforsk Nord earret eará guovdilastin </p>
<p>dutkama ja ovdánahttima dáid birra</p>
<p>- Sarridiid - Luopmániid - Urtasiid  - Eará meahccemurjjiid - Bioprospekterema</p>
<p>Visot dát fáttát leat dehálaš meahcceriggodagat sámi guovlluin ja leat máŋgga suorggis dat potensiála maid ovdalis leat čilgen. Luopmániid ja sarridiid ektui leat dikšungeahččaladdamat, siskkošávdnasiid dutkan (bioprospekteren) ja lea ovttasbargu fitnodagaiguin mo gávppálaččat ávkkástallat meahccemurjjiid. Bioforsk:s lea vel riikkaidgaskasaš ovttasbargu máhtu ja vásáhusa lonohallamis, prošeaktadásisge.</p>
<p><em type="italic">Biras ja meahcceriggodagaid </em>vuoruhansuorggis lea Bioforsk Nord earret eará guovdilastán </p>
<p>duktama ja ovdánahttima dáid birra</p>
<p>- Fuođđuid ja fuođđovahágiid  - Šaddadahttima ja ovddešteami  - Meahci anu ja gáhttema - Meahcceguohtumiid <span type="quote">”buvttadeami”</span></p>
<p>Meahci anu ja gáhttema fáttás lea earret eará meahcceatnu mátkeealáhusa oktavuođas, oktan čuozahusčielggademiiguin ja riidoeastadeaddji doaibmabijuiguin gaskal mátkeealáhusa ja árbevirolaš ealáhusávkkástallama mehciin.</p>
<p><em type="italic">Eanadoallo- ja luondduvuođđuduvvon ealáhusovdánahttima </em>vuoruhansuorggis lea Bioforsk </p>
<p>Nord earret eará guovdilastán dutkama ja ovdánahttima dáid birra</p>
<p>- FoU-proseassa Nordnorsk landbruksråd (Davvinorgga eanadoalloráđđi) - Biebmofierpmádaga ja báikkáláš biepmu</p>
<p>- Sáivaguoli - Arktalaš eanadoalu ealáhusovdánahttima - Luondduvuođđuduvvon árvoháhkama - Boazodoalu</p>
<p>Máŋga dáid fáttáin leat dehálaš meahcceriggodagat sámi guovlluin ja leat máŋgga suorggis dehálaččat dan potensiálii maid leat ovdalis čilgen. Bioforsk Nord lea leamaš náhpin smávvaskalabiebmobuvttadeami gealbofierpmádagas, mas earret eará Deanu joatkkaskuvla lea fierpmádagas guovddáš doaimmaheaddji. Earet nugo Bulet Eco Siida, Guovdageainnus, Laila Spiik (kursadoalli), Nordlysmat Torill Bakken Kåven bokte leat maiddái fierpmádagas mielde, ja máŋga sámi fitnodaga. Gealbofierpmádat ovddasvástida earret eará lágidit 10-12 kurssa smávvaskalabiepmus jagi mielde.</p>
<p><em type="italic">Sáivaguoli </em>fáttás lea Bioforsk Nord:s earret eará sierra fágajoavku sáivaguoli ektui, sii lágidit </p>
<p>jeavddalaččat davviriikkalaš fierpmádatkonferánssa sáivaguollebiebmama birra, sis lea FoUfierpmádat guolástanturismma hárrái, sii</p>
<p><em type="italic">9.3.3  Málle eavttut  </em></p>
<p>Bioforsk Nord ferte datte nannet gealbbu fuođđoriggodagaid (fuođđohálddašeami ja bivddu) ávkkástallamis, sáivaguoli fidnobivddus ja guolástanturismmas, ja sámi diliid birra. Ferte vel lasihit ahte Biorforsk Nord:s leat ráddjejuvvon resurssat meahcástanealáhusaid fágasuorggis. Sáivaguoli ektui leat doaimmat eanaš ráddjejuvvon sáivaguollebiebmamii, eaige sii leat olus bargan guolástanturismma hárrái. Fuođđoriggodagaid ávkkástallan ii gula sin bargoviidodahkii, ja sis lea uhcán, dahje ii oppanassiige gealbu sámi diliid birra.</p>
<p><em type="italic">9.3.4  Eaiggátvuohta  </em></p>
<p>Sámedikki dieđáhus sámi ásahusovdáneami birra bidjá rámmaid Sámedikki mihttomeriide daid ásahusaid ja organisašuvnnaid seaguheapmái ja stivrenprinsihpaide, mat leat Sámedikki vuollásaččat dahje ožžot das doarjaga. Dása gullet vejolaš ruđalaš čuozahusat Sámediggái (mearreruhta), organiseren (mahkáš vuođđudussan jus Sámediggi juolluda eanaš oasi doaibmadoarjagis) ja eará čuozahusat.</p>
<p>Dan evttohuvvon málles mas Bioforsk Nord lea náhpin, leat máŋga vejolašvuođa. Ulbmálaččamus málle beariha ahte Bioforsk maiddái leat meahcástanealáhusaid várás gealboguovddáža eaiggát.</p>
<p><em type="italic">9.3.5  Stivrenmálle  </em></p>
<p>Guokte dehálaš premissa berrejit leat sajis go stivrenmálle galgá biddjot; 1) sihkarastit Sámedikki duohta stivren- ja váikkuhanvejolašvuođa ja 2) bidjat ealáhussii nana váikkuheami guovddáža siskkožii ja strategiijaide.</p>
<p>Sámediggái sihkarasto badjebajit stivren mandáhta, juolludanreivve ja dialogačoahkkimiid bokte, earret dan ahte dat lea dan stivrras. Dán láhkai sáhttá Sámediggi leat premissaaddin dákkár guovddáža ovdánahttimis ja jođiheamis.</p>
<p>Dakkár málle mas Bioforsk Nord lea eaiggát fierpmádatvuođđuduvvon gealboguovddážis, gáibida stivrenmálle mii lea heivehuvvon dan organisašuvdnii. Bioforsk lea organiserejuvvon Eanadoallo- ja Biebmodepartemeantta (LMD) vuollásažžan hálddašaninstituhttan ereliiggánis fápmudusaiguin ja sierra stivrrain. Bioforsk Nord:s ii gal leat sierra stivra, muhto hálddahuslaččat stivre dan direktora.</p>
<p>Meahcástanealáhusaid várás gealboguovddážis Bioforsk Nord vuollásažžan, berrešii leat sierra fágaráđđi dahje sierra geavaheaddjijoavku mas sihke Sámediggi ja ealáhusat leat ovddastuvvon. Fágaráđis/geavaheaddjijoavkkus sáhttet ovdamearkka dihtii leat dát áirasat:</p>
<p>- Meahccásteaddjit/-fitnodagat - FeFo ja/dahje Statskog eanaeaiggádin  - Ovttasbargoguoimmit (Finnmárkku allaskuvla, Deanu joatkkaskuvla dahje earát)  - Sámediggi</p>
<p>Fágaráđi čoakkádus berre datte čielggaduvvot ovttas Sámedikkiin ja Bioforsk Nord:in.</p>
<p>FeFo (Finnmárkoopmodat) ja Statskog leat mearrideaddji eanaeaiggádat sámi guovlluin, ja ollislaš gálvojođus lea bivdo- ja guolástanvuoigatvuođa vuovdin viehka stuorra oassi. Lassin lea vel mealgadis potensiála daid guovlluid eará luondduriggodagaid lassi ávkkástallamis. Eanaeaiggádin lea dain stuorra ovddasvástádus guovlluid hálddašeami dáfus, seammás go dain vel leat stuorra ekonomalaš beroštumit riggodagaid ávkkástallamis. Danne lea lunddolaš ahte dát doaimmaheaddjit leat seaguhuvvon meahcástanealáhusaid várás gealboguovddážii.</p>
<p><em type="italic">9.3.6 Gealboguovddáža jođiheapmi ja ovdánahttin  </em></p>
<p>Gealboguovddáš berrešii ovddastit sierra ovttadahkan sierra profiilain.</p>
<p>Lunddolaš lea ahte gealboguovddáš virgáduvvo álggos ovttain dahje guvttiin olbmuin. Guovddáža doaibman šaddá vuosttažettiin čohkket máhtu, dan sotket ja gaskkustit daid meahcásteaddjiide buoremus lági mielde. Guovddáža bargi dahje bargit leat danne álggos oktiiordnejeaddjit evttohuvvon doaibmabijuide.</p>
<p>Guovddáža ovdánahttima 1 lávkin lea hukset gulahallama ja luohttámuša meahcásteaddjiiguin ja fierpmádaga eará doaimmaheaddjiiguin.</p>
<p><em type="italic">9.3.7 Iežas gealbogáibádus guovddážis </em></p>
<p>Lunddolaš doaimmat gealboguovddážii leat válddahallon árabut 8.3 kapihttalis. Guovddážis berre danne leat gealbu:  a)  Ekonomiijas ja gávpedoaimmas b)  Birrasa ja riggodagaid birra c)  Sámi árbevieruin ja historjjás d)  Ealáhusovdánahttimis ja ásahemiin</p>
<p><em type="italic">9.3.8 Gealboguovddáža vejolaš ruhtadeapmi  </em></p>
<p>Nugo ovdalis leat guoskkahan, de lea dán guovddážii sámi gealbu dehálaš eaktun. Dasto lea dehálaš ahte guovddážis leat resurssat ja gealbu leat olgun ja bargamin ealáhusaiguin. Danne rávvet gealboguovddáža lávkkiid mielde huksejuvvot dán váldojuohkima mielde:</p>
<p>Muttut  Siskkoš Resursadárbu</p>
<p>1 muddu Formaliseret ja ásahit guovddáža stivrrain ja hálddahuslaš resurssaigun   250 000</p>
<p>2 muddu Rekruteret sámi gealbbu 750 000</p>
<p>Mátkeruhta 150 000</p>
<p>Prošeaktaruhta/ fierpmádathuksen/gealbodoaibmabijut 250 000</p>
<p>3 muddu Rekruteret ja organiseret searvválaš gealbbu ja resurssa 750 000</p>
<p>Jahkásaš resursadárbu meahcástanealáhusaid várás gealboguovddážis árvvoštallo leat gaskal 1,5 ja 2 miljon kr dan vuosttas 3-5 jagi.</p>
<p>Guovddáš sáhttát álggahuvvot 1 olbmuin hui johtilit. Go vuhtii váldá plánema ja bušehterema ii leat liikká jáhkehahtti ahte álggahuvvo ovdal 2011.</p>
<p><em type="italic">9.3.9 Vuođustus ahte Bioforsk Nord galggašii gealboguovddáža náhpin  </em></p>
<p>Bioforsk Nord lea hárjánan oktiiordnet ja jođihit fierpmádagaid ja leat náhpin sierranas fierpmádagain. Sis lea jo sajáiduvvon fierpmádat máŋga FoU-ásahusa ektui sámi guovlluin, mahkáš Sámi allaskuvlla ja Deanu joatkkaskuvlla, ja guovddáš nationála FoU-ásahusaide ja riikkaidgaskasaš ásahusaide.</p>
<p>Bioforsk:s lea dat ovdamunni ahte das leat kantuvrrat miehtá riikka ja dán láhkai jo ovddastuvvon lahka miehtá sámi ássanguovllu Norggas dávvin gitta máttás.</p>
<p>Jus atná Bioforsk Nord gealboguovddáža náhpin, de leat mis govttolaš buorit synergiijat, sihke resurssaid hárrái ja ekonomalaš synergiijat. Dainna oaivvilduvvo ahte Bioforsk Nord:s jo lea mearkkašahtti gealbu ja bargá liikká viehka olu meahcceguoski ovdánahttinbargguiguin mátkeealáhusa, murjjiid ja urtasiid, sáivaguoli jna. hárrái, mii livččii ávkin meahcástanealáhusaid várás gealboguovddážii. Ekonomalaš synergiijat leat erenoamážit dan ektui go jo lea merkantiila struktuvra sajis, kantordárbašiiguin ja organisašuvnnain mii bures doaibmá, ja meahcástanealáhusaid várás gealboguovddáš livččii seammás atnán ávkki daid resurssain mat doppe leat.</p>
<p><em type="italic">9.3.10 Joatkka gealboguovddáža ásaheamis </em></p>
<p>Jus Sámediggi vállje rávvet ásahit gealboguovddáža, de lea lunddolaš ahte álggahuvvojit šiehtadallamat gaskal Bioforsk ja Sámedikki čielggadan dihtii vejolaš ásaheami vuođu. Dasto ferte šiehtadallat eavttuid, siskkoža ja organiserema birra. Jus šiehtadallamat lihkostuvvet, de sáhttá Sámediggi áramusat várret ruđa 2011 bušehttii. Dalle sáhtášii álggahit guovddážiin 2011 jagi mielde.</p>
<p xml:lang="nob"><em type="bold"> ČOAHKKÁIGEASSU JA RÁVVAGAT </em></p>
<p>Dán guorahallama mandáhtta lea leamaš árvvoštallat meahcástanealáhusaid várás gealboguovddáža dárbbu. <em type="italic">Lotnolasealáhusaid ja sámi mátkkoštanealáhusaid </em></p>
<p><em type="italic">árvoháhkanprográmma </em>badjebajit mihttun lea lasihit árvoháhkama innovatiivva </p>
<p>lotnolasealáhusaid ja sámi mátkkkoštanealáhusaid vuoruhemiin ja ovdánahttimiin. Meahcástanealáhusaid ovdánahttima mihttun lea lasihit árvoháhkama sámi guovlluin meahccebuktagiid buorebut ávkkástaladettiin. Meahcástanealáhusaid várás gealboguovddáža eaktun dahje mihttun ferte danne leat ahte dat sáhtášii sámi guovlluin lasihit árvoháhkama vuođđuduvvon meahcceriggodagaide.</p>
<p>Mii leat deattuhan ahte meahcástanealáhusat dat galget leat gealboguovddáža vuođđun ja leat du</p>
<p>”<em type="italic">Ealáhus mii ávkkástallá meahcceriggodagaid ráhkadan ja jođihan dihtii dihto meari buktagiid </em></p>
<p><em type="italic">ja bálvalusaid ja main dinešii muhtin áigge geahčen.”  </em></p>
<p>Eanaš doaimmaheaddjit leat smávva doaimmat. Dánlágan fitnodagain lea dávjá uhca organisašuvnnaš áibbas uhcán resurssaiguin ođđaásahemiin bargat. Danne lea hui dárbu dakkár oktavuohtalađđašii gaskal doaimmaheaddjiid ja buvttadan- ja innovašunvuogádagaid, muhto maiddái vai sáhttá láhčit dili deaivvadanbáikkiide earáiguin árvogeavllis.</p>
<p>Vaikke leatge olu vejolašvuođat ja stuorra potensiála, de leat ealáhusas máŋga gáržžádusa mat ráddjejit ovdánahttinvejolašvuođaid. Rámmaeavttut ja infrastruktuvra lea sihke vejolašvuođain dan ektui ahte oažžu sierralobi vuodjit meahcis ja fysalaš vejolašvuođain luottaid ja bálgáid ektui. Oktasaš eaiggátvuohta ja dat nana gullevašvuohta mii olbmuin lea meahccái, vádduda ávkkástallat dan potensiála mii lea válddahallon bajábealde. Norggas lea alla gollodássi, man geažil buktagat fertejit leat divrasat ja leat dan márkana ektui mii máksá dan ovddas, mii fas gáibida márkangealbbu. Eará gáržžádusat leat váilevaš teknologalaš čovdosat, kapitála ja gealbu earret eará entreprenorvuođas. Vaikke gáržžádusat orrot leamen máŋga, de lea datte potensiála dan mađu ahte sáhtášii leat mearkkašahtti ealáhussan ovdánahttinvejolašvuođaiguin. Dát potensiála lea eanaš olggobealde dan maid laktit árbevirolaš meahcceealahusaide, dahje meahcceatnimii.</p>
<p>Dálá meahcásteaddjiid vuođul lea váttis bealuštit gealboguovddáža ásaheami, muhto boahttevaš meahcástanealáhusaid potensiála ja politihkalaš rámmaid vuođul, de árvvoštallat datte ahte lea vuođđu ásahit meahcástanealáhusaid várás gealboguovddáža.</p>
<p>Lassi árvoháhkan meahcástanealáhusain berrešii leat badjebajit mihttun dákkár gealboguovddážii. Innovašuvnnat ja ođđahutkan leat guovddážis oažžumis áigái lassi árvoháhkama, innovašuvnnaid kommersialiseren gáibida fas máhtu ja fierpmádaga masa gealboguovddáš sáhttá leat veahkkin. Dasto lea dehálaš ahte gealboguovddáš bidjá doaimmaheaddji guovddážii, seammás go dat bargá triple-helix málle mielde máhtto-/FoUfálliiguin ja eiseválddiiguin/váikkuhanomiiguin.</p>
<p>Visot málliin maid leat árvvoštallan leat nana ja heajos bealit. Min ráva lea ahte fierpmádatmálle dálá resurssaiguin náhpin guorahallojuvvo dárkilat. Min ráva mearkkaša ahte bargoaddi beales álggahuvvojit šiehtadallamat Bioforsk:in ahte sáhtášii cegget meahcástanealáhusaid várás gealboguovddáža mas Bioforsk Nord livččii náhpin. Bioforsk Nord lea min árvvoštallama mielde dat ásahus mas lea eanemus fágalaš govdodat ja fágalaš deaddu meahcástanealáhusaid dáfus. Leat máŋga ovdamuni hukset dálá máhttoásahusaide, earret eará lea das dál fágalaš resurssat, das lea infrastruktuvra čohkket, sotket ja biđget máhtu, ja das lea FoU-vásáhus. Erenoamáš dehálaš lea ahte das lea jo fágabiras maid guovddáš sáhttá atnit ávkin iige danne dárbbaš huksegoahtit gitta vuođus maidege. Dehálaš oassin gealboguovddážis lea <span type="quote">“čujuhangealbu”</span>, nappo ahte lea gealbu dasa ahte gos dárbbašlaš gealbu lea fidnemis. Dasa ferte guovddážis leat máhttu eará FoU-barggus mii lea dahkkon ja eará fitnodagaid/doaimmaheaddjiid vásáhus dan suorggis, dasa dárbbašuvvo fierpmádat ja várddus eará doaimmaheaddjiid ja doalliid ektui oppalaččat. Bioforsk Nord:s lea jo nana fierpmádat, sihke sámi guovlluin ja muđui riikkas vejolaš máhttofálliid gaskkas. Ovdamunnin atnit dálá resurssaid náhpin, dan ektui go cegget ođđa guovddáža, lea vuosttažettiin ahte dat ii gáibit nu olu, ii kapitála, ii gealbbu, ii fierpmádaga iige áiggi dáfus. Lea álkibut ruhtadit álggaheami ja jođiheami dálá ásahusas, dan ektui go hukset juoga gitta álggos, seammás go dalle lea buoret vejolašvuo</p>
<p>Bioforsk Nord ferte nappo nannet gealbbus sámi diliid birra ja fierpmádagaid bokte sámi guovlluin fuolahit ahte muhtin láhkai lea sajis vai gaska geavaheaddjiide lea nu oanehaš go vejolaš. Dat vel dárbbaša nannet meahccevuođđuduvvon mátkkoštanealáhusa gealbbu, áinnas guolástanturismma, bivddu ja ođđa doaimmaid ektui. Eai sámi guovlluid gealbobirrasiin leat galle dahje ii oktage mii gokčá meahccevuođđuduvvon mátkeealáhusa suorggi buori vuogi mielde. Finnmárkku allaskuvla ferte leat mii dasa lea lagamus. Gealboguovddážii lea hástalussan gokčat justa dán suorggi.</p>
<p>Lea dehálaš ahte gealboguovddáš bargá geavaheaddjiid ektui nu olu go sáhttá. Sámediggi soaitá leat guovddážii dat deháleamos premissaaddin ja das dalle šattašii ovddasvástádus sihkarastit ahte geavaheaddjit leat guovddážis. Bioforsk:s lea vásáhus ja struktuvra mii lea lágiduvvon nu ahte galgá bargat lagas gulahallamiin iešguđet ealáhusaiguin defineren ja čoavdin dihtii hástalusaid mat ealáhusain leat. Lea lunddolaš ahte ásahuvvo sierra fágajoavku dahje geavaheaddjijoavku mas sihke meahcásteaddjit, eará FoU-ásahusat, Sámediggi ja vejolaš eanaeaiggádat leat ovddastuvvon. Dát addá vel vejolašvuođa dasa ahte Sámedikki beroštumit sáhttet fuolahuvvot dákkár ráđi bokte dárbbašlaš fápmudusain Sámedikkis guovddážii.</p>
<p>Gealboguovddáš Bioforsk Nord olis sáhtášii lávkkiid mielde ceggejuvvot, álggos vuos ovttain virggiin mas lea sihke prošeakta- ja mátkkoštanruhta. Badjelaš 1 miljon kr ovddas livččii guovddážis buorre álgu. 2-3 jagi mielde berrešii datte guovddáš lahkonit guovtti virggi dási ja bušeahta mii lea lagabui 2 miljon kr. Datte lea riekta dárkilat geahčadit organiserema ja resursaatnima go vejolaš mearrádus lea dahkkon Sámedikkis ja čielggadit dárbbašlaš rámmaid.  <em type="bold"> </em></p>
<p xml:lang="nob"><em type="bold"> GIRJJÁLAŠVUOĐAČUJUHUSAT    </em><em type="italic"> </em><em type="bold">           </em></p>
<p xml:lang="nob">Alm, T.  1998.   Skjørbuksplanter - eller jakten på c-vitamin.    <em type="italic">Ottar 02/1998, Populærvitenskaplig tidsskrift fra Tromsø Museum</em> , ss. 17-22. </p>
<p xml:lang="nob">Arnesen, Tor.  2003.   Utmark og samfunn. En innledning og sju oppslag om utmarka. ØF-rapport 16/2003.</p>
<p xml:lang="nob">Arnesen, Tor. 2006.   Grunneierskap, fellesskap og bruksrett i inn- og utmark, og hvor er <span type="quote" xml:lang="nob">”utmarka”</span>? Innlegg på konferansen Tradisjon og innovasjon i utmarka – om friluftslivet i den moderne bruken av utmarka. Finnsnes, 15.-16.nov.2006.</p>
<p xml:lang="nob">Bioforsk.  2007.   Landbruket i Barents - Kunnskap for fremtida! <em type="italic">Bioforsk FOKUS Vol. 2 </em></p>
<p xml:lang="nob"><em type="italic">Nr. 13 2007</em> (s. 102). Bioforsk. </p>
<p xml:lang="nob">Bråtå, H.O., Ericsson, B. og Kristoffersen, J. 2007.  Kunnskapsbehov innen kultur- og opplevelsesnæringene. En studie av behov for FoU og annen kunnskap i kultur- og opplevelsesnæringene og reiselivet. ØF-rapport nr. 11/2007. Østlandsforskning.</p>
<p xml:lang="nob">Econ-rapport 118-2008. Innovasjon i opplevelsesnæringer. Utarbeidet for HSH av Econ Pöyry AS og inFuture AS.</p>
<p xml:lang="nob">Edvardsen, Hanne.  2000.  Bruk og ikke-bruk av utmarka. Konsekvenser for vegetasjon, i</p>
<p xml:lang="nob"><em type="italic">Utmark i Salten – endringer og utfordringer</em>. NF-rapport nr. 32/2000.  </p>
<p>FeFo- Finnmarkseiendommen/Finnmárkku opmodat.  Årsmelding 2008.</p>
<p xml:lang="nob">Gjølsjø, Simen og Hobbelstad, Kåre. 2009. Energipotensialet fra skogen i Norge. Oppdragsrapport fra Skog og landskap 09/2009.</p>
<p xml:lang="nob">Kjellmann, G., 2005.  Marked for jaktopplevelser. Markedskunnskap og forslag til markedstiltak. Rapport for Norges bondelag og Norges skogeierforbund.</p>
<p xml:lang="nob">Laupsa-Borge, J.  2008.  <em type="italic">Mat &amp; Helse</em>. Hentet 09 22, 2009 fra http://www.matoghelse.no/mat/2009/01/30/gaa-ikke-forbi-tuene-med-krekling.aspx  </p>
<p xml:lang="nob">Mehmetoglu, Mehmet. 2007. Naturbasert turisme. Fagbokforlaget.</p>
<p xml:lang="nob">Niemelä, E., Länsman, M., Hassinen, E., Brørs, S., Sandring, S., Johansen, M. og Muladal, R.  2009.  DEN ATLANTISKE LAKSEN (Salmo salar, L.) I TANAVASSDRAGET II; Fylkesmannen i Finnmark – Miljøvernavdelingen. Rapport 6- 2009.</p>
<p xml:lang="nob">NHD – Nærings- og handelsdepartementet. 2007.  <em type="italic">Verdifulle opplevelser</em>. Nasjonal strategi for reiselivsnæringen. Regjeringens reiselivsstrategi.  </p>
<p xml:lang="nob">NHO Reiseliv. 2008.   Statistikk Nordnorsk Reiseliv 2008. NHO Reiseliv Nord-Norge.</p>
<p xml:lang="nob">Prestbakmo, Hans.  1994.   Bruken av utmarksressursene i Finnmark i dette århundret. I NOU 1994:21 Bruk av land og vann i Finnmark i historisk perspektiv.</p>
<p xml:lang="nob">Reve, T. og Jakobsen, E.W.  2001.  Et verdiskapende Norge. Universitetsforlaget. Oslo.</p>
<p xml:lang="nob">Røthe, G. 2005.   http://matportalen.no/artikler/2005/9/molte_til_begjaer: Bioforsk. (2005, 09 06). Matportalen.</p>
<p xml:lang="nob">Røthe, G.  2007.  <em type="italic">Viltveksande urter som krydder og helsekost.</em> Tromsø: Bioforsk. </p>
<p xml:lang="nob">Samiske tall forteller 2. Kommentert samisk statistikk 2009. Rapport 1/2009. Samisk høgskole. Kautokeino.</p>
<p xml:lang="nob">Sandberg, Audun. 2000.  Rettighetsbasert, interessebasert eller politisk basert utmarksforvaltning, i <em type="italic">Utmark i Salten – endringer og utfordringer</em>. NF-rapport nr. 32/2000. </p>
<p xml:lang="nob">Sandberg, A., Høgsæt, R., Edvardsen, H., Sande, A. og Fygle, O.T. 2000.  Utmark i Salten. Endringer og utfordringer. NF-Rapport nr.32-2000.</p>
<p xml:lang="nob">Schärer, J.  2009.   <em type="italic">www.forskning.no</em>. Hentet 09 21, 2009 fra http://www.forskning.no/artikler/2009/september/229449 </p>
<p xml:lang="nob">Schanche, Audhild.  2002.  Meahcci – den samiske utmarka. I Dieđut nr.1/2002. Samiske landskap og Agenda 21. Svanhild Andersen(red.).</p>
<p xml:lang="nob">SND (2002):     Strategisk plan for næringsutvikling i utmark.</p>
<p xml:lang="nob">SSB – D384.  2008.   Samisk statistikk 2008.</p>
<p xml:lang="nob">Steen, L. K.   2008.   Vil gjøre blåbær til nytt eksporteventyr.    Nationen (2008, juli 24).Oslo, Norge.</p>
<p xml:lang="nob">St.meld.nr. 9 (1999-2000)  <em type="italic">Om norsk landbruk og matproduksjon. </em>Landbruks- og matdepartementet.  </p>
<p xml:lang="nob">St.meld.nr. 39(2000-2001).  Friluftsliv. Ein veg til høgare livskvalitet.</p>
<p xml:lang="nob">Urtekilden. 2009-1.  (2009, 08 08). <em type="italic">Urtekildens planteleksikon</em>. Hentet 09 22, 2009 fra http://www.rolv.no/urtemedisin/medisinplanter/vacc_vit.htm  </p>
<p xml:lang="nob">Urtekilden.  2009-2. (2009, 08 08). <em type="italic">Urtekildens planteleksikon</em>. Hentet 09 22, 2009 fra http://www.rolv.no/urtemedisin/medisinplanter/rubu_cha.htm  </p>
<p xml:lang="nob">Urtekilden.  2009-3. (2009, 08 08). <em type="italic">Urtekildens planteleksikon</em>. Hentet 09 22, 2009 fra http://www.rolv.no/urtemedisin/medisinplanter/juni_com.htm  </p>
<p xml:lang="nob">Urtekilden.  2009-4. (2009, 08 08). <em type="italic">Urtekildens planteleksikon</em>. Hentet 09 22, 2009 fra http://www.rolv.no/urtemedisin/medisinplanter/epil_ang.htm  </p>
<p xml:lang="nob">Urtekilden. 2009-5.  (2009, 08 08). <em type="italic">Urtekildens planteleksikon</em>. Hentet 09 22, 2009 fra http://www.rolv.no/urtemedisin/medisinplanter/betu_sp.htm  </p>
</body></document>