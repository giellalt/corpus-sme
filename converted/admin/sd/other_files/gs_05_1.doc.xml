<document xml:lang="sme" id="no_id"><header><title>Møteprotokoll</title><genre code="admin"/><author><person firstname="Maaren" lastname="Palismaa" sex="f" born="" nationality="FI"/></author><year>2005</year><publChannel><publication><publisher>Sámediggi</publisher></publication></publChannel><wordcount>1032</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>gs_1_05.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.6 $; common.xsl  $Revision$; </version></header><body><p>Giellastivra</p>
<p>Čoahkkingirjji oassi 001/05</p>
<p>Áigi: 10.01.2005 dii 15.00 - 17.30</p>
<p>Báiki: Telefončoahkkin</p>
<p>Áššelistu:</p>
<p>Áššenr.</p>
<p>Áššit</p>
<p>001/05</p>
<p>Gohččuma ja áššelisttu dohkkeheapmi</p>
<p>002/05</p>
<p>Referáhttaáššit</p>
<p>003/05</p>
<p>Nordplus prošeavtta listtuid jorgaleami vuoruheapmi</p>
<p>004/05</p>
<p>Giellaiskkadeapmi 2004</p>
<p>005/05</p>
<p>Sámedikki guovttegielalašvuođadoarjja suohkaniidda ja fylkkasuohkaniidda</p>
<p>006/05</p>
<p>Prošeaktaruđat sámegiela hálddašanguovllu siskkobealde</p>
<p>Čoahkkimis:</p>
<p>Giellastivrra jođiheaddji Rolf Olsen, nubbijođiheaddji Nora Marie Bransfjell, Tor Magne Berg, Inger-marie Oskal ja Karen Monika Paulsen</p>
<p>Hálddahusas</p>
<p>Berit Karen Paulsen, Maren Palismaa, Anne Britt Klemetsen Hætta, Marit Eira Murud, ja áššis 003/05 Risten Turi.</p>
<p>001/05: Gohččuma ja áššelisttu dohkkeheapmi</p>
<p>Mearrádus:</p>
<list><p type="listitem">Gohččuma dohkkeheapmi</p>
</list><p>23.12.04 gohččun dohkkehuvvui ovttajienalaččat.</p>
<list><p type="listitem">Gohččumii mielddistuvvon áššelistu dohkkehuvvui čuovvovaš rievdadusaiguin:</p>
</list><p>Lassiáššit</p>
<p>006/05 Prošeaktaruđat sámegiela hálddašanguovllu olggobealde</p>
<p>002/05: Referáhttaáššit</p>
<p>Mearrádus:</p>
<p>Referáhttaáššit eai lean.</p>
<p>003/05: Nordplus prošeavtta listtuid jorgaleami vuoruheapmi</p>
<p>Mearrádus:</p>
<p>Sámedikki giellastivra árvala ahte čuovvovaš listtut vuoruhuvvojit:</p>
<p>Julevsámegillii: Helse</p>
<p>Sosialomsorg</p>
<p>Trygder</p>
<p>Oarjelsámegillii: Helse</p>
<p>Sosialomsorg</p>
<p>Trygder</p>
<p>Davvisámegielas: Helse</p>
<p>Skole og utdanning</p>
<p>004/05: Giellaiskkadeapmi 2004</p>
<p>Mearrádus</p>
<p>Giellastivra lea čađahan iskkadeami sámegiela geavaheami birra muhtun ásahusain Norggas jagi 2004. Giellaiskkadeapmi sáddejuvvo Sámediggeráđđái oktan Giellastivrra mearkkašumiiguin.</p>
<p>005/05: Sámedikki guovttegielalašvuođadoarjja suohkaniidda ja fylkkasuohkaniidda</p>
<p>Mearrádus</p>
<p>Sámediggi hálida bidjat lassieavttuid suohkaniid ja fylkkasuohkaniid raporteremii dálá gáibádusaid ektui. Juolludanreivii fertejit čállojuvvot makkár gáibádusaid Sámediggi bidjá raporteremii.</p>
<p>Juolludanreive jagi 2005 ovddas:</p>
<p>Sámedikki guovttegielalašvuođadoarjja 2005 - XXX gielda/fylkkagielda - Juolludanreive</p>
<p>Sámediggi lea áššis 50/04, Sámedikki 2005 bušeahtta, juolludan doarjaga poasttas 53.1 <em type="italic">Guovttegielalašvuođadoarjja </em><em type="bold">. </em>Doarjja lea juolluduvvon njuolga Sámelága giellanjuolggadusaid hálddašanguovllu suohkaniidda ja fylkkasuohkaniidda, geahča čoahkkingirječállosa ášši 50/04, mii lea mielddusin. </p>
<p>Doarjaga ulbmil lea gáhttet, nannet ja ovddidit sámegiela almmolaš hálddašeamis. Bajimuš mihttomearrin lea ahte suohkana/fylkkasuohkana hálddašeapmi galgá leat dievaslaččat guovttegielat, nu ahte sámegielagat ja dárogielagat ožžot ovttaárvosaš suohkanlaš/fylkkasuohkanlaš bálvalusaid. Guovttegielalašvuođadoarjja galgá maiddái dáhkidit ovttaskas olbmuid vuoigatvuođaid sámelága giellanjuolggadusaid mielde.</p>
<p>Sámedikki dievasčoahkkin lea juolludan ?? suohkanii/fylkkasuohkanii <em type="italic">??? r </em>. </p>
<p>Sámediggi fuomášuhttá earenoamážit ahte suohkanis/fylkkasuohkanis lea geatnegasvuohta geavahit dán doarjaga nannet sámegiela, ja suohkana/fylkkasuohkana hástalus lea ráhkadit strategiijaplána mas leat konkrehta doaimmat. Sámediggi gáibida ahte suohkan/fylkkasuohkan ráhkada giellaplánaid mas boahtá čielgasit ovdan movt suohkan/fylkkasuohkan áigu bargat sámegiela nannemiin ovddasguvlui. (Sámedikkis ja ?? fylkkasuohkanis lea juo ovttasbargošiehtadus mii ee. fátmmastá sámegiel áššiid, ja ovttasbargošiehtadusa čuovvoleapmi addá buori gulahallama Sámedikki ja fylkkasuohkana gaskkas.)</p>
<p>Sámediggi máksá dán jagi doarjaga maŋŋá go suohkan/fylkkasuohkan lea buktán jagi 2004 boađusraportta Sámediggái. Lea suohkana/fylkkasuohkana ovddasvástádus buktit Sámediggái mearridan áigái dieđuid maid Sámediggi gáibida ruhtajuolludanreivves. Sámediggi fuomášuhttá ahte dán doarjaga ii sáhte fievrridit nuppi bušeahttajahkái. Maŋimuš áigemearri oažžut doarjaga lea 15.11.2005. Juolludanlohpádus ii leat šat fámus áigemeari maŋŋá, ja geavatkeahtes ruhta fievrriduvvo fas Sámediggái.</p>
<p>Jagi 2005 ruhtageavaheapmi galgá raporterejuvvot ja evaluerejuvvot Sámedikki giellaossodahkii 01.02.2006. Raporteremis galgá čielgasit boahtit ovdan:</p>
<p>Raporta:</p>
<p>1. Mo ruhtadoarjagat leat ovdánahttán sámegiela oppalaččat suohkanis/fylkkasuohkanis.</p>
<p>2. Makkár fálaldagat leat suohkanis/fylkkasuohkanis sámelága giellanjuolggadusaid ektui, ja makkár konkrehta doaimmat leat čađahuvvon? Movt muđui lea guovttegielalašvuođajuolludeapmi geavahuvvon?</p>
<p>3. Makkárat ledje doaimmaid bohtosat (vrd. 1. ja 2. čuoggáid)</p>
<p>Evalueren:</p>
<p>4. Árvvoštallat sámegiela dási suohkanis/fylkkasuohkanis.</p>
<p>5. Oppalaš evalueren. Guovttegielalašvuođajuolludeapmi ja dan geavahepmi diimmá plána ektui.</p>
<p>Plána:</p>
<p>6. Movt suohkan/fylkkasuohkan áigu buoridit gielladili suohkanis/fylkkasuohkanis, ja ovdánahttit sámegiela čalmmusteami ja geavaheam, ja movt muđui áigu suohkan/fylkkasuohkan geavahit boahtte jagi juolludeami?</p>
<p>Stuorradikki ruhtajuolludannjuolggadusaid (Stortingets bevilgningsreglement) § 17 vuođul lea Sámedikkis ja Riikarevišuvnnas vuoigatvuohta dárkkistit geavahuvvojit go ruđat juolludaneavttuid mielde. Viidáseappot fuomášuhttit ahte Sámedikki dievasčoahkkin juolludan doarjaga ii leat vejolaš guoddalit.</p>
<p>Jearaldagaide doarjaga birra vástidit Sámedikki giellaossodagas, Guovdageainnus.</p>
<p>************ TILLEGGSSAKER ************</p>
<p>006/05: Prošeaktaruđat sámegiela hálddašanguovllu siskkobealde</p>
<p>Mearrádus:</p>
<p>Sámedikki giellastivra fuolastuvvá dainna movt prošeaktaruđat sámegiela hálddašanguovllu siskkobeallái leat meannuduvvon Sámedikki vuogádagas. Maŋemus jagi (2000) ovdal go Giellaráđđi heaittihuvvui ja sadjái ásahuvvui Giellastivra, de lei dán poasttas 3 450 000 kr. Prošeaktaohcamat ledje máŋgga geardde dán ovdii. Nu lei leamas juohke jagi das ovdal. Seammás go Giellaráđđi heaittihuvvui, de sihkastuvvui maiddái prošeaktaruhta hálddašanguovllu siskkobealde 0,- ruvdnui. Guokte jagi ii lean ruhta prošeavttaide hálddašanguovllu siskkobealde (2001 ja 2002). (Olggobealde hálddašanguovllu bisuhuvvui ja lasihuvvui prošeaktaruhta.) Postii bođii fas ruhta jagis 2003, kr 1 600 000 go Sámedikki giellastivra lei gáibidan fas ruđa dán postii, muhto lei sakka unnit go ovdal lei leamaš, ja sakka unnit go hálddašanguovllu olggobeallái. Jagis 2003 ledje oalle unnán ohcamat dán postii, ja dat ii leat imaš, go olbmot ledje <span type="quote">"hárjánišgoahtán"</span> dasa ahte ii juolluduvvo mihkke hálddašanguovllu siskkobeale prošeavttaide. Sii eai lean muđui ge háhppehan plánet prošeavttaid, dassážii go ruhta fas fáhkka bođii. Ahte ledje unnán ohcamat dán jagi, dagahii ahte Sámediggeráđđi unnidii 2005 bušehttii poastta sturrodaga. Dat lea dál 1 140 000 kr. Prošeaktabušeahtta olggobealde hálddašanguovllu lea 2005:s 2 550 000 kr. Jagis 2004 leat ohcamat mihá eanet ruđa ovddas go mii buseahtas lea. 2004 loahpalaš bušeahtas lei 2 000 000 Kr. Lea diehttelas ahte prošeaktaohcamat dađistaga lassánit, go bušeahttapoasta fas lea ásahuvvon. Buot prošeaktaohcamat álggu rájes, maiddái dat mai eai leat juolluduvvon, čájehit makkár beroštupmi, gelbbolašvuohta ja máhttu prošeaktaohcciid gaskka lea ja makkár dárbbut mis leat sámegiela dáfus hálddašanguovllu siskkobealde. Dárbu lea stuoris sámegiela ovdánahttima dáfus sámegiela hálddašanguovllu siskkobealde. Buot sámegielaid ceavzin lea dan duohken ahte mis lea nanu sámegiella guovddáš guovlluin. Dan dihte lea hui deaŧálaš bisuhit ja lasihit ee. prošeaktaruđaid sámegiela hálddašanguovllu siskkobeallái. Dán poasttas (jagi 2004) váldui maiddái ruhta ruhtadit Sámedikki oasi korrektuvraprográmma ráhkadeapmái, kr 600 000 <em type="bold">. </em>Sámi prošeaktabargit leat prošeavttaid bokte doaimmahan erenoamáš buori barggu sámegiela dokumenterema ja ovdánahttima dáfus. Leat ráhkaduvvon ollu temá-sátnelisttut mat leat ávkin olles sámi servodahkii, mat leat biddjon ja dađistaga biddjojuvvojit Sámedikki sátnevuorkái, buohkaid atnui nuvttá. Sámedikki giellastivra atná sakka váidalahttin ahte dáid proseaktaruđaiguin dál galgá ruhtadit olles Sámedikki iežasoasi korrektuvraprográmma oktavuođas, ja go ii váldo oassi guovttegielalašvuođaruđain, mii suohkaniidda juolluduvvo jahkásaččat. Giellastivra atná govttolažžan ahte suohkanat servet dán doibmii ja ruhtadit oasi korrektuvraprográmmas, mii šaddá stuora ávkin suohkaniidda, ja addá sakka eanebuidda vejolašvuoda čállit sámegillii. Ii leat govttolas dušše prošeaktaruđaiguin ruhtadit Sámedikki iežasoasi ollásii. </p>
<p>Muđui lea guovttegielalašvuođadoarjaga doarjja čadnojuvvon gáibádusaide mat leat Sámelágas guovttegielalašvuođa báikkálaš ja fylkkagielddalaš hálddašeami ektui, ja danne mearkkaša guovttegielalašvuođa doarjaga juohkin ahte gielddat ja fylkkagielddat leat geatnegahttojuvvon láhčit dili sámegiela geavaheapmái hálddašeamis ja aktiivvalaččat fállat iežaset bálvalusaid sámegillii. Das čuovvu lunddolaččat ahte suohkanat leat mielde ruhtadeame korrektuvraprográmma</p>
<p>Sámedikki Giellastivra ávžžuha čuovvovačča:</p>
<p>1) Sámedikki giellastivra ávžžuha Sámediggeráđi okte vel ráđđádallat suohkaniiguin/ fylkkasuohkaniiguin oažžun dihte daid searvat korrektuvraprográmma ruhtadeapmái. 2) Sámedikki giellastivra ávžžuha Sámedikki lasihit ruhtadoarjaga giellaprošeavttaide sámegiela hálddašanguovllu siskkobeallái, juo 2005 bušeahtas. Dát poasta berre dađistaga lasihuvvot mearkkašahtti láhkái.</p>
<p><em type="bold">*ráđđi/stivra* Čoahkkingirjji oassi */* </em><em type="bold">8 </em><em type="bold">siidu </em><em type="bold">8 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: *Čále nama* Čoahkkingirjjis leat oktiibuot </em><em type="bold">8 </em><em type="bold">siiddu </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
