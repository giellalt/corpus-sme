<document xml:lang="sme" id="no_id"><header><title>Møteprotokoll</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2005</year><publChannel><publication><publisher>Sámediggi</publisher></publication></publChannel><wordcount>5094</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>spr_1_04.doc</origFileName><parallel_text xml:lang="nob" location="sprd_04_1.doc"/><metadata><uncomplete/></metadata><version>XSLtemplate  1.9 ; file-specific xsl  $Revision: 1.11 $; common.xsl  $Revision: 154948 $; </version></header><body><p>Sámi parlamentáralaš ráđđi</p>
<p>Čoahkkingirjji oassi 01/04</p>
<p>Áigi: Miessemánu 18. b. 2004 dii. 13.00 - 19.00</p>
<p>Báiki: Sámedikkis Kárášjogas</p>
<p>Ásselistu:</p>
<p>Saksnr.</p>
<p>Sakstittel</p>
<p>001/04</p>
<p>Gohččuma ja áššelistu dohkkeheapmi</p>
<p>002/04</p>
<p>Referáhtat/Stivra doaibmadieđáhus</p>
<p>003/04</p>
<p>Sámedikkiid oktasaščoahkkin</p>
<p>004/04</p>
<p>Sámi parlamentáralaš ráđi áŋgiruššan nuoraid ektui</p>
<p>005/04</p>
<p>Sámi parlamentáralaš ráđđi - Čoahkkinplana 2004 - 2005</p>
<p>006/04</p>
<p>Samisk parlamentarisk råds beretning 2002 - 2003 - samisk versjon</p>
<p>007/04</p>
<p>Sámi teáhterallaskuvla</p>
<p>008/04</p>
<p>Sámi giellalávdegotti njuolggadusat</p>
<p>009/04</p>
<p>Sámi kulturmuitohálddašeapmi ja nannejuvvon oktasaš sámi kulturmuitosuodjaleapmi Sámis</p>
<p>010/04</p>
<p>Sámi IT-strategiijat</p>
<p>011/04</p>
<p>ON:a eaiálbmotjulggaštus</p>
<p>012/04</p>
<p>Sámi parlamentáralaš ráđi mediastrategiija</p>
<p>013/04</p>
<p>Sámi parlamentáralaš ráđi EO-politihkka</p>
<p>014/04</p>
<p>Golle giella - Davviriikkalaš sámi giellabálkašupmi - lahtuid nammadeapmi árvvoštallanlávdegoddái</p>
<p>015/04</p>
<p>Jođiheadji molsošupmi Sámi parlamentáralaš ráđis</p>
<p>Čoahkkimis:</p>
<p>Suoma beale Sámedikkis:</p>
<p>Pekka Aikio</p>
<p>Ristenrauna Magga</p>
<p>Anu Pietikäinen</p>
<p>Norgga beale Sámedikkis:</p>
<p>Sven-Roald Nystø, presideanta</p>
<p>Jon Erland Balto</p>
<p>Berit Oskal Eira</p>
<p>Ragnhild L. Nystad</p>
<p>Willy Olsen <em type="italic">, vara for Steinar Pedersen </em></p>
<p>Per Solli</p>
<p>Janoš Trosten, <em type="italic">vara for Ann-Mari Thomassen </em></p>
<p>Ruota beale Sámdikkis:</p>
<p>Lars Anders Baer</p>
<p>Eva Jejlid</p>
<p>Birger Nilsson</p>
<p>Per-Anders Nutti, <em type="italic">vara for Per Labba </em></p>
<p>Bengt Sevä</p>
<p>Sigrid Stångberg</p>
<p>Per Mikael Utsi</p>
<p>Bistevaš oasseváldit:</p>
<p>Nina Afanasjeva, Guoládaga Sámiid Searvi</p>
<p>Alexander Kobelev, Mumánska Guovllu Sámiid Álmmolaš Organisašuvdna</p>
<p>Hálddahusas</p>
<p>Heidi Salmi, Norgga beale Sámedikkis</p>
<p>Julie Eira, Norgga beale Sámedikkis</p>
<p>Synnøve Solbakk, Norgga beale Sámedikkis</p>
<p>Trine Guttorm Anti, Norgga beale Sámedikkis</p>
<p>Rickard Nutti, Ruota beale Sámedikkis</p>
<p>Susanna Guttorm, Suoma beale Sámdikkis</p>
<p>001/04: Gohččuma ja áššelistu dohkkeheapmi</p>
<p>Mearrádus:</p>
<list><p type="listitem">Gohččuma dohkkeheapmi</p>
</list><p>22.04.2004 gohččun dohkkehuvvui ovttajienalaččat</p>
<list><p type="listitem">Gohččumii mielddistuvvon áššelistu dohkkehuvvui ovttajienalaččat čuovvovaš rievadusaiguin:</p>
</list><p>Áššit maŋŋiduvvun:</p>
<p>Ášši SPR 07/04 Sámi teáhterallaskuvla</p>
<p>Ášši SPR 09/04 Sámi kulturmuitohálddašeapmi ja nannejuvvon oktasaš sámi kulturmuitosuodjaleapmi Sámisi</p>
<p>Ášši SPR 10/04 Sámi IT-Strategiijat</p>
<p>Ášši SPR 12/04 Sámi parlamentáralaš ráđi mediastrategiija</p>
<p>Ášši SPR 13/04 Samisk parlamentarisk råds EU politikk</p>
<p>002/04: Referáhtat/Stivra doaibmadieđáhus</p>
<p>Mearrádus:</p>
<p>Sámi parlamentáralaš ráđđi váldá dihtun stivra doaibmadieđáhusa, 01.11.03 - 17.05.04</p>
<p>Stirvra doaibmadieđáhus 01.11.03 - 17.05.04</p>
<p>Dan sadjái go ovddidit guhkes referáhtalisttu, de áigu stivra dainna lágiin čilget SPR-dievasčoahkkimii movt stivra lea čuovvolan áššiid maŋimuš SPR-čoahkkima rájes.</p>
<p>Doaimma birra</p>
<p>Sámi parlamentáralaš ráđi (SPR) stivra lea maŋimuš SPR-čoahkkima rájes 30. - 31.11.03 doallan bargočoahkkima ođđajagemánu 27. - 28. b. 2004 Stjørdal:as ja dábálaš stivračoahkkima cuoŋománu 26. - 27. b. 2004 Anáris.</p>
<p>2003 sámediggeválgga geažil Suomas ja válgačađaheami guoddaleami geažil, maŋiduvvui ođđa Sámedikki vuođđudeapmi Suoma bealde guovvamánnui 2004. Sámediggi Suoma bealde ii válljen lahtuidis SPR:ii ovdal go golggotmánu 8. b. 2004. Dát lea maŋidan plánejuvvon ja mearriduvvon stivračoahkkimid ja SPR-čoahkkimiid.</p>
<p>SPR lea sámedikkiid gaskasaš ovttasbargoorgána, ja jos ovttasbargu galggaš doaibmat ovttasbargošiehtadusa ektui, de fertejit buot golbma sámedikki searvat SPR stivra- ja dievasčoahkkimiidda. Sámediggeválga čađahuvvo juohke nuppi jagi, ja mii sáhttit gártat sullasaš dillái maŋŋáge. Stivra bovde ráđi guorahallat movt mii sáhtášeimmet dán eastadit boahtteáiggis.</p>
<p>Áššit</p>
<p>Dás áigu stivra čilget daid áššiid čuovvoleami birra maid SPR meannudii čoahkkimistis golggotmánu 30. - 31. b. 2003, ja dasto muhtun eará áššiid birra mat leat meannuduvvon ovdal.</p>
<p><em type="bold">Sámi oahpponeavvobuvttadeapmi </em></p>
<p>Stivra lea álggahan kártet sámi mánáid oahpahusdili ja oahpponeavvobuvttadeami davviriikkain. Stivra livččii háliidan čalmmustit dán kártema dán čoahkkimis, muhto šállosit go dat ii gárvanan. Stivra áigu boahtte SPR-čoahkkimis golggotmánu 4. - 6. b. 2004 Honnesvagis, čalmmustit kártema ja dan seammás ovddidit čoahkkimii áššin ahte čuovvolit kártema.</p>
<p><em type="bold">Dásseárvu </em></p>
<p>SPR dásseárvokonfereanssa, mii dollojuvvui Gironis miessemánu 5. - 6. b. 2003, čuovvoleapmin ráhkadii stivra prošeavtta <span type="quote">”Kjønn og demokrati i Sápmi / Genus and demokracy in Sápmi”</span> ja ozai komišuvnnas doarjaga. Komišuvdna biehttalii ohcama 17.11.03 beaiváduvvon reivve bokte čuovvovaš ákkaiguin: ” <em type="italic">The applicant has not produced evidence of having the capasity in the managment of transnational operation </em><em type="italic">s or the operational resources (technical, managment) needed to complete the project for which funding is requested </em>”. </p>
<p>Stivra váldá vuhtii biehttalanákka, muhto imašta go leat árvvoštallan ahte sámedikkiin main leat oktiibuot badjel 200 bargi ii leat teknihkalaš ja hálddahusalš kapasitehta ja gelbbolašvuohta čađahit dán lágan rájárastá prošeavtta. Dát fas buktá oidnosii ahte sámiin lea dárbu leat Brüsselis.</p>
<p>Stivra lea dattetge bargamin rievdadit dán EU-prošeavtta Interreg-prošeaktan. Stivra áigu maiddái boahtte SPR-čoahkkimii ovddidit ášši mas SPR dásseárvobargu konkrehta dahkkojuvvo doaibmaplána hámis.</p>
<p><em type="bold">ON Eamiálbmotáššiid Bissovaš Forum </em></p>
<p>SPR mearridii áššis 19/03 ohcat sierra stahtusa eamiálbmotparlameanttaide ja eará stivrejeaddji orgánaide ON Eamiálbmotáššiid Bissovaš Forumis. Ohcan lea gárvvis, muhto dat ii leat sáddejuvvon. Dát čájeha ahte stivra ii leat nagodan gávdnat ovtta dahje máŋga ohcci maiguin ohcat ovttas. Stivra ságastalai ášši birra maŋimuš stivračoahkkimis cuoŋománu 26. - 27. b. dán jagi, ja árvvoštalai dili nu ahte SPR ovddasteaddjit dán jagi PF-sešuvnnas New York:as (miessemánu 10. - 28. b. 2004) háleštit guoskevaš ohcanoasálaččaiguin ja eará vejolaš olbmuiguin.</p>
<p>Stivralahttu Eva Jejlid ovddasta SPR dán jagáš PF-sešuvnnas. Dasa lassin lea hálddahus mielde. Goappašagat leaba mielde stáhtaid PF-sáttagottiin.</p>
<p><em type="bold">Davviriikkaid Sámi Instituhtta (DSI) </em></p>
<p>Stivra doalai čoahkkima Davviriikkaid ministtarráđiin Kárášjogas guovvamánu 20. b. dán jagi. Čoahkkimis lei mielde váldočálli Unckel, dutkama ja oahpahusa ossodathoavda Riitta Lampola ja ossodathoavda Rigmor Dun Grande Davviriikkaid ministtarráđis ja guovddáš eiseválddiid ovddasteaddjit Norgga bealde. Stivra vuolggasadji ja gáibádus lea ahte DSI ain galgá leat davviriikkalaš ásahus mii goziha visotsámi perspektiivva.</p>
<p>Stivra oaivvilda ahte ministtarráđi ovddasteaddjit ožžo dan áddejumi ahte DSI lea sierra dilis daid davviriikkalaš dutkanásahusaid gaskkas maid ministtarráđđi lea ruhtadan. Vaikko bealit eai leange ovttaoaivilis ollu áššiid birra, de lei čoahkkin positiiva, ja stivra áigu joatkit diáloga ministtarráđiin.</p>
<p>11.03.04 doalai DSI seminára instituhta boahtteáiggi rolla ja doaimma birra Heahtás Suoma bealde. SPR presideanta Sven-Roald Nystø doalai seminára ráhpansártni. Davviriikkaid ministtarráđis eaige ODD:sge lean ovddasteaddjit dán semináras.</p>
<p>Stivra dieđu mielde biddjojuvvo DSI 01.07.04 rájes Oahpahus- ja dutkandepartemeantta (ODD) vuollásažžan Norggas. Nugo mii diehtit de ii leat ODD váldán oktavuođa DSI:in iige SPR:inge guovvamánu čoahkkima rájes. Stivra áigu lagamus boahtteáiggis váldit oktavuođa ODD:in oččodan dihte ságastallama DSI boahtteáiggi birra.</p>
<p><em type="bold">Barentsovttasbargu </em></p>
<p>Barents Guovlluráđđi lea Barentsovttasbarggu eamiálbmotbargojoavkku álgaga vuođul julggaštan jagi 2005 Barents eamiálbmotjahkin. Guovlluráđđi mearridii maid ahte juohke regiovdna galgá čađahit juoga nu lágan doaimma eamiálbmotjagi oktavuođas, ja eamiálbmotbargojoavku lea ožžon bargun čilgen dárkileappot makkár doaibma dat galgá leat.</p>
<p>Stivra lea maiddái ožžon ávžžuhusa min ovddasteaddjiin iešguđet Barentsorgánain guorahallat eamiálbmogiid dili ja ovddastusa ovttasbarggus, ja dasto ekonomalaš dili. Stivra áigu bovdet dáid čoahkkimii lagamus boahtteáiggis. Stivra ii leat duhtavaš dainna ovddastusain ja sajiin mii eamiálbmogiin lea ovttasbarggus iige daid ekonomalaš resurssaiguin mat biddjojuvvojit eamiálbmotsearvamii. Dán dili birra galgat ságastallat min Barentsorgánaid ovddasteaddjiiduin. (geahča maiddái ášši SPR 06/04 SPR 2002 - 2003 doaibmačilgehus, čuoggá 3.3 Barentsovttasbargu).</p>
<p><em type="bold">Arktal </em><em type="bold">aš ovttasbargu </em></p>
<p>Sámi parlamentáralaš ráđđi searvá Arktalaš parlamentáralaš komiteai (SCPAR). Arktalaš parlamentarihkkariid boahtte konfereansa (Conference of Parliamentarians of the Arctic Region) dollojuvvo Nuuk:as Ruonáeatnamis 3.- 6.09. 2004. Arktalaš ráđis leat vuoruhuvvon earret eará čuovvovaš áššit:</p>
<p>- Ceavzilis ovdáneami doaibmaplána. Okta bargojoavku lea álggahan ollu prošeavttaid (Sustainable Development Working Group (SDWG)).</p>
<p>- Arktalaš dálkkádaga rievdan ja makkár servodatlaš váikkuhusat das leat (Arctic Climate Impact Assessment (ACIA)</p>
<p>- Arktisa diehtojuohkin- ja gulahallanteknologiija (ICT)</p>
<p>- Ceavzilis turisma Arktisas (Sustainable Model for Arctic Regional Tourism, (SMART))</p>
<p>- Raportta ráhkadeapmi Arktisa eallineavttuid birra (The Arctic Human Development Report (AHDR)).</p>
<p>- Arktisa prošeavttaid ruhtadeapmi, maiddái sierra eaktodáhtolaš foandda ásaheapmi. Dát guoská maiddái eamiálbmotdoaimmaid ruhtadeapmái. Eamiálbmogat (Permanent Participants) leat evttohan sierra foandda sin doaimmaide (Permanent Participants Core Fund).</p>
<p>Arktalaš ráđi olgoriikkaministtariid boahtte čoahkkin dollojuvvo 17.- 18.11. 2004 Islánddas. Dál lea čielggas ahte Ruošša dan rájes váldá badjelasas ráđi jođihangotti boahtte guovtti jahkái. Eanet dieđut arktalaš áššiid birra addojuvvojit čálalaččat dán SPR-čoahkkimis.</p>
<p><em type="bold">Sámi dáiddaohpahus </em></p>
<p>Maŋŋá SPR mearrádusa lea dát ovddiduvvon áššin oktasaščoahkkimis 12.11.03 mii dollojuvvui sámedikkiid presideanttaid ja Suo<em type="italic">Det er naturlig at framtidig tilbud om samisk kunstutdanning blir vurdert positivt i sammenheng med beslutning om nasjonale studietilbud. Samisk høgskole i Kautokeino kan ses som et etableringsalternativ i den </em><em type="italic">ne vurderingen </em>.” Stivra lea sádden oktasaščoahkkima mearrádusa Sámi allaskuvlii. Stivra áigu váldit oktavuođa allaskuvllain gullan dihte maid dat árvvoštallet dahkat áššiin. </p>
<p><em type="bold">Davviriikkaid sámekonvenšuvdna </em></p>
<p>Stivra lei bovden Carsten Smith, Davviriikkaid Sámekonvenšuvnna ekspeartajoavkku jođiheaddji, plánejuvvon SPR čoahkkimii njukčamánus dán jagi. Son lei lohpidan searvat čoahkkimii, muhto lea šállošahtti go ii sáhttán boahtit dan sivas go čoahkkin maŋiduvvui. Stivra áigu dattetge bovdet su SPR boahtte čoahkkimii. Ulbmil Smith bovdemiin SPR čoahkkimii lea oažžut dieđuid ja geahčastaga ekspeartajoavkku barggus dán rádjai, dan seammás Smith háliida gulahallat ja oažžut árvalusaid SPR:s sámekonvenšuvdnabargui.</p>
<p><em type="bold">Arctic Winter Games </em></p>
<p>Geahča sierra ja mielddusin biddjojuvvon raportta AWG:s 2004.</p>
<p><em type="bold">Sámi dihtoráššit </em></p>
<p>Apple lea ovddidan sámi boallobeavdečovdosa, muhto dat dál lea dušše davvisámegillii. Microsoft:as lea sámi čoavddus giellajoavkkuid nugo davvisámegiela, julevsámegiela, oarjelsámegiela ja anárašsámegiela váste. Dat leat ovddiduvvon windowsXP ođasmahttimiin. Geahča muđui ášši SPR 10/04 Sámi IT strategiijat.</p>
<p>003/04: Sámedikkiid oktasaščoahkkin</p>
<p>Mearrádus:</p>
<p>Šiehtadusas ovttasbarggu birra sámedikkiid gaskkas Sámi parlamentáralaš ráđi bokte, mii vuolláičállijuvvui cuoŋománu 25. b. 2002, lea sámedikkiid ulbmil láhčit diliid nu ahte ovttasbargu ásahuvvo bistevaččat sámedikkiid gaskkas dakkár áššiin, mat gusket sámiide máŋgga stáhtas dahje sámiide oktan álbmogin (1. artihkal).</p>
<p>Ovttasbarggu joatkkan áigu Sámi parlamentáralaš ráđđi doallat oktasaš parlamentarihkkariid konfereanssa ja iešguđet sámedikkiid dievasčoahkkimiid guovvamánu 21. - 24. b. 2005 Johkamohkis, Ruoŧa bealde. Stivra oažžu válddi ráđđádallat sámedikkiiguin sisdoalu birra ja dan birra mo konfereansa ja dievasčoahkkimat geavatlaččat čađahuvvojit.</p>
<p>004/04: Sámi parlamentáralaš ráđi áŋgiruššan nuoraid ektui</p>
<p>Mearrádus:</p>
<list><p type="listitem">Sámi parlamentáralaš ráđđi áigu lágidit oktasaš sámi nuoraidkonferánssa doaibmabidjun nannet sámi nuoraid servodat- ja politihkalaš beroštumi  ja sin oassálastima ja váikkuheami sámi servodagas, ja maid oažžut eanet oktavuođa, oktasaš- ja ovttasbarggu sámi nuoraid gaskkas rasta riikarájiid. Konferánsa lágiduvvo golggotmánu 6. b. 2004 Honnesvágis Sámi parlamentáralaš ráđi golggotmánu 4. - 6. b. čoahkkima ja Sámekonferánssa golggotmánu 6. - 9. b. 2004 oktavuođas.</p>
<p type="listitem">Ásahuvvo plánenjoavku mas leat njealjis, okta ovddasteaddji Sámedikki hálddahusan Norgga bealde ja okta nuorra guđege riikkas konferánssa plánemii ja čađaheapmái. Sámedikkit ruhtadit searvama plánenjovkui iežaset nuoraidovddasteaddji ovddas.</p>
<p type="listitem">Sámi parlamentáralaš ráđđi áigu čielggadit beroštumi ja dárbbu, ja vejolaš láhčima, ásahit oktavuođa ja fierpmadaga nuorra sámepolitihkariid gaskkas dien golmma riikkas.</p>
</list><p>005/04: Sámi parlamentáralaš ráđđi - Čoahkkinplana 2004 - 2005</p>
<p>Mearrádus:</p>
<p>Sámi parlamentáralaš ráđi 2004 ja 2005 čoahkkinplána:</p>
<p><em type="bold">Sámi parlamentáralaš ráđđi </em></p>
<p><em type="bold">Áigi ja báiki </em></p>
<p>Stivračoahkkin</p>
<p>Borgemánu 31. - čakčamánu 01. b. 2004 Giron</p>
<p><em type="bold">Sámi parlamentáralaš ráđđi </em></p>
<p><em type="bold">Áigi j </em><em type="bold">a báiki </em></p>
<p>SPR-čoahkkin</p>
<p>Golggotmánu 4. - 6. b. 2004 Honnesvágis</p>
<p>Sámedikkiid dievasčoahkkimat ja sámi parlamentarihkkárkonfereansa</p>
<p>Guovvamánu 21. - 24. b. 2005 Johkamohkki</p>
<p>006/04: Sámi parlamentáralaš ráđi 2002 ja 2003 doaibmadieđáhus</p>
<p>Mearrádus:</p>
<p>Stivra árvalus Sámi parlamentáralaš ráđđái:</p>
<p>Sámi parlamentáralaš ráđi 2002 ja 2003 doaibmadieđáhus</p>
<p>Sámi parlamentáralaš ráđđi dohkeha dieđáhusa nie mo lea bidjon ovdan, ja dahká vejolaš rievdadusaid ja lasiha lasáhusaid mat bohtet ovdan čoahkkimis.</p>
<p>1 Álgu</p>
<p>Dieđáhus govvida Sámi parlamentáralaš ráđi (SPR) 2002 ja 2003 áigodaga barggu ja hástalusaid ovddasguvlui. Dieđáhusa vuođđun lea SPR čohakkingirjjit, plánat ja SPR ságastallan SPR a riikkaidgaskkasaš rollas ja oassálastimis.</p>
<p>Sámi parlamentáralaš ráđđi lea parlamentáralaš ovttasbargoorgána Suoma beale, Norgga beale ja Ruota beale sámedikkiid gaskkas. Ruošša beale sámiorgánisašuvnnat leat bistevaš ossálastit (permanent participants) SPR:s sivas go sápmelaččain ii leat iežaset álbmotválljen orgána. Sámeráđđi oassálastá áicin. SPR ásahuvvui njukčamánu 2. b. 2000 ja Sámedikki presideanta Sven-Roald Nystø váljjejuvvui SPRa vuosttas presideantan. Ruota beale Sámediggi searvvai SPR:ii cuoŋománu 2002. Čállingoddin doaibmá dat Sámediggi geas lea presideanta.</p>
<p>Sámi parlamentáralaš ráđi váldoáŋgiruššansuorggit áigodagas 2002 ja 2003 leat leamaš sámegiela seailluhit ja ovdánahttit, oahpaheapmi, oahpponeavvobuvttadeapmi ja dásseárvu sámi servodagas. Dasa lassin lea ovttasbargu Sámiráđiin ja muđui davvirikkalaččat deattuhuvvon, ea. gárvvistit sámi konvenšuvnna ja oččodit sámi ovddasteami Davviriikkaid Ráđđái. Dán áigodagas leat maid čalmmustahttán eamiálbmotáššiid ásahuvvon forain nugo Barentsráđis, Árktalaš ovttasbarggus, ON:s ja EU:s.</p>
<p>SPRa váldoáŋgiruššan áigodagas 2004 - 2005 lea ain sámegiela seailluhit ja ovdánahttit, oahpaheapmi, oahpponeavvobuvttadeapmi ja dásseárvu ja nuoraid oassálastin sámi servodagas.</p>
<p>SPRa váldohástalus boahtte áigodagas lea ruhtadit ráđi doaimma. Lea deahálaš ahte davviriikkaid ráđđehusat áddejit dan barggu maid SPR bargá. Sápmelaččaid vásáhusat ovddešáiggid rájákeahtes bargguin ja otná ovttasbargovuogit rastá rájáid leat riggodagat, maiguin ain sáhttá ávkašuvvat.</p>
<p>2 Oktasaš sámeáššit</p>
<p>2.1 Oktasaš Sámi Giellabargu - Sámi giellalávdegoddi</p>
<p>SPR lea váldán badjelasat bajimus politihkalaš ovttasvástádusa oktasaš sámi giellalávdegottis ja das lea maiddái ovddasvástádus nammadit Ruošša beale sámiid ovddasteaddjiid Sámi giellalávdegoddái. Sámi giellalávdegoddi (SGL) sirdojuvvui SPR:ii 2002. Čállingoddi juogada lanjaid Norgga beale Sámedikki giellaossodagain.</p>
<p>SPR:s galgá leat bajimuš politihkalaš ovddasvástádus oktasaš sámi giellabarggus. SPR atná dehálažžan mearridit oktasaš mihttomeriid giellaovddideamis riikkarájiid rastá. Lea maiddái dehálaš ahte ovttasbargu riikkaid gaskkas formaliserejuvvo amaset riikkat bargat iešguđet ládje terminologiijain, sániiguin ja normerenáššiiguin. Iešguđetge riikkaid giellalágaid ferte harmoniseret vai lea oktasaš láhkavuođđu daid iešguđet sámi gielain.</p>
<p>2.2 Oahpahus ja oahpponeavvobuvttadus</p>
<p>Sámi parlamentáralaš ráđđi lea kártegoahtán sámi mánáid oahppodili ja davviriikkaid oahpponeavvobuvttadeami. Áigumuš lea buorebut ávkašuvvat oktasaš resurssaiguin ja sihkkarastit sámi mánáide buori sámi vuođu ja oahpahusa. Oahpahusáššit leat dehálažžat sámiide dán njealji riikkas, vai sápmelažžain lea vejolašvuohta hukset dan gelbbolašvuođa maid sámi servodat dárbbaša. Lea maid dehálaš ahte čađahuvvo oktasaš davviriikkalaš sámi giella- ja oahpahuspolitihkka. SPR gáibida ahte eiseválddit sámi mánáid oahpaheamis vuhtiiváldet dan ahte sápmelaččat lea álbmot mas lea iežas giella, kultuvra ja servodateallin. SPR minttomearri lea ahte ráh</p>
<p>SPR oaivvilda ahte sámi dutkan galgá leat davviriikkaid ovddasvástádus. Davviriikkat fertejit buorebut bargat ovttas fagalaččat ja ruđalaččat mii guoská eamiálbmot dutkamii ja sihkkarastit buori kvalitehta dutkamis.</p>
<p><em type="bold">2.2.1 Sámi dáiddaoahppu </em></p>
<p>Dainna dáhtuin ahte áimmahuššat ja viidásetovddidit sámi dáidaga mihtilmasvuođaid, oččoda SPR ásahuvvot alit sámi dáiddaoahpu. Dál ii gávdno makkárge fálaldat oahpahusvuogádagas mii gozihivččii dán beali.</p>
<p><em type="bold">2.2.2 Sámi Instituhtta - ođđasisorganiseren </em></p>
<p>Sámi Instituhtta (SI) lea áidna davviriikkalaš dutkanásahus, mii lea buot sámiid várás. Danne leage dehálaš ahte SI maiddái boahtteáiggis lea davviriikkalaš ásahus. SPR lea bivdán Davviriikkaid ministtarráđi čielggadit SI boahtteáiggi organiserema, čatnasanvuogi ja ruhtadanmodealla.</p>
<p>2.3 Dásseárvu</p>
<p>SPR áigu bargat dan ala ahte nissonolbmuin ja almmáiolbmuin sámi servodagas galget leat ovttalágan vejolašvuođat, vuoigatvuođat ja geatnegasvuođat buot servodat surggiin. Dát mearkkaša ea. nissonolbmuin ja almmáiolbmuin galget leat ovttalágan eavttut searvat sihke politihkkii, bargomárkanii ja ruovttubargguide. Dát mearkkaša maiddái dan ahte ii galgga gávdnot seksuálalaš veahkaváldin. Prostitušuvdna lea negatiiva ja njeaidá olmmošárvvu ja lea maiddái heajušteaddjin olles servodahkii. Lea dehálaš ahte sihke nissonolbmot ja almmáiolbmot servet mearridanorgánaide, ja leat váikkuheamin ovttasbarggu viidáseappo buot servodatsurggiin. Sámi parlamentáralaš ráđđi lágidii dásseárvokonferánssa miessemánus 2003. Geahča sierra raportta ja cealkámuša konferánssas.</p>
<p>SPR áigu boahtte áigodagas ráhkadit sierra doaibmaplána dásseárvvu várs ja bargat dan ála ahte dásseárvobargu álggahuvvo ja formaliserejuvvo sámedikkiin. Vai dásseárvobargu oažžu nannoset vuođu, áigu SPR álggahit viidáset ovttasbarggu sámi nissonorganisašuvnnaiguin ja earáguin, geat barget dásseárvvuin sámi servodagas.</p>
<p>3. Riikkaidgaskasaš áššit</p>
<p>Sámi parlamentáralaš ráđđi lea riikkaidgaskasažžat vuosttažettiin válljen áŋgiruššat muhtun ON-orgánaid ja máilmmi davviguovlluid ektui, ja vel EU-vuogádaga ja muđui Eurohpa ektui. Áŋgiruššan lea leamaš hui viiddis, mii maiddái lei Ráđi ulbmil, vaikke vel eai leat leamaš doarvái resurssat.</p>
<p>SPR deattuha oassálastit árjjalaččat riikkaidgaskasaš arenain eamiálbmogiidda guoski áššiin. Árjjalaš oassálastin mearkkaša maiddái viidásetovddidit otná ovttasbarggu daid ásahusaiguin ja organisašuvnnaiguin, riikkagottálaččat ja riikkaidgaskasaččat, mat barget eamiálbmotáššiiguin, ja leat gearggus álggahit ovttasbarggu ođđa oassálastiiguin.</p>
<p>3.1 ON eamiálbmotáššiid áŋgiruššan:s</p>
<p><em type="bold">3.1.1 ON eamiálbmotlogijahki 1995 - 2004 </em></p>
<p>1993:s ON Váldočoahkkin julggáštii jagiid 1995-2004 riikkaidgaskasaš eamiálbmotlogijahkin. Logijagi mihttomearri lea nannet riikkaidgaskasaš ovttasbarggu vai eamiálbmogiid váttisvuođat čoavdašuvašedje, erenoamážit olmmošvuoigatvuođa-, biras-, ovddidan-, oahpahus- ja dearvvasvuođasurggiin. ON mearridii guokte čielga ulbmila dán logijahkái. Nubbi lei julggaštit eamiálbmogiid vuoigatvuođaid. Nubbi fas lei ásahit eamiálbmogiid várás bissovaš foruma.</p>
<p><em type="bold">3.1.2 ON eamiálbmotáššiid Bissovaš Forum </em></p>
<p>Guhká jo lea leamaš sáhka ásahit bissovaš foruma eamiálbmotáššiid várás ON vuogádagas. Dát evttohuvvui vuosttas geardde 80-logu loahpageahčen. 1993:s olmmošvuoigavuođaid máilmmekonfereansa (The world conference on Human Rights) neavvui ON váldočoahkkima ásahit bissovaš foruma eamiálbmogiid várás ON vuogádagas. Ulbmil lei ásahit ON foruma gos eamiálbmotáššit deattuhuvvojit eanet ja ollislaččabut go dál.</p>
<p>ON váldočoahkkin mearridii jagis 2000 ásahit Bistevaš Foruma eamiálbmotáššiid váras (Permanent Forum o</p>
<p>Forumas lei vuosttaš čoahkkin New Yorkas miessemánus 2002, gos inuihtaid ja sámiid ovddasteaddji, Ole Henrik Magga, váljjejuvvui máilmmi eamiálbmogiid jođiheaddjin. SPR oassálasttii sihke 2002:s ja 2003:s iešguđet stáhtaid sáttagottiin.</p>
<p>SPR (Norgga beale Sámedikki sattagoddi) lea ásaheami rájes dorjon ruđalaččat sámi áirasa barggu Bissovaš Forumas. Ekonomalaš doarjja addo Sámeráđi bokte mii maiddái fállá Maggai čállingoddedoarjaga.</p>
<p>ON-vuogádagas eai leat eamiálbmotparlameanttain ráđđádallanstáhtus dahje áicistáhtus nugo ee. Sámiráđis lea Non-Governmentál Organizationis. SPR oktiiordne sámedikkiid oainnuid ON ektui, ja sámedikkit geahččalit ieža beassat oassálastit iežaset riikkaid sáttagottiin. Dát adno leat buoremus čoavddusin dassážii go SPR lea iskan oažžut oktasaš ovddastusa ONa iešguđet forain. Sámi parlamentáralaš ráđđi bargá dan ala ahte maiddái eamiálbmotparlameanttat ja eará álbmotválljen orgánat galget beassat oassálastit iešheanalit ON proseassain ja orgánain eamiálbmogiidda guoski áššiin. Vuosttas lávki livččii oažžut áicistáhtusa Bissovaš Foruma jahkásaš čoahkkimiin.</p>
<p><em type="bold">3.1.3 ON eamiálbmotjulggaštus </em></p>
<p>Julggaštanbargu álggahuvvui 1985:s. Eamiálbmotvuoigatvuođaid julggaštusevttohus ovddiduvvui 1994:s. Evttohus, maid ON áššedovdijoavku lea hápmen, lea viiddis ja ON áššedovdijoavkku evttohusa vuođul leat riikkat šiehtadallan ON olmmošvuoigatvuođakommišuvnna (OV-kommišuvdna) ásahan bargojoavkkus.</p>
<p>Bargojoavkku mandáhta lea hábmet ON máilmmiviidosaš juolggaštusevttohusa. Julggaštusas galgá leat uhcimusstandárda das, makkár vuoigatvuođat eamiálbmogiin berrjit leat beroškeahttá makkár riikkain sii ásset. Bargojoavvkus lea stáhta- ja eamiálbmotáirasat miehtá máilmmi. Eamiálbmotáirasiin, nu mo Sámiráđis, lea áiciistáhtus bargojoavkkus. Jurdda lea dohkkehit julggaštusa ovdalgo eamiálbmotlogijahki loahppá 2004:s. Dán rádjai leat leamaš ovcci šiehtadallanvuoru Genèvas, Sveiccas. Erenoamáš váttis áššin lea leamaš eamiálbmogiid iešmearridanvuoigatvuohta, mii gieđahallo julggaštusa 3. artihkkalis.</p>
<p>SPR lea ávžžuhan buot stáhtaid, gos sápmelaččat ásset, bargat ovttas eamiálbmogiiguin dán ON juolggastusbarggus, ja oassálasttit árjjalaččat vai bargu ovdána ja bohtosat mat šaddet leat buoremusat eamiálbmogiidda. SPR ii oassálastte iežas olis dán barggus, go ii leat áicistáhtus. SPR oassálastá dan bokte go sámedikkit oassálastet iežaset riikkaid sattagottiin. SPR lea árjjálaččat ožžodan eamiálbmotjulggaštusa dohkkehuvvot, dása guoská ožžodit davviriikkaid ráđđehusaid dohkkehit eamiálbmogiid iešmearridanvuoigatvuođa. SPR áigu ain áimmahuššat sámi ja ieamiálbmogiid beroštumiid ON eamiálbmotjulggaštusa bargojoavkkus, ja áigu árjjalaččat váikkuhit dan ahte ON orgánat dohkkehit eamiálbmotjulggaštusa mii čuovvu eamiálbmotrievtti álbmotrievttálaš standárddaid.</p>
<p><em type="bold">3.1.4 Eará ON áššit </em></p>
<p>Sámi parlamentáralaš ráđis lea áigumuš áŋgiruššat nannoseappot eamiálbmogiid dearvvašvuođain, ja dát galgá dahkkot WHO (World Helth Organization) ektui.</p>
<p>Dasa lassin leat ollu ON-orgánat mat meannudit eamiálbmogiidda dehálaš áššiid. Jus SPR oažžu resurssaid, de áigu SPR maiddái áŋgiruššat dáin surggiin; WIPO (World Intellectual Property Organization). Organisašuvdna bidjá rámmaeavttuid riikkaidgaskasaš eahpeávnnaslaš vuoigatvuođaid áimmahuššamii ee. árbevirolaš eanadagaid, kultuvrra jna. gávppálaš geavaheapmi. WTO (World Trade Organization) ja UNESCO (United Nations Educational, Scientific and Cultural Organization) leat maiddái organisašuvnnat, main SPR lei berret beroštit eanet.</p>
<p>3.2 Bargu movt buoridit eará eamiálbmogiid dilálašvuođaid máilmmis</p>
<p>SPR oaivvilda ahte lea deaŧalaš bargat buoridan dihte eará eamiálbmogiid diliid máilmmis. Danne áiguge SPR b</p>
<p>3.3 Barentsovttasbargu</p>
<p>Ovttasbargu The Barents Euro-Arctic Region (BEAR) ásahuvvui 1993:s Girkonjárggas. Eanadieđalaččat gullet ovttasbargui Norggas golbma davimus fylkka, guokte davimus leana Ruoŧas ja guokte davimus leana Suomas, ja dasto Murmánskka ja Arkhangelsk Oblast:at, Nenets Autonome Okrug ja Den Karelske Republikk Ruoššas. Komi Republihkka Ruoššas šattai lahttun 2002 rájes.</p>
<p>Barentsovttasbarggu dovdomearkan lea dat ahte leat guokte bálddalis orgána: Barentsráđđi ja Guovlluráđđi. Dasa lassin leat ásahuvvon bargojoavkkut sihke guovddáš ja guovlulaš dásis. Barentsráđis mii lea bajimuš orgána guovddáš dásis, deaivvadit olgoriikkaministtardásis juohke ovdagoddeáigodaga loahpas, mii bistá guokte jagi. Ráđis leat Suoma, Norgga, Ruošša ja Ruoŧa olgoriikkaministtarat. Guovlluráđis, mii lea bajimuš orgána guovlulaš dásis, servet fylkkaid, leanaid, oblasttaid ja okrugaid ovddasteaddjit, ja das lea dasto eamiálbmogiin oktasaš ovddasteaddji. Nenetssat, vepsálaččat ja sámit leat mielde Barentsovttasbarggus eamiálbmogiid beales. Eamiálbmogiin ii leat ovddastus Barentsráđis. Sihke Barentsráđi ja Guovlluráđi ovdagoddi molsojuvvo riikkaid gaskka.</p>
<p>Barentsovttasbarggu eamiálbmotjoavkkus, maid Guovlluráđđi lea ásahan, lea ráđđeaddi sadji sihke Guovlluráđi ja Barentsráđi ektui. Bargojoavkkus leat sámit njeallji riikkas, nenetssat ja vepsálaččat.</p>
<p>Eamiálbmotovddastus lea Barentsovttasbarggu ásaheami rájes čuvvon dan riikka mas lea jođiheaddjidoaibma Guovlluráđis. Suomas, Norggas ja Ruoŧas nammadit sámedikkit sámi ovddasteaddjiid (Suomas, Norggas ja Ruotas) Barentsovttasbarggu orgánaide. Maŋŋá go Sámi parlamentáralaš ráđđi (SPR) ásahuvvui 2000:s lea mearriduvvon ahte SPR dat galgá nammadit sámiid ovddasteaddjiid Barentsovttasbarggu orgánaide. Guovlluráđđi doallá guokte čoahkkima jahkái.</p>
<p>Golggotmánus 2003 sirdojuvvui Barentsráđi jođiheaddjidoaibma Ruoŧas Norgii, seammás sirdojuvvui Guovlluráđi ovdagoddi Norlándda fylkkas Västerbottena leanii. Sámit Ruoŧa bealde válde badjelasaset Guovlluráđi eamiálbmotovddastusa Norgga beale sámiid maŋŋá. Guovlluráđi eamiálbmotovddasteaddji lea Bengt Sevä maŋŋá Ragnhild L. Nystad. SPR:s lea maid ovddastus Barentsovttasbarggu Nuoraidáššiid bargojoavkkus.</p>
<p>Norgga beale Sámedikki ja Barentsovttasbarggu eamiálbmotbargojoavkku álgaga mielde rahppojuvvui eamiálbmotkantuvra, Indigenous Peoples Office (BIPO) Murmánskkas 2003:s. Sámediggi Norgga bealde ruhtada kantuvrra doaibmagoluid. Maiddái 2003:s juolluduvvojedje ruđat eamiálbmotjovkui ásahit interneahttasiiddu bargojoavkku váste.</p>
<p>SPR ii leat duhtavaš Barentsovttasbarggu eamiálbmotovddastusain. Eamiálbmogiid rolla Barentsovttasbarggus lea guovtteoasát; dat mearkkaša doaimmahit prošeaktabarggu ja ovddidit politihka. Ovttasbarggus ferte searvat buot dásiide ja dasa fertejit gávdnot ekonomalaš resurssat.</p>
<p>SPR deattuha ahte ferte aktiivvalaččat searvat ovttasbargui ja ain bargat eamiálbmogiid dili buoridemiin Barentsguovllus. Danne lea okta hástalusain ovddosguvlui dat ahte eamiálbmogat ožžot ovddastusa maiddái našuvnnalaš dásis. Dasa lassin ráddje dat eanemusat go eai leat ekonomalaš resurssat eamiálbmogiid searvamii. Eamiálbmogiin eai leat ekonomalaš resurssat geavahusas, muhto leat sorjavaččat guoskevaš riikkain. Hástalussan Barentsovttasbarggus lea danne aktiivvalaččat háhkat ekonomalaš resurssaid vai eamiálbmogat besset searvat ovttasbargui, ja dasto ruhtadit prošeavttaid guovllu eamiálbmogiid váste.</p>
<p>3.4 Arktalaš ovttasbargu</p>
<list><p type="listitem">Arktalaš ráđđi</p>
</list><p>Arktalaš ráđđi lea sirkumpolára ovttasbarggu politihkalaš ja fágalaš forum davvin. Ovttasbarggus leat mielde vihtta davviriikka ja Ruošša, USA ja Kanáda. Ovttasbargu álggahuvvui 1991:s nu gohčoduvvon Rovaniemi-proseassa bokte mii dalle lei ráddjejuvvon birasgažaldagaide. Arktalaš ráđi formalalaš ásaheami ok</p>
<p>Arktalaš ráđis leat oktiibuot 21 áici daid gaskkas lea maid Standing Committee of Arctic Parliamentarians ja Association of World Reindeer Herders.</p>
<p><em type="bold">3.4.2 Standing Committee of Arctic Parliamentarians </em></p>
<p>SPR mearridii ovttasráđiid Sámiráđiin 2000:s ahte sámedikkit oktiiortnejit iežaset áŋgiruššamiid dán suorggis ja ahte SPR váldá badjelasas ovddasvástádusa oktiiortnet barggu Standing Committee of Parliamentarians of Arctic Region ektui. 2002:s nammaduvvui SPR presideanta Sven-Roald Nystø lahttun SPR ovddasteaddjin Standing Committee of Parliamentarians of Arctic Region guovtti jagi áigodahkii. SPR galgá joatkit sámi beroštumiid goziheami Arktalaš ovttasbarggus searvvadettiinis Standing Committee of Parliamentarians of Arctic Region.</p>
<p>3.5 Eurohpa Uniovdna</p>
<p>SPR lea searvan aktiivvalaččat bargui EU doaibmaplánain davvi dimenšuvnna váste ja ságastallamii EU boahtteáiggi birra, earret eará nu ahte lea buktán árvalusaid eurohpalaš konveantabargui. Konveanta lea EU vuođđoláhkačoahkádus man vuođul ráhkaduvvojit EU ođđa traktáhtarievdadusárvalusat. SPR lea ovttasráđiid Sámiráđiin oččodan teavstta EU eamiálbmogiid, sámiid birra vuođđoláhkaárvalussii. SPR searvvai čoahkkimii Eurohpakomišuvnna Norgga ja Islándda sáttagottiin cuoŋománus 2003, gos ságastallojuvvui viidáset bargu doaibmaplánain davvi dimenšuvnna ektui ja bargu EU vuođđolágain, gosa EU parlameantta presideantta, Pat Cox lei bovden.</p>
<p>SPR:s lea ovddosguvlui dárbu ain eanet fokuseret politihkalaš proseassaid EU politihkalaš orgánaid siskkobealde, ja EU byråkráhtalaš vuogádaga siskkobealde. Erenoamášgelbbolašvuođa dárbu EU ektui lassána dađistaga, ja SPR ferte oažžut resurssaid deaividit dáiguin hástalusaiguin boahtteáiggis maiddái dán suorggis.</p>
<p>Sámiin lea dat dilli dál ahte Suopma ja Ruoŧŧa leat mielde EU:s, muhto Norga ja Ruošša leat olggobealde. Dán vuolggasaji ektui ferte SPR doaibmat. Dát mielddisbuktá maiddái hástalusaid go mii galgat oktiiortnet sámiid doaimma EU guovdu ja eará riikkaidgaskasaš ovttasbargoorgánaid ektui. Vaikko leat ge hui stuorra erohusat EU oktavuođas guoskevaš našuvnnalaš riikkaid bokte, de lea min hástalussan oččodit sierra sámi oktavuođa EU:ii.</p>
<p>SPR áigu boahtte áigodagas bargat dan ala ahte EU doaibmaplána davvi dimenšuvnna ektui čuovvoluvvo, ja áigu leat mielde EU-vuogádagas kantuvrras bokte, vejolaččat ovttasbargguin eará áigeguovdilis oasálaččaiguin.</p>
<p><em type="bold">3.5.1 Interreg </em></p>
<p>Boahtte áigodahkii leat ráhkaduvvon guokte sámi oasseprográmma. Oarjelsámi prográmma <em type="italic">Interreg Åarjelsaemien davje </em>lea oassi Norgga-Ruoŧa Interreg deavdda- dahje oasseprográmmas ja <em type="italic">Interreg Sápmi </em>lea Interreg Davvikalohta oasseprográmma. Juohke oasseprográmmas lea sierra mearridanjoavku. </p>
<p>2003:s lea čállingoddi sihke Norgga ja Ruoŧa bealde eanet juohkán dieđuid ja oaivadan vejolaš ohcciid ja čuovvolan prošeavttaid eanet go dán rádjai. Sápmi oasseprográmmas lea čállingoddi Gironis ollu veahkehan prošeaktaohcciid oaivademiin ja diehtojuohkimiin, ja čállingoddi Norgga bealde lea dahkan ollu diehtojuohkinmátkiid ásahusaide jna. Oasseprográmmas Åarjelsaemien Dajve leat čađahuvvon vástesaš diehtojuohkindoaibmabijut, muhto diekko leat áŋgiruššamat leamaš stuorát, danne go oasseprogámmain bođiimet johtui hui maŋŋit.</p>
<p>Dasa lassin čađahii SPR miniseminára Interreg birra Stjørdal:as ođđajagemánus 2004. Dán semináras čalmmustuvvojedje Interregprográmmat, ja prošeakta <span type="quote">“digitála oahpponeavvut”</span> Åarjelsaemien Dajve oasseprográmmas ovddidii prošeaktabohtosiiddis. Konkluderejuvvui ahte ferte bidjat eanet barggu Interregprográmmaid buorebut dovddusin dahkamii ja ahte ovttasbargu sámedikkiid gaskka ferte nannejuvvot.</p>
<p>Oasseprográmmat Åarjelsaemien Dajve ja Sápmi leat boahtán johtui hui maŋŋit, muhto leat dál ovdáneamen positiivvalaččat. Interreg III A-prográmmaid prográmmaáigodat nohká 2006:s.</p>
<p>Ruoŧŧilaš sátnejođihangoddi EU:s ovddidii giđđat 2003 evttohusa ahte earáláhkai juohkit ruđaid EU struktuvrafoanddas daid ođđa lahttoriikkaide. EU-riikkat eai leat dan mearridan. Dán oktavuođas lea deaŧalaš deattuhit ahte Interreg-prográmmat leat áidna ruhtadangáldun riikkaidgaskasaš ovttasbarggus mat sámedikkiin leat. Dát leat maiddái sámiid várás Ruošša bealde, go oasseprográmma Kolartic Interreg Davvin lea rievdaduvvon oktasašprográmman, mas eanet deattuhuvvo ovdáneapmi Ruošša bealde.</p>
<p>4. Sámi ovttasbargu</p>
<p>Sámiráđi sadji friija organisašuvdnan lea deaŧalaš sámi ovttasbargui. Sámi parlamentáralaš ráđđi ja Sámiráđđi sáhttet dievasmahttit nubbi nuppi ollu sajiin,</p>
<p>erenoamážit ON riikkaidgaskasaš ovttasbarggu ektui. Danne lea deaŧalaš bidjat vuođu - ja čuovvolit ovttasbarggu Sámiráđiin. SPR áigu čuovvolit dán ovttasbarggu.</p>
<p>5. Davviriikkalaš ovttasbargu</p>
<p>Sámit leat dovddahan dan rájes go ráđđi ásahuvvui ahte háliidit sámi ovddastusa Davviriikkaid Ráđis. Davviriikkaid Ráđđi lea meannudan ášši viđa geardde. Dán rádjai lea sámiin leamaš dušše áicisadji. SPR ii leat jurddašan vuoruhit lahttovuođaášši boahtte áigodagas, muhto searvá aktiivvalaččat rádjacakkiid njeaidinbargui davviriikkaid gaskka.</p>
<p>2000:s ásahuvvui ovttasbargu davviriikkaid dásis nu ahte dollojuvvojit jahkásaččat čoahkkimat sámedikkiid presideanttaid ja sámeáššiid ministtariid gaskka. Čoahkkimat galget váikkuhit oktavuođa buorideami sámedikkiid ja ráđđehusaid gaskka. Ulbmilin lea eanet ollislaš sámepolitihkka riikkarájiid rastá. Áššiid nugo sámi dáiddaoahpu ásaheapmi, Sámi parlamentáralaš ráđi ruhtadeapmi, bargu sámekonvenšuvnnain, nuortasámiid/koltálašsámiid dilli, birra lea ságastuvvon. SPR lea positiiva Davviriikkaid sámeáššiid ministtariid ja sámedikkiid presideanttaid gaskasaš ovttasbargui. SPR áigu ain vuoruhit dán ovttasbarggu.</p>
<p>5.1 Davviriikkaid sámekonvenšuvdna</p>
<p>Sámi parlamentáralaš ráđi mielas lea barggus sámekonvenšuvnnain stuorra mearkkašupmi sámi álbmogii ja lea positiiva prosessii sámekonvenšuvnnain. SPR:s leat stuorra vuordámušat bargui ja vuordá mielas áššedovdijoavkku konvenšuvdnateakstaárvalusa. SPR áigu aktiivvalaččat searvat prosessii stáhtaiguin, dalle go konvenšuvdna loahpalaččat galgá mearriduvvot.</p>
<p>6. Eará deaŧalaš áššit SPR:s boahtteáiggis</p>
<p>Dáid áššiid, lassin áŋgiruššansurggiide, háliida SPR deattuhit barggustis ovddosguvlui.</p>
<p>6.1 Mánát ja nuorat</p>
<p>SPR áigu bargat dan ala ahte nuorat servet ja besset váikkuhit sámi servodagas, erenoamážit mearrideaddji orgánain. SPR áigu dán áigodagas álggahit ovttasbarggu sámi nuoraidorganisašuvnnaiguin buoredan dihte nuoraid váikkuhanfámu. SPR áigu iežaš čoahkkima oktavuođas golggotmánu 4. - 6. b. 2004 lágidit sámi nuoraidkonfereanssa.</p>
<p>6.2 Kultuvra ja valáštallan</p>
<p>Sámit galggašedje ohcat bissovaš lahttovuođa organisašuvnnas man namma lea Artcitc Winter Games vai mii sáhttit searvat ollesárvosaš lahttun doaluide jagi 2006 rájes. SPR áigu veahkehit gávdnat ruđaid lahttovuođa ekonomalaš geatnegasvuođaid váste.</p>
<p>6.3 Ceavzilis ovdáneapmi</p>
<p>Bargu ceavzilis ovdánemiin guoská buot servodatsurggiide, maiddái sámi servodagas. Birrasa, kultuvrra ja máhtolašvuođa gaskasaš oktavuođa ádden leat deaŧalaš oasit ceavzilis ovdáneami doahpaga áddemis.</p>
<p>Bargu ceavzilis ovdáneami ektui lea stuorra hástalussan sámi guovlluin. Gažaldat guoská bargui sámi guolástusain, eanadoaluin, boazodoaluin (ealáhusat), resursahálddašemiin ja kulturbargguin. Luonddu ja resurssaid geavaheapmi ceavzilvuođain lea eaktun sámi kultuvrralaš oktilašvuhtii ja ovdáneapmái, ja das l</p>
<p>Sámi guovlluin lea lassánan áitta árbevirolaš sámi ealáhusareálaide, mii nuppe vuorus váikkuha dát dan ahte dáid ealáhusaid ceavzilis areálageavaheapmi váttásmuvvá dađistaga. Dáinna lágiin goariduvvo sámi guovlluid biologalaš šláddjivuohta. Dát fuonidahttá sámi servodaga ovdánanvejolašvuođaid, árvobuvttadeami, kultuvrralaš oktilašvuođa ja buresbirgema. Sámi kultuvrra, luonddumáhtolašvuođa ja ealáhusheiveheami doalaheapmi váikkuha fas ruovttoluotta vejolašvuhtii geavahit resurssaid ja luonddu ceavzilvuođain.</p>
<p>SPR:ii lea hástalussan ovttasbargat davviriikkaid ja Ruošša stáhta eiseválddiiguin riikkaidgaskasaš birasrievtti ovddideami ja aktiivvalaš čuovvoleami ektui, nugo biologalaš šláddjivuođa konvenšuvnna ektui, muhto dát ii sáhte dahkkot almmá ahte dát ii dan seammás gehččojuvvo riikkaidgaskasaš eamiálbmot rievttálaš ovdáneami ektui.</p>
<p>6.4 Ealáhusovddideapmi ja ovttasbargu</p>
<p>Buotbealálaš ja dávgasis báikkálaš ealáhuseallin bidjá vuođu sámi kultuvrra ávnnaslaš vuđđui. Guovllupolitihka bajimuš mihttomearrin sámi guovlluin lea doalahit ássanminstara. Lagasvuođa- ja sorjjasvuođaprinsihppa ferte leat vuođđun ealáhuspolitihkkii. Dasto lea deaŧalaš ahte ovddiduvvojit hálddašanmállet main báikkálaš álbmot sáhttá leat mielde váikkuheamen ovdáneami ja mearrádusproseassaid sihke árbevirolaš ealáhusaid ja ođđa ealáhusaid ektui nugo minerálaroggan, meahccehoitu ja oljobohkan leat. Dán barggus lea deaŧalaš siskkildit sámi ealáhusorganisašuvnnaid.</p>
<p>Sámit leat dan dilis ahte mis ovttas Arktisa eará eamiálbmogiiguin, leat ovddabealde stuorra plánat guovluovdáneami ektui davviguovlluin. Dát hástalusat leat erenoamážit lassánan oljo- ja gássasuorggi doaimma oktavuođas, muhto maiddái minerálaid roggama ja meahccehoitu oktavuođas. Mis leat hástalusat sihke vejolašvuođaid ja ovdáneami ektui, muhto maiddái váttisvuođaid ektui birrasis, árbevirolaš ealáhusain ja eamiálbmotvuoigatvuođain.</p>
<p>6.5 Kulturmuitosuodjaleapmi</p>
<p>Suomas, Norggas, Ruoššas ja Ruoŧas fertejit ásahuvvot dakkár ortnegat sámi kulturmuitosuodjaleapmái, maid bokte sámiin lea vuoigatvuohta sin iežaset kulturárbái. Stáhtaeiseválddiin lea ovddasvástádus dán barggu álggaheames, ja ahte dat dahkkojuvvo ovttasráđiid davviriikkaid sámedikkiiguin, ja ovddasteaddji orgánaiguin/ásahusaiguin Ruošša bealde.</p>
<p>Ferte maiddái bargat dan ala ahte stáhtalaš eiseválddit aktiivvalaččat láhčet dilálašvuođaid nu ahte sámi ja davviriikkaid ovttasbargu sámi kulturmuittuid duođašteamis, suodjaleamis ja hálddašeamis ovddiduvvo ja nannejuvvo.</p>
<p>6.6 Museat</p>
<p>Fierpmádathuksen sámi museaid gaskka Sámis lea deaŧalaš sámi museadoaimma nannemis, earret eará ferte váikkuhit čohkken-, duođaštan- ja dutkanovttasbargoprošeavttaid álggaheami. Fierpmádatbargu sáhttá maiddái nannet gelbbolašvuođa ja buktit oktasaš strategiijaid museasuorggis. Danne lea hástalussan bargat formaliserejuvvon ovttasbarggu ásahemiin sámi museaiguin Davviriikkain ja Ruoššas.</p>
<p>Sámiin lea danne go lea eamiálbmot, ollu mii lea oktasaš eará eamiálbmogiiguin miehtá máilmmi. Danne lea maiddái hástalussan ahte sámi museat ovttas barget ja ásahit fierpmádagaid eamiálbmogiiguin miehtá máilmmi.</p>
<p>Ferte geahččalit čilget sámi kulturárbbi vuoigatvuođaášši. Eamiálbmogat miehtá máilmmi leat dađistaga bidjan gáibádusaid ahte fievrridit ruovttoluotta sin kulturárbbi, mii dávjá lea eahperievttalaččat eret váldon. Muhtun riikkain leat muhtun muddui lihkostuvvan oažžut ruovttoluotta kulturárbbi. Dán suorggis lea maiddái lunddolaš bargat ovttas eará eamiálbmogiiguin.</p>
<p>Stivra oažžu fápmudusa dahkat daid dárbbašlaš rievdadusaid doaibmadieđáhusas ráđis meannudeami vuođul, geahča maiddái ráđi mearriduvvon váldoáŋgiruššansurggiid jagiid 2004 - 2005 váste.</p>
<p>007/04: Sámi teáhterallaskuvla</p>
<p>Mearrádus:</p>
<p>Ášši maŋŋiduvvu boahte SPR:a čoahkkimii</p>
<p>008/04: Sámi giellalávdegotti njuolggadusat</p>
<p>Mearrádus:</p>
<p><em type="bold">Sámi giellalávdegotti njuolggadusat: </em></p>
<p>Sámi parlamentáralaš ráđđi lea mearridan sámi giellalávdegotti njuolggadusaid ráđi čoahkkimis 18.05.04 Kárášjogas. Njuolggadusat bohte fápmui dakka viđe go mearrádus dahkkojuvvui.</p>
<p>§ 1</p>
<p>Sámi giellalávdegoddi lea Sámi parlamentáralaš ráđi orgána ja dat lea sámi <em type="italic">álbmoga </em>oktasaš mearridanorgána sámegiela gažaldagain. Giellalávdegotti ulbmil lea seailluhit ja ovddidit dan kulturárbbi, mii gullá sámegillii, ja ná doaibmat fágalaš áššedovdiorgánan, ovttastahttit ja heivehit oktii sámegiela geavaheapmái ja dikšumii guoskevaš doaimmaid ja doaibmat riikkasis sámi giellaorgánaid gaskasaš dieđiheaddjin, <em type="italic">ja koordineret sámi giellabarggu </em>. Dasa lassin Sámi giellalávdegotti ulbmil lea oažžut sámegiela virggálaš sajádaga ovtta dássái <em type="italic">olles </em>sámi guovllus. </p>
<p>§ 2</p>
<p>Sámi giellalávdegotti bargun lea ovddidit doaimmaid buot sámegielaide buorrin <em type="italic">buot giellajoavkkuide mat gullet </em>sámegillii. Dán vuođul bargguide <em type="italic">gullet ee </em>.: </p>
<p>1) gáhttet ja ovddidit sámegiela,</p>
<p>2) doaimmahit oktasaš terminologiija- ja normerenbarggu</p>
<p>3) doallat oktavuođaid sierra ásahusaiguin Sámis ja riikkaidgaskasaččat</p>
<p>§ 3</p>
<p>Sámi giellamearrádusat §:in 1 ja 2 gusket buot sámegieljoavkkuide ja earenoamážit daid čálalaš hámiide.</p>
<p>§ 4</p>
<p>Sámi <em type="italic">giellalávdegottis leat </em>12 lahtu <em type="italic">ja sii galget </em>ovddastit Ruoŧa, Suoma, Norgga ja Ruošša <em type="italic">beale sámi guovllu giellajoavkkuid </em>. <em type="italic">Lahtut nammaduvvojit njealji jahkái hávális. </em>Sámedikkit ja Ruošša sámi searvvit evttohit lávdegoddái guđege riikkas golbma (3) lahtu ja sin sadjásaččaid, <em type="italic">geat </em>ovddastit sierra sámegielaid. <em type="italic">Sámi parlamentáralaš ráđi nammada lahtuid. </em></p>
<p>§ 5</p>
<p>Dáid njuolggadusaid sáhttá Sámi parlamentáralaš ráđđi rievdadit. </p>
<p>009/04: Sámi kulturmuitohálddašeapmi ja nannejuvvon oktasaš sámi kulturmuitosuodjaleapmi Sámis</p>
<p>Mearrádus:</p>
<p>Ášši maŋŋiduvvu boahte SPR:a čoahkkemii</p>
<p>010/04: Samiske IT-strategier</p>
<p>Mearrádus:</p>
<p>Ášši maŋŋiduvvu boahte SPR:a čoahkkemii</p>
<p>011/04: ON:a eaiálbmotjulggaštus</p>
<p>Mearrádus:</p>
<p>Sámi parlamentáralaš ráđđi atná dán eamiálbmotjulggaštusbarggu hui deaŧalažžan. Sámi parlamentáralaš ráđđi ávžžuha ON bargojoavkku (WGDD) geahččat bearrái ahte eamiálbmotjulggaštusárvalus lea čielgasit eamiálbmotrievtti rámmaid siskkabealde.</p>
<p>Sámi parlamentáralaš ráđđi bivdá stivrra čuovvolit ášši ja ovddidit dárbbašlaš árvalusaid proseassas.</p>
<p>012/04: Sámi parlamentáralaš ráđi mediastrategiija</p>
<p>Mearrádus:</p>
<p>Ášši maŋŋiduvvu boahte SPR:a čoahkkemii</p>
<p>013/04: Sámi parlamentáralaš ráđi EO politihkka</p>
<p>Mearrádus:</p>
<p>Ášši maŋŋiduvvu boahte SPR:a čoahkkemii</p>
<p>014/04: Golle giella - Davviriikkalaš sámi giellabálkašupmi - lahtuid nammadeapmi árvvoštallanlávdegoddái</p>
<p>Mearrádus:</p>
<p>Sámi parlamentáralaš ráđđi nammada čuovvovaččaid lahttun Davviriikkalaš sámi giellabálkkašumi árvvoštallanlávdegoddái - Golle giella jahkái 2004:</p>
<p>Nina Afanasjeva</p>
<p>Maria Sofia Aikio</p>
<p>Lars Anders Baer</p>
<p>Nora Brandsfjell</p>
<p>015/04: Jođiheadji molsošupmi Sámi parlamentáralaš ráđis</p>
<p>Mearrádus:</p>
<p>Lars Anders Baer váljejuvvo presideantan Sámi parlamentralaš ráđđái.</p>
<p><em type="bold">*ráđđi/stivra* Čoahkkingirjji oassi */* </em><em type="bold">4 </em><em type="bold">siidu </em><em type="bold">25 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: *Čále nama* Čoahkkingirjjis leat oktiibuot </em><em type="bold">25 </em><em type="bold">siiddu </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>