<document xml:lang="sme" id="no_id"><header><title>Møteprotokoll</title><genre code="admin"/><author><person firstname="Hege" lastname="Fjellheim Sarre" sex="f" born="" nationality="nor"/></author><author><person firstname="Karin Lovise" lastname="Siri" sex="f" born="" nationality="nor"/></author><translator><unknown/></translator><translated_from xml:lang="nob"/><year>2005</year><publChannel><publication><publisher>Sámediggi</publisher></publication></publChannel><wordcount>3111</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>bol_3_04.1.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.7 $; common.xsl  $Revision: 154948 $; </version></header><body><p>Bajášaddan- ja oahppolávdegoddi</p>
<p>Čoahkkingirji 03/04</p>
<p>Áigi: 10.11.04 - 11.11.04</p>
<p>Báiki: Kárášjohka</p>
<p>Áššelisttu:</p>
<p>Saksnr.</p>
<p>Sakstittel</p>
<p>007/04</p>
<p>Gohččuma ja áššelisttu dohkkeheapmi</p>
<p>008/04</p>
<p>Áššejodiheaddjiid ja várreáššejodiheaddjiid válljen</p>
<p>009/04</p>
<p>Sámediggeráđi dieđahus sámi museaid birra 2004</p>
<p>Čoahkkimis:</p>
<p>Jođiheaddji: Jon Erland Balto - Guovddášbellodaga sámedikkejoavku</p>
<p>Nubbinjođiheaddji: Stig Eriksen - Friddjajoavku</p>
<p>Miellahttu: Ingebjørg Jensen - Guovddášbellodaga sámedikkejoavku, Svein Peter Pedersen:a várrelahttu</p>
<p>Miellahttu: Tone Kristin Finnesen - Norgga Sámiid Riikkasearvvi sámedikkejoavku, Sven-Roald Nystø:a várrelahttu</p>
<p>Miellahttu: Åge Nordkild - Norgga Sámiid Riikkasearvvi sámedikkejoavku</p>
<p>Miellahttu: Reidun Vælidalo - Norgga Sámiid Riikkasearvvi sámedikkejoavkku, Berit Rannveig Nilssen:a várrelahttu</p>
<p>Miellahttu: Sten Jønnson - Bargiidbellodaga sámedikkejoavku</p>
<p>Miellahttu: Josef Vedhaugnes - Bargiidbellodaga sámedikkejoavku</p>
<p>Miellahttu: Anders Urheim - Bargiidbellodaga sámedikkejoavku</p>
<p>Miellahttu: Berit Oskal Eira -Bargiidbellodaga sámedikkejoavku</p>
<p>Miellahttu: Tormod Bartholdsen - Johttisápmelaččaid listu/Olgešbellodat, čoahkkimis 11.11.04</p>
<p>Ii boahtán:</p>
<p>Miellahttu: John Harald Skum - Norgga Sámiid Riikkasearvvi sámedikkejoavku</p>
<p>Miellahttu: Tormod Bartholdsen - Johttisápmelaččaid listu/Olgešbellodat, čoahkkimis 10.11.04</p>
<p>Hálddahusas:</p>
<p>Hege Fjellheim Sarre</p>
<p>Karen Lovise Siri</p>
<p>Earát:</p>
<p>Ráđilahttu - Johan Mikkel Sara, dii. 15.15-15.30 ja 15.45.-15.55, 10.11.04. Vástidii lávdegotti gažaldagaid.</p>
<p>Marit Einejord -Várdobáiki, dii 15.30-15.45, 10.11.04, muitálii Várdobáikki museabarggu birra.</p>
<p><em type="bold">Vuođđogiella: * </em></p>
<p>Ášši XX/XX</p>
<p>Gohččuma ja áššelisttu dohkkeheapmi</p>
<p>Arkiva</p>
<p>SF-</p>
<p>Arkiiváššenr.</p>
<p>2004005113</p>
<p>Mearrádusárvalus:</p>
<list><p type="listitem">Gohččuma dohkkeheapmi</p>
</list><p>xx.xx.xx gohččun dohkkehuvvui ovttajienalaččat</p>
<list><p type="listitem">Gohččumii mielddistuvvon áššelistu dohkkehuvvui ovttajienalaččat čuovvovaš rievadusaiguin:</p>
</list><p>Lassiáššit:</p>
<p>Mearrádus:</p>
<list><p type="listitem">Gohččuma dohkkeheapmi</p>
</list><p>27.10.04 gohččun dohkkehuvvui ovttajienalaččat</p>
<list><p type="listitem">Gohččumii mielddistuvvon áššelisttu dohkkehuvvui ovttajienalaččat.</p>
</list><p>Lassiášši:</p>
<p>Berit Oskal Eira Bargiidbellodaga sámedikkejoavkkus evttoha doallat rabas lávdegoddečoahkkima go meannudit ášši 51/04. Evttohus ii dohkkehuvvon, 5:as jienastedje 4 vuosttá.</p>
<p>Áššejodiheaddjiid ja várreáššejodiheaddjiid válljen</p>
<p>Áššejođiheaddji ja várreáššejođiheaddji válljejuvvoje telefončoahkkimis 02.11.04.</p>
<p><em type="bold">Ášši: Áššejođiheaddji: Várreáššejođiheaddji: </em></p>
<p>Ášši 51/04 Stig Eriksen (Friddja joavku) Åge Nordkild (NSR)</p>
<p>Sámediggeráđi dieđáhusa sámi</p>
<p>museaid birra 2004</p>
<p><em type="bold">Vuođđogiella: dárogiella </em></p>
<p>Ášši 51/04</p>
<p>Sámediggeráđi dieđahus sámi museaid birra 2004</p>
<p>Arkiva</p>
<p>SF-462</p>
<p>Arkiiváššenr.</p>
<p>2004000306</p>
<p>Mildosat</p>
<p>Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđi dieđahus sámi museaid birra 2004</p>
<p>Sámediggeráđđi ovddida čuovvovaš mearrádusárvalusa lávdegoddái:</p>
<p>Sámediggi váldá diehtun Sámediggeráđi dieđáhusa sámi museaid birra 2004 ja doarju dieđáhusa vuoruhanevttohusaid mat bohtet ovdán dieđáhusas.</p>
<p>Čoahkkáigeassu Sámediggeráđi dieđáhusas sámi museaid birra 2004</p>
<p>Sámi museaid hástalusat ja vuoruhuvvon doaibmabijut</p>
<p>Sámediggi háliida bidjat vuođu sámi museapolitihka viiddis ja ollislaš guorahallamii. Dieđáhus sámi museaid birra lea jurddašuvvon leat vuolggasadjin boahtteáiggi strategalaš museapolitihkalaš bargui Sámedikkis. Dieđáhus váldá ovdan earret eará movt sámi musea meroštallojuvvo. Dasto čuvvot museasuorggi hástalusat oktan vuoruhuvvon doaibmabijuiguin. Loahpas dieđáhusa maŋimus kapihttalis gieđahallojuvvojit dieđáhusa doaibmabijuid ekonomalaš ja hálddahuslaš váikkuhusat.</p>
<p>Mii lea sámi musea</p>
<p>Sámi musea sáhttá leat sámi kulturguovddáš, muhto sámi kulturguovddáža ii sáhte beare gohčodit sámi musean, vaikko vel bargojuvvo ge sámi gielain ja kultuvrrain ja das lea gaskkustandoaibma. Sámi museat šaddet dieđusge dakkár ásahussan man doibmii gullá sámi ávdnasiid ja ávnnaskeahtes kultuvrra čohkken, seailluheapmi ja gaskkusteapmi. Danne ii sáhte priváhta dávvirčoahkádusaid dahje kulturhistorjjálaš visttiid čoahkádusaid, main ii leat álggáge museadoaibma nugo čilgejuvvon bajábealde, ja main eai leat bissovaš bargit geain lea fágalaš gelbbolašvuohta, gohčodit musean. Dán vuođul galggašii sámi museaid defineret ná:</p>
<list><p type="listitem">Museas galgá leat hálddašanoktavuohta Sámediggái, man oktavuođas Sámediggi bidjá fágalaš ja politihkalaš eavttuid.</p>
<p type="listitem">Museat mat doibmet sámi servodatoktavuođas.</p>
<p type="listitem">Museat main lea sámi kultur- ja luondduhistorjá guovddáš doaibmasuorgin.</p>
</list><p>Sámediggi áigu bidjat čanastagaid museaid fágalaš doibmii, nu ahte museat mat juo gullet Sámedikki hálddašeapmái, nu bures go vejolaš ollašuhttet namuhuvvon áigumušaid. Ferte deavdit čuovvovaš gáibádusaid jos galgá sáhttit ohcat beassat Sámedikki hálddašeapmái:</p>
<list><p type="listitem">Museas galgá leat čielgasit definerejuvvon doaibma, sierra doaibmabušeahtta ja unnimusat okta jahkedoaibma museafágalaš barggu oktavuođas.</p>
<p type="listitem">Museas ferte leat duohta doaibma sámi dávviriid, oskku ja árbevieruid čohkkema, seailluheami ja gaskkusteami oktavuođas, ja das galgá leat guhkesáigge plána.</p>
<p type="listitem">Musea ferte sáhttit čujuhit dohkkehuvvon doaibmadieđáhussii.</p>
</list><p>Hástalusat ja vuoruhuvvon doaibmabijut</p>
<p><em type="italic">Boahtteáiggi organiseren </em></p>
<p>Vuoruhuvvon doaibmabijut</p>
<list><p type="listitem">Áigumuššan lea ahte Davvenuortasámi ja Davveoarjesámi museasiiddat ásahuvvojit nannejuvvon sámi museaovttadahkan, go leat oaidnán ahte vuođđudus dat lea eanemus ulbmillaš organisašuvdnahápmi.</p>
<p type="listitem">Ferte dahkat áigumuššiehtadusaid guoskevaš museaid, daid eaiggádiid ja Sámedikki gaskka ođđa museasiiddaid ásaheami hárrái.</p>
<p type="listitem">Ferte bargat dan ala ahte Saemien Sijte organiserejuvvo vuođđudussan, vai dat eanet doaimmašii musean olles oarjelsámi guovllu várás.</p>
<p type="listitem">Sámediggi addá váldooasi museaid doaibmadoarjagis, ja daid kulturásahusaide main lea museadoaibma, galggašii Sámediggi nammadit stivralahtuid.</p>
<p type="listitem">Sámediggi áigu bargat dan ala ahte sámi museat galget oažžut sin oasi bušeahta lasiheames stáhtabušeahtas museaođa</p>
</list><p>Sámi museaforum</p>
<p><em type="italic">Báikkálaš áŋgiruššan </em></p>
<p><em type="italic">Fierpmádathuksen </em></p>
<list><p type="listitem">Galggašii ásahuvvot fágalaš fierpmádatovttasbargu daid museaiguin maid doibmii gullá sámi kultur- ja luondduhistorjá.</p>
<p type="listitem">Ovddasvástádus dán lágan fierpmádatovttasbarggu oktiiortnemis biddjojuvvo museasiidii.</p>
<p type="listitem">Sámi museat galggašedje maiddái searvat áigeguovdilis temáhtalaš fierpmádagaide eará museaiguin Norggas.</p>
<p type="listitem">Galggašii ásahuvvot ovttasbargu sámi museaid, sámi sierrabibliotehka, girjebussiid ja sámi arkiivvva gaskka.</p>
</list><p><em type="italic">Čohkken ja duođašteapmi </em></p>
<list><p type="listitem">Galggašii ráhkadit strategiijaid sámi dávviriid ja kulturhistorjjá čohkkemii ja duođašteapmái.</p>
</list><p><em type="italic">Konserveren ja seailluheapmi </em></p>
<list><p type="listitem">Galggašii ásahuvvot oktasaš konserverenbálvalus buot sámi museaid váste.</p>
<p type="listitem">Báikkálaš museaid magasiinnat ođasmahttojuvvojit dađi mielde go lea dárbu, nu ahte eanaš dávviriid sáhttá seailluhit báikkálaččat.</p>
</list><p><em type="italic">Čájáhusat ja gaskkusteapmi </em></p>
<list><p type="listitem">Adnojit resurssat ođđa čájáhusaide ja gaskkusteapmái jos sámi kultuvrra ja historjjá galgá sáhttit gaskkustit bures ja informatiivvalaččat</p>
<p type="listitem">Galggašii váldit atnui ođđaáigásaš teknologiija nugo IKT.</p>
</list><p><em type="italic">Huksensuodjalus </em></p>
<list><p type="listitem">Galggašii huksejuvvot oktasaš bálvalus mas lea gelbbolašvuohta divodit ja bajásdoallat suodjaluvvon ja suodjalanárvosaš sámi visttiid.</p>
<p type="listitem">Galggašedje várrejuvvot ruđat kulturhistorjjálaš visttiid bajásdoallamii sámi museain museabušehtaid bokte. Bajásdoallan čađahuvvo ovttasráđiid Sámedikki kulturmuitosuodjalanhálddašemiin</p>
</list><p><em type="italic">Museat, luonddu- ja kulturmuitosuodjaleapmi </em></p>
<list><p type="listitem">Fertešii oččodit lagat ovttasbarggu Sámedikki go das lea hálddašanváldi, ja sámi museaid gaskka mii guoská kulturmuittuid ja kulturbirrasa registreremii ja duođašteapmái, ja dasto ráfáidahttojuvvon ja suodjalanárvosaš sámi kulturbirrasa geavatlaš hálddašeapmái ja gaskkusteapmái.</p>
<p type="listitem">Álbmotmeahcceguovddážiid vejolaš ásahemiid sámi guovlluin galggašii árvvoštallat heivehit dahje čatnat oktii sámi museaide.</p>
<p type="listitem">Sámi dávviriid fievrridanválddi organiseren galgá árvvoštallojuvvot ođđa sámi museastruktuvrra olis. Sámedikkis galgá ain leat guoddalanváldi sámi dávvirávdnasiid fievrridanmearrádusaid oktavuođas.</p>
</list><p><em type="italic">Dutkan ja duođašteapmi </em></p>
<list><p type="listitem">Sámi museain galggašedje várrejuvvot ruđat dutkanprošeavttaide.</p>
<p type="listitem">Ovddasvástádus dutkanprošeavtta oktiiortnemis sámi museain biddjojuvvo ovtta museasiidii.</p>
<p type="listitem">Norgga dutkanráđi Sámi dutkanprošeavttain jotkojuvvo vel ain vihtta jagi.</p>
</list><p><em type="italic">Sámegiella museain </em></p>
<list><p type="listitem">Galggášii ráhkaduvvot oktasaš sámi nomenklatura buot sámi museaid geavaheami váste.</p>
</list><p><em type="italic">Márkanfievrrideapmi ja mátkkoštus </em></p>
<list><p type="listitem">Ferte rahčat márkanfievrrideami buoridemiin ja digitála teknologiija geavahemiin museaoktavuođas.</p>
<p type="listitem">Okta sámi museasiiddain oažžu váldobargun oktasaččat márkanfievrridit sámi museaid.</p>
</list><p><em type="italic">Almmolaš orgánat mat barget museaiguin </em></p>
<list><p type="listitem">Sámediggi ferte ovttasráđiid Kulturdepartemeanttain, ABM-ovddidemiin ja fylkkagielddaiguin ságastallagoahtit buoret eavttuid birra sámi museaide.</p>
</list><p><em type="italic">Ođđa sámi museat </em></p>
<list><p type="listitem">Sámediggi áigu ságastallagoahtit museaiguin mat eai leat čadnojuvvon Sámedikki hálddašeapmái, muhto mat háliidit dan dahkat.</p>
<p type="listitem">Sámediggi váldá badjelasas hálddašanovddasvástádusa Mátta-Várjjaga Museas, nugo leat ohcan.</p>
<p type="listitem">Sámediggi sáhttá addit prošeaktadoarjaga priváhta doaimmaide ja organisašuvnnaide main leat museasullasaš doaimmat. Sámediggi áigu movttiidahttit sámi museaid ovttasbargat dáiguin doaimmaiguin.</p>
</list><p><em type="italic">Dáidda sámi museain </em></p>
<list><p type="listitem">Sámi dáiddamusea ovddiduvvo viidáset Sámiid Vuorká-Dávviriid oassin.</p>
<p type="listitem">Galggašii ovddiduvvot lávga fágalaš ovttasbargu Sámiid Vuorká-Dávviriid ja Savio-musea gaskka.</p>
<p type="listitem">Galggašii gávdnat čovdosa movt buoridit areáladili Savio-museas ja Sámiid Vuorká-Dávviriin.</p>
<p type="listitem">Sámi dáidda ferte gaskkustuvvot fágalaččat dohkálaš vugiin, ja viidát.</p>
</list><list><p type="listitem">Sámi dáidaga oastima váste galggaši ráhkaduvvot plána. Dát galgá čađahuvvot lávga ovttasbargguin sámi dáiddamuseaid ja sámi dáiddárorganisašuvnnaid gaskka.</p>
<p type="listitem">Sámediggi áigu ovttasráđiid sámi dáiddamuseaiguin ja sámi dáiddárorganisašuvnnaiguin geahčadit vejolašvuođaid fievrridit sámi dáidaga oastinortnega Sámiid Vuorká-Dávviriidda.</p>
</list><p><em type="italic">Sámi museaid </em><em type="italic">huksema ruhtadeapmi </em></p>
<list><p type="listitem">Sámediggi áigu ovttasráđiid sámi museaiguin sihkkarastit dárbbašlaš lokálaid viiddideami ruhtadeami.</p>
</list><p><em type="italic">Ođđa vuođđočájáhusaid ruhtadeapmi </em></p>
<list><p type="listitem">Sámediggi áigu bargat dan ala ahte ođđa vuođđočájáhusaid ceggema ekonomalaš rámmat buoriduvvojit.</p>
</list><p><em type="italic">Vuoigatvuođaid ruovttoluotta fievrrideapmi sámi kulturárbái </em></p>
<list><p type="listitem">Ferte bargat dan ala ahte oažžut geahčastaga man ollu sámi dávvirávdnasat leat seailluhuvvon ii-sámi ásahusain.</p>
<p type="listitem">Sámedikkis galgá leat formalalaš hálddašanovddasvástádus museaálalaš dávvirávdnasiin mat dál eai leat sámi ásahusain, muhto maid sámi álbmot oamasta. Ferte ráhkadit njuolggadusaid dáid ávdnasiid hálddašeapmái, mii maiddái sihkkarastá daid fágalaččat dohkálaš seailludeami.</p>
<p type="listitem">Sámi museain galgá leat vejolašvuohta sámi museaálalaš dávvirávdnasiidda sin dutkama, duođašteami ja gaskkusteami geažil.</p>
</list><p><em type="italic">Riikkaidgaskasaš bargu </em></p>
<list><p type="listitem">Sámi museat galggašedje ásahit fierpmádaga sámi museaiguin mat leat olggobealde Norgga.</p>
<p type="listitem">Sámi museat galggašedje ovttas bargat museaiguin maid duogábealde leat eamiálbmogat, erenoamážit arktalaš guovllus.</p>
<p type="listitem">Ovddasvástádus fierpmádatovttasbarggu oktiiortnemis biddjojuvvo ovtta museasiidii.</p>
</list><p>HÁLDDAHUSLAŠ JA EKONOMALAŠ VÁIKKUHUSAT</p>
<p>Sámediggi ii sáhte čađahit buot daid árvaluvvon doaibmabijuid jos ii oažžo lassiruđaid Sámedikki bušehttii. Sámediggi áigu gulahallagoahtit guoskevaš departemeanttaiguin gávdnan dihte čovdosa Sámedikki museaáŋgiruššamiidda. Hui deaŧalaš lea ahte Sámediggi johtilit joavdá ráđđádallan- ja šiehtadallandillái guovddáš eiseválddiiguin sámi servodatovddideami ekonomalaš rámmaid ektui. Dát buvttášii maiddái buoret einnostanvejolašvuođa ja čorgadis proseassaid Sámedikki áŋgiruššamiidda sámi museaid ektui.</p>
<p>Eaktuduvvo ahte sámi museaid ođđasis organiserema bokte áiggi mielde šaddá eanet museabargu ja eanet museabálvalusat otnáža ektui.</p>
<p>Čuovvolan dihte dán dieđáhusa ii leat dárbu nannet Sámedikki hálddahuslaččat. Sámediggi lea 2002:s ásahan sierra virggi sámi museaid čuovvoleami ja ovdánahttima váste. Lea doarvái čuovvolit dán dieđáhusas vuoruhuvvon doaibma</p>
<p>Ollu evttohusain mat ovddiduvvojit dieđáhusas, leat viehka stuorra ekonomalaš váikkuhusat. Hui stuorra dárbu lea ekonomalaččat nannet sámi museaid. Stuorradiggedieđáhusa nr. 22 (1999-2000) <em type="italic">Kjelder til kunnskap og oppleving </em>mielde lea áigumuš nannet museasuorggi viđajageáigodagas 202 miljon ruvnnuin. Sámediggi lea ovdal dadjan ahte sámi museat galget leat deaŧalaš oassin dán nannemis ja dat galggašedje viđajageáigodagas joksat stáhtalaš doarjaga oktiibuot 20 miljon ruvnno. Dát vuordámuš lei ovdal go Porsáŋggu musea ja vejolaš Mátta-Várjjaga musea laktojuvvui sámi museaide. Sámediggi vuordá ahte sámi museat ožžot 10 miljon ruvdnosaš lasáhusa 2004 rájes. Dán lasáhussii gullet resurssat teknihkalaš konserverenbálvalussii, dutkanfágalaš oktiiortnemii, riikkaidgaskasaš ovttasbargui, márkanfievrrideapmái, sámi nomenklaturabargui ja veaháš fágalaš fierpmádathuksemii, ja sámi huksenteknihkalaš gelbbolašvuođa ovddideapmái. </p>
<p>Fágalaš fierpmádathuksemii ja riikkaidgaskasaš ovttasbargui ferte maiddái ohcat lassiruđa sierra doarjjaortnegiid bokte dáid várás. ABM-utvikling hálddaša dál diekkár ruđaid.</p>
<p>Sámediggi áigu oččodit ruhtaduvvot museaid geavatlaš čuovvoleami ja ráfáidahttojuvvon sámi kulturbirrasa hálddašeami. Dát golut 2004:s leat 175.000 ruvnno. Ferte maid eaktudit ahte Birasgáhttendepartemeanta/Luondduhálddašan direktoráhta ruhtadit álbmotmeahcceguovddážiid vejolaš ásaheami sámi museaide dahje daid oktavuhtii.</p>
<p>Lassin dasa mii dás lea namuhvvon lea dárbu oažžut ruđaid IKT-ovddideami investerengoluide, earret eará oažžut interneahttabálvalusaid sámi museaide. Vásihusaid vuođul sáhttá meroštallat ahte golut gártet leat gaskal 3-5 miljon ruvnno, ja daid ferte oalle guhkás ruhtadit prošeaktaruđaiguin.</p>
<p>Dat movt dán dieđáhusa vuoruhuvvon doaibmabijuid sáhttá čuovvolit, sorjá ollu Sámedikki jahkásaš bušeahtain ja Sámedikki iežas vuoruhemiin.</p>
<p>Olles lávdegoddi lahtuiguin: NSRs sámediggejoavkkus; Tone Kristin Finnesen, Åge Nordkild, Reidun Vælidalo, Guovddášbellodaga sámediggejoavkkus; Jon Erland Balto, Ingebjørg Jensen, Bargiidbellodaga sámediggejoavkkus; Sten Jønsson, Josef Vedhugnes, Berit Oskal Eira, Anders Urheim, Johttisámilisttus/Olgešbellodagas; Tormod Bartholdsen, Friijajoavkkus; Stig Eriksen.</p>
<p>Mearkkašupmi olles lávdegottis</p>
<p>Lávdegoddi lea duhtavaš go Sámediggeráđđi ovddida dieđáhusa sámi museaid birra vuođđun sámi museapolitihka guorahallamii ja vuolggasadjin boahtteáiggi strategalaš museapolitihkalaš bargui Sámedikkis.</p>
<p>Lávdegotti mielas mearkkaša sámi museaid nannen ollu sihke ekonomalaččat ja gelbbolaččat. Sámi museaid árvvu guorahallan čájeha stuorra dárbu ođastit visttiid, ođasmahttit čájáhusaid ja konserveren- ja seailluhanvejolašvuođaid. Seammás oaivvilda lávdegoddi ahte Sámediggi berre várret ruđaid ovttasbargui dáru ja sámi musaid gaskkas. Sámit ásset bieđgguid miehtá riikka. Báikkálaš museat leat čájehan uhcán beroštumi dahje dain leat leamaš uhcán resurssat duođaštit báikkálaš sámi kultuvrra. Dás berrejit sámi museat šiehtadit daid eará museaiguin vai sáhttet háhkat dárbbašlaš duođaštusaid.</p>
<p>Lávdegoddi čujuha ahte dakkár viiddes nuppástuhttin- ja konsoliderenproseassa, mi lea museadieđáhusa áigumuš, ferte čuovvolit mearkkašahtti ollu stáhta doaibmaruđaiguin. Danne lea lávdegotti mielas deatalaš ahte sámi museat ožžot sin oasi daid ruđain, mat leat lohpiduvvon St. dieđáhusas nr. 22 (1999-2000) <em type="italic">Kjelder til kunnskap og opplæring </em>(diehto- ja oahppogáldut), man oaivil lea nannet museasuorggi 202 miljon ruvnnuin viđajagi áigodagas. Lávdegoddi čujuha maiddái Sámedikki ovttasbargošiehtadusaide fylkkagielddaiguin ja vuordá ahte fylkkagielddat leat mielde nannemin sámi museaid. </p>
<p>Muđui leat olles lávdegottis mearkkašumit ja árvalusat čuovvovaš čuoggáide dieđáhusas:</p>
<p>Mearkkašupmi olles lávdegottis</p>
<p><em type="italic">5.1.1 </em><em type="italic">Organiseren boahtteáiggis </em></p>
<p>Lávdegoddi dáhttu ođđa oassečiealggadeami Romssa fylkka ja Davit-Nordlándda museaid várás. Museaid organiserenbargu ja historjjálaš ávdnasiid čohkken lea ain álgodásis dán guovllus. Dakkár dilis lea menddo árrat álggahit organiserema ja bidjat Romssa fylkka gaskasámi museasiidda vuollásažžan. Danne dáhttu lávdegoddi ođđasis geahčadit diliid Romssa fylkkas ja Davit-Nordlánddas, ja bidjat strategiijaid fierpmádathuksemii ja museadoaimma ovddideapmái.</p>
<p>Dán guovllus lea stuorra sámi veahkadat ja dat lea deaŧalaš sámi guovddášguovlu historjjálaš árbevieruiguin. Dát boahtá čielgasit ovdan mihtilmas suopmaniin, biktasiin, duodjevieruin, oktasaš bearaš- ja oahppásiidfierpmádagain sámi giliid gaskkas Norgga ja Ruoŧa bealde, ja maiddái eará erenoamáš oktasašiešvuođain.</p>
<p>Lávdegoddi lea ovttaoaivilis das ahte Sámediggi berre váikkuhit museasuorggi oktiiordnema. Jus oktiiordnen galggaš lihkostuvvat, de dat ferte dáhpáhuvvat eaktodáhtus. Dasa gullá maiddái organisašovdnavuogi válljen. Báikkálaš áŋgiruššan lea vuolggahan ollu museaid ja dan lea deaŧalaš bisuhit. Sámediggi berre doarjut dan dakko bokte ahte veahkeha iešguđet oassálastiid válljet buoremus organisašuvdnavuogi almmá bijakeahttá eavttuid ovttasbargui.</p>
<p><em type="italic">Evttohus 1 </em>olles lávdegottis </p>
<p>Lávdegoddi evttoha sihkkut kuvlačuoggá 3 vuoruhuvvon doaibmabijuin 5.1.1: <em type="italic">Ferte bargat dan ala ahte Saemien Sijte organiserejuvvo… </em></p>
<p><em type="italic">Evttohus 2 </em>olles lávdegottis </p>
<p>Ođđa kuvlačuokkis vuoruhuvvon doaibmabijuide 5.1.1:</p>
<list><p type="listitem">Romssa fylkka ja Davit-Nordlándda museaid dilli guorahallojuvvo ođđasis oktan strategiijaiguin hukset fierpmádagaid ja ovddidit museadoaimma.</p>
</list><p>Mearkkašupmi olles lávdegottis</p>
<p><em type="italic">5.1.3 </em><em type="italic">Báikkálaš áŋgiruššamat </em></p>
<p>Lea deaŧalaš ahte báikkálaš áŋgiruššan jotkojuvvo ja nannejuvvo. Dál leat stuorra erohusat museaid gaskkas áŋgiruššama oktavuođas ja movt dan fuolahit. Berre bargat dan ala ahte sámi museaid dilli dán dáfus šaddá boahtteáiggis sullii seammalágan. Earret eará berre ávžžuhit buot lágideaddjigielddaid várret ruđaid museadoibmii.</p>
<p>Báikkálaš museasearvvit leat mávssolaččat báikkálašhistorjjá barggus ja gaskkustanbarggus, muhto dát lea eaktodáhtolaš árjja duohken.</p>
<p><em type="italic">Evttohus 3 </em>olles lávdegottis </p>
<p>Kuvlačuoggát vuoruhuvvon doaibmabijuide 5.1.3:</p>
<list><p type="listitem">Buot lágideaddjigielddat ávžžuhuvvojit várret ruđaid museadoibmii.</p>
<p type="listitem">Gielddaid máksu berre áiggi mielde boahtit dakkár dássái ahte juohke gieldda oassi dávista sihke musea ja gieldda sturrodaga.</p>
<p type="listitem">Vai báikkálaš áŋgiruššan ja váikkuhanfápmu boahtteáiggi museasiiddain bisuhuvvo, de berre ásahit báikkálaš musealávdegottiid. Dát lávdegottit galget erenoamážit bearráigeahččat ahte báikkálaš museaberoštumit fuolahuvvojit.</p>
</list><p>Mearkkašupmi olles lávdegottis</p>
<p><em type="italic">5.2.1 Čohkken ja duođašteapmi </em></p>
<p>Fotográfalaš ávdnasat leat deaŧalaš diehtogáldun sámi vássánáiggi birra. Priváhta ruovttuin leat ollu mávssolaš fotoávdnasat. Ferte ulbmillaččat čohkket dáid govaid ja dieđuid daid birra ovdalgo lea menddo maŋŋit. Ferte maid fuolahit ahte sámi museain lea dat gelbbolašvuohta, mii gáibiduvvo go galget seailluhit fotográfalaš ávdnasiid.</p>
<p><em type="italic">Evttohus 4 </em>olles lávdegottis </p>
<p>Ođđa kuvlačuokkis vuoruhuvvon doaibmabijuide 5.2.1:</p>
<list><p type="listitem">Berre ásahit okasaš <span type="quote">”govvabálvalusa”</span> sámi museaid várás. Ásahuvvo maiddái oktasaš diehtovuođđu daid govaid várás, mat duođaštit sámi vássánáiggi.</p>
</list><p>Mearkkašupmi olles lávdegottis</p>
<p><em type="italic">5.2.2 </em><em type="italic">Konserveren ja seailluheapmi </em></p>
<p>Musea/museasiidda fágavirggiide fertejit maid gullat konserváhtor NKF-N virggit (ovdamearkka dihtii objeaktakonserváhtor) ja leat dárbbašlaš oassin musea fágabargogottis. Konserverenfága lea univeritehtaoahppu seamma dásis go etnologiija, antropologiija, arkologiija ja dáiddahistorjá. Seailluhangelbbolašvuođa ferte ásahit seammaláhkai go earáge fágavirggiid ja fuolahit dárbbašlaš joatkevašvuođa musea/museasiidda seailluhanbarggus.</p>
<p>Konserverenfága lea ásahuvvon luonddudiehtaga árbevierus, mas fágalaš njuolggadusat viehka muddui leat guoskan dušše ávdnasa oppalašvuhtii. Maŋimuš jagiid leat eahpeávnnaslaš kultur- ja luonddubealit šaddan deaŧaleabbot museafágain ja maiddái konserverenfágas. Sámi museaide/museasiiddaide lea deaŧalaš ahte konserverenfága ii dušše fátmmas ávnnaslaš ja eahpeávnnaslaš kultuvrra - muhto maiddái bidjá njuolggadusaid biergasiid geavaheapmái ja juvssahahttivuhtii ja ovddida ávnnasjoavkkuid várás dakkár gieđahallanvugiid, mat vulget árbevirolaš sámi seailluhan- ja bajásdoallanvugiin.</p>
<p>Sámi museaid identitehtii lea hui deatalaš ahte konserveren- ja seailluhanbarggusge sáhttá viidásetovddidit dálá sámi fágamáhtu ja sámi árbevieruid oassin museasiiddaid seailluhangelbbolašvuođa ovddideamis.</p>
<p>Lea lunddolaš máŋgga jagi badjel hukset ja ásahit seailluhan- ja konserverngelbbolašvuođa.</p>
<p>Vuos lea dárbu ásahit juohke museasiidii virggi, mas lea gelbbolašvuohta seailluhanbarggus. Dieđáhusas namuhuvvo ahte ollu museabargguin lea joatkevašvuohta deaŧalaš, nu maiddái seailluheamis. Dát fágavirggit sáhtášedje doaimmahit guhkesáiggi eastadanbarggu ja gozihit museaid čájáhusaid, visttiid (ráfáidahttojuvvon visttiid) ja magasiinnaid mat leat siiddain. Sii oidnet iešguđet siidda bierggasávdnasiid dárbbuid ja sáhttet lágidit nu ahte dárbbašlaš konserverenbargu doaimmahuvvo.</p>
<p>Lea dárbu ásahit konserverenguovddáža buot museasiiddaid várás. Dás sáhtášii doaimmahit stuorát konserverenbargguid ja dutkama áigeguovdilis čuolbmačilgehusain. Seammás sáhtášii doaimmahit/oktiiordnet stuorát ovttasbargoprošeavttaid riikkarájáid ja fágasurggiid rastá. Das ferte dađis lasihit gelbbolašvuođa konservernfága iesguđet surggiin; dáiddabiergasat (njuohtamat, govvačullosat), bábir (grafihkka, fotografiija jna.), biergasat (metállat, muorat, dahkuávdnasat, leaira/náhkki, bálseduodji, glássa, dákti, čoarvi jna.), luondduhistorjjálaš biergasat (coggojuvvon eallit, geologalaš ja botanihkalaš biergasat) ja visttit.</p>
<p><em type="italic">Evttohus 5 </em>olles lávdegottis </p>
<p>Ođđa kuvlačuoggát vuoruhuvvon doaibmabijuide 5.2.2:</p>
<list><p type="listitem">Berre ásahuvvot juohke museasiidii virgi, mas lea seailluhangelbbolašvuohta.</p>
<p type="listitem">Berre ásahuvvot konserverenguovddáš buot museasiiddaid várás.</p>
</list><p>Mearkkašupmi olles lávdegottis</p>
<p><em type="italic">5.2.3 </em><em type="italic">Čájáhusat ja gaskkusteapmi </em></p>
<p>Lávdegotti mielas lea deaŧalaš čalmmustahttit báktedáidaga eamiálbmotperspektiivvas, mii lea dábálaš eará sajiin máilmmis nugo Austrálias. Danne lea lávdegotti mielas deaŧalaš álggahit duođaštanprošeavtta mii čalmmustahttá dakkár perspektiivva.</p>
<p>Mearkkašupmi olles lávdegottis</p>
<p><em type="italic">5.2.5 Museat, luonddu- ja kulturmuitosuodjaleapmi </em></p>
<p>Sámediggi lea ovdal cealkán ahte diggi vuosttalda álbmotmehciid ásaheami sámi guovlluin, earret go jus sámit ieža leat oassálastán proseassas ja mieđihan álbmotmehciid ásaheapmái. Dán vuođul lea lávdegoddái váttis guorrasit dasa ahte álbmotmeahc</p>
<p>Lávdegoddi oaivvilda ahte ásahuvvon álbmotmeahcceguovddážat fertejit oažžut dárbbašlaš resurssaid vai sáhttet fuolahit álbmotmeahccedoaimmaid dohkálaččat. Čatnaseami museaide ferte mearridit oktagaslaččat ja iešheanalaččat.</p>
<p><em type="italic">Evttohus 6 </em>olles lávdegottis </p>
<p>Viiddiduvvon kuvlačuokkis 2 vuoruhuvvon doaibmabijuide 5.2.5:</p>
<list><p type="listitem">Álbmotmeahcceguovddážiid vejolaš ásaheami oktavuođas sámi guovlluin berre árvvoštallat galget go dat leat juogo sámi museaid vuollásažžan dahje čadnojuvvon sámi museaide. Eaktun lea ahte ásahusaid doaibma ruhtaduvvo dohkálaččat stáhta bealis. Dain guovlluin gos eai leat sámi museat, ferte báikkálaš sámi álbmot beassat fárrui álbmotmeahcceguovddáža ásaheapmái.</p>
</list><p>Mearkkašupmi olles lávdegottis</p>
<p><em type="italic">5.3.6 Vuoigatvuođaid ruovttoluotta fievrrideapmi sámi kulturárbái </em></p>
<p>Lávdegoddi čujuha Sámi Parlamentáralaš ráđi mearrádussii áššis SPR 009/04, mas SPR dadjá ahte galgá ráhkaduvvot oktasaš strategiija sámi biergasiid ruovttoluotta fievrrideami oktavuođas sámiide.</p>
<p>Lávdegotti unnitlohku lahtuiguin: Bargiidbellodaga sámediggejoavkkus; Sten Jønsson, Josef Vedhugnes, Berit Oskal Eira, Anders Urheim, Johttisámiidlisttas/Olgešbellodagas; Tormod Bartholdsen:</p>
<p>Mearkkašupmi dán unnitlogus</p>
<p><em type="italic">5.2.6 </em><em type="italic">Dutkan ja duođašteapmi </em></p>
<p>Dát lahtut oaivvildit ahte lea stuorra dárbu dutkat ja duođaštit báhtareaddjijohtolaga Divttasvuona rastá.</p>
<p>Lávdegotti unnitlogu lahtuin: Bargiidbellodaga sámediggejoavkkus; Sten Jønsson, Josef Vedhugnes, Berit Oskal Eira, Anders Urheim, lea vel čuovvovaš mearkkašupmi dieđáhussii:</p>
<p>Mearkkašupmi dán unnitlogus</p>
<p><em type="italic">5.2.6 </em><em type="italic">Dutkan ja duođašteapmi </em></p>
<p>Dát unnitlohku oaivvilda ahte sámi álbmoga fuopmášahtti rahčan soađi áiggi lea uhccán čalmmustahttojuvvon. Dát guoská earret eará sidjiide geat ofelaste ja muđui veahkehedje Norgga ja Ruošša soahteveagaid, ja maiddái sidjiide geat eaktodáhtolaččat eai diktán nasisttaid evakueret sin. Dát árja ferte šaddat almmolaččat dovddus oassin historjjás. Dutkanprošeakta berre álggahuvvot, mii čuvgeha ja duođašta daid dávgguid maid ovttaskas olbmot ja joavkkut gillájedje dán geažil.</p>
<p>Dát unnitlohku čujuha maiddái rádjelovssaid bargui. Sođi áiggi sámi álbmot válddii badjelasas, stuorra oaffaruššamiin ja máŋgii heakka pántan, ofelastit báhtareaddjiid friijavuhtii. Dát árja lea ožžon uhcán fuomášumii ja dát unnitlohku oaidná dárbbašlažžan álggahit dutkan- ja duođaštanbarggu oažžut ovdan dán oasi soahtehistorjjás. Dás čujuhuvvo earret eará rádjelovssaide Divttasvuonas.</p>
<p>LÁVDEGOTTI ÁRVALUS:</p>
<p>Lávdegottis eai leat muđui eará mearkkašumit, čujuhit Sámediggeráđi dieđáhussii sámi museaid birra ja árvala Sámedikki mearridit čuovvovaččat:</p>
<p><em type="italic">Evttohus 1 </em>olles lávdegottis </p>
<p>Lávdegoddi evttoha sihkkut kuvlačuoggá 3 vuoruhuvvon doaibmabijuin 5.1.1: <em type="italic">Ferte bargat dan ala ahte Saemien Sijte organiserejuvvo… </em></p>
<p><em type="italic">Evttohus 2 </em>olles lávdegottis </p>
<p>Ođđa kuvlačuokkis vuoruhuvvon doaibmabijuide 5.1.1:</p>
<list><p type="listitem">Romssa fylkka ja Davit-Nordlándda museaid dilli guorahallojuvvo ođđasis oktan strategiijaiguin hukset fierpmádagaid ja ovddidit museadoaimma.</p>
</list><p><em type="italic">Evttohus 3 </em>olles lávdegottis </p>
<p>Kuvlačuoggát vuoruhuvvon doaibmabijuide 5.1.3:</p>
<list><p type="listitem">Buot lágideaddjigielddat ávžžuhuvvojit várret ruđaid museadoibmii.</p>
<p type="listitem">Gielddaid máksu berre áiggi mielde boahtit dakkár dássái ahte juohke gieldda oassi dávista sihke musea ja gieldda sturrodaga.</p>
<p type="listitem">Vai báikkálaš áŋgiruššan ja váikkuhanfápmu boahtteáiggi museasiiddain bisuhuvvo, de berre ásahit báikkálaš musealávdegottiid. Dát lávdegottit galget erenoamážit bearráigeahččat ahte báikkálaš museaberoštumit fuolahuvvojit.</p>
</list><p><em type="italic">Evttohus 4 </em>olles lávdegottis </p>
<p>Ođđa kuvlačuokkis vuoruhuvvon doaibmabijuide 5.2.1:</p>
<list><p type="listitem">Berre ásahit okasaš <span type="quote">”govvabálvalus”</span> sámi museaid várás. Ásahuvvo maiddái oktasaš diehtovuođđu daid govaid várás, mat duođaštit sámi vássánáiggi.</p>
</list><p><em type="italic">Evttohus 5 </em>olles lávdegottis </p>
<p>Ođđa kuvlačuoggát vuoruhuvvon doaibmabijuide 5.2.2:</p>
<list><p type="listitem">Berre ásahuvvot juohke museasiidii virgi, mas lea seailluhangelbbolašvuohta.</p>
<p type="listitem">Berre ásahuvvot konserverenguovddáš buot museasiiddaid várás.</p>
</list><p><em type="italic">Evttohus 6 </em>olles lávdegottis </p>
<p>Viiddiduvvon kuvlačuokkis 2 vuoruhuvvon doaibmabijuide 5.2.5:</p>
<list><p type="listitem">Álbmotmeahcceguovddážiid vejolaš ásaheami oktavuođas sámi guovlluin berre árvvoštallat galget go dat leat juogo sámi museaid vuollásažžan dahje čadnojuvvon sámi museaide. Eaktun lea ahte ásahusaid doaibma ruhtaduvvo dohkálaččat stáhta bealis. Dain guovlluin gos eai leat sámi museat, ferte báikkálaš sámi álbmot beassat fárrui álbmotmeahcceguovddáža ásaheapmái.</p>
</list><p>Muđui eai leat lávdegottis eará mearkkašumit Sámediggeráđi mearrádusevttohussii - Sámediggeráđi dieđáhus sámi museaid birra biddjo mielddusin beavdegirjái.</p>
<p>Vuolláičállit leat lohkan beavdegirjji ja duođašta ahte girjejuvvon mearrádusat oktiivástidit Bajásšaddan- ja oahppolávdegotti mearrádusain.</p>
<p>Kárášjohka, skábmamánu 11. b. 2004</p>
<p>Bajásšaddan- ja oahppolávdegoddi</p>
<p>Jon Erland Balto Stig Eriksen</p>
<p>jođiheaddji áššejođiheaddji</p>
<p><em type="bold">Bajášaddan- ja oahppolávdegoddi Čoahkkingirjji oassi 3/04 </em><em type="bold">18 </em><em type="bold">siidu </em><em type="bold">19 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: Hege Fjellheim Sarre / Karen Lovise Siri Čoahkkingirjjis leat oktiibuot </em><em type="bold">3 </em><em type="bold">siiddu </em></p>
<p>18</p>
<p><em type="bold">*ráđđi/stivra* Čoahkkingirjji oassi */* </em><em type="bold">9 </em><em type="bold">siidu </em><em type="bold">1 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: *Čále nama* Čoahkkingirjjis leat oktiibuot </em><em type="bold">1 </em><em type="bold">siiddu </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>