<document xml:lang="sme" id="no_id"><header><title>MELAND KOMMUNE</title><genre code="admin"/><author><person firstname="Anja Guttorm" lastname="Graven" sex="f" born="1979" nationality="NO"/></author><translator><unknown/></translator><translated_from xml:lang="nob"/><year>2005</year><wordcount>13451</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><multilingual><language xml:lang="nob"/></multilingual><origFileName>gohccun_dievas_3_2004.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.7 $; common.xsl  $Revision$; </version></header><body><p>Sámedikki dievasčoahkkin</p>
<p>Sámedikki áirasat</p>
<p>Čoahkkinjođihangoddi</p>
<p xml:lang="nob">Møtelederskapet</p>
<p xml:lang="nob">Kautokeinovenen 50</p>
<p xml:lang="nob">9730 Karasjok</p>
<p>Telefovdna +47 78 47 40 00</p>
<p>Telefáksa +47 78 47 40 90</p>
<p>samediggi@samediggi.no</p>
<p>www.samediggi.no</p>
<p xml:lang="nob">NO 974 760 347</p>
<p xml:lang="nob">ÁŠŠEMEANNUDEADDJI/  SAKSBEHANDLER</p>
<p xml:lang="nob">DIN čUJ./DERES REF.</p>
<p xml:lang="nob">MIN čUJ./VÅR REF.</p>
<p xml:lang="nob">BEAIVI/DATO</p>
<p>Gohččun Sámedikki dievasčoahkkimii 20.09.2004 Kárášjogas </p>
<p>Sámediggi doallá mearriduvvon čoahkkinplána mielde dievasčoahkkima čákčamánu 20 - 24.b. Čoahkkin dollojuvvo Sámedikkis ja álgá vuosárgga čákčamánu 20. b. 2004 dii. 09.00.</p>
<p>Sámedikki čoahkkinortnega § 2 vuođul evttoha čoahkkinjođigangoddi čuovvovaš áššelisttu:</p>
<p xml:lang="nob">Ašše nr.</p>
<p>Aššenamma</p>
<p xml:lang="nob">032/04</p>
<p>Vuođđudeapmi</p>
<p xml:lang="nob">033/04</p>
<p>Sámediggeráđđi doaibmadieđáhus</p>
<p xml:lang="nob">034/04</p>
<p>Gažaldagat Sámediggeráđđái Sámedikki čoahkkinortnega § 11 vuođul</p>
<p xml:lang="nob">035/04</p>
<p>Ođđa áššiid dieđiheapmi</p>
<p xml:lang="nob">036/04</p>
<p>Sámedikki dieđáhus guolásteami birra ealáhussan ja kultuvran riddu ja vuotnaguovlluin</p>
<p xml:lang="nob">037/04</p>
<p>Hálkavári ja Meavkki/Blåtind báhčinguovlu</p>
<p xml:lang="nob">038/04</p>
<p>Sd.dieđáhus nr 44 (2003-2004) Buhtadusortnegiid birra soahtemánáide ja buhtadusortnegiid birra romaniálbmogii ja boarraset oahppováillat sámiide ja kvenaide</p>
<p xml:lang="nob">039/04</p>
<p>Duodjeealáhusšiehtadus - lotnolasealáhusaid doaibmadoarjjaortnega joatkka</p>
<p xml:lang="nob">040/04</p>
<p>Ovttasbargošiehtadus Sámedikki ja sámi dáiddárservviid gaskkas</p>
<p xml:lang="nob">041/04</p>
<p>2005/2006 boazodoallošiehtadussii cealkámuš</p>
<p xml:lang="nob">042/04</p>
<p>Gulaskuddancealkámuš Sámelága ođasteapmái - dievadasmandáhtat</p>
<p xml:lang="nob">043/04</p>
<p>Olympiijagilvvut Romssas 2014</p>
<p xml:lang="nob">044/04</p>
<p>Leat diŋgon idjasaji áirasiidda Karasjok Rica Hotell:as sotnabeaivve ********* **. b. **** rájes, ja lea šihtton ollespenšuvdna mállásiiguin sotnabeaivve rájes.</p>
<p>Bivdit áirasiid geat eai áiggo hoteallas orrot, dieđihit dan hálddahussii vai várrejuvvon lanjaid sáhttit eret cealkit. Áirasat geat háliidit boahtit Kárášjohkii árat, fertejit ieža diŋgot lanja hoteallas, tel. 78 46 74 00.</p>
<p>Áirasat fertejit ieža lágidit mátkkiset ovdan ruoktot. Ávžžuhit áirasiid geat gullet seamma válgabiirii, johtit fárrolagaid go priváhta biillaid geavahit.</p>
<p>Vejolaš virgelohpeohcamiid ferte sáddet Sámedikki hálddahussii nu fargga go vejolaš. Čoahkkinjođihan-goddi muittuha ahte Sámedikki áirrasdoaibma lea dakkár doaibma maid olmmoš lea geatnegas váldit badjelasas, ja permišuvnna ii oaččo go earenoamáš sivaid geažil.</p>
<p>Čoahkkinjođihangoddi muittuha maiddái ahte Sámedikki čoahkkinortnega vuođul galgá evttohusaid ja mearkkašumiid áššiide ovddidit čoahkkinjođihangoddái maŋimustá dii. 16.00 beaivvi ovdal go ášši galgá meannuduvvot dievasčoahkkimis.</p>
<p>Čoahkkinjođihangotti áigumuššan lea juogadit joavkkuide sárdnunáiggi seamma prinsihpa mielde go 2002 skábmamánu ja 2003 guovvamánu dievasčoahkkimiin.</p>
<p>Dearvuođaiguin Josef Vedhugnes</p>
<p>Čoahkkinjođihangotti jođiheaddji ( v.č. )</p>
<p>Kopiija: Sámedikki várreáirasiidda</p>
<p>Vuođđogiella: sámegiella ja dárogiella </p>
<p>Ášši 32/04</p>
<p>Čoahkkima vuođđudeapmi</p>
<p>Ášši meannudeapmi álggahuvvui skábmamánu 20. b. 2004 dii. 09.00.</p>
<p>Áirasat</p>
<p>Čuovvovaš áirasat ledje vuođđudeamis:</p>
<p xml:lang="nob">1. Olav M. Dikkanen</p>
<p>21. Olaf Skogmo válddii saji 21.09</p>
<p>Svein Peter Pedersen várrelahtu </p>
<p>2. Magnhild Mathisen</p>
<p>22. Randi A. Skum</p>
<p xml:lang="nob">3. Berit Ranveig Nilssen</p>
<p xml:lang="nob">23. Margreta Påve Kristiansen</p>
<p xml:lang="nob">4. Steinar Pedersen</p>
<p xml:lang="nob">24. Per-Bjørn Lakselvnes</p>
<p>5. Janoš Trosten</p>
<p xml:lang="nob">25. Ann-Mari Thomassen</p>
<p>6. Jon Erland Balto</p>
<p xml:lang="nob">26. Henrik Eriksen</p>
<p>Berit Oskal Eira várrelahtu </p>
<p>7. Ragnhild Nystad</p>
<p xml:lang="nob">27. Ove Johnsen</p>
<p>8. Berit Alette Utsi Eira</p>
<p>Egil Olli várrelahtu </p>
<p>28. Åge Nordkild</p>
<p xml:lang="nob">9. Terje Tretnes</p>
<p xml:lang="nob">29. Roger Pedersen</p>
<p xml:lang="nob">10. Per A. Bæhr</p>
<p xml:lang="nob">30. Per Solli</p>
<p xml:lang="nob">11. Klemet Erland Hætta</p>
<p>Ole Henrik Magga várrelahtu </p>
<p>31. Sven-Roald Nystø</p>
<p>12. Isak Mathis O. Hætta</p>
<p xml:lang="nob">32. Simon Ivar Andersen</p>
<p>Stig Eriksen várrelahtu </p>
<p>13. Josef Vedhugnes</p>
<p xml:lang="nob">33. Anders Urheim</p>
<p>14. Olaf Eliassen</p>
<p>34. Jarle Jonassen</p>
<p xml:lang="nob">15. Sverre Anderssen</p>
<p>35. Kjell Jøran Jåma</p>
<p>16. Per Edvin Varsi</p>
<p>Willy Olsen várrelahtu </p>
<p xml:lang="nob">36. Sten Erling Jønsson</p>
<p>17. John Harald Skum</p>
<p xml:lang="nob">37. Birger Nymo</p>
<p xml:lang="nob">18. Per Arnesen</p>
<p>Tormod Bartholdsen várrelahtu </p>
<p>38. Johan Mikkel Sara</p>
<p xml:lang="nob">19. Geir Tommy Pedersen</p>
<p>39. Jørn Are Gaski</p>
<p>20. Olaug Eliassen</p>
<p>Willy Ørnebakk várrelahtu </p>
<p>Juolluduvvon permišuvnnat</p>
<p>Permišuvnnat osiid di evasčoahkkimis </p>
<p>Áirras nr. 2 Magnhild Mathisen oaččui permišuvnna 23. - 24.09.04.</p>
<p>Áirras nr. 4 Steinar Pedersen oaččui permišuvnna 24.09.04.</p>
<p>Áirras nr. 18 Per Arnesen oaččui permišuvnna duorastaga 23.09 ja bearjadaga 24.09.04</p>
<p>Áirras nr. 22 Randi Skum oaččui permišuvnna duorastaga 23.09 dii. 12.00 rájes.</p>
<p>Várrelahtut</p>
<p>Arild Johnsen lei čoahkkimis 23. - 24.09.04 áirrasa nr. 2 Magnhild Mathisen ovddas.</p>
<p>Marie Therese Aslaksen Gaup lei čoahkkimis 24.09.04 áirrasa nr. 4 Steinar Pedersen ovddas.</p>
<p>Mildrid Pedersen lei čoahkkimis duorastaga 23.09.04 dii 12.00 rájes áirasa nr. 22 Randi Skum ovddas.</p>
<p>Gunvald Nilsen lei čoahkkimis duorastaga 23.09.04 rájes áirasa nr. 18 Per Arnesen ovddas.</p>
<p>I Mildosat</p>
<p>Borgemánu 27. b. 2004 beaiváduvvon gohččun ja áššelistu.</p>
<p>II Evttohusat ja mearkkašumit</p>
<p>Čoahkkinjođihangotti árvalus Sámediggái</p>
<p>Borgemánu 27. b. 2004 beaiváduvvon gohččun ja áššelistu dohkkehuvvo. Čoahkkinjođihangoddi ovddidii ođđa ášši 44/04 Sámedikki jagi 2005 čoahkkinplána.</p>
<p>III Jienasteapmi</p>
<p>39 áirasis ledje 34 čoahkis. Jienasteapmi dahkkojuvvui čuovvovaš vuogi mielde:</p>
<p>Čoahkkinjođihangotti árvalus mearriduvvui ovttajienalaččat.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka</p>
<p>Josef Vedhugnes, áššeovddideaddji</p>
<p>VI Sámedikki mearrádus</p>
<p>Borgemánu 27. b. 2004 beaiváduvvon gohččun ja áššelistu mearriduvvui ovttajienalaččat oktan liigeáššiin 44/04 Sámedikki jagi 2005 čoahkkinplána . </p>
<p>Ášši meannudeapmi loahpahuvvui dii. 09.15 čakčamánu 20. b. 2004.</p>
<p>Vuođđogiella: dárogiella </p>
<p>Ášši 33/04</p>
<p>Sámediggeráđđi doaibmadieđáhus</p>
<p>Arkiva</p>
<p>SF-012.32</p>
<p>Arkiiváššenr.</p>
<p xml:lang="nob">2004003942</p>
<p>Ášši meannudeapmi álggahuvvui čakčamánu 22. b. 2004 dii. 09.05</p>
<p>I Mildosat</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p xml:lang="nob">1.</p>
<p xml:lang="nob">09.09.04 04/639-14</p>
<p>Čoahkkimat ja ovddasteamit</p>
<p xml:lang="nob">2.</p>
<p xml:lang="nob">09.09.04 04/1482-7</p>
<p>Sámedikki ja Romssa fylkkagieldda gaskasaš ovttasbargošiehtadus - stáhtus 07.07.04 nammii</p>
<p>II Evttohusat ja mearkkašumit</p>
<p>Sámediggeráđi árvalus Sámediggái:</p>
<p>Dieđáhus guoská Sámediggeráđi doaimmaide áigodagas 11.05.2004 - 06.09.2004</p>
<p>1 Doaimma birra</p>
<p>Sámediggeráđđi lea dán áigodagas doallan golbma čoahkkima ja lea meannudan 48 ášši. Čujuhit čoahkkingirjjiide R05/04, R06/04 ja R07/04</p>
<p>Sámediggeráđđi áigu dán dieđáhusas válddahallat soames áššiid maiguin ráđđi lea bargan dán áigodagas.</p>
<p>Nugo oidno mildosis, de lea ráđđi dasa lassin searvan ollu čoahkkimiidda ja ovddastemiide.</p>
<p>2 Áššesuorggit</p>
<p>2.1 Oahpahus ja oahppu</p>
<p>2.1.1 Oahpahusdirektoráhta </p>
<p>Našuvnnalaš dásis Oahpahus- ja dutkandepartemeantta vuolde lea ásahuvvon ođđa Oahpahusdirektoráhta mii galgá hálddašit buot fágalaš gažaldagaid mat gusket vuođđooahpahussii Norggas. Sámediggi lea ásahan ovttasbarggu Oahpahusdirektoráhtain ja galgá guorahallat boahtteáiggi ovttasbargovugiid.</p>
<p xml:lang="nob">Stuorradiggedieđáhus « Ku ltur for læring» </p>
<p>Stuorradiggedieđáhus nr. 30 (2003 - 2004) Kultur for læring - kunnskap, mangfold og likeverd 13-jagáš vuođđooahpahusa birra mearriduvvui Stuorradikkis 17.06.04. Sámedikkis leat leamaš čoahkkimat Oahpahus- ja dutkandepartemeanttain ja stáhtaráđiin ovdal go dieđáhus meannuduvvui Stuorradikkis. Sámediggi ovddidii oainnuidis Girko-, oahpahus- ja dutkanlávdegoddái ovdal go dieđáhus meannuduvvui Stuorradikkis. </p>
<p>Stuorradiggedieđáhusa oktavuođas lea álggahuvvon bargu ođasmahttit vuođđooahpahusa oahppoplánaid. Sámediggi lea álggahan ráhkadit ođđa sámi oahppoplánaid. Dát bargu dahkkojuvvo skuvlajagi 2004/2005, ja vurdojuvvo daid meannudeapmi Sámedikkis giđđat 2005.</p>
<p>Oahppoplána geahččaleapmi joatkkakurssa 1 várás duojis ja hábmemis </p>
<p>Sámediggi lea dohkkehan oahppoplána geahččaleami joatkkakurssa 1 várás duojis ja hábmemis. Geahččaleapmi lea dohkkehuvvon guovtti jahkái.</p>
<p>Erenoamášpedagogalaš bargu </p>
<p>Oassin "Kompetansehevingsplan i spesialpedagogikk 2004 - 2006», čuovvoleames lea Sámediggi bidjan virgái prošeaktakoordináhtora 75 % virgái. Dainna eavttuin ahte juolluduvvo ruhta prošektii maŋŋá 2004, bisttášii prošeakta jagi 2006 lohppii. Gelbbolašvuođa bajideami olahusjoavkun lea oarjel- ja julevsámi guovlu ja guovllut Lulli-Romssas ja davvi Norlánddas. Dollojuvvo oktasaš álggahanseminára guoskevaš oasálaččaide Bodeajjus golggotmánu 20. - 21. b. dán jagi.</p>
<p>Sámi instituhtta </p>
<p>Davviriikkaid ministtarráđđi lea bovden Sámedikkiid presideanttaid dahkat áigumušjulggaštusa Sámi Instituhta boahtteáiggi organiseremis. Organiserenevttohus čuovvu hui ollu Brändströmraportta váldorávvagiid mii guoská Sámi Instituhttii. Dat mearkkaša čuovvovačča:</p>
<list><p type="listitem">Sámi Instituhtta biddjojuvvo našuvnnalaš dássái ja heivehuvvo isitriikka rievttálaš diliide</p>
<p type="listitem">Davviriikkaid ministtarráđđi joatká Sámi Instituhta vuođđoruhtadeami doaittážii gitta jahkái 2007</p>
<p type="listitem">Sámi Instituhtta sáhttá lassin vuođđoruhtadeapmái háhkat ruđaid riikkaidgaskasaš, davviriikkalaš, našuvnnalaš ja eará olggobealde gálduin márkaneavttuiguin.</p>
<p type="listitem">Sámi Instituhta davviriikkalaš dimenšuvdna sihkkarastojuvvo davviriikkalaš stivrra bokte mii lea heivehuvvon isitriikka lágaide</p>
<p type="listitem">Sámi Instituhta dáláš golmmajagáš kontrákta rievdaduvvo njealljejagáš kontráktan áigodahkii 2004-2007 maid lea vejolaš guhkedit</p>
<p type="listitem">Sámi Instituhta njuolggadusat ja kontrákta heivehuvvo ođđa dillái</p>
</list><p>Biddjojuvvui bargojoavku man oktavuođas bealit galget árvalit ođđa kontrávtta Sámi Instituhta ektui. Bargojoavkkus leat Sámi Instituhta, Oahpahus- ja dutkandepartemeantta Norgga bealde, Oahpahusdepartemeantta Ruoŧa bealde, Oahpahusdepartemeantta Suoma bealde, Davviriikkaid Ministtarráđi, Sámi allaskuvlla ja Sámi parlamentáralaš ráđi ovddasteaddjit. Gielda- ja guovlodepartemeanttas Norggas lea áicisadji.</p>
<p>Mearkkašumiid vuođul bargojoavkkuid čoahkkimiin lea Davviriikkaid Ministtarráđđi ráhkadan ođđasis kontrávtta Sámi Instituhta joatkimis viidáseappot. Dán kontrávtta vuođul galgá Sámi Instituhtas leat davviriikkalaš stivra mas leat vihtta lahtu. Golbma lahtuin galget nammaduvvot Sámedikkiid evttohusaid mielde, okta lahtuin nammaduvvo Davviriikkaid Ministtarráđi evttohusa mielde ja ovtta lahtuin nammada Sámi Instituhtta bargiidis gaskkas. Sámi Instituhta stivra buktá raportta jahkásaččat Davviriikkaid Ministtarráđđái.</p>
<p>Visotsámi perspektiiva Sámi Instituhtas sihkkarastojuvvo oalle guhkás sierra davviriikkalaš stivrra, sierra direktevrra ja merkejuvvon ruđaid bokte mat bohtet sihke Suomas, Ruoŧas ja Norggas ja dasto Davviriikkaid ministtarráđis. Sámi Instituhta laktimiin fágalaš, iešheanalis ossodahkan Sámi allaskuvlii váikkuha maiddái visotsámi perspektiivva buorideami olles allaskuvllas.</p>
<p>Giella</p>
<p>Sámegiela korrektuvraprográmma elektrovnnalaš teakstagieđahallamii </p>
<p>Maŋŋel go Sámedikki dievasčoahkkin miessemánus dán jagi mearridii álggahit prošeavtta »Sámegiela korrektuvraprográmma elektrovnnalaš teakstagieđahallamii», lea Ráđđehus juolludan 6 miljovnna ruvnno prošektii. Prošeavtta obbalaš bušeahtta golmma jagis lea 11,3 miljovnna ruvnno. Sámediggeráđđi lea jagi 2004:s ohcan ja ožžon 400.000 ruvnno Nordplus-sprog prográmmas, ja áigu maid ohcat doarjaga jagi 2005:s. Sámediggeráđđi áigu maiddái ohcat doarjaga ruoŧa ja suoma stádain, go lea lunddolaš ahte sii ge dorjot prošeavtta mas Ruoŧa ja Suoma sápmelaččat sáhttet atnit ávkki. Sámediggeráđđi oččoda čađat prošeavtta ollásit ruhtaduvvot, ja áigu, jus lea dárbu, evttohit ruhtadit prošeavtta Sámedikki bušeahta bokte.</p>
<p>Prošeavtta oktavuođas leat almmuhuvvon prošeaktajođiheaddjevirgi ja golbma prošeaktamielbargevirggi. Prošeaktajođiheaddji virgáibidjanbargu lea jođus ja čakčamánus galgá leat virgáibidjan. Prošeakta álggahuvvo dakkaviđe go prošeaktajođiheaddji lea álgán bargui, ja čavčča mielde lágiduvvo álggahanseminára.</p>
<p>Sámi sátnevuorká </p>
<p>Sámi sátnevuorkká ođasteami oktavuođas lea Sámediggi ožžon 580.000 ruvnno Nordplus-sprog prográmmas »Servodat- ja dearvvašvuohtasátnegirjji» jorgaleapmái oarjel-, julev- ja davvisámegillii. Prošeakta lea jođus ja Sámediggeráđđi áigu ohcat doarjaga jagi 2005:s prošeavtta joatkimii. Sámedikki giellastivra lea čoahkkimis 19.08.2004 mearridan ođđa sátnebáŋkku nama »Risten»in, ja domenenamman šaddá www.risten.no . Čilgehus dán nama válljemii lea ahte »risten»-namma geavahuvvo buot golmma sámegillii Norggas, ja ii ge dárbbaš earenoamáš čálamearkkaid nama čálidettiin. Ođđa sátnebáŋkku almmolaš rahpan galggašii plána mielde leat 02.11.2004. </p>
<p>Sámi giellaguovddážat </p>
<p>Maŋemus áiggi leat iešguđetlágán searvvit sádden ohcamiid ja váldán oktavuođa Sámediggeráđiin sámi giellaguovddážiid ásaheami birra. Dat mat leat sádden ohcamiid ja čájehan beroštumi sámi giellaguovddáža ásaheapmái leat: Lulli-Trøndelaga fylkkasuohkan Rørossamisk opplæringsprogram bokte, Snåsa suohkan, Foreningen Samisk Hus i Oslo ja Kunnskapssenteret i Gildeskål. Sámediggeráđđi lea ávžžuhan sin ohcat prošeaktaruđaid daid vuosttaš jagiid, ovdal go besset mielde Sámedikki bistevaš giellaguovddášdoarjjaortnegii. Sámediggeráđđi lea pláneme fierpmádatseminára ásahuvvon giellaguovddážiidda, gosa maiddái sii, geat plánejit ásahit giellaguovddážiid, leat bovdejuvvon. Seminára galgá leat Romssas 30.09. - 01.10.04.</p>
<p>Sámegiela hálddašanguovllu viiddideapmi </p>
<p>Sámedikki hálddahusas lei čoahkkin Kultur- ja girkodepartemeanttain 25.05.04 sámegiela hálddašanguovllu viiddideami birra. Čoahkkimis bođii ovdan ahte Stuoradiggi meannuda láhkarievdadanášši áramusat 2004/2005 dálvvi.</p>
<p>Ealáhusat</p>
<p>Eanadoallu </p>
<p>Sámediggeráđđi lea 01.09.04 beaiváduvvon reivves bivdán čilgehusa Eanadoalloministtaris Lars Sponheim movt sámi eanadoalloberoštumiid sáhttá sihkkarastit go viidáseappot šiehtadallamat WTO-šiehtadusa ektui galget čađahuvvot. Sámediggeráđđi bivddii maiddái beassat searvat guorahallamiidda dalle go WTO-šiehtadusa detáljjat galget mearriduvvot.</p>
<p>Dát lea Bargiidbellodaga sámediggejoavkku 03.08.04 beaiváduvvvon jearaldaga Sámediggeráđđái čuovvoleapmi ahte makkár váikkuhusat WTO-šiehtadusas šattašedje sámi guovlluid eanadollui.</p>
<p>Boazodoallu </p>
<p>2.3.2.1 Boazodoalu stivrenorgánat</p>
<p>Sámediggi ja guoskevaš filkadikkit leat diibmá nammadan olbmuid boazodoallo guovllustivrraide áigodahkii 2004 - 2007. Boazodoalloealáhusas bohte moaitámušat stivrraid nammademiide ja konstitueremiidda. Sámediggi lea sádden reivviid guoskevaš filkadikkiide gos mii ávžžuhit buorebut ovttasbargui boahttevaš nammademiid ektui. Sámediggi lea maid sádden reivve Eanandoallodepartementii gos mii evttohit ahte boazodoallolága ođasmahttimis bidjojuvvojit čuovvovaš eavttut boazodoallo stivrenorgánaid nammademiide:</p>
<p> boazodoallo stivrenorgánain galgá leat boazosápmelaš eanetlohku</p>
<p> Boazodoallo stivrenorgánain galgá leat boazosápmelaš jođiheaddji</p>
<list><p type="listitem">Boazodoallolága ođamahttin</p>
</list><p>Eanadoallodepartemeantta stádačálli lea reivves 28.05.04 lohkan ahte sii áigot čakčat 2004s ovddidit boazodaollo láhkaevttohusa Stuoradiggái. Son maid čálla ahte sii áigot ráđđadallat sámedikkiin maŋŋil geasi 2004s. Sámediggi lea reivves 03.09.04 Eanandoallodepartementii bivdán oažžut diehtit áigemeriid ráđđadallamiidda.</p>
<p>Guolástus </p>
<p>Sámediggeráđđi lea ollu gerddiid váldán ovdan guolástusdepartemeanttain Nuorta-Finnmárkku vuotnabivdiid vuoigatvuođaid bivdit gonagasreappá. Sihke čoahkkimis ja 09.06.04 ja 06.08.04 beaiváduvvon reivviin guolástusministtarii leat bivdán rievdadit láhkaásahusaid ja heivehit eamiálbmotdimenšuvnna njuolggadusaide mat gusket gonagasreabbabivdui. Sámediggeráđđi šállosa go láhkaásahusat mearriduvvojedje almmá ahte departemeanta válddii vuhtii Sámedikki, Finnmárkku fylkkagieldda ja guoskevaš gielddaid árvalusaid.</p>
<p>Guovllulaš ovttasbargu</p>
<p>Ovttasbargošiehtadusat </p>
<p>2.4.1.1 Sámediggi ja Finnmárkku fylkkagielda</p>
<p>27.05.04 dollojuvvui čoahkkin Kárášjogas Sámedikki ja Finnmárkku fylkkagieldda hálddahusaid gaskka. Fáddán ledje ovttasbargošiehtadusa artihkalat kultursuorggis, earret museaid/kulturmuitosuodjaleami birra. Čoahkkimis lei sáhka dan birra ahte galggašeigga go Sámedikki presideantta guovttos fylkka sátnejođiheaddjiin addit oktasaš cealkámuša kulturministtarii sámi musihkkagaskkusteami dárbbu birra. 08.07.04 sáddejuvvui cealkámuš kulturministtarii, Girko- ja kulturdepartementii ja Stuorradikki Finnmárkku áirasiidda.</p>
<p>Sámediggi ja Finnmárkku fylkkagielda leigga ovttaoaivilis 06.07.04 čoahkkimis Deanus ahte ruhtadit ovdaprošeavtta čielggadusa heargevuodjen- ja njoarostanrusttega ektui ovttasbargošiehtadusa 16. artihkkala ektui. SVL-N lea ožžon bargun ráhkadit ovdaprošeavtta ja goluid mákset Sámediggi ja Finnmárkku fylkkagielda, goabbáge beali.</p>
<p>Ovttasbargošiehtadusa vuođul Finnmárkku fylkkagielddain lea čađahuvvon oktasaš ovdaprošeakta eamiálbmotavádaga ovddideami birra: “Samarbeid mellom Finnmark fylkeskommune og Sámetinget om utviklingen av en urfolkssone» (Finnmárkku fylkkagieldda ja Sámedikki gaskasaš ovttabargu eamiálbmotavádaga ovddideami oktavuođas). Dát ovttasbargoprošeakta lea jurddašuvvon leat vuođđun positiiva ovddideapmái davvin.</p>
<p>2.4.1.2 Sámediggi ja Romssa fylkkagielda</p>
<p>Ovttasbargošiehtadusa čuovvoleapmi Romssa fylkkagielddain lea boahtán bures johtui. Bealit leat ráhkadan oktasaš stáhtusraportta, beaiváduvvon 07.07.04 mii čájeha makkár artihkkalat leat čuovvoluvvon. Oasálaččaid ulbmilin lea doallat jahkásaš čoahkkimiid čuovvolan dihte šiehtadusa ja árvvoštallat ođđa dárbbuid ja jos dárbu de rievdadit šiehtadusa. Sámediggeráđi oaivila mielde lea ovttasbargošiehtadus leamaš mielde buktimin lávgadeabbo ja ulbmileabbo barggu sámi áššiin Romssas daid áššiid ektui mat leat ovttasbargošiehtadusas.</p>
<p>2.4.1.3 Sámediggi ja Norlándda, Davvi- ja Mátta-Trøndelága ja Hedmárkku fylkkagielddat/oarjelsámešiehtadus</p>
<p>Dál lea bargojuvvomin ovttasbargošiehtadusa ektui Norlándda, Davvi- ja Mátta-Trøndelága ja Hedmárkku fylkkagielddaiguin. Dán šiehtadusas leat nugo Finnmárkku ja Romssa fylkkagielddaid šiehtadusain oktasaš bargosuorggit nugo giella ja oahppa, muhto leat dattetge heivehuvvon oarjelsámeguovllu dilálašvuođaide. Vurdojuvvo ahte šiehtadus válbmana politihkalaččat meannudeami váste čakčat 2005.</p>
<p>2. 4.2 Sámedikki oktasašseminára gielddaiguin </p>
<p>Dán jagi Sámedikki ja gielddaid gaskasaš oktasašseminára lágiduvvo Álttás 30.09.-01.10.04. Seminára fáttát čatnasit evttohuvvon prosessii juohkit riikka ođđa regiovnnaide, eamiálbmotavádatbargui ja Sámi ovddidanfoandda doaibmaguovllu viddideami prosessii. 5 ođđa ohcama leat boahtán beassat mielde foandda doaibmaguvlui. Áigumuš lea maiddái juohkit dieđuid daid Sámedikki váikkuhangaskaoapmeortnegiid birra, mat gusket gielddaide ealáhusovddideami ja kulturulbmiliid dáfus.</p>
<p>Romssa fylkkagieldda regionaliserenlávdegoddi </p>
<p>Regionaliserenlávdegoddi lea geigen raportta “Hvem skal styre i nord?» (Gii galgá stivret davvin?). Lassin viiddes suorgesuokkašdallama lea lávdegoddi geahččalan vuhtiiváldit davviguovlluid riikkaidgaskasaš perspektiivva ja eamiálbmotdimenšuvnna sierra kapihttaliin. Lea deaŧalaš bidjat vuođđun dan áddejuvmi ahte sámiin leat vuoigatvuođat sihke álbmogin ja eamiálbmogin ja doalahit alla standárdda dan našuvnnalaš ja riikkaidgaskasaš rievtti čuovvoleamis, mii guoská sámelaččaide, daddjojuvvo čielggadeamis.</p>
<p>Sámediggeráđđi áigu ovddidit politihkalaš čieggadusa skábmamánu dievasčoahkkimis, mas earret eará máinnaša eamiálbmotavádaga ovddideami ovdaprošeavtta ja regionaliserenlávdegotti raportta.</p>
<p>Birasgáhtten ja kulturmuitosuodjaleapmi</p>
<p>Kulturbirrasa hálddašeapmi </p>
<p>Sámediggi sámi kulturmuittuid hálddašeaddjin lea 03.05.04 reivve bokte fápmudan ovddasvástádusa Ceavccageađgge/Mortensnes kulturmuitoguovllu seailluheami Várjjat Sámi Museai/Varanger Samiske Museum (geahča ráfáiduhttinmearrádusa X. čuoggá, geassemánu 24. b. 1988). Dasto lea Sámediggi juolludan ruđaid seailluheapmái ja gaskkusteapmái Sámedikki bušeahttamearrádusa ektui.</p>
<p>Sámediggi lea 04.06.04 beaiváduvvon reivve bokte formalalaččat sirdán Nuortasámi museai dan geavatlaš barggu čađahit seailluheami ráfáidahttojuvvon guovllus Nuortalašgili kulturbirrasis. Nuortasámi musea lea maiddái ožžon ruđaid seailluheapmái ja gaskkusteapmái Sámedikki bušeahttamearrádusa ektui.</p>
<p>Gaoppašiid guovlluid seailluheapmi galgá čáđahuvvot Sámediki mearridan hálddašanplána mielde guovlluid várás.</p>
<p>Vuoigatvuođat</p>
<p>Finnmárkkuláhka </p>
<p>Sámediggeráđđi lea maŋŋá Sámedikki dievasčoahkkima dieđihan Sámedikki áirasiidda barggu birra mii lea jođus finnmárkkulága ektui. Dien oktavuođas čujuhit 05.07.04 beaiváduvvon notáhtii mildosiiguin.</p>
<p>24.06.04 lei Sámedikkis nubbi čoahkkin Stuorradikki Justislávdegottiin ođđa finnmárkkuláhka árvalusa meannudeami ektui. Sámediggi lea doallan gitta das ahte Sámedikki čielga eaktun lea ahte finnmárkkuláhka lea čielga álbmotrievttálaš rámmaid siskkobealde. Sámedikki politihkalaš sáttagottis ledje presideanta Sven-Roald Nystø, várrepresideanta Ragnhild Nystad ja Bargiidbellodaga joavkojođiheaddji Egil Olli. Váldooaidnu dán čoahkkima ektui lea dat ahte ráđđádallamat leat konstruktiivva ja čađahuvvojit positivva vuoiŋŋas.</p>
<p>Doaisttážii ii leat vuos mearriduvvon goas boahtte čoahkkin Sámedikki ja Stuorradikki Justislávdegotti gaskka galgá dollojuvvot. Sámedikkis lea oktilaš oktavuohta lávdegottiin dán ektui.</p>
<p>Deanučázádat </p>
<p>29.06.04 dollojuvvi čoahkkin Sámedikki presideantta, Bargiidbellodaga sámediggejoavkku jođiheaddji ja Kárášjoga ja Deanu sátnejođiheaddjiid gaskka Deanulága meannudeami birra. Čuovvovaš jurddabohtosiid ektui lei ovttamielalašvuohta:</p>
<list><p type="listitem">Bargojuvvo ulbmillaččat dan ala ahte oažžut láhkamearrádusaid bivdovuoigatvuođaid ja bivddu hálddašeami birra Deanus Sámedikki ja Stuorradikki justislávdegotti gaskasaš ráđđádallamiid bokte</p>
<p type="listitem">Ođđa láhkamearrádusat galget vuođđuduvvot Sámi vuoigatvuođalávdegotti evttohusa ala</p>
<p type="listitem">Sámediggi galgá geahččalit dieđihit gielddaide dán fáttá barggu birra</p>
<p type="listitem">Gielddat galget dárbbu mielde buktit fágalaš árvalusaid proseassas</p>
<p type="listitem">Sámediggi áigu sáddet reivve Birasgáhttendepartementii ja fuomášuhttit daidda ahte bivdovuoigatvuođat ja bivddu hálddašeapmi Deanus lea okta dain fáttáin maid birra Sámediggi ráđđádallá Stuorradikki justislávdegottiin.</p>
</list><p>ONa Eamiálbmotáššiid Bistevaš Forum </p>
<p>Ráđđlahttu Johan Mikkel Sara ja Sámedikki nuoraidlávdegotti várreáirras, Marie Therese Nordsletta, oassálasttiiga ONa Eamiálbmotáššiid Bistevaš Foruma 3. sešuvnnas New Yorkis áigodagas 10.-14.05.04. Sámediggi oassálasttii Norgga sáttagottis. Sáttagottis, man stáhtačálli Anders Eira jođihii, lei sáhkavuorru fáddán kultuvra, mas earret eará deattuhuvvui dárbu geavahit eanet sámegiela almmolaš oktavuođain, ja ahte lea deaŧalaš geavahit sámegiela vuođđogiellan sámi dutkamis. Sáhkavuorus daddjojuvvui maiddái ahte Ráđđehusa mielas, nu mo Stuorradikki mielasge, lea deaŧalaš suodjalit ja ovddidit sámi kultuvrra. Vaikke vel leatge ovdánan ollu maŋimuš 10 jagis, de leat stuorra hástalusat. Danne vuoruhuvvo sámi kultuvra hui bajás boahtteáiggis, lasihii Eira.</p>
<p>Válga</p>
<p>Láhkaásahusat</p>
<p>Gielda- ja guovlodepartemeanta lea sádden válgaláhkaásahusárvalusa gulaskuddamii gulaskuddanáigemeriin 08.10.04. Sáhttá earret eará leat deaŧalaš fuomášit ahte áigemearrin logahallat sámepolitihkalaš ovttadaga lea evttohuvvon 02.01.05. 2001 válggas dát áigemearri lei 01.02.01, mánu maŋŋá.</p>
<p>Sámediggi sáhttá mearridit ahte válgalisttain galget leat unnimustá 40 % evttohasain goappáge sohkabealis. Dakkár mearrádusa ferte dahkat maŋimustá juovlamánu 1. b. jagi ovdal válgajagi, dm. juovlamánu 1. b. dán jagi.</p>
<p>Muđui čujuhuvvo válgaláhkaásahusárvalussii, mii lea sáddejuvvon buot áirasiidda. Dat leat maiddái fidnemis Sámedikki ja Gielda- ja guovlodepartemeantta interneahttasiidduin.</p>
<p>Nissonkampánnja</p>
<p>Kampánnja eanedit nissonovddastusa jotkojuvvo. Guokte doaibmabiju álggahuvvojit: Golggotmánu 19.-20. b. lágiduvvo movttiidahttinseminára nissonáirasiid ja Sámedikki politihkalaš vuogádaga luohttámušnussoniid várás. Áigumuš seminárain lea movttiidahttit nissoniid, mat leat jo Sámedikkis, ražastit eanebuš nominašuvdnaproseassas ja válgagiččus. Nubbi doaibmabidju lea doarjjaortnet Sámedikki politihkalaš bellodagaid/joavkkuid várás. Ulbmilin lea bidjat ovddasvástádusa bellodagaide/listtaide das, ahte oažžut eanet nissoniid vuolgit evttohassan, vuosttažettiin listta bajimužžan.</p>
<p>Sámi jienastuslohku </p>
<p>Oaindnit ahte 2003 ja 2004 lassánii daid olbmuid lohku, geat háliidit čálihuvvat sámi jienastuslohkui. Mii gávnnahat ahte vuosttas jahkebealis 2004 ledje ođđa sisačáliheaddjiid gaskkas nissonat eanetlogus. Dál leat sullii 11.000 olbmo čálihan iežaset sámi jienastuslohkui, dan ektui go válgajagis 2001 lei lohku 9.923. Sámediggeráđđi lea dán rádjai duhtavaš daiguin diehtojuohkindoaibmabijuid bohtosiiguin, mat leat čađahuvvon oažžut eanebui čálihit iežaset sámi jienastuslohkui ja oassálastit sámediggeválggas 2001 rájes dássážii. Doaibmabijut jotkojuvvojit dán čavčča ja 2005 giđa.</p>
<p xml:lang="nob">Interreg</p>
<p>Interrega ekonomalaš dilli lea rievdan dan rájes go eai lean measta ohcamatge, dassážiigo visot stáhta IR-ruđat geavahuvvojedje goappašiid prográmmas.</p>
<p>Dán dili leat dieđihan Gieldda- ja guolvodepartementii, muhto GGD ii leat vel vástidan áššái. Mii bargat dan ala ahte oažžut 2005 juolludeami (našuvnnalaš ovddidanuđaid) lassánit unnimustá 1 milj. ruvnnuin juohke oasseprográmmii.</p>
<p>Sámedikki Romssa kantuvrra fárreheapmi Ája sámi guovddážii Gáivuona suohkanis</p>
<p>Ája sámi guovddáš álggahii 30.08.04 guovddáža oassehuksema. Ođđa lanjain galget earret eará leat kántorlanjat Sámediggái. Oassehuksen plánejuvvo leat gárvvis suoidnemánus 2005. Sámediggi lea álggahan nuppástuhttinproseassa Sámedikki bargiidorganisašuvnnaiguin min Romssa kantuvrra fárreheami oktavuođas Ája sámi guovddážii Sámedikki mearrádusa vuođul áššis 37/92. Áigumuš lea čađahit fárreheami maŋitčavčča/árradálvvi 2005, danne go mielbargiin lea vuoigatvuohta oažžut govttolaš áiggi nuppástuhttimii, ja danne go ferte váldit vuhtii geavatlaš beliid go galgá loahpahit eanemus bargguid ja loahpahit kulturmuitohálddašeami gieddebargguid bievlaáigodagas.</p>
<p>Ođđa áššiid dieđiheapmi - čuovvoleapmi</p>
<p>Dievasčoahkkimis áššis 21/04 almmuhuvvon ođđa áššiid čuovvoleapmi ráđi beales</p>
<p>Evttohusat 1 - 12 leat sáddejuvvon Sámediggeráđđái viidáset meannudeapmái:</p>
<p>Evttohus 1: Sámit mearridit ieža EU lahttovuođas </p>
<p>Sámediggeráđđi váldá vuolggasaji das ahte sámit lea okta álbmot - eamiálbmot - mas lea guhkes historjjálaš oktavuohta iežas guovlluide. Sámit leat Norggas dohkkehuvvon eamiálbmot ja Norga lea vuođđuduvvon guovtti álbmoga eatnamiid ala - sápmelaččaid ja norgalaččaid. Sámiid riektevuođđu eamiálbmogin lea čadnojuvvon našuvnnalaš láhkaaddimii ja riikkaidgaskasaš konvenšuvnnaid dohkkeheapmái Norggas. Álbmogiid iešmearridanriekti lea deaŧalaš prinsihppa ja vuođđovuoigatvuohta, rievttálaččat čatnevaš riikkaidgaskasaš konvenšuvnnaid mielde. Guovddážis dán oktavuođas leat 1966 mannosaš ON-konvenšuvnnat siviila ja politihkalaš vuoigatvuođaid birra ja dasto ekonomalaš, sosiála ja kultuvrralaš vuoigatvuođaid birra. Eamiálbmotvuoigatvuođat eai leat dakkár vuoigatvuođat maid sámit leat váldán alcceseaset dahje ožžon daid Norgga eiseválddiin. Ii leat sáhka das ahte galget go eiseválddit addit sámiide erenoamáš vuoigatvuođaid vai eai. Baicce lea sáhka das ahte galget go riikka eiseválddit dohkkehit sámiid vuoigatvuođaid go dat lea eamiálbmot.</p>
<p>Seammás go sámit lea sierra álbmot - eamiálbmot, de sii leat iežaset ássanriikka stáhtalahtut. Stáhtat dahket lahttovuođašiehatadusa Eurohpa uniovnnain. Suoma ja Ruoŧa EU-lahttovuođa bokte lea oassi sámiin EU-lahtut, ja Norgga ja Ruošša beale sámit leat olggobealde. EØS-šiehtadus mudde Norgga čatnasanvuogi EU:ii. Jus boahtteáiggis šaddá sáhka das ahte rievdadit dán čatnasanvuogi, de ferte buot beliid sámi vuoigatvuođaid ja sámi beroštumiid oktavuođas čielggadit lagabui daid geatnegasvuođaid ektui, maid EU-lahttovuohta dan áigemuttus geatnegahttá. Dan fertet dahkat vai oažžut buoremus mearridanvuođu daidda digaštallamiidda, maid dalle ferte čađahit. Álbmotrievttálaš bealit sámi vuoigatvuođaid ektui, maidda áirras čujuha, šaddet lassin máŋgga eará dilálašvuođaide deaŧalaččat dán oktavuođas.</p>
<p>Evttohus 2 : ja Evttohus 3: Sámi ovddidanfoandda doaibmaguovllu viiddideapmi </p>
<p>Sámi ovddidanfoandda eanadieđalaš doaibmaguovllu viiddidanášši lea ovddiduvvon sihke Sámedikkis ja gielddaid beales mearridusaid bokte. Mátta-Várjjat, Láhppi, Nordkapp, Ivgu ja Ráisavuotna leat ohcan siskkildeami foandda doaibmaguvlui. Dasto leat boahtán jearaldagat muddet doaibmaguovllu maiddái muhtun eará gielddain.</p>
<p>Áigumuššan lea ovddidit ášši Sámedikki dievasčoahkkimii skábmamánus dán jagi. Ášši lea meannuduvvomin ja vižžojuvvojit dieđut gielddalaš ealáhusplánain, demográfalaš beliid j.d. birra mat galget leat vuođđun ášši meannudeapmái Sámedikkis. Áigumuššan lea ahte foandda ođasmahttojuvvon ja ođđa njuolggadusat gustogohtet 01.01.2005 main mielde vejolaš doaibmaguovllu ođđa viiddideapmi. Ášši ferte maid geahčaduvvot jagi 2005 bušeahta meannudeami ektui.</p>
<p>Evttohus 4: Sámedikki cealkámuš kultuvrra ja oahppama birra (Sd.dieđáhus nr. 30 (2003-2004) </p>
<p>Sámedikkis lea leamaš čoahkkin stuorradikki lávdegottiin ovdal go Stuorradiggi meannudii Stuorradiggedieđáhusa. Maŋŋá lea Sámediggeráđđi čállán oahpahusministtarii 04.06.04 reivve ja lea dan bokte earret eará bivdán giliskuvllaide sierra ekonomalaš juolludusaid.</p>
<p>Evttohus 5: Sámi dutkanprográmma </p>
<p>Sámediggeráđđi lea fuolastuvvan daid váikkuhusaid geažil go Norgga dutkanráđi Sámi dutkanprográmma lea plánejuvvon heaittihuvvot jagi 2005 loahpas. Sámediggeráđđi sávai álgoálggus logijagi prográmma sámi dutkama várás. Ráđđehus oaivvildii ahte dan viđajagáš prográmmas mii nohkká boahtte jagi galge leat mielde ollu dat suorggit mat ledje evttohuvvon logijagi prográmmas. </p>
<p>Sámediggeráđđi lea 08.03.04 beiváduvvon reivves Norgga dutkanráđđái evttohan ahte Sámi dutkanprográmma viiddiduvvo vel viđain jagiin. Dát sihkarastášii dárbbašlaš ruđaid sámi dutkamii ja addá einnostan vejolašvuođa sámi dutkiide. Sámi dutkamii lea dárbu go galgá sihkkarastit ceavzilis sámi servodaga ovdávi kan allerede nå signalisere at det ikke ligger an til en avslutni ng av Forskningsrådets engasjement når det gjelder samisk forskning». neami ja dasto addá dat midjiide maiddái čiekŋaleabbo kulturáddejumi, ja álbmogii muđui buoret geahčastaga sámi servodatdiliid birra. Norgga dutkanráđđi lea 16.04.04 beaiváduvvon reivves čállán: » </p>
<p>Sámediggeráđđi lea čujuhan Norgga dutkanráđđái ahte dutkama sámegillii ferte nannet. Dasa lea Sámediggeráđđi maiddái buktán árvalusaid boahttevaš Stuorradiggedieđáhusa dutkama birra plánema oktavuođas, mii galgá meannuduvvot Stuorradikkis giđđat 2005.</p>
<p>Sámediggeráđđi lea dovddahan ahte galggašii ásahuvvot bissovaš sámi dutkanprográmma Norgga dutkanráđis, muhto dat lea hilgon evttohusa go dain eai leat makkárge fásta prošeavttat. Sámediggeráđđi bargá maiddái dan ala ahte áiggi mielde galgá ásahuvvot sierra davviriikkalaš sámi dutkanráđđi mii sáhtášii geavahit eanet ruđa sámi dutkamii.</p>
<p>Ráđđehus lea addán čielga signálaid das ahte dađistaga stuorát oassi dutkanruđain galgá čadnojuvvot kvalitehtaeavttuide. Dát guoská maiddái sámi dutkamii. Danne áigu Sámediggeráđđi bargat dan ala ahte biddjojuvvojit eanet resurssat sámi alit ohppui vai rekrutteren sámi dutkamii sihkkarastojuvvo dál goas šaddá stuorát ja stuorát gilvu dutkanruđaid alde.</p>
<p>Evttohus 6: Sámi joatkkaskuvla ja boazodoalloskuvla masset oahpposurggiid </p>
<p>Oahpahusdepartemeanta juolludii 2,53 miljon ruvnno dien guovtti sámi joatkkaskuvlii miessemánus 2004. Danne lea Sámedikkis jáhkku ahte dát ášši dál lea čoavdášuvvan.</p>
<p>Evttohus 7: Ál bmotmeahcit </p>
<p>Sámediggeráđđi lea ovttaoaivilis ahte dáláš ráfáiduhttinláhkaásahusat Ráissá ja Bajit Anárjoga álbmotmeahci ektui eai man ge láhkái vuhtii váldde dan ahte dat leat guovddáš sámi guovluin. Seamma sáhttá dattetge dadjat buot álbmotmehciid ja eatnadatsuodjalanguovlluid birra, nugo omd. Øvre dividalen, Sáltoduottar-Svartisen, Rago ja Gressåmoen birra. Sámediggeráđđi oaivvilda ahte ferte ollislaččat geahčadit buot daid ovdal mearriduvvon ráfáiduhttinláhkaásahusaid sámi guovlluin. Ovdal go dán sáhttá dahkat, de fertejit dattetge ásahuvvot čielga njuolggadusat sámi guovlluid suodjalanproseassaide. Sámediggi lea gulahallamin Birasgáhttendepartemeanttain mii geahččala ráhkadit dáid njuolggadusaid. Sámediggeráđđi lea maiddái 12.08.04 beaiváduvvon reivves bivdán čoahkkima stáhtaráđiin Knut Arild Hareide, man ektui sávaldahkan lea ságastallat sámi guovlluid suodjalanplánabarggu birra sierra fáddán.</p>
<p>Evttohus 8: Oarje-Finnmárkku boazologu birra </p>
<p>Sámediggeráđđi mielas lea deahálaš ahte orohatjuohkin ii maŋiduvvo eambbo go dárbbašlaš. Čielggaduvvon rájit dagahit oadjebasvuođadili ealáhussii ja eastadit riidduid.</p>
<p>Boazodoallohálddahus lea ásahan sierra prošeaktakántuvrra mii bargá dušše boazologu heivehemiin. Ii leat lunddolaš ahte Sámediggi nammada sierra lávdegotti mii galgá veardidit lea go vuođđu viidaset bargui. Sámedikkis lea nammadanvuoigatvuohta boazodoalu stivrenorgánaide ja luohttá dasa ahte sii čovdet váttisvuođaid buoremus lágiid mielde. Lagas gulahallan boazodoalloealáhusain lea deahálaš, ja ahte eatnasat dorjot daid dárbbašlaš doaimmaid. Sámediggi ávžžuha stivrenorgánaid juolludit olmmošlaš ja ekonomalaš resurššaid ealáhusa gulahallamii ja ovttasbargui. Sámediggi maid ávžžuha stivrenorgánaid ruđalaččat nannet orohagaid vai sis leat dárbbašlaš resurššat ja návccat čuovvolit daid gažaldagaid ja hástalusaid mat čuožžilit boazologu heiveheami barggus. Sámediggi hálida ahte boazodaolloealáhus (stivrenorgánat, siiddat ja orohagat) galgá oažžut stuora iešmearridanválddi siskkáldas áššiin nugo boazolohku, guohtoneatnamiid siskkáldas juohkin ja guohtoneatnamiid siskkáldas geavaheapmi. Dán áigu Sámediggi čuovvolit go ráđđehusain ráđđádallá boazodoallolága ođasmahttima birra. Eaktun lihkkostuvvat boazologu heivehemiin lea ahte ođđa boazodoalloláhka gárvvistuvvo ja doaibmagoahtá.</p>
<p>Evttohus 9: Sámeálbmotfoandda njuolggadusat </p>
<p>Čujuhit áššá 30/04 - Sámeálbmotfoandda njuolggadusat</p>
<p>Evttohus 10: Nammadit lávdegotti, mii galgá geahčadit dáloniid dili </p>
<p>Lea evttohuvvon nammadit lávdegotti, mii galgá geahčadit dáloniid vejolašvuođa ávkašuvvat meahcceresurssaiguin ja beassat viežžat luondduresurssaid. Dan lassin mielddisbuktá evttohus ahte lávdegoddi berre gávdnat čovdosa vai dálonat sáhttet geavahit mohtorfievrruid guovlluineaset, ja vel vejolašvuođa hukset gođiid/barttaid dain guovlluin, maid sii leat geavahan buolvvaid čađa.</p>
<p>Evttohusas leat áigeguovdilis čuolbmačilgehusat. Sámi vuoigatvuođáid dovdán ja dohkkeheapmi ja meahcceresurssaiguin ávkašuvvan leat guovddáš čuolbmačilgehusat finnmárkkuláhkabarggu oktavuođas. Áššis 21/03 mearridii Sámediggi earret eará ahte:</p>
<p>»Sámi meahcceealáhusaid ja geahusvugiid, erenoamážit lotnolasdoaluid, lea dehálaš sámi kultuvrra suodjaleapmái, oddideapmái ja sihkkarastimii, ja danne fertejit dat dohkkehuvvot ja lágain suddjejuvvot.»</p>
<p>Bievlavuodjima birra lea Sámediggi addán cealkámuša Finnmárkku fylkkagieldda prošektii “Bievlavuodjin Finnmárkkus». Cealkámušas daddjo ahte:</p>
<p xml:lang="nob">»Sametinget er av den prinsipielle oppfatning at motorferdsel i utmarka må reguleres etter lokale forhold. Barkmarksløyper bør i størst mulig grad legges til eller i tilknytning til allerede eksisterende ferdselsårer og veier. Barmarksløypene bør ha som formål å lette tilgangen til tradisjonelle høstingsområder for befolkningen i de lokalsamfunn som tradisjonelt har brukt områdene. Barmarkskjøring vil i sum kunne virke til naturødeleggelser, også i sentrale samiske områder. Slik sett er barmarkskjøring på sikt med på å svekke naturgrunnlaget for samisk kultur. Samtidig er barmarkskjøring for mange en måte å oppnå kontinuitet i utmarksbruk og utmarkshøsting. Bruken og nærheten til landskapet er endret over tid, og motorferdsel er ett uttrykk for det.</p>
<p xml:lang="nob">På den ene siden kan økt motorferdsel svekke naturgrunnlaget for samisk kultur. På den andre vil motorferdsel for ganske mange være med på å styrke og videreutvikler den samiske kulturell identiteten. Dette er et svært viktig perspektiv å ha med seg i utforming og praktisering av retningslinjer, samt den videre debatt om barmarkskjøring». </p>
<p>(Sámedikki vuođđooaidnu lea ahte mohtorjohtolaga mehciin ferte heivehallat báikkálaš diliide. Bievlaluottaid berre nu guhkás go vejolaš bidjat dakko gokko leat jo johtolagat ja geainnut. Bievlaluottaid ulbmil berre leat álkidit báikegottiid álbmoga beassama daidda árbevirolaš ávkašuvvanguovlluide, maid sii árbevirolaččat leat geavahan. Oppalohkái sáhttá bievlavuodjin billistit luonddu, maiddái guovddáš sámi guovlluin. Nu lea bievlavuodjin mielde raššudeamen sámi kultuvrra luondduvuđđosa guhkit áiggi vuollái. Seammás lea bievlavuodjin máŋgasii vuohki mo oažžut meahccedoalu ja meahcceresurssaiguin ávkašuvvama joatkašuvvat. Eanadaga geavaheapmi ja lagašvuohta lundui lea rievdan áiggi mielde, ja mohtorjohtolat lea mearkan dasa.</p>
<p>Nuppi bealis sáhttá mohtorjohtolat raššudit sámi kultuvrra luondduvuđđosa. Nuppi bealis lea fas mohtorjohtolat máŋgasii mielde nannemin ja viidásetovddideamen sámi kultuvrralaš iešdovddu. Dát lea hui deaŧalaš prespektiiva go galgá ráhkadit ja čuovvut njuolggadusaid, ja maiddái viidáset digašallamis bievlavuodjima birra .) </p>
<p>Sámediggeráđđi oaidná ulmmeheapen dán áigemuttus nammadit sierra lávdegotti barga dáigui áššiiguin, muhto áigu čuovvolit vuoigatvuođagažaldagaid finnmárkkuláhkabarggus. Vuoigatvuođat hukset gođiid/barttaid árbevirolaš ávkašuvvanguovlluin leat gažaldagat, mat čatnasit lunddolaččat vuoigatvuođaáššái. Bievalvuodjinášši áigu Sámediggi čuovvolit boahtteáiggis. Dán barggus áigu Sámediggi ovttas gielddaiguin, Finnmárkku Fylkkagielddain ja Finnmárkku Fylkkamánniin geahččalit gávdnat dássisis čovdosiid, mas atná deastta sihke árbevirolaš meahcceresurssaid ávkašuvvamis ja luonddugáhttemis.</p>
<p>Evttohus 11: Oahppováili</p>
<p xml:lang="nob">Čujuhit áššái 38/04 St.meld. nr. 44 (2003-2004) Erstatningsordning for krigsbarn og erstatningsordninger for romanifolk/tatere og eldre utdanningsskadelidende samer og kvener (buhtadusortnet soađiáiggi riegádan mánáid várás ja buhtadusortnegiid romanilaččaid/táhteriid ja boarráset ohppováillat sápmelaččaid ja kvenaid várás)</p>
<p>Evttohus 12: Skániid joatkkaskuvlla fálaldagaid ferte suodjalit </p>
<p>Skániid joatkkaskuvllas leat guokte luohká heaittihuvvon dán čavčča rájes, nubbi lea vuođđokursaluohkká ja nubbi fas joatkkakurssa 1-luohkká (Jk1). Skuvllas lea ain vuođđokursaluohkká ja Jk1-luohkká. Heaittiheapmi ii leat váikkuhan skuvlla sámegiel fálaldaga. Eaktun heaittiheapmái lei ahte sámegiel fálaldat ii galgan vuoliduvvot.</p>
<p>Skuvllas leat dán skuvlajagi 14 oahppi, geat leat válljen sámegiela vuosttaš-, nubbi- dahje C-giellan ja 7 oahppi, geat leat válljen sámi kulturmáhtu. Skuvla muitala ahte doppe leat eanet oahppit, geat dáidet háliidit sámegiela C-giellan. Skuvla oaivvilda ahte sámegiel fálaldat ii leat vuoliduvvon, muhto baicce nannejuvvon dannego skuvla lea mielde prošeavttas “ Prošeakta sámi kulturmáhtu joatkkaskuvllain », mii lea boađusin Sámedikki ja Romssa fylkkasuohkana gaskasaš ovttasbargošiehtadusas. </p>
<p>Sámediggeráđđi ságaškuššá dán ášši Skániid ja Evenášši suohkaniiguin čoahkkimis 21.06.04.</p>
<p>III Jienasteapmi</p>
<p>39 áirasis ledje 38 čoahkis.</p>
<p>Ášši loahpahuvvui jienasteami haga.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka</p>
<p>Sven-Roald Nystø</p>
<p>áššeovddideaddji</p>
<p>Magnhild Mathisen</p>
<p>Johan Mikkel Sara</p>
<p xml:lang="nob">Klemet Erland Hætta</p>
<p>Ragnhild Lydia Nystad</p>
<p>Sven-Roald Nystø</p>
<p>Janoš Trosten</p>
<p>Magnhild Mathisen</p>
<p xml:lang="nob">Roger Pedersen</p>
<p>Ragnhild Lydia Nystad</p>
<p>Sven-Roald Nystø</p>
<p xml:lang="nob">Roger Pedersen</p>
<p xml:lang="nob">Berit Ranveig Nilssen</p>
<p>Sven-Roald Nystø</p>
<p xml:lang="nob">Terje Tretnes</p>
<p>Johan Mikkel Sara</p>
<p xml:lang="nob">Anders Urheim</p>
<p xml:lang="nob">Terje Tretnes</p>
<p>Olaf Eliassen</p>
<p xml:lang="nob">Per Solli</p>
<p>Olaf Eliassen</p>
<p xml:lang="nob">Anders Urheim</p>
<p>Johan Mikkel Sara</p>
<p>Isak Mathis O. Hætta</p>
<p xml:lang="nob">Terje Tretnes</p>
<p>Janoš Trosten</p>
<p>Ragnhild Lydia Nystad</p>
<p>Isak Mathis O. Hætta</p>
<p xml:lang="nob">Per A. Bæhr</p>
<p>Randi A. Skum</p>
<p xml:lang="nob">Terje Tretnes</p>
<p xml:lang="nob">Per A. Bæhr</p>
<p xml:lang="nob">10</p>
<p xml:lang="nob">Steinar Pedersen</p>
<p xml:lang="nob">11</p>
<p xml:lang="nob">Klemet Erland Hætta</p>
<p xml:lang="nob">12</p>
<p>Johan Mikkel Sara</p>
<p xml:lang="nob">13</p>
<p xml:lang="nob">Ann-Mari Thomassen</p>
<p xml:lang="nob">14</p>
<p>Janoš Trosten</p>
<p xml:lang="nob">15</p>
<p>Josef Vedhugnes</p>
<p xml:lang="nob">16</p>
<p xml:lang="nob">Henrik Eriksen</p>
<p xml:lang="nob">17</p>
<p>Ragnhild Lydia Nystad</p>
<p xml:lang="nob">18</p>
<p xml:lang="nob">Olav Dikkanen</p>
<p xml:lang="nob">19</p>
<p>Jon Erland Balto</p>
<p xml:lang="nob">20</p>
<p>Magnhild Mathisen</p>
<p xml:lang="nob">21</p>
<p xml:lang="nob">Ove Johnsen</p>
<p xml:lang="nob">22</p>
<p xml:lang="nob">Berit Alette Utsi</p>
<p xml:lang="nob">23</p>
<p>Ragnhild Lydia Nystad</p>
<p xml:lang="nob">24</p>
<p xml:lang="nob">Steinar Pedersen</p>
<p xml:lang="nob">25</p>
<p>Sven-Roald Nystø</p>
<p>Terje Tretnes (čoahkkinortnegii)</p>
<p>VI Sámedikki mearrádus</p>
<p>Sámediggiráđi doaibmadieđáhus váldojuvvui diehtun.</p>
<p>Ášši meannudeapmi loahpahuvvui gaskavahku čakčamánu 22. beaivvi 2004 dii. 15.00</p>
<p>Vuođđogiella: Dárogiella </p>
<p>Ášši 34/04</p>
<p>Gažaldagat Sámedikkeráđđái Sámedikki čoahkkinortnega § 11 vuođul</p>
<p>Arkiva</p>
<p>SF-012.39</p>
<p>Arkiiváššenr.</p>
<p xml:lang="nob">2004003943</p>
<p>Ášši meannudeapmi álggahuvvui čakčamánu 22. b. 2004 dii. 15.25.</p>
<p>I Mildosat</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p xml:lang="nob">14.09.04</p>
<p>Áirras Magnhild Mathisen, BB:a sámediggejoavku</p>
<p>Sámi mátkkoštusealáhusáŋgiruššamat</p>
<p>II Gažaldagat ja vástádusat</p>
<p>Gažaldat 1, áirasa Magnhild Mathisen bokte, Bargiidbellodaga sámediggejoavku:</p>
<p>Sámi mátkkoštusealáhusáŋgiruššamat</p>
<p>Sámi guovlluin leat stuorra vejolašvuođat mátkkoštusealáhusa ovddideami oktavuođas earret eará lassiealáhussan dáláš ealáhusaide.</p>
<p>Mátkkoštusealáhus, ja erenoamážit dat mii gohčoduvvo smávva mátkkoštusealáhusdoaibman ja mii lea heivehuvvon giliide, rahpá miellagiddevaš vejolašvuođaid. Sámi kulturvásihus sáhttá šaddat ain deaŧaleabbo oassi ollislaš fálaldagain mátkkoštusealáhusa siskkobealde boahtteáiggis. Sámediggi sáhttá leat deaŧalaš eavttuidbiddji dán ealáhusa ovdánahttimis.</p>
<p>Mu gažaldat Sámediggeráđđái lea:</p>
<p>Makkár vuoruhemiid lea Sámediggeráđđi dahkan mátkkoštusealáhusplána ráhkadeami ektui, dainna áigumušain ahte ovddidit mátkkoštusealáhusa geasuheaddji sámi ealáhussan?</p>
<p>Sámediggeráđi vástádus gažaldahkii Sámedikki čoahkkinortnega § 11 vuođul - Áŋgiruššan sámi mátkkoštusealáhusain - Bargiidbellodaga sámedikkejoavkkus áirasa Magnhild Mathisen bokte</p>
<p>Mátkkoštusealáhusas jearahišgohtet eanet ja eanet dakkár vásihusbuktagiid maid vuođđun leat sámi kultur- ja eallinvuogit. Márkan jearrá vásihusaid, doaimmaid ja dieđuid sámi sisdoaluin, ja dat sáhttá buktit sámi báikegottiin ealáhusaide vejolašvuođaid. Sámi kultuvra lea guoddi oassi mátkkoštusealáhusa ovdánahttimis davvin. Buktagiid oktavuođas ferte deattuhit vásihusaid ja doaimmaid fállama, áinnas borramuš- ja kulturgaskkustemiin lotnolaga.</p>
<p>Sámediggi ráhkadahtii sámi mátkkoštusealáhusplána 1999:s, ja dan vuođul lea mearriduvvon mátkkoštusealáhuspolitihkka mas sámi mátkkoštusealáhusáŋgiruššamiid prinsihpat nannejuvvojit. Dat galget vuođđuduvvot eaktivuhtii ja jáhkehahttivuhtii vai etihkalaš dássi gozihuvvo dávistettiin sámi beroštumiide, eallinvuohkái, norpmaide ja dábiide. Dien sáhttá sámi biras ieš buoremusat sihkkarastit báikkálaččat, guovllulaččat ja našuvnnalaččat stivremiin ja áŋgiruššamiin. Deaŧalaš lea vuhtii váldit sámi kulturdovdomearkkaid geavaheami mátkkoštusealáhusoktavuođas nu ahte sii guđet márkanastet sámi buktagiid leat dakkár olbmot geain lea kultuvrralaš gelbbolašvuohta ja máhtolašuvohta.</p>
<p>Dát ealáhus gáibida ollu návccaid ja das leat vejolašvuođat addit vel ain eanet barggolašvuođa. Erenoamážit buktá luonddu- ja kulturvuođus turismma lassáneapmi vejolašvuođaid ovddidit unnibuš mátkkoštusealáhusaid giliin. Daid váikkuhangaskaomiid bokte maid Sámediggi hálddaša addojuvvo doarjja sihke investeremiidda ja gelbbolašvuođa huksemii ovttas eará guoskevaš ovttasbargo oasálaččaiguin. Dáinna lágiin lea Sámediggi mielde ovddideamen dakkár mátkkoštusealáhusaid mat leat vuođđuduvvon sámi kultuvrii ja servodahkii. Mátkkoštuseláhus lea maiddái okta bargosuorgi Sámi parlamentáralaš ráđis ja arktálaš dásis.</p>
<p>Ealáhusas leat ollu unnibuš fitnodagat mat leat ovdánahttindásis. Gilvu oččodit kundáriid lea stuoris ja deaŧalaš hástalussan lea leat albmaláhkai oidnosis márkanis ja sáhttit fállat daid buktagiid mat jerrojuvvojit. Oktonassii leat fitnodagat menddo unnit nagodit dán ieža, nu ahte Sámediggi vuoruha barggu láhčit ovttasbarggu fierpmádagas sihke báikkálaččat, guovllulaččat ja našuvnnalaččat. Mátkkoštusealáhusplánaid ovddideami oktavuođas áigu Sámediggi doaibmat aktiivvalaččat ja áigu lagaš ovttasbargguin fylkkaiguin ja guovllulaš mátkkoštusealáhusservviiguin ovddidit sihke gelbbolašvuođa, buvttaovddideami ja márkaniid.</p>
<p>III Jienasteapmi</p>
<p>39 áirasis ledje 33 čoahkis.</p>
<p>Ášši loahpahuvvui jienasteami haga.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka</p>
<p>Magnhild Mathisen</p>
<p>Sven-Roald Nystø</p>
<p>Magnhild Mathisen</p>
<p>Sven-Roald Nystø</p>
<p>VI Sámedikki mearrádus</p>
<p>Geahča čuoggá III.</p>
<p>Ášši meannudeapmi loahpahuvvui gaskavahku čakčamánu 22. b. 2004 dii. 15.30.</p>
<p>Vuođđogiella: Dárogiella </p>
<p>Ášši 35/04</p>
<p>Ođđa áššiid dieđiheapmi</p>
<p>Arkiva</p>
<p>SF-012.19</p>
<p>Arkiiváššenr.</p>
<p xml:lang="nob">2004003944</p>
<p>Ášši meannudeapmi álggahuvvui čakčamánu 22. b. 2004 dii. 16.30.</p>
<p>I Mildosat</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p xml:lang="nob">21.09.04</p>
<p>Steinar Pedersen, Bargiidbellodaga sámediggejoavku</p>
<p>Duppal ruhtadoarjjaortnet NSR:ii ferte heaittihuvvot</p>
<p xml:lang="nob">21.09.04</p>
<p>Anders Urheim, Bargiidbellodaga sámediggejoavku</p>
<p>Luossa- ja dápmotkonsešuvnnat Moskkis Divttasvuona suohkanis</p>
<p xml:lang="nob">21.09.04</p>
<p>Anders Urheim, Bargiidbellodaga sámediggejoavku</p>
<p>Sámi ovddidanfoandda doaibmaguovllu viiddideapmi</p>
<p xml:lang="nob">21.09.04</p>
<p>Magnhild Mathisen, Bargiidbellodaga sámediggejoavku</p>
<p>Dán jagá faláštalli Norgga beale sámis</p>
<p xml:lang="nob">21.09.04</p>
<p>Magnhild Mathisen, Bargiidbellodaga sámediggejoavku</p>
<p>Faláštallanstipeanda - nuorahaččat</p>
<p xml:lang="nob">21.09.04</p>
<p>Josef Vedhugnes, Bargiidbellodaga sámediggejoavku</p>
<p xml:lang="nob">Poltiijareforbma</p>
<p xml:lang="nob">21.09.04</p>
<p>Terje Tretnes, SáB/SBS</p>
<p>Ráđđehus hálida sihkkut dárboárvvoštallama taksi-doaibmalohpái</p>
<p xml:lang="nob">21.09.04</p>
<p>Jon Erland Balto ja Jánoš Trosten, NSR ovttasbargojoavku ja GB</p>
<p>Sámi valáštallandieđáhus</p>
<p xml:lang="nob">21.09.04</p>
<p>Olaf Eliassen, NSR ovttasbargojoavku</p>
<p>Sis-Finnmárkku politiijaguovlu</p>
<p>II Evttohusat ja mearkkašumit</p>
<p>Evttohus 1, áirras Steinar Pedersen, BB:a sámediggejoavku:</p>
<p>Duppal ruhtadoarjjaortnet NSR:ii ferte heaittihuvvot </p>
<p>Ákkasteapmi:</p>
<p>Norgga Sámiid Riikasearvi oažžu odne ruhtadoarjaga Sámedikkis, nu kulturorganisašuvdnan go politihkalaš bellodahkan.</p>
<p>Organisašuvdnadoarjja lea badjel miljuvnna jahkásaččat, ja das čuovvu ahte duohta kulturorganisašuvnnaide šaddá heajut dilli.</p>
<p>Sámi demokrátiijii ii dáidde boahtit buorrin go Sámediggi iežas systema siskkobealde bargá duppal ruhtadoarjjaortnegiin alccesis - dakkár ortnegat leat dasa lassin apmasat organisašun- ja bellodateallimis muđui.</p>
<p>Mearrádusárvalus:</p>
<p>Sámediggi oaidná ahte Sámediggeráđđi ii leat vel ovddidan árvvoštallama čuolmmas mii guoská organisašuvdnadoarjagii organisašuvnnaide, mat maid leat politihkalaš bellodagat, vaikko dát lohpiduvvui juo njeallje jagi áigi.</p>
<p>Go Sámediggeráđis ii oro leahkime hállu ovddidit ja čuvget ášši, de Sámediggi - dehálaš prinsihpalaš beliid jelgii mat gusket demokrátiijii ja organisašuneallimii - dáhttu čuovvuvačča:</p>
<p>Ortnet, mas soames organisašun-/bellodatovttadagat ožžot doarjaga Sámedikkis nu kulturorganisašuvdnan ja politihkalaš bellodahkan, heaittihuvvo 2005 bušeahttajagi rájes.</p>
<p>Evttohus 2, áirras Anders Urheim, BB:a sámediggejoavku:</p>
<p>Luossa- ja dápmotkonsešuvnnat Moskkis Divttasv uona suohkanis </p>
<p>Bargiidbellodaga sámediggejoavku árvalii miessemánu dievasčoahkkimis 2002 aiddostahttit namuhuvvon mávssekeahtes konsešuvnnain ahte Sámediggi deattuha earret eará dan ahte konsešuvnnaid addima oktavuođas ferte leat deaŧalaš dat ahte ollašuhttá go ohcci álgoálgosaš ulbmilparagráfa áigumušaid, lassin daid dábálaš eavttuide, mat leat biddjojuvvon ee. akvakultuvralágas (gelbbolašvuohta, kapitála ja lanjat).</p>
<p>Dasto árvalii Bargiidbellodaga sámediggejoavku ahte ferte leat realisma konsešuvdnaohcciid árvalusain ja ahte ohcci vejolašvuohta duohtandahkat doaibmabijuid váldojuvvo mielde árvvoštallamii, ja ahte doaibmabijut berrejit dávistit duohta dárbbuide, mat bohtet ovdan ee. dalá Oarjevuona gieldaoasselávdegotti áššemeannudeamis.</p>
<p>Viidáseappot ovddidii Bargiidbellodaga sámediggejoavku árvalusas ahte Sámediggi galggai gáibidit ahte Moski-konsešuvnnaid oktavuođas berrii ávžžuhit nissoniid ohcat ja ahte Sámediggi dovddaha duhtavašvuođa dainna ahte Guolástusdepartemeanta ii evttot ahte galgá máksit buhtadusa Moski-konsešuvnnain.</p>
<p>Sámediggi lea buktán máŋga cealkámuša, nugo 13.09.2001 ja ođđa cealkámuša 14.06.2002.</p>
<p>Dákkár konsešuvnnaid riikkalaš almmuhemiid oktavuođas mearridii Guolástusdepartemeanta geassemánu 21. b. 2002 sierra láhkaásahusaid konsešuvnnaid addimii Moskkis Divttasvuona suohkanis luosaid ja dápmohiid biepmama oktavuođas borramušguollin mearračážis. Mii lei nuppeláhkai go riikkalaš konsešuvnnaid oktavuođas, de addojuvvojedje dát konsešuvnnat nuvttá, mii mearkkašii 10 miljon ruvdnosaš seastu konsešuvdnaoažžuide.</p>
<p>Láhkaásahusain ja mearkkašumiin bohtet ovdan ulbmilat, doaibmaguovllut, almmuheapmi, ohcama sisdoallu, juolludaneavttut maid ferte ollašuhttit, divadagat, eavttut vejolaš eretaddima/juolludeami eavttuid rievadeami oktavuođas jna.</p>
<p>Konsešuvnnaid ulbmil lea váikkuhit nannet Moskki ja Oarjevuona julevsámi servodaga Divttasvuona suohkanis ja lea mearriduvvon dáid konsešuvnnaid sierra láhkaásahusain. Departemeanta lea ráhkadan aiddostahtti mearkkašumiid láhkaásahusaide, main deattuhuvvo ahte:</p>
<p xml:lang="nob">«Formålet med tildeling av to konsesjoner til Tysfjord kommune, er å styrke det lulesamiske samfunnet Musken. Tildelingen har til hensikt å bidra til at det skapes varige og sikre arbeidsplasser i Muskensamfunnet. Samtidig skal etableringen bidra til å styrke grunnlaget for fortsatt bosetning og vekst for på denne måten opprettholde og utvikle et ellers sårbart lulesamisk kulturelt og språklig miljø» (merkkašupmi 1. paragráfii Ulbmilat)</p>
<p>(Ulbmil guovtti konsešuvnna addimis Divttasvuona suohkanii lea nannet Moskki julevsámi servodaga. Juolludeapmi galgá váikkuhit ahte ásahuvvojit bistevaš ja sihkkaris bargosajit Moskki servodahkii. Seammás galgá ásaheapmi veahkehi nannet vuođu viidáset ássamii ja ovdáneapmái nu ahte muđui rašis julevsámi kultuvra- ja giellabiras bisuhuvvo ja ovdána.)</p>
<p>Guolástusdepartemeanta jáhkká ahte Sámediggi lea duhtavaš dán ášši bohtosiin, geahča 25.11.2002 beaiváduvvon reivve.</p>
<p>Viidáseappot lea Gielda- ja guovlodepartemeanta (GGD) 02.07.2001 beaiváduvvon reivves Guolástusdepartementii čielggadan makkár eavttuid berre bidjat konsešuvdnaaddimii. GGD deattuha ahte dán guovtti konsešuvnna addin berre mielddisbuktit ahte ásahuvvojit bistevaš ja sihkkaris bargosajit Moskki servodahkii, ja ahte ásaheapmi galgá veahkehit nannet vuođu viidáset ássamii ja ovdáneapmái nu ahte muđui rašis julevsámi kultuvra- ja giellabiras bisuhuvvo ja ovdána. GGD dovddaha čielga vuordámušaid dasa ahte konsešuvnna ulbmilat galget ollašuvvat ja ahte biddjojuvvon eavttuid galgá sáhttit ollašuhttit dainna ealáhusáŋgiruššamiin, mii lea guovtti biebmankonsešuvnnas.</p>
<p>Gielda- ja guovlodepartemeanta čielggada lasseeavttuid namahuvvon reivves Guolástusdepartementii, ovdamearkka dihtii ahte konsešuvdnaoažžut leat geatnegahttojuvvon ásahit ja ruhtadit daid vuođđostruktuvra doaibmabijuid, maid doaibma gáibida, ja muđui geatnegahttojuvvojit leat mielde ruhtadit sierranas doaibmabijuid/rusttegiid jogo njuolgga doarjjan dahje sajustemiin suohkana hálddašan fondii.</p>
<p>Guolástusdirektoráhta guoddalusmeannudeamis maŋŋá juolludeami cuoŋománus 2003 oaivvilda direktoráhta ahte juolludeamis lea leamaš dohkálaš áššemeannudeapmi ja čuovvoleapmi. Earret eará adno duođaštuvvon ja lea jáhkehahtti ahte konsešuvdnaoažžus lea vejolaš fidnet badjel 21 miljon ruvdnosaš kapitála ja kredihta. Viidáseappot oaivvilda direktoráhtá áhte konsešuvdnaoažžu juolluduseavttuid bokte lea čadnojuvvon čuovvut daid plánaevttohusaid, mat ledje searvvi ohcamis, dás maiddái báikkálaš eaiggátvuođa.</p>
<p>Ovdamearkka dihtii guoská dát buvdadoaimmaheapmái giliguovddážis Moskkis, plánejuvvon mánáidgárdedoibmii, guollevuostáiváldimii, sámi akvakultuvraoahpaheapmái, ollislaš brugga/gáddebása huksemii, Moskki skuvlla dihtoriid ja fierpmádaga háhkamii ja ruhtadeapmái, diehtošávahaga huksemii Moskái, geaidnohuksema álggaheapmái ja čađaheapmái Moskkis Jo-Gidádibmii, čáhcefievrrideapmái olggut Moskái.</p>
<p>Orru leamen nu ahte ollu dáin eavttuin eai leat ollašuhttojuvvon. Ii oktage ođđa doaibmabidju leat álggahuvvon Sámedikki dieđu mielde. Konsešuvdnaoažžu lea baicce heaittihan buvdda Moskkis ja sirdán ovtta searvvi bargiin ja searvvi kantuvrra eret Moskkis.</p>
<p>Danne bivdá Sámediggi Sámediggeráđi oaččuhit guovddášeiseválddiid ja departemeantta váikkuhit ahte konsešuvdnaoažžu ollašuhttá konsešuvdnaeavttuid dáid mávssekeahtes konsešuvnnaid juolludemiid áigumušaid ja láhkaásahusaid mielde - vai ollašuvvet dat servodatávkkálaš ulbmilat, mat leat biddjojuvvon dán juolludeapmái.</p>
<p>Evttohus 3, áirras Anders Urheim, BB:a sámediggejoavku:</p>
<p>Sámi ovddidanfoandda doaibmaguovllu viiddideapmi </p>
<p>Bargiidbellodaga sámediggejoavku bivdá ahte Sámediggi jođáneamos lági mielde lahttuda olles Divttasvuona, Hábmera ja Bállága suohkaniid Sámi ovddidanfoandda doaibmaguvlui.</p>
<p>Evttohus 4, áirras Magnhild Mathisen, BB:a sámediggejoavku:</p>
<p>Dán jagáš faláštalli Norgga beale sámis </p>
<p>Bargiidbellodaga sámediggejoavku evttoha ahte Sámediggi ásaha sierra poastta iežas jagi 2005 bušehttii dan jagá faláštalli várás. Bálkkašupmi juhkkojuvvo muhtun faláštallái gii lea positiivvalaččat ovddastan sámi álbmoga faláštallamiid oktavuođas. Ráhkaduvvojit sierra njuolggadusat bálkkašumi juohkimii.</p>
<p>Evttohus 5, áirras Magnhild Mathisen, BB:a sámediggejoavku:</p>
<p>Faláštallanstipeanda - nuorahaččat </p>
<p>Bargiidbellodaga sámediggejoavku evttoha ahte Sámediggi ásaha sierra faláštallanstipeandda nuorahaččaide. Dán ulbmil galgá leat movttidahttit mánáid ja nuoraid áŋgiruššat faláštallamiin.</p>
<p>Sámediggeráđđi ráhkada stipeandanjuolggadusaid, maid dievasčoahkkin galgá dohkkehit jagi 2005:s.</p>
<p>Evttohus 6, áirras Josef Vedhugnes, BB:a sámediggejoavku:</p>
<p>Politiijareforbma </p>
<p>Sámediggi gáibida ahte Sámediggi váldojuvvo mielde politiijareforpma viidáset gieđahallamii ja ahte sámi guovllu lensmánnebiiret bisuhuvvojit juobán otná doaibmadásis </p>
<p>Sámediggi čujuha dan bargui maid politiija iešguđet orgánat čađahit ja mas leat iešguđet árvalusat, e.e. doaibmaovttadagaid struktuvrra guorahallamii ja rievdadanevttohusaide, doaibmaovttadagaid, leansmánnebiiriid ja unna virgesajiid ovttastahttinevttohusaide jna.</p>
<p>Sámediggi čujuha dasa go dat »unnimus» doaibmaovttadagat dávjá leat doppe gos leat unnimus olbmot, nugo sámi guovlluin.</p>
<p>Sámedikkis lea oalle surru das ahte politifuolahus heaittihuvvo, dehe ahte čohkke unna ovttadagaid stuoribun ja sámi guovlluid olbmuin de šaddá guhkit mátki lagamus leansmánnekántuvrii.</p>
<p>Sámediggi bivdá Sámediggeráđi gieđahallat ášši politiijareforpma birra farggamusat. Sámediggi rávve ahte otná organisašunstruktuvra ja virgedássi sámi guovlluid lensmánnekántuvrrain bisuhuvvo ja lasihuvvo.</p>
<p>Evttohus 7, áirras Terje Tretnes, SáB/SBS:</p>
<p>Ráđđehus hálida sihkkut dárboárvvoštallama taksi-doaibmalohpái </p>
<p>Johtalusdepartemeanta lea sádden gulaskuddamii álgoevttohusa, mas evttohit sihkkut dárboárvvoštallama taksi-doaibmalobiide olles riikkas. Gulaskuddanáigemearri lea skábmamánus 2004.</p>
<p>Dárboárvvoštallama sihkkun váikkuha ahte juohkehaš sáhttá álgit taksiin vuodjit measta vaikko gos, dat sihkku vuodjingeatnegasvuođa (vahkkoloahppa-, bassebeaive- ja idjavuodjin). Ii dárbbaš leat čadnojuvvon makkárge guovddážii.</p>
<p>Historjjalaččat lea dárboárvvoštallan ásahuvvon sihkkarastin dihte buori ja dássedis fálaldaga olles riikas. Taksi-doaibmalohpi mielddisbuktá vuodjingeatnegasvuođa, vahkkoloahppa-, bassebeaive- ja idjavuodjima. Dat ealáhus ferte čuovvut láhkaásahusaid alimus hattiid birra - earret stuorát gávpogiin.</p>
<p>Álgoevttohus ii čuovo guovlluid sávaldaga go hálida friija álggahemiid, friija hattiid, ja ii ge galgga leat vuodjingeatnegasvuohta, dat leat ávžžuhuvvon geavahuvvot gaskaoapmin ee. oažžut gilvolassáneami.</p>
<p>Guovlluin dihtet ahte ealáhusas leat unnán gilvovejolašvuođat, ja jus hálida ahte álbmot galgá oažžut buori fálaldaga, de berrešii dat leat stuorimus ággan muddemiid sihkkuma vuostá.</p>
<p>Guovlluid taksiealáhusa sávaldat lea ahte dálá ortnet bisuhuvvo.</p>
<p>Ruoŧas čađahuvvui dát, ja dat váikkuhii 30% haddelassáneami.</p>
<p>Eará ágga manne ferte bisuhit muddemiid dárboárvvoštallamiiguin sáhttobiillaide lea ahte Finnmárkkus eai leat eará sáhttobiillat go taksibiillat mat leat heivhuvvon doaimmashehttejuvvon olbmuide, danne lea guovlluin dát joavku mii šaddá gillát.</p>
<p>Sámediggi oaivvilda ahte dárboárvvoštallan guovlluin bisuhuvvo, ja jus muddemiid galgá sihkkut, de dat čađahuvvo stuorát gávpogiin. Dán evttohit vai guovlluid álbmogii sihkkarastejuvvo buorre ja dássedis taksifálaldat.</p>
<p>Evttohus 8, áirras Jon Erland Balto ja áirras Jánoš Trosten, NSR ovttasbargojoavku ja GB:</p>
<p>Sámi valáštallandieđáhus </p>
<p>NSR ovttasbargojoavku ja GB dáhttu Sámedikkeráđi álggahit barggu Sámi valáštallandieđáhusain</p>
<p>Evttohus 9, áirras Olaf Eliassen, NSR ovttasbargojoavku:</p>
<p>Sis-Finnmárkku politiijaguovlu </p>
<p>NSR, Guovddášbellodat ja ovttasbargojoavku oaivvildit ahte galggašii ásahuvvot sierra Sis-Finnmárkku politiijaguovlu, Sis-Finnmárkku diggegoddemálle mielde.</p>
<p>Mii oaidnit fuolastumiin Oarje-Finnmárkku politimeaštára evttohusa ođđa lensmanneguovlluid ektui man oktavuođas sámi lensmanneguovllut heaittihuvvojit ja sirdojuvvojit »norgalaš» lensmanneguovlluide.</p>
<p>Jos dát evttohus čađahuvvo, de sáhttá dat mearkkašit dan ahte sámi álbmoga riektesihkarvuohta ii gozihuvvo nugo dat galggašii. Ferte leat vealtameahttun gáibádussan ahte politiija go lea oktavuohta álbmogii máhttá sámegiela ja dovdá sámi riekteáddejumi, boares vieruid, kultuvrra ja eallinvugiid.</p>
<p>Čoahkkinjođihangotti evttohus Sámediggái:</p>
<list><p type="listitem">Evttohus 1  meannuduvvo dievasčoahkkimis.</p>
<p type="listitem">Evttohus 2 - 9 sáddejuvvojit Sámediggeráđđái viidáset meannudeapmái.</p>
</list><p>III Jienasteapmi</p>
<p>39 áirasis ledje 37 čoahkis. Jienasteapmi dahkkojuvvui čuovvovaš vuogi mielde:</p>
<list><p type="listitem">Evttohus 1 hilgojuvvui 20 jienain.</p>
<p type="listitem">Evttohus 2 - 9 mearriduvvodedje ovttajienalaččat sáddejuvvot Sámediggeráđđái viidáset meannudeapmái.</p>
</list><p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka</p>
<p xml:lang="nob">Steinar Pedersen</p>
<p>Olaf Eliassen</p>
<p xml:lang="nob">Steinar Pedersen</p>
<p xml:lang="nob">Anders Urheim</p>
<p xml:lang="nob">Geir Tommy Pedersen</p>
<p xml:lang="nob">Ivar Simon Andersen</p>
<p xml:lang="nob">Anders Urheim</p>
<p>Magnhild Mathisen</p>
<p>Josef Vedhugnes</p>
<p xml:lang="nob">Terje Tretnes</p>
<p>Jon Erland Balto</p>
<p>Janoš Trosten</p>
<p>Sven-Roald Nystø</p>
<p>Olaf Eliassen</p>
<p>Per Edvin Varsi</p>
<p>Olaf Eliassen</p>
<p>Steinar Pedersen, čoahkkinortnegii</p>
<p>Sven-Roald Nystø</p>
<p>Terje Tretnes, čoahkkinortnegii</p>
<p>Per Solli, čoahkkinortnegii</p>
<p>Magnhild Mathisen, čoahkkinortnegii</p>
<p>Steinar Pedersen, čoahkkinortnegii</p>
<p>VI Sámedikki mearrádus</p>
<p>Evttohusat 2 - 9 sáddejuvvojedje Sámediggeráđđái viidáset meannudeapmái..</p>
<p>Ášši meannudeapmi loahpahuvvui gaskavahkku čakčamánu 22. b. 2004 dii. 16.40.</p>
<p>Vuođđogiella: dárogiella </p>
<p>Ášši 36/03</p>
<p>Sámedikki dieđáhus guolásteami birra ealáhussan ja kultuvran riddu ja vuotnaguovlluin</p>
<p>Arkiva</p>
<p>SF-411</p>
<p>Arkiiváššenr.</p>
<p xml:lang="nob">2004000300</p>
<p>Mildosat</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđi ášši R 082/04</p>
<p>Dievasčoahkkin</p>
<p>Sámedikki mearrádusat guolástusáššiin 1990-2003</p>
<p xml:lang="nob">04/927 - 23</p>
<p xml:lang="nob">Norut NIBR Finnmark</p>
<p xml:lang="nob">Kjønn og etnisitet i fiskeripolitikken</p>
<p xml:lang="nob">04/300 - 7</p>
<p xml:lang="nob">16.08.2004</p>
<p>Sámediggeráđđi</p>
<p>Sámedikki dieđáhus guolásteami birra ealáhussan ja kultuvran riddu ja vuotnaguovlluin.</p>
<p>(Čuovvo mielddusin dárogillii, sáddejuvvo maŋŋelis sámegillii).</p>
<p>Meannudemit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p xml:lang="nob">19.08.2004</p>
<p xml:lang="nob">R 082/04</p>
<p>Ealáhus- ja kulturlávdegoddi</p>
<p xml:lang="nob">21.09.2004</p>
<p>Sámedikki dievasčoahkkin</p>
<p xml:lang="nob">24.09.2004</p>
<p xml:lang="nob">36/03</p>
<p>Sámediggeráđi mearrádusárvalus lávdegoddái:</p>
<p>Sámediggi váldá diehtun Sámedikki dieđáhusa guolásteami birra ealáhussan ja kultuvran sámi guovlluin ja doarju dieđáhusa vuoruhanevttohusaid mat bohtet ovdán dieđáhusas.</p>
<p>Árvalus 1, áirras Simon Andersen, Friddja joavku:</p>
<p>Lasáhus 6.10 čuoggá mearkkašupmái »Sámedikki vuoruheamit»</p>
<p>Bargat dan ala ahte bisuhit ja nannet sámi riddo- ja vuotnaguovlluid guolleriggodagaid.</p>
<p>Bargat dan ala ahte sámiin riddo- ja vuotnaguovlluin ii goariduvvo sámi giela, kultuvrra ja identitehta vejolašvuohta ávkkástallat mearraresurssaiguin, nu ahte mearraguovllut vuosttažettiin várrejuvvojit báikkálaš berošteddjiide oktan heivvolaš hálddašanvuoigatvuođain.</p>
<p>Lasáhus 8.4 čuoggá mearkkašupmái »Sámedikki vuoruheamit» </p>
<p>Bargat dan ala ahte biebmandoaibmalobit juhkkojuvvojit nuvttá sámi riddo- ja vuotnaguovlluin gáhtten ja nannen dihte sámi giela, kultuvrra ja identitehta.</p>
<p>Bargat dan ala ahte báikkálaš berošteaddjit - vuosttažettiin ovttaid mielde dahje oktasaččat - galget leat eanetlohkoeaiggádin geat lágaid vuođul besset hálddašit biebmandoaibmalobiid ja doaimma mii jođiha doaibmalobiid.</p>
<p>Bargat dan ala ahte dat biebmandoaimmat - maid nuvttá doaibmalobiiguin leat vuođđudan - nannejit lagasservodaga ja báikkálaš sámi kultuvrra ja identitehta vuođu.</p>
<p>Lávdegotti mearkkašumit </p>
<p>Lávdegottis, NSRa ovttasbargojoavkku lahtuin, Jarle Jonassen, Ann-Mari Thomassen, Kjell Gjøran Jåma, Jánoš Trosten, Bargiidbellodaga sámediggejoavkkus, Steinar Pedersen, Sverre Andersen, Per Solli, SfB/SBSa bealis Johan Mikkel Sara, SVFa bealis Ove Johnsen, Guovddášbellodaga sámediggejoavkkus Olaf Eliassen ja Johttisámilisttas/Olgešbellodagas Per A. Bæhr lea duhtavaš Sámediggeráđi ja Sámedikki guolástuslávdegotti vuoruhemiiguin, mat leat árvaluvvon Sámedikki dieđáhusas guolástusa birra kultuvran ja ealáhussan riddo- ja vuotnaguovlluin. </p>
<p>Vuoruheamit čuvvot daid signálaid, maid Sámediggi ovdal lea čujuhan ja deattuhan guolástuspolitihkalaš divaštallamiin dievasčoahkkimiin.</p>
<p>Lávdegoddi deattuha čuovvovačča:</p>
<p>1) Sámi riddo- ja vuotnaguovlluid ássit leat bahčavuođain ferten vásihit ahte Norgga guolástuspolitihkka lea veahážiid mielde rivven sin vuoigatvuođa ávkašuvvat mearraresurssaiguin.</p>
<p>Lagašvuohta guolleresurssaide galgá addit vuoigatvuođaid - ja Davvi-Norgga historjjálaš oassi galgá ruovttoluotta riikkaoassái. Árbevirolaš vuotnabivdu lotnolasat eará ealáhusaiguin lea deaŧlaš mearrasámi kultuvrra joatkimii ja eaktun dáid guovlluid ássamii. Sámediggi ii dohkket ahte olbmuin vuogádatlaččat váldojuvvojit eret bivdovuoigatvuođat. Dan vearrivuođa, mii dahkkojuvvui smávvaguolásteaddjiid vuostá go sis váldojuvvui eret bivdovuoigatvuohta gávccilotlogu loahpageahčen, ferte njulget vuoiggalažžan, ja dat olbmot, geain váldojuvvui eret duohta vejolašvuohta oažžut dietnasa guollebivddus, fertejit oažžut ruovttoluotta dan vejolašvuođa.</p>
<p>2) Lávdegoddi deattasta Sámediggái ahte beassat geavahit oktasašmearraguovlluid ja mearraareálaid lea stuorra areálahástalus mearrasámi guovlluin. Lávdegoddi oaivvilda ahte riddo- ja mearraguovlluid ássiid vuoigatvuohta beassat geavahit mearraareálaid čatnasa guolástusvuoigatvuođaid ruovttoluottaaddimii sámi riddo- ja vuotnaguovlluide.</p>
<p>3) Lávdegoddi oaivvida ahte Norgga guolástushálddašeapmi ii čuovo daid riikkalaš ja riikkaidgaskasaš lágaid ja soahpamušaid, mat geatnegahttet Norgga stáhta váikkuhit ahte mearrasámi kultuvrra ealáhusvuođđu sihkkarastojuvvo. Dálá hálddašanortnegiid ferte rievdadit.</p>
<p>Boahttevaš hálddašeami vuođđun ferte leat dakkár lagašvuođa- ja sorjavašvuođaprinsihppa, mas resurssat hálddašuvvojit guovlulaččat ja báikkálaččat vai sihkkarastet riddo- ja vuotnaguovlluid barggaheami ja ássama. Sámediggi galgá gustojeaddji riektevuođu vuođul oassálastit sámi riddo- ja vuotnaguovlluid resursahálddašeamis.</p>
<p>Vuoigatvuođaid oktavuođas mearrasámi guovlluid resurssaide lea ráđđáhusas geatnegasvuohta ráđđádallat Sámedikkiin.</p>
<p>Ráđđehus galgá ovttas Sámedikkiin ovddidit konkrehta evttohusaid, mat vuhtiiváldet daid eavttuid maid Sámi vuoigatvuođalávdegoddi evttohii 1997, NAČ 1997:4, Sámi guolástuslávdegotti 1997-mannoasaš evttohusa ja Sámedikki 2004-mannosaš guolástusdieđáhusa. Dása gullá maiddái dat ahte doaibmabijut, mat čađahuvvojit, leat vuođđuduvvon álbmotriektái.</p>
<p>4) Lávdegoddi lea sakka fuolastuvvan go áhpenjuorjo-, deavut- ja gonagsreabbámáddodagat leat sturron nu sakka. Ferte suovvat bivdit ollu eanet áhpenjuruid ja deavuhiid go dál.</p>
<p>Sii, geat leat giksašuvvan ja giksašuvvet eanemusat gonagasreappá geažil - smávvafanasbivdit vuonain Porsáŋggu rájes nuorttas - eai beasa bivdit dán šlája. Danne lea eavttuhis gáibádus ahte buot dat guolásteaddjit dáin guovlluin, geain leat vuollel 15 mehter guhkkosaš fatnasat, galget beassat oassálastit beroškeahttá fanassturrodagas.</p>
<p>5) Romssas ja eará lagabui mearriduvvon guovlluin. Go galgá mearridit guđe guovlluin leat sámi guolástusberoštumit, de háliida Sámediggi mearkkašit ahte dan rájes go sámi guolástuslávdegoddi ovddidii čielggadusas, de lea ollu dáhpáhuvvan sámi 5) Ii galgga caggat vuollel logi mehter guhkkosaš fatnasiid bivdimis Finnmárkkus ja Davvi-guolástusvuoigatvuođaid válddahallama oktavuođas ja gosa dat gustojit.</p>
<p>Sámi guolástusberoštumit leat erenoamáš nannosat Romssa ja Nordlándda suohkaniin Rivttáhis, Loabágis, Skániin, Evenáššis ja Divttasvuonas. Dát leat guovddáš sámi guolástusguovllut, gos ásset ollu sápmelaččat. Sámediggi eaktuda ahte ođđa Sámi vuoigatvuođalávdegoddi Romssas ja Nordlánddas máttásguvlui maiddái meannuda sámi vuoigatvuođaid mearraresurssaide.</p>
<p>6) Sámediggeráđđi ferte čuovvolit Norgga Ráđđehusa ja Stuorradikki ektui daid vuoruhemiid, mat leat árvaluvvon guolástusdieđáhusas.</p>
<p>7) Ferte várret ekonomalaš resurssaid Sámedikki jahkásaš bušeahttašiehtadallamiin dán bargui.</p>
<p>Lávdegoddi Johttisámilistta/Olgešbellodag láhttu oaivvilda: </p>
<p>Čujuhuvvo čuoggái 7.3 Sámedikki vuoruheamit, siidu 65, vuosttas sárggisčuokkis.</p>
<p>Dieđáhusas lea hui uhccán gádderusttegiid birra ja maid dat mearkkašit sámi álbmogii earret eará bargosajiid oktavuođas.</p>
<p>Stuorra gádderusttegat gáibidit oažžut guliid jeavddalaččat vai bargosajit sihkkarastojuvvojit. Dan sáhttet dušše feastonuohttefatnasat ja stuorra guollefatnasat skáhppot. Šárkkat ja eará uhcit guollefatnasat sáhttet skáhppot guliid hui jeavddaheamit iešguđelágan sivaid geažil. Heajos dálki sáhttá hehttet uhcit fatnasiid, eará hehttehus lea bivdojuvvon earit.</p>
<p>Eiseválddit fertejit álggahit iešguđelágan doaibmabijuid vai feastonuohttefatnasat skáhppojit guliid gádderusttegiidda konsešuvdnageatnegasvuođaideaset mielde. Doaibmabidjun sáhttet leat ekonomalaš váikkuhangaskaomit dahje ruovttoluotta váldimat.</p>
<p>Dan dáfus lea Norway Seafood Hammerfest AS (NWS) dakkár ovdagovvafitnodat, mas leat 5-6 feastonuohttefatnasa ja 3-4 feastonuohttefatnasis lea ovddasvástádus skáhppot guliid fabrihkkarusttegii Lávželuovttas. Sihkkaris guolleskáhppon ja alladási guollereiden dagaha ahte fitnodagas ain lea vuoitu maiddái maŋŋágo fitnodat investerii 150 milj. ru ođđa industriijarusttegii. Maŋŋá fárrema Lávželuktii ođđaáigásaš buvttadanrusttegii lea fitnodagas ain sullii 200 bargi. Uhcit guollefatnasat sáhttet doalvut sállašiid dohko dainna eavttuin ahte sii sáhttet skáhppot rivttes kvalitehta. </p>
<p>Evttohus</p>
<p>NSRa ovttasbargojoavkku, Bargiidbellodaga sámediggejoavkkus, SfB/SBSa, Guovddášbellodaga sámediggejoavkkus ja Johttisámilistta/Olgešbellodaga e vttohus </p>
<p>1. evttohus </p>
<p>Sámediggi váldá diehttevassii Sámedikki dieđáhusa guolástusa birra ealáhussan ja kultuvran sámi guovlluin bajábeale mearkkašumiiguin ja dieđáhusa vuoruhusárvalusaiguin.</p>
<p>Vuođđogiella: dárogiella </p>
<p>Ášši 37/04</p>
<p>Hálkavári ja Meavkki/Blåtind báhčinguovlu</p>
<p>Arkiva</p>
<p>SF-66</p>
<p>Arkiiváššenr.</p>
<p xml:lang="nob">2004000113</p>
<p>I Mildosat</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p xml:lang="nob">1.</p>
<p>Sven Skjenneberg ja Hans Prestbakmo </p>
<p>Hammerfest Herredsrett. Ášši nr 46/1979B, Iŋggášguolbana ja Hálkavári báhčin- ja hárjehallanguovlu. Báhčinguovlluid váikkuhus boazodollui Orohagasas nr 14A, Spiertagáisá (1982)</p>
<p xml:lang="nob">2.</p>
<p xml:lang="nob">Sven Skjenneberg </p>
<p>Iŋggášguolbana - Hálkavári báhčin- ja hárjehallanguovlu. Čielggadus mii guoská boazodollui (1996)</p>
<p xml:lang="nob">3.</p>
<p xml:lang="nob">Christian Nellemann ja Ingunn Vistnes, med vedlegg av Peer Gaup </p>
<p>Hálkavárie - Iŋggášguolbana báhčinguovlu. Váikkuhusat ja vejolašvuođat boazodollui ja Suodjalussii. Mielddus 1: Boazodoalu eanageavaheapmi Orohagas 14a Spiertagáissá, Čalbmelanrassa, Hálkavári ja Munkavári siiddat. (2002) </p>
<p xml:lang="nob">4.</p>
<p>Egil Reimers</p>
<p>Hálkavári báhčinguovlu. Vearjogirdin ja suodjalusa hárjehallamat. Girjjálašvuođageahčastat ja váikkuhusaid analyseren boazodollui ja suodjalusa caribou ja eará olmmošlaš doaibma (2001) </p>
<p xml:lang="nob">5.</p>
<p xml:lang="nob">Hammerfest tingrett</p>
<p>Duopmu áššis nr 2003-00581D - skábmamánu 27. b. 2003 guoská "Gáibádussii bissehit...</p>
<p xml:lang="nob">6.</p>
<p xml:lang="nob">Lloyd Villmo</p>
<p>Meavkki Orohaga guohtoniskkadeamit (iskkadeami ođasmahttin 1979 rájes). ođđajagemánu 7. b. 1990 (KU nr 10).</p>
<p xml:lang="nob">7.</p>
<p xml:lang="nob">Sven Skjenneberg</p>
<p>Meavkki ja Blåtind báhčinguovlluid oktiilaktin. Váikkuhusat boazodollui. Ođđajagemánu 13. b. 1990 (KU nr 11).</p>
<p xml:lang="nob">8.</p>
<p xml:lang="nob">Bernt Johansen ja Hans Tømmervik</p>
<p>Boazoguohtumiid kárten Meavkkis - Blåtind:as. FORUT IT, Romsa, publikašonnr. 2022/2-92, suoidnemánu 12. b. 1992 (KU nr 12).</p>
<p xml:lang="nob">9.</p>
<p xml:lang="nob">Lloyd Villmo</p>
<p>Mearkkašumit FORUT IT 1992 raportii. Borgemánnu 1992 (KU nr 13).</p>
<p xml:lang="nob">10.</p>
<p xml:lang="nob">Sven Skjenneberg</p>
<p>Meavkki ja Blåtind báhčinguovlluid oktiilaktin. Váikkuhusat boazodollui. Lasáhus čielggadussii ođđajagemánu 13. b. 1990. Beaviávuduvvon čakčamánu 24. b. 1992 (KU nr 14).</p>
<p xml:lang="nob">11.</p>
<p xml:lang="nob">Sven Skjenneberg</p>
<p>Meavkki ja Blåtind báhčinguovlluid oktiilaktin. Suodjalusa ođđa hárjehallanortnega váikkuhusat boazodollui. Lasáhus čielggadussii ođđajagemánu 13. b. 1990 ja lassi čielggadus čakčamánu 24. b. 1992. Geassemánu 3. b. 1994 (KU nr 15).</p>
<p xml:lang="nob">12</p>
<p xml:lang="nob">Hans Tømmervik</p>
<p xml:lang="nob">Meavkki - Blåtind - Fagerfjell boazoguohtonkárten. Norsk Institutt for Naturforskning (NINA), Romsa 1999.</p>
<p xml:lang="nob">13.</p>
<p xml:lang="nob">Danell/Danielsen</p>
<p xml:lang="nob">»Värdering av renskötselmässiga konsekvenser och förslag till ätgjerder». Miessemánu 21. b. 2001.</p>
<p xml:lang="nob">14.</p>
<p>Johan K. H. Kalstad</p>
<p>Áššedovdi cealkámuš sosiokultuvrralaš váikkuhusaid birra boazodollui Guovdageaidnu cuoŋománu 14. b. 2001.</p>
<p xml:lang="nob">15.</p>
<p>Jens H. Mosli ja earát</p>
<p>Boahtteáiggi boazodoallu Meavkkis - KonTur AS čielggadus, golggotmánnu 2002</p>
<p xml:lang="nob">16.</p>
<p>Harald Rundberg ja earát</p>
<p>Andøya - dálveguohtumat, golggotmánnu 2002</p>
<p xml:lang="nob">17.</p>
<p xml:lang="nob">Bernt Johansen</p>
<p>Andøya - šattuid ja boazoguohtumiid kárten NORUT ođđajagemánu 28. b. 2002.</p>
<p xml:lang="nob">18.</p>
<p xml:lang="nob">Bernt Johansen</p>
<p>Lenvikhalvøya - šattuid ja boazoguohtumiid kárten. NORUT golggotmánu 28. b. 2002</p>
<p xml:lang="nob">19.</p>
<p>Harald Sletten ja earát</p>
<p>Oktasaš árvvoštallan ja čovdosat</p>
<p>Meannudemit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p xml:lang="nob">19.08.2004</p>
<p xml:lang="nob">R 059/04</p>
<p>Bajásšaddan- ja oahppolávdegoddi</p>
<p xml:lang="nob">21.09.2004</p>
<p>Sámedikki dievasčoahkkin</p>
<p xml:lang="nob">24.09.2004</p>
<p xml:lang="nob">37/04</p>
<p>Sámediggeráđi mearrádusárvalus lávdegoddái:</p>
<list><p type="listitem">Sámediggi bivdá ahte Suodjalus árjjaleappot ja ulbmillaččat geahččala gávdnat eaktodáhtolaš čovdosiid ja šiehtadusaid boazodoaluin dan ektui movt boazodoallu ja Suodjalus galget sáhttit leahkit dain seamma guovlluin boahtteáiggis. Sámedikki mielas lea dohkketmeahttun čađahit dakkár bággolonistanproseassaid man oktavuođas boazodoalu beroštumit duolmmahallet. Sámediggi atná hui eahpeoiddolažžan dan go Suodjalus lea signaliseren bággolonisteami juo lagaš boahtteáiggis sihke Hálkaváris ja Meavkkis/Blåtindas jos ii gávdno eaktodáhtolaš čoavddus oanehis áiggis.</p>
</list><list><p type="listitem">Sámediggi čujuha dasa movt maŋimuš jagiid lea našuvnnalaš ja riikkaidgaskasaš riekti ovdánan eamiálbmogiid eaiggáduššan-, háldo- ja geavahanvuoigatvuođaid nannema oktavuođas. Vejolaš bággolonisteami oktavuođas gáibida Sámediggi politihkalaččat ja juridihkalaččat čorgadis proseassaid maid oktavuođas earret eará dohkálaččat juridihkalaččat duođaštuvvo ahte stáhta sáhttá bággolonistit, ja mii dat galgá bággolonistuvvot ja gean eaiggáduššan- ja háldovuoigatvuohta dat bággolonistuvvo. Otnáš dili mielde ii sáhte duođaštit dien.</p>
</list><list><p type="listitem">Hálkavári ektui galget eatnamat Finnmárkkus identifiserejuvvot Finnmárkkuláhka-proseassa oktavuođas nugo stáhta lea geatnegahttojuvvon ILO nr 169 artihkkala 14.2 mielde. Dat mearkkaša dan ahte soaitá leat sáhka ollu eanet vuoigatvuođaid birra go guođodanvuoigatvuođa birra mat vejolaččat šaddet bággolonistuvvot. Meavkki/Blåtind ektui lea dilli nu ahte Sámi vuoigatvuođalávdegoddi II gieskat lea ohcan ruđaid álggahit identifiserenbarggu guovlluin máttabealde Finnmárkku. Vai stáhta maiddái dákko sáhttá ollašuhttit geatnegasvuođaidis ILO 14.2 artihkkala mielde. Maiddái dákko lea eahpelunddolaš álggahit bággolonistanproseassa ovdal go vuoigatvuođabealli lea čilgejuvvon, maid ILO ekspeartalávdegotti cuiggodeapmi maid doarju Norgga ektui ráđđehusa finnmárkkuláhkaárvalusa oktavuođas.</p>
</list><list><p type="listitem">Sámediggi bivdá ahte Hálkavári ektui dahkkojuvvo šiehtadus boazodoalu ja Suodjalusa gaskka guovllu geavaheames. Suodjalus lea ovdal dovddahan ahte boazodoallofágalaš čielggadus maid NINA lea čađahan ii lean dohkálaš ja ahte ferte dahkkojuvvot ođđa čielggadus. Suodjalus Forsvarbygg bokte lea cealkán ahte dál ii čađahuvvo makkárge ođđa šiehtadus boazodoalu hárrái. Danne bivdá Sámediggi ahte Suodjalus doalaha iežas NINA (Nelleman ja Vistnes) raportta ektui ja daid jurddabohtosiidda mat das leat. Sámediggi bivdá ahte Suodjalusa doaibma guovllus doalahuvvo dakkár dásis mii lea dohkálaš guovllu boazodollui ja sávzaealáhussii.</p>
</list><list><p type="listitem">Meavkki/Blåtind guovllu ektui bivdá Sámediggi ahte Suodjalus árjjalaččat geahččala deaivvadit boazodoaluin ja ahte šaddá oktasaš áddejupmi boazodoaluin. Gáibádussan ferte leat dat ahte Suodjalus láhčá dilálašvuođaid nu ahte boazodoallu sáhttá bisuhuvvot dáláš dásis. Čovdosiid fuonideapmi dáláš dásis ferte álohii čađahuvvot ovttasráđiid boazodoaluin. Suodjalus ferte dál gávdnat eaktodáhtolaš čovdosa boazodoaluin. Dán oktavuođas lea dárbu sáhttit fállat mealgat buoret ja nu eanet realistalaš fálaldaga eaktodáhtolaččat lotnut doaluid dáláš nu gohčoduvvon Finnmárkkumálle ektui. Dákko lea liikká sáhka ovddeš ja boahtteáiggi sohkabuolvvaid kulturguoddi ealáhusas vejolaš heaitimis.</p>
</list><list><p type="listitem">Sámediggi oaidná deaŧalažžan ahte Suodjalus doalaha suodjalusa bargosajiid Porsáŋggus daiguin positiivvalaš váikkuhusaiguin mat das leat báikegoddái. Sámedikki mielas ii leat dohkálaš ahte Porsáŋggus viiddiduvvo hárjehallanbomben go seammás geahpeduvvojit bargit Suodjalusas ja bargosajit heaittihuvvojit.</p>
</list><p>Lávdegotti árvalus: </p>
<p>Bargiidbellodaga sámediggejoavkku, Jørn Are Gaski ja Margreta Påve Kristiansen, ja NSR ovttasbargojoavkku, Klemet Erland Hætta árvalus </p>
<p>Lasáhusat Sámediggeráđi árvalussii.</p>
<p>1. árvalus</p>
<p>Árvalit lasáhusa maŋŋá 4. čuoggá maŋimuš cealkaga.</p>
<p>Ođđa birasdiehtojuohkinlágas, mii bođii fápmui ođđajagemánu 1. b. 2004, lea nannejuvvon ahte suodjalus lea geatnegahttojuvvon čađahit dakkár areálahálddašeami boahtteáiggis nu go dikšut guollejávrriid, aktiivvalaččat ođđasis gilvit eatnamiid/gilvit muoraid jna vai geahpeda daid hehttehusaid, maid suodjalus dagaha. Gáibádussan lea ahte luoitimat báhčinšiljuin gozihuvvojit. Danne ferte suodjalus dieđihit makkár nuoskkidanávdnasat iešguđelágan vearjjuin leat (ávnnasdieđut). Dakkár rabasvuohta addá maiddái stuorát oadjebasvuođa guoskevaš beliide.</p>
<p>2. árvalus</p>
<p>Árvalit lasáhusa, ođđa 2. cealkkan ráđi árvalusa 6. čuoggái mii čuodjá ná:</p>
<p>Vuosttas buhtadusdoaibmabidjun ávžžuha Sámediggi bidjat Oarje-Finnmárkku RS (ruovttusuodjalusa)-guovluhoavdagotti Porsáŋggu Garnisonenii.</p>
<p>Muđui doarju lávdegoddi Sámediggeráđi árvalusa.</p>
<p>Árvalus 1, áirras Terje Tretnes, Sámeálbmot Bellodat:</p>
<p>Hálkavárri/Meavki Blåtind </p>
<p>Suodjalus berre farggamusat joatkit šiehtadallamiid boazodoaluin (orohagain 14a), eanadoaluin (sávzadoaluin) ja Porsáŋggu gielddain dainna áigumušain ahte dahkat šiehtadusa Hálkavári ektui, ja dasto boazodoaluin Meavki/Blåtind ektui.</p>
<p>Suodjalusa bealis galget leat šiehtadallit, geat árjjalaččat sáhttet šiehtadallat beliiguin ja dahkat mearrádusaid.</p>
<p>Danne galget suodjalusa bealis leat earát go dušše Forsvarsbygg (suodjalushuksehus), geat oassálastet dáin šiehtadallamiin.</p>
<p>Go geavaha Hálkavári bombemiidda, de galgá Banak (North cape airport) nu guhkás go vejolaš geavahuvvot básan dán doaimmas.</p>
<p>Vuođđogiella: dárogiella </p>
<p>Ášši 38/04</p>
<p>Sd.dieđáhus nr 44 (2003-2004) Buhtadusortnegiid birra soahtemánáide ja buhtadusortnegiid birra romaniálbmogii ja boarraset oahppováillat sámiide ja kvenaide</p>
<p>Arkiva</p>
<p>SF-169</p>
<p>Arkiiváššenr.</p>
<p xml:lang="nob">2004000013</p>
<p>Mildosat:</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđi ášši R 061/04</p>
<p xml:lang="nob">02.07.2004</p>
<p xml:lang="nob">St.meld nr 44 (2003-2004) Erstatningsordning for krigsbarn og erstatningssordninger for romanifolk/tatere og eldre utdanningsskadelidte samer og kvener.</p>
<p>(Sáddejuvvon áirásiidda ovdalis)</p>
<p>Meannudemit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p xml:lang="nob">19.09.2004</p>
<p xml:lang="nob">R 061/04</p>
<p>Bajásšaddán- ja oahppolávdegoddi</p>
<p xml:lang="nob">21.09.2004</p>
<p>Sámedikki dievasčoahkkin</p>
<p xml:lang="nob">24.09.2004</p>
<p xml:lang="nob">38/04</p>
<p>Sámediggeráđi mearrádusárvalus lávdegoddái:</p>
<p>Sámediggi čujuha Sd. dieđáhussii nr. 44 (2003-2004) Buhtadusortnegiid birra soahtemánáide ja buhtadusortnegiid birra romaniálbmogii ja boarraset oahppováillat sámiide ja kvenaide.</p>
<p>Sámediggi doarju evttohusaid ja ávžžuha Stuorradikki mearridit daid.</p>
<p>Sámediggi bovdejuvvo buktit cealkámuša ráđđehusa stuorradiggedieđáhussii nr. 44 (2003-2004) mas lea sáhka - Buhtadusortnegiid birra soahtemánáide ja buhtadusortnegiid birra romaniálbmogii ja boarraset oahppováillat sámiide ja kvenaide. Dán Stuorradiggedieđáhusas bidjá ráđđehus ovdan konkrehta árvalusaid movt heivehit Stuorradikki sállobuhtadusortnega namuhuvvon joavkkuide.</p>
<p>Sámediggeráđđi lea meannudan ášši 19.08.2004 čoahkkimis ja ráđi mearrádusárvalus lávdegoddái čuodjá ná:</p>
<p>Sámediggi čujuha stuorradiggedieđáhussii nr. 44 (2003-2004) Buhtadusortnegiid birra soahtemánáide ja buhtadusortnegiid birra romaniálbmogii ja boarraset oahppováillat sámiide ja kvenaide. </p>
<p>Sámediggi doarju evttohusaid ja ávžžuha Stuorradikki mearridit daid. </p>
<p>Mearkkašupmi:</p>
<p>Lávdegotti čuovvovaš lahtuin: Norga Sámiid Riikasearvi sámediggejoavkus, Sven-Roald Nystø, Åge Nordkild, Berit Rannveig Nilssen, John Harald Skum, Guovdášbellodaga sámediggejoavkus, Jon Erland Balto, Olaf Skogmo, Bargiidbellodaga sámediggejoavkus; Sten Jønsson, Josef Vedhugnes, Anders Urheim, Henrik Eriksen, Johttisápmelaččaidlistu ja Olgešbellodagas; Per Arnesen , hálidit mearkkašit. </p>
<list><p type="listitem">Lávdegoddi lea duhtavaš go Ráđđehus lea ovddidan stuorradiggedieđáhusa buhtadusortnegiid birra soahtemánáide ja buhtadusortnegiid birra romaniálbmogii ja boarraset oahppováillat sámiide ja kveanaide. Dál orru ášši oahppováillat sámiid ja kvenaid birra maŋŋá nuppi máilmmesoađi čoavdášuvvamin. Danne doarju lávdegoddi Sámediggeráđi oainnu áššis.</p>
<p type="listitem">Lávdegoddi áigu dattetge mearkkašit ahte sáhttá divvut gažaldaga daid heivehemiid birra mat evttohuvvojit oaivadeaddjin daid eavttuid ektui geat sáhttet ohcat ja oažžut juolluduvvot buhtadusa skuvlamassima geažil soađi geažil, sáhttet orrut ráddjemin. Billighetserstatningslávdegottis lea danne stuorra ovddasvástádus ovttaskas ohcamiid árvvoštallamis, man oktavuođas ferte vuhtii váldit maiddái dan ahte goas dohkálaš skuvlafálaldat ásahuvvui.</p>
<p type="listitem">Mii guoská daid árvalusaid geavatlaš čuovvoleapmái mat ovddiduvvojti stuorradiggedieđáhusas šállobuhtadusaid ektui, de gáibida dat dan ahte almmolašvuohta veahkeha vejolaš ohcciid earret eará ohcamiid hábmemis. Danne ovddida lávdegoddi árvalusa maiddái dan birra lassin Sámediggeráđi árvalussii.</p>
<p type="listitem">Lávdegoddi čujuha ahte eará joavkkut servodagas go dat mat namuhuvvojit stuorradiggedieđáhusas dat leat gillán dáruiduhttima ja soađi geažil. Danne seađašii boahtteáiggis árvvoštallat láhčit vejolaš buhtadusortnegiid. Danne lea lávdegoddi gávnnahan ahte áigu ovddidit árvalusa dán birra lassin Sámediggeráđi árvalussii.</p>
</list><p>Dán vuođul ovddida Bajásšaddan- ja oahppolávdegoddi čuovvovaš árvalusa Sámediggái:</p>
<p>Evttuhus </p>
<p>Evtuhus olles lávdegoddis: NSR:a sámediggejoavku, Guovdášbellodaga sámediggejoavku, Bargiidbellodaga sámediggejoavku, Johttisápmelaččaidlistu ja Olgešbellodat hálidit mearkašit. </p>
<p>Evttuhus 1 </p>
<p>1. teakstaoassi:</p>
<p>Nugo Sámediggeráđi árvalus:</p>
<p>Sámediggi čujuha stuorradiggedieđáhussii nr. 44 (2003-2004) Buhtadusortnegiid birra soahtemánáide ja buhtadusortnegiid birra romaniálbmogii ja boarraset oahppováillat sámiide ja kvenaide. </p>
<p>Sámediggi doarju evttohusaid ja ávžžuha Stuorradikki mearridit daid. </p>
<p>Sámediggi bivdá Stuorradikki juolludit ruđaid čálliortnegiidda maiguin olbmot sáhttet váldit oktavuođa ja oažžut veahki čállit šállobuhtadusohcamiid.</p>
<p>Sámediggi áigu garrasit deattuhit dan ahte lassin daid joavkkuide mat namuhuvvojit stuorradiggedieđáhusas, lea stuorra dárbu čielggadit movt dáruiduhttinpolitihkka lea váikkuhan sámiide ja kvenaide iešguđet servodatsurggiin. Vástesaččat ja seamma garrasit čuhcet váikkuhusat eará joavkkuide mat leat gillán maŋimuš soađi áigge ja dan maŋŋá, go mat namuhuvvojit stuorradiggedieđáhusas. Sámediggi bivdá Stuorradikki doarjut dan ahte dán lágan váikkuhančielggadusat čađahuvvojit ja čuovvoluvvojit konkrehta doaibmabijuiguin jođáneamos lági mielde.</p>
<p>Árvalus 1, áirras Terje Tretnes, Sámeálbmot Bellodat:</p>
<p>Stuoradiggedieđáhus 44 </p>
<p>Dáruiduhttinpolitihkka lea okta Norgga historjjá seavdnjadeamos kapihttaliin. Earret eará sáhttá namuhit Finnefondet ásaheami 1851:s, mii bálkkašii oahpaheddjiid guđet dáruiduhtte sámi/kvena skuvlamánáid. Sáhttá maid namuhit 1902 eananvuovdinlága, mas sápmelaččat šadde dárogiel goargguid geavahišgoahtit vai ožžo eatnamiid smávvadállodollui.</p>
<p>Go Stuoradiggedieđáhus 44 addá vejolašvuođa boarráset oahppováillat sámiide ja kvenaide oažžut šállobuhtadusa, de gáibiduvvo duođaštus ovttaskas ohccis man olu oahpu lea massán, ja dan áiggi dáruiduhttinpolitihka váikkuhusat. Dákkár gáibádus lea áibbas dohkkemeahttun. Gávdnojit olu duođaštusat dáruiduhttinpolitihka heitot váikkuhusain, eambbo duođaštusat leat dárbbašmeahttumat.</p>
<p>Gonagas Harald V lea Sámedikki rahpansártnis 2001:s juo mieđihan dáruiduhttinpolitihka heitot váikkuhusaid mat gusket ovttaskas sápmelažžii. Gonagasa dearvuođaid lea stáhtaministar Bondevik maŋŋel čuovvolan iežas ođđabeaisártnis. Lea gáibiduvvon ahte Stuoradiggi ja ráđđehus 2004:s mieđiha dáruiduhttima heitot beliid, gáibádus ahte ovttaskas ohcci gii ohcá šállobuhtadusa galgá eambbo duođaštit, maid Stuoradiggi/ráđđehus gáibida, ja maiddái sámi servodat muđui, ii leat dohkalaš.</p>
<p>Lea maiddái árvaluvvon ovttaskas ohccái buhtadus gaskal 60-100 000,- ruvnno. Mii bivdit ahte Stuoradiggi ja ráđđehus addá vejolašvuođa dáid ohcat buhtadusa eanemusat 200 000,- ruvnno, ja ahte garvet unnidemiid.</p>
<p>Vuođđogiella: dárogiella </p>
<p>Ášši 39/04</p>
<p>Duodjeealáhusšiehtadus - lotnolasealáhusaid doaibmadoarjjaortnega joatkka</p>
<p>Arkiva</p>
<p>SF-421</p>
<p>Arkiiváššenr.</p>
<p xml:lang="nob">2004000434</p>
<p>Mildosat</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđi ášši R 058/04</p>
<p xml:lang="nob">Jaruma rapport: Er det grunnlag for en næringsavtale for duodji?</p>
<p>Jaruma rápoarta: Lea go govttolaš duodjái ásahit ealáhusšiehtadusa?</p>
<p xml:lang="nob">15.03.04</p>
<p>Boazosápmelaččaid Riikkasearvi - Norske reindriftsamers Landsforbund</p>
<p>Gulaskuddancealkámuš</p>
<p xml:lang="nob">22.03.04</p>
<p>Duojáriid ealáhussearvi - Næringsorganisasjon for duodjeprodusenter</p>
<p>Gulaskuddancealkámuš</p>
<p xml:lang="nob">18.03.04</p>
<p>Tromssa Sámiid duodji</p>
<p>Gulaskuddancealkámuš</p>
<p xml:lang="nob">23.03.04</p>
<p>Manndalen Husflidslag - Olmmáivákki duodjesearvi</p>
<p>Gulaskuddancealkámuš</p>
<p xml:lang="nob">25.03.04</p>
<p>Sámi Allaskuvla - Samisk Høgskole</p>
<p>Gulaskuddancealkámuš</p>
<p xml:lang="nob">23.03.04</p>
<p>Duodjeinstituhtta</p>
<p>Gulaskuddancealkámuš</p>
<p xml:lang="nob">10</p>
<p xml:lang="nob">17.06.04</p>
<p>Sámiid Duodji - Riikasearvi sámi duojis - Landsorganisasjonen for samisk husflid</p>
<p>Gulaskuddancealkámuš</p>
<p>Meannudemit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p xml:lang="nob">19.08.2004</p>
<p xml:lang="nob">R 058/04</p>
<p>Ealáhus- ja kulturlávdegoddi</p>
<p xml:lang="nob">21.09.2004</p>
<p>Sámedikki dievasčoahkkin</p>
<p xml:lang="nob">24.09.2004</p>
<p xml:lang="nob">39/04</p>
<p>Sámediggeráđi mearrádusárvalus lávdegoddái:</p>
<p>Sámediggi hálida vuđoleabbot árvvoštallat man vuođul lea govttolaš duodjái ásahit ealáhusšiehtadusa. Vuorddedettin dán barggu čađáheami de jotkkojuvvo lotnolasealáhusaid doaibmadoarjjaortnet 2005 lohppii dain seamma eavttuiguin mat leat 2004:s.</p>
<p>Lávdegotti árvalus</p>
<p>Lávdegotti eanetlohku, lahtut Birger Nymo, Olav Dikkanen, Ragnhild Nystad, Per Bjørn Lakselvnes, Geir Tommy Pedersen ja Randi A. Skum Norgga Sámiid Riikkasearvvi sámediggejoavkkus, lahtut Magnhild Mathisen, Berit Alette Utsi Eira, Per Edvin Varsi ja Olaug Eliassen Bargiidbellodaga sámediggejoavkkus, lahttu Terje Tretnes Sámeálbmot bellodagas ja lahttu Roger Pedersen Sámi Válgalihtus ovddidit čuovvovaš árvalusa : </p>
<p>1. árvalus:</p>
<p>Plána- og finánslávdegoddi háliida joatkit lotnolasealáhusaid doaibmadoarjjaortnega geažo 2005 seamma eavttuguin go dat mat leat 2004:s. Ealáhussoahpamuš galggašii leat válmmašin šiehtaduvvon 2005 vuosttas jahkebealis.</p>
<p>Lávdegoddi doarju Sámediggeráđi go lea bargagoahtán oččodit ealáhussoahpámuša duojáriidda, ja bivdá Sámediggeráđi farggamusat váldit oktavuođa Duojáriid Ealáhusservviin ja Riikkaorganisašuvnnain Sámiid Duodji ja iežá organisašuvnnaiguin ja ásahusaiguin, maidda ealáhussoahpamuš guoská, viidáset barggu ovdánanplána dihte.</p>
<p>Dát ášši lea oppa viiddis ja lea bággu vuđolaččat mannat čađa prinsihpaid mat gusket ealáhussoahpamuššii. Čujuhuvvo Jaruma raportta cealkámušaide mas eanas oassi dorjot ealáhussoahpamuša.</p>
<p>Lávdegoddi atná ášši oalle dehálažžan ja bivdá Sámediggeráđi bargat viidáseappot evttohusain, ja čielggadit prinsihpalaš beliid ovdal go ášši sáhttá bidjat dievasčoahkkima ovdii. Lávdegoddi vuordá ahte ášši biddjo dievasčoahkkima ovdii maŋimus guovvamánus 2005.</p>
<p>Lávdegotti unnitlohku, áirras Isak Mathis O. Hætta, Dáloniid listu ovddidii čuovvovaš árvalusa : </p>
<p>2. árvalus: </p>
<p>Lávdegoddi oaivvilda ahte Sámediggi livččii galgan gávdnat buoret ortnega daidda, geat barget sámi dujiin, lea hui šállošahtti go ráđđi ii leat vuoruhan ášši.</p>
<p>Molsunortnet maid Sámediggi mearridii ii galgan doaibmat eanet jagi. Jagi maŋŋá galggai soahpamuš válmmastuvvat. Lávdegoddi vel oaivvilda duojáriid dili dohkketmeahttumin, ja duojárat leat šaddan gillát Sámedikki áššegieđahallama dihte.</p>
<p>Sámi duodji lea nu dehálaš oassi sámi kultuvrras/eallinvuogis ja identiteahtas, ja dainna lávdegoddi oaivvilda ahte lea bággu addit doarjaga mannán áigodaga njuolggadusaid mielde, eareliiggánit go eai leat válmmas ožžon ealáhussoahpamuša.</p>
<p>Danin lávdegoddi evttoha:</p>
<p>Mannán áigodaga njuolggadusat čuvvojuvvojit doarjjavuođđun (50%) dassážii go ealáhussoahpamuš lea válmmas.</p>
<p>Vuođđogiella: sámigiella </p>
<p>Ášši 41/04</p>
<p>2005/2006 boazodoallošiehtadussii cealkámuš</p>
<p>Arkiva</p>
<p>SF-412</p>
<p>Arkiiváššenr.</p>
<p xml:lang="nob">2004003742</p>
<p>Mildosat</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđi ášši R 084/4</p>
<p>Meannudemit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p xml:lang="nob">19.08.2004</p>
<p xml:lang="nob">R 084/4</p>
<p>Ealáhus- ja kulturlávdegoddi</p>
<p xml:lang="nob">21.09.2004</p>
<p>Sámedikki dievasčoahkkin</p>
<p xml:lang="nob">24.09.2004</p>
<p xml:lang="nob">41/04</p>
<p>Sámediggeráđi mearrádusárvalus lávdegoddái:</p>
<p>Sámediggeráđđi guoskahallá muđui čuovvovaš hástalusaide dán jagáš šiehtadallamiidda:</p>
<list><p type="listitem">Árbevirolaš boazodoallu</p>
<p type="listitem">Gáhttet boazodoalloguovlluid</p>
<p type="listitem">Dásseárvohástalusat boazodoalus</p>
<p type="listitem">Boazodaolu buvttadeapmi ja márkandilli</p>
<p type="listitem">Besten ja barggahus</p>
</list><p>Árbevirolaš boazodoallu </p>
<p>Boazodoallu lea maŋimus áiggiid vásihan ahte eiseválddiid gáibádusat ja eiseválddiid heiveheapme EØS/EU njuolggadusaid ektui dagáhit váttisvuođaid sámi boazodollui ja hehttejit boazodoalu doaibmavuogi árbevirolaš bargguid fievrrideames.</p>
<p>Ovdamearkkadihte lea leamaš dábálaš gáldet bohccuid doložis bániiguin, ja ođđasit áigge sierra doaŋggaiguin (burdizzo-tang). Dán barggu dahke boazosápmelaččat ieža. Dál lea ollu váddát go elliidsuodjalan láhka gáržžida bohccuid gáldema go lea dušše veterinearas geas lea lohpi gáldet. Boazodoalliide lea ruđalaččat gánnáhahtti adnit nu ollu gáldejuvvon bohccuid go vejolaš ealus. Dat lea dehálaš ee. duodjeávdnasiid ja biergogilu lassáneami dihte.</p>
<p>Niskebuikku (krumkniv) geavaheami gielddus, njuovadeami hygienegáibádusat ja njuovvanbázahusaid rádjama njuolggadusat, leat sivat dasa ahte boazosápmelaččat eai beasa árbevieru mielde doaimmahit boazodaolu, ja nu váikkuhit dát gildosat sin dietnasii. Sámediggi lea mearrádusas áššis 27/04 boazodaollošiehtadus 2004 - 2005 cealkán: Sámediggi lea máŋgga oktavuođas čujuhan ahte árbevirolaš buvttadeapmái heivehuvvon hygienagáibádus ferte leat ovdehussan jus árvoháhkan galggaš lihkostuvvat. Dálá njuolggadusaid ferte nappo ložžet. Nissonat fertejit árvoháhkanprográmma bokte beassat oassálastit ealáhusas. </p>
<p>Go guohtumat gáržot de fállojuvvojit dávjá eará bargovuogit mat mielddisbuktet rievdamiid ja mat sihke spiehkastit árbevirolaš boazodoalus ja maiddái leat njulgestaga luonddu vuostá. Sámediggi ávžžuha eiseválddiid eambbo návccaid adnit dasa ahte suodjalit boazodoalloguovlluid. Dát lea erenoamáš dehálaš dakkár guovlluin gos sisabahkkemat mielddisbuktet ahte árbevirolaš boazodoallu rievdá nu go omd. jus bággohallo biepmagoahtit ealuid jahkkásaččat. </p>
<p>Gáhttet boazodoalloguovlluid </p>
<p>Boazodaollo guohtuneatnamat leat áiggiid mielde viivvuheamit ja veahážiid mielde gáržžiduvvon ja otná dilli ii luoitte eambbo gáržžidemiid nu ahte ii čuoza boazolohkui ja birgejupmái. Boazologu heiveheapmi guohtumiid ektui ferte veardidit sisabáhkkehemiid, borasspiriid ja johtolaga ektui orohagain. Eiseválddit eai goassege nagot gávdnat rievttes boazologu go guohtumat gáržot ahte gáržot. Sámediggi evttoha šiehtadallanbeliid soabadit ásahit joavkku mas lea mandáhtta kártet ja ráhkadit váikkuhusguorahallama sisabáhkkehemiin, sihke fysalaš rustegiid hárrái nu go bártat, viesuid, suosjalusa báhčinšiljuid, máđiid, luottaid jna., ja johtolaga boazodoalloguovlluin. Sámediggi oaivvilda dát bargu lea eiseválddiid ovddasvástádus ja berre ruhtaduvvot olggobealde boazodoallošiehtadusa ekonoamalaš rámmaid.</p>
<p>Dásseárvohástalusat boazodoalus </p>
<p>Boazodoallu lea árbevirolaččat dakkár ealáhus gosa goappašat sohkabeliin leamaš dihto sadji. Dán áigge leat nissonolbmut gáidan eanet ahte eanet ealáhusa dahkamušain sihke ealáhusa doaimmain ja boazodaollopolitihkkas. Sámediggi ballá dán dili čuohcat boazodoalu sosialálalaš birrasii, kultuvrii, gillii, bestemii ja dietnasii. Sámediggi ohcala árjjaleabbo beroštumi dásseárvvohásttalusain šiehtadallanbeliin.</p>
<p>Sámediggi lea ovdalaččas maid cealkán ahte beallalašdoarjaga vuolideapmi heajosmahtii vel eanet boazodoallonissoniid dili. Buvttadanvuoittu ásaheapmi ii buhtte dán.</p>
<p>Sámediggi oaivvilda almmage ahte nissonolbmuid árvvu ja saji boazodoalus sáhttá loktet ee. árvohahkanprográmma oktavuođas. Árvohahkanprográmma ja Boazodaollo ovddidanfoanda ferte vuoruhit ohcamiid mat buoridit dásseárvvu.</p>
<p>Sámediggi celkii mannan boazodoallošiehtadusa áššis:</p>
<p>Stuorámus oassi dálá boazodoallonissoniin leat ollesáiggi- dahje oasseáiggibarggus olggobealde boazodoalu. Dábálaččat dárbbašit bearrašat dán bistevaš dietnasa. Sámediggi oaivvilda ahte doarjjaortnegiid ferte láhčit nu ahte dát nissonat besset áigodagaid oassálastit boazodoalus almmá uhcimus dietnasa haga. </p>
<p>Sámediggi bivdá eiseválddiid láhčit dili boazodoallonissoniidda vai sidjiide addo duohta vejolašvuohta searvat boazodoalu árgabeaivválaš bargguide. Ja ahte nissonat besset searvat politihkkalaččat ja doppe dain stivrenorgánain gos mearrádusat ealáhusa ektui dáhkkojit.</p>
<p>Boazodoalu buvttadeapmi ja márkandilli </p>
<p>Boazonjuovvan ii leat dávistan boazodoalu buvttadeapmái mii obbalaččat lea lassanan buriid jagiid geazil. Sivvan dasa go leat unnan njuovvan lea ee. go máŋga sajiin eai leat boazosápmelaččat beassan vuovdit dan meari go ledje áigon. Dát lea earret eará mielddisbuktán ahte orohagat eai jovssa orohatdoarjaga alla boazologu dihte. Sámediggi oaidná dán dehálaš hástalussan boazodoalloeiseválddiide ahte bohccobierggu márkandilli buorrána nu ahte boazoeaiggádat besset vuovdit visot gávpebohccuid dohkkálaš biergohaddái. Sámediggi oaivvilda ahte lea unnán dahkkon eiseválddiid bealis buoridandihte dili. Lea čielga dárbu álggahit doaimmaid mat sihkkarasttet ahte ovttaskas boazodoalli beassa vuovdit iežas buktaga. Dát lea erenoamaš dehálaš dán dilis go eiseválddit gáibidit ollu unnidit otná boazologu. Šiehtadanbealit berrejit bidjat johtui doaimmaid mat geahpidivččii ekonomalaš váttisvuođaid maid ovttaskas boazodaolli sáhttá oažžut go ii beasa vuovdit nu oll bohccobierggu go hálida dehe maŋiduvvo vuovdin.. Ovdamearkkadihte ahte árratnjuovvan doarjja, mii dahka 10,- ruvnno gilus vuvdon bohccos, galgá jotkojuvvot doaimmajagi lohpii. Ja ahte váilevaš vejolašvuohta vuovdit ii galgga mielddisbuktit ahte ovttaskas boazodaolli ja orohagat eai jovssa doarjágiid. Dasa lassin ferte veardidit oanehisáiggeulbmilin bidjat johtui njuolgga márkanfievrridandoaimmaid mat ávžžuhit lassi vuovdimii. Ii leat dohkkálaš ahte ealáhus galgá guoddit ekonomalaš ovddasvástádusa váilevaš biergovuostáiválddi ja dievvan biergovuorkkáid dihte.</p>
<p>Sámediggi váruha ahte ođđa ásahuvvon buvttadanvuoitodoarjja čuohcá boazodoalu dienasjevdemii ja čuohcá ekonoamalaččat boazodoalliide álggahandásis ja boazodoalliide guovlluin gos leat stuora boraspirevahágat. Sámediggi evttoha baicce addit stuorámus oassi doarjagis sidjiide geain lea gaskamearalaš buvttadeapmi.</p>
<p>Sámediggi eaktuda ahte dan oasi buvttadanvuoitodoarjagis maid boazodaollit masset go boraspirevahágat eai lohko buktagin, fertejit eisevalddit buhttet. Lea Eanandoallodepartemeantta ja Birasgáhttendepartemeantta ovttasvástádus gaskkaneaset soahpat moht buhtte váilevaš buvttadanvuoitdán ruhtadit boazodoalliide buorrin.</p>
<p>Sámediggi oaidná dehálažžan lasihit doaibmadoarjaga boazodoalliide. Boazodoalus lea ekonoamalaš dilli hui rašši, oalle heitot muhtomin ja buoret eará háviid. Doaibmadoarjagis lea dakkár váikkuhus ahte dienas lea stáđđáseabbo ja bisuha vehá dienasdási dáidda geain lea boazodoallu birgenláhki.</p>
<p>Nuoraid vejolašvuohta álgit ja bissut boazodoalus </p>
<p>Boazodoallu dárbbaša nuorra ja gelbbolaš bargonávccaid. Sámediggi lea hui duhtavaš go lea oahppoordnet boazodoalus mii orro doaibmame bures. Sámediggi ávžžuha ahte nieiddat vuoruhuvvojit beassat dán oahpahusa čuovvut vai njulgejuvvo otná boastu sohkabeliid lohku boazodaolus.</p>
<p>Sámediggi lea mearrádusas áššis 27/04 evttohan ásahit ovdaláiggepenšuvdnaortnegiid olbmuide geat leat badjel 50 jagi, vai álkkidivččii buolvamolsuma boazodoalus. Ovdaláigge penšuneremiin doalaha olmmoš gullevašvuođa boazodoallokultuvrii ja lea ain resursan boazodoalus, ja addá eanet nuoraide vejolašvuođa ovdánit iežaset boazodoaluiguin. Eaktodáhtolaš ortnet vuovdit doaluid lea buorre ortnet orohagain gos leat beare ollu doalut guohtunresurssaid ektui. </p>
<p>Sámeiggi lea seamma mearrádusas maid cealkán: </p>
<p>Ulbmillaš doaibmabijuid haga sáhttá dilli muhtun orohagain šaddat nu ahte váilu kultuvrralaš oktiilašvuohta ja gelbbolašvuohta. Okta doaibmabijuin livččii buolvamolsumiid láhčit. Sámediggi árvala ahte dakkár ortnegat dohkkehuvvojit nugo gaskaboddasaš nuoraiddoalut dahje guoktebuolvvadoalut. Doaibmabidju ii gáibit láhkarievadusa ja dan sáhttá čađahit dalán. </p>
<p>Sámediggi ávžžuha šiehtadallanbeliid bargat duođalaččat dáid áššiiguin. Lea dehálaš doalahit kultuvrralaš kontinuitehta iešguđetge orohagain ja guovlluin gos lea sámi boazodoallu.</p>
<p>Sámediggi vuordá eiseváldit gálget dáid čuolmmaid ja dakko bokte suodjalit sámi kultuvrra, buoridit dásseárvvu boazodoalus ja dagáhit boazodoalu eambbo gánnáhahtti otná ressurssaid ektui.</p>
<p>Lávdegotti mearkkašumit </p>
<p>Lávdegottis, NSRa ovttasbargojoavkku láhtuin, Jarle Jonassen, Ann-Mari Thomassen, Kjell Gjøran Jåma, Jánoš Trosten, Bargiidbellodaga sámediggejoavkkus, Steinar Pedersen, Sverre Anderssen, Per Solli, SfB/SBSa bealis Johan Mikkel Sara, SVFa bealis Ove Johnsen, Guovddášbellodagas Olaf Eliassen ja Johttisámilisttas/Olgešbellodagas Per A. Bæhr </p>
<p>Boazodaollu lea guovddáš máteriálalaš vuođđu sámi kultuvrra nannemii ja ovdáneapmái sámi servvodagas. Seammás lea rašes ealáhus dakkár áiggis go guohtuneatnamat gáržot eanet ja eanet.</p>
<p>Lávdegoddi deattuha ahte boazodoallu galgá leat ekologalaš, ekonomalaš ja kultuvrralaš nanaguoddevaš boazodaollu.</p>
<p>Lávdegoddi ballá ahte otnáš ovdáneapmi boazodoalus ii jovssa ulbmiliid maid Stuoradiggi lea buktán Stuoradiggedieđáhusas nr 28 (1991-92) go guoská ekonomalaš, ekologalaš ja kultuvrralaš ceavzilvuhtii.</p>
<p>Dan bargui ahte háhkat buoret dássema gaskkal ealáhusa resuršavuođu ja olmmošlogus geain galgá leat dienas- ja bargovuođđu ealáhusas, lea dehálaš movttidahttit ovttaskas boazodoalli lassi árvoháhkamiid.</p>
<p>WTO ságastallamat dagahit lassi eahpesihkkaris dili. Odne ii leat ealáhus gearggus dustet daid hástalusaid mat bohtet. Ealáhus lea máŋga dáfus rašši ja ii leat ekonomalaččat doarvái nanus dustet iešguđet hástalusaid.</p>
<p>Lávdegoddi bivdá šiehtadallanbeliid guorahallat WTO-šiehtadusa váikkuhusaid boazodaolu ektui.</p>
<p>Lávdegoddi čujuha ahte 1978 Boazodoallolága ektui, lea boazodoalus objektiivalaš buhtadanovddasvástádus jus boazu billista maidege siskkobealde boazoguohtunguovllu. Huksejeaddjis ii leat álgoálggus ovddasvástádus eastadit billistemiid. Dát mearkkaša ahte boazodoallu sáhttá boahtit dan dillái ahte ferte máksit stuora buhtadusaid. Boazodaollošiehtadusas lea ásahuvvon dakkár ordnet mas leat riidočoavdi doaibmabijut. Dát poasta ferte lasihuvvot vai gokča riidoeastadeaddji doaibmabijuid.</p>
<p>Lávdegoddi evttoha ahte šiehtadallanbealit bidjet fas doibmii buozalmasvuođa refušunsordnegiid.</p>
<p>Luondduvuođđu </p>
<p>Lávdegoddi oaivvilda ahte jahkásaččat váldojuvvojit stuora oasit boazodoalu guohtuneatnamiin eará atnui. Jus ná joatkašuvvá de šaddá boahtteáiggis muhtun guovlluin váttis bargat boazodoaluin.</p>
<p>Lávdegotti miellahttut Bargiidbellodagas, SVL:s oaivvildit: </p>
<p>Stuoradiggedieđáhusas 28 lea ovdáneami ceavzilvuođa mearkkašupmi »ovdáneapmi mii lea heivehuvvon otná dilli dárbbuide ja dattege ii billis boahtteáigge buolvvaid vejolašvuođaid». Dieđáhusa mielde gáibiduvvo ekologalaš ceavzilvuhtii »ahte resurša hálddašeapmi ja guohtuneatnamiid geavaheapmi mii dagaha ahte boazodoallu sáhttá joatkašuvvat ja ain ovdánit ealáhussan maiddái boahtteáiggis bissu, ja ahte luonddu riggodat ii hedjon». </p>
<p>Sii divvot gažaldaga dasa go eai leat Biologalaš girjáivuođa soahpamuša ságastallamat almmolaš boazodoallopolitihkas. Dát mielddisbuktá ahte ekologalaš ceavzilis boazodoalu ságastallamiin, dušše ja ovttageardánit boahtá ovdan boazodoalu iežas guohtuneatnamiid suodjaleapmi.</p>
<p>Lávdegotti NSR:a ovttasbargojoavku, Bargiidbellodaga sámediggejoavku, SáB, SVL, Guovddášbellodaga sámediggejoavku ja Johttisámilistta/Olgešbellodat oaivvildit: </p>
<p>Boazologu heiveheapmi Finnmárkkus </p>
<p>Eanandoallodepartementa lea sihtán boazodoallohálddahusa Álttás gárvvistit boazologu-unnidan plána mas lea vuođđu lágas ahte ovttaskas dollui mearridit boazologu. Ja maid ráhkkanahttit dasa ahte soaitá fertet čađahit bággonjuovvamiid doppe gos boazoeaiggádat eai čuovvol mearrádusaid mat leat dahkkon.</p>
<p>Lávdegoddi ballá boazologuovdáneapmi lihkkostuvva ja ahte boazoeaiggádat eai beasa njuovvat dan mađe ahte eastadit lassánemiid. Dása fertejit maŋggas ovttas bargat ja heivehit dili sihke njuovvanhivvodaga, márkkafievrrideami ja logistihka ektui. Lávdegoddi ballá ahte go dál ávaštit bággonjuovvamiid de dat čuohcá gulahallamii gaskkal boazodoalloeiseválddiid ja boazodoalu, mii livččii hui dárbbašlaš boazologuheiveheami lihkostuvvamii. Lávdegoddi maid ballá dát bággonjuovvamat čuhcet eará boazoeaiggádiidda maid.</p>
<p>Eaktu lihkostuvvat lea maid ahte Finnmárkku orohatjuohkin čađahuvvo ja ahte evttohus boazodoallolága ođasmahttimii (NOU 2001:35) mearriduvvo. Dálle ožžot boazoeaiggádat, siiddat ja orohagat dárbbašlaš rámmaeavttuid boazodaolu siskáldas áššiid čoavdimiidda.</p>
<p>Vaikko lea boazolohku hirbmosit lassánan sihke buriid jagiid dihte ja váilevaš njuovvan- ja biergovuovdima dihte, de lea dehálaš ahte eat ovttageardánit dušše veardit strukturerendoaimmaid ja sin geat galget eret ealáhusas.</p>
<p>Lávdegoddi oaivvilda boazoeaiggádiin lea iešheanalis ovddasvástádus heivehit boazologu guohtuneatnamiid ektui.</p>
<p>Lávdegotti lahtut Bargiidbellodagas, SVL:as oavvildit: </p>
<p>Sis geain lea stuora oassi dietnasis olggobealde boazodaolu fertejit ovddemus unnidit sin doaimma. Dat ii mearkkaš ahte lávdegoddi vuostálastá lotnolasealáhusaid mat leat lassidienasin boazodollui.</p>
<p>Ekonomalaš ceavzilvuohta </p>
<p>Lávdegoddi, lahtut NSRa ovttasbargojoavku, Bargiidbellodaga ovttasbargojoavku, SáB, Guovddášbellodaga ovttasbargojoavku ja Johttisámilistta/Olgešbellodat oaivvildit ahte jus buvttadeaddji galgá fitnet buoret hatti de fertejit stuora njuovahagat fas oažžut fievrridandoarjaga. </p>
<p>Dásseárvohástalusat boazodoalus </p>
<p>Lávdegoddi oaivvilda ahte árvoháhkanprográmmas ferte deattuhit duodjebuvttadeami.</p>
<p>Boraspireváttisvuođat </p>
<p>Norgga otná boraspirepolitihkka lea stuora hehttehussan boazodollui, erenoamážit muhtun guovlluin. Eiseválddit fertejit boraspirehalddašeamis beaktileappot jávkadit vahágahtti boraspiriid ja nállemihtut fertejit olu unniduvvot. Boraspirevahát addá vuođu buhtadeapmái. Buvttadandoarjaga gáibádusas ferte maiddái boraspirebuhtadeapmi lohkot. Buot duohta vahágiid ferte ollásit buhtadit.</p>
<p>Ovdánahttinfoanda/ Árvoháhkanprográmma </p>
<p>Lávdegoddi čujuha dasa ahte BOF:s lea stuora dárbu ruđaide infrastruktuvrii nu go áiddiide ja njuovvanrustegiidda ja ovdánahttindoaimmaide iešguđet sajiin. Boazodoalu vejolašvuođaid ásahit unnit boazoeaiggátstivrejuvvon njuovahagaid ja biergobuvttadanrusttegiid lea dárbbašlas lasihit.</p>
<p>Lávdegoddi bivdá šiehtadallanbeliid láhčit dili vai BOFi - Boazodoallo ovdánahttinfondii juolluduvvot eanet ruđat vuoruhit infrastruktuvrra ja ovdánahttindoaimmaid.</p>
<p>Boazodaolu árvoháhkanprográmma ferte oažžut lassi ruđaid vai boazodoalliin lea vejolašvuohta nannet ealáhusa ekonomiija. Dakkár vuoruheapmái lea dárbu, ráddjejuvvon áigodagas, viežžat ruđaid boazodaollošiehtadusa rámmaid olggobealde. Dát ferte boahtit buot boazoeaiggádiidda buorrin.</p>
<p>Boazodoalu árvoháhkanprográmma ulbmilat galget leat seammaláganat go prográmma álgoáigumušat ledje. Ulbmil lea ahte prográmma galgá nannet boazoeaiggáda ekonomiija árvoháhkama bokte. Lea dehálaš ahte boazodoalu dálá ja árbevirolaš buktagat ovdanahttojuvvojit. Muhto maiddái ahte ođđa buktagat ráhkaduvvojit ja ahte geavaha eará osiid bohccos go bierggu, ja lea dehálaš ohcalit ođđa márkaniid seammás go ii galgga vajálduhttit vuođđobuktaga, nammalassii bierggu. Ovdánahttinbarggus ferte vuoruhit dihto prošeavttaid, muhto galgá áiggi mielde olles ealáhussii ávkin.</p>
<p>Boazodoallo árvoháhkanprográmma lea vuosttaš doaibma maid eiseválddit bidjet johtui movttidahttit máŋggabealát ja báikkálaš boazobuvttadeapmái boazodaolus. Buorit vuođđoávdnasat leat eaktun unnitbuktagiid ovdánahttimii. Dasa gáibiduvvo ahte bohccoeaiggádat ja njuovahagat kvalitehta ektuija ulbmilaččat válljit njuovvanbohccuid, ja ahte sii dovdet oasti vuordámušaid, sávaldagaid ja gáibádusaid loahppabuktagii. Ealáhus galgá ain leat márkan- ja oastiheivehuvvon. Boahttevaš márkan gáibida buoret kvalitehta, dárkilis buvttadeaddjiguorrama, dohkkehuvvon elliddilli ja buoret vuovdinbijuid. Beaggin ja ipmárdus dasa ahte bohccobiergu lea buorre buvta ferte buoriduvvot. </p>
<p>Njuovvanbázahusat lea resurša, dan dihte ferte dutkojuvvot moht atnit dain ávkki.</p>
<p>Boazodoallu lea ovdal ge vásihan ahte dutkan- ja ovdánahttinruđat leat jávkan guovddášstivrejuvvon ja hálddahuslaččat lossa systemas. Ollu buorit jurdagat jođánit helbet go ruđat mannet dušši doaimmaide. Sávvamis lea ahte prográmmastivra nagoda vuoruhit innovašuvnna ja ođđajurddašeami. Ferte čalmmustahttit prošeavttaid mat nannejit boazodoalu ovdáneami.</p>
<p>Evttohus</p>
<p>Evttohus NSRa ovttasbargojoavkus, Guovddašbellodaga sámediggijoavkus </p>
<p>1. evttohus </p>
<p>Gáhttet boazodoalloguovlluid </p>
<p>Boazodoallo guohtuneatnamat leat áiggiid mielde veahážiid mielde gáržžiduvvon ja otná dilli ii luoitte eambbo gáržžidemiid nu ahte ii čuoza boazodoalu boahtteáigái.</p>
<p>Eiseválddit eai goassege nagot gávdnat rievttes boazologu go guohtumat gáržot ja gáržot.</p>
<p>Sámediggi evttoha šiehtadallanbeliid soabadit ásahit joavkku mas lea mandáhtta kártet ja ráhkadit váikkuhusguorahallama sisábáhkkehemiin, sihke fysálaš rusttegiid hárrái, nu go bárttaid, suodjalusa báhčinšiljuid, máđiijaid, luottaid ja eará ráfehuhttimiid boazodaolloguovlluin jna. Sámediggi oaivvilda dát bargu lea eiseválddiid ovttasvástádus ja berre ruhtaduvvot olggobealde boazodoallošiehtadusa ekonomalaš rámmaid.</p>
<p>Evttohus Johttisámilisttas/Olgešbellodagas </p>
<p>2. evttohus </p>
<p>Sihkut Sámedikkiráđi evttohusa: </p>
<p>Olles 4. avsnitta dán čuoggás Boazodoalu buvttadeapmi ja márkandillii </p>
<p>»Sámediggi váruha ahte ođđa ásahuvvon buvttadanvuoitodoarjja…….»</p>
<p>Joavku evttoha ođđa čuoggá maŋabeallai Boazodoalu buvttadeapmi ja márkandillii </p>
<p>Boazologuheiveheapmi </p>
<p>Sámediggi oaivvilda dal lea áigi ođđastit guorahallat/kartet boazoguohtuneatnamiid ja árvvoštallat boazologu guohtuneatmamiid ektui, ja mas galgá lea vuođđun boazodoallofágalaš máhttu.</p>
<p>Dat orru čajehuvvome ahte Stuorradiggi lea oččon boastu ipmárdusa dain dutkamin mat leat čađahuvvon ovdal. Boazolohku lea mearriduvvon sullii 64 000 Oarje Finnmárkkui, ja otne lea sullii beali eambbo boazolohku go dat mii lea mearriduvvon. Dan maŋemuš njealje jagi lea boazolohku mannan bajas ja gaskamearálaš deaddu lea maid lassánan. Dat muitála ieš alddis ahte dutkamat eai doala deaivasa.</p>
<p>Otná boazolohku lea beare badjin guhkit áiggi vuollái. Dat ii mávsse dan ahte mearriduvvon lohku dárbbaha rievdadit nu ollu. Muhto dat lea dárbu gávnnahit vuogas logu ieš guđetge orohahkii, máid boazoeaiggádat dohkkehit ja mainna árvet álgit unnidit boazologu. Dat ii daga maidege jus boazolohku orohagain álggádettin lea sullii 10 000 eambbo go dat mii lea mearriduvvon Oarje-Finnmárkkui. Ja dasa lea aggan ahte eiseváldit eai dárbbat bákku jođihit boazoeaiggádit vuosttai nu go dal áitet.</p>
<p>Sámediggi bivdá ahte šiehtadallit, Stáda ja NBR:a bidjaba mátkkái ođđa guorahallama ja kartema guohtuneatnama ja boazologu ektui nu jođanit go vejolaš. Dasa deattuhuvvo ahte váldojuovvo boazodoallofágalaš gelbbolašvuohta. Dat ferte dakkár boađus máid olbmot geaidda guoska dohkkehit dan ja boađus máid dutkan sáhttá čájehit.</p>
<p>Vuođđogiella: dárogiella </p>
<p>Ášši 40/04</p>
<p>Ovttasbargošiehtadus Sámedikki ja sámi dáiddárservviid gaskkas</p>
<p>Arkiva</p>
<p>SF-99</p>
<p>Arkiiváššenr.</p>
<p xml:lang="nob">2004001914</p>
<p>Mildosat</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđi ášši R 062/4</p>
<p>Ovttasbargošiehtadus Sámedikki ja sámi dáiddárservviid gaskkas</p>
<p>Ášši 18/04 Sámediggeráđi kulturpolitihkalasj diedádus</p>
<p>Vuolláičállon šiehtadusteaksta</p>
<p>Meannudemit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p xml:lang="nob">19.08.2004</p>
<p xml:lang="nob">R 62/04</p>
<p>Ealáhus- ja kulturlávdegoddi</p>
<p xml:lang="nob">21.09.2004</p>
<p>Sámedikki dievasčoahkkin</p>
<p xml:lang="nob">24.09.2004</p>
<p xml:lang="nob">40/04</p>
<p>Sámediggeráđi mearrádusárvalus lávdegoddái:</p>
<p>Sámediggi doarju dokumeantta "Hovedavtale og kunstneravtale mellom Sametinget og samiske kulturorganisasasjoner ved Samisk kunstnerråd" (váldošiehtadus ja dáiddáršiehtadus gaskal Sámedikki ja sámi kulturorganisašuvnnaid Sámi dáiddárráđi bokte) ovdanbiddjojuvvon šiehtadusteavstta, vuolláičállojuvvon borgemánu 19. b. 2004.</p>
<p>Lávdegotti mearkkašumit:</p>
<p>Lávdegoddi lea duhtavaš go dál lea sohppojuvvon ovttasbargošiehtadus gaskal dáiddárorganisašuvnnaid ja Sámedikki.</p>
<p>Lávdegoddi bivdá Sámediggeráđi bargat dan ala ahte Sámediggi boahtteáiggi perspektiivvas atná vuođđun dan ulbmila ahte ovdánahttit boahttevaš kulturovttasbarggu rájáid badjel, mas okta ulbmiliin berre leat ovdánahttit oktasaš sámi kulturplána.</p>
<p>Vuođđogiella: dárogiella </p>
<p>Ášši 42/04</p>
<p>Gulaskuddancealkámuš Sámelága ođasteapmái - dievadasmandáhtat</p>
<p>Arkiva</p>
<p>SF-002</p>
<p>Arkiiváššenr.</p>
<p xml:lang="nob">2004000241</p>
<p>Mildosat:</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđi ášši R 057/04</p>
<p xml:lang="nob">05.07.2004</p>
<p>KRD/ Sámediggái</p>
<p xml:lang="nob">Høringsbrev med vedlegg av høringsnotat</p>
<p xml:lang="nob">19.09.2002</p>
<p>Sámediggái</p>
<p xml:lang="nob">Sak 35/02 - Regler for valg av Sametinget</p>
<p>Meannudemit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p xml:lang="nob">19.09.2004</p>
<p xml:lang="nob">R 057/4</p>
<p>Bearráigeahččan- ja vuođđudanlávdegoddi</p>
<p xml:lang="nob">21.09.2004</p>
<p>Sámedikki dievasčoahkkin</p>
<p xml:lang="nob">24.09.2004</p>
<p xml:lang="nob">42/04</p>
<p>Sámediggeráđi mearrádusárvalus Sámediggái</p>
<p>Sámediggi lea 19.09.02 áššis 35/02 Sámedikki válganjuolggadusat dovddahan ahte: »…lea lunddolaš ahte Sámediggi ieš, sámiid álbmotválljen orgánan, guorahallá ja mearrida daid čuolbmačilgehusaid, maid gávnnaha áigeguovdilin Sámedikki válganjuolggadusaid oktavuođas. Sámedikki válganjuolggaduslávdegoddi lea iežas 2001 raporttas, čuoggás 7.2 cealkán ahte dás lea sáhka demokráhtalaš vuoigatvuođas, </p>
<p>man vuođul sámi álbmot ieš galgá leat mielde hábmemin iežas boahtteáiggi. Dat lea mearriduvvon maiddái Vuođđolágas § 110a. Dát prinsihppa lea vuođđun Sámedikki bargui ja guoská maiddái válganjuolggadusaid hábmemii.» </p>
<p>Válganjuolggadusaid hábmedettiin ferte ollu deaddu biddjot Sámedikki oidnui. Mii šallošit sakka go departemeanta ii mieđa vuhtiiváldit Sámedikki mearrádusa ahte várret dievadasmandáhtaid dan sohkabeallái, mas lea unnit ovddastus.</p>
<p>Iige departemeanta leat guorrasan Sámedikki árvalussii ahte dušše dat listtat, mat ožžot unnimusat 4 % buot dohkkehuvvon jienain sámediggeválggas, sáhttet oažžut dievadasmandáhtaid.</p>
<p>Sámedikki áirasiid válljen lea našuvnnalaš válga, ja fertege oaidnit man bures bellodat/listaevttoheaddji ovddastuvvo oppalohkái. Go juogada dievadasmandáhtaid, de berrejit dušše dat bellodagat/listaevttoheaddjit oažžut dievadasmandáhtaid, mat leat ožžon vissis meari doarjaga.</p>
<p>Sámediggi doalaha mearrádusas áššis 35/02 dievadasmandáhtaid hárrái ja dainna lágiin eaktuda ahte rievdadusárvalus Sámelága § 2-4 maŋimus lađđasis galgá leat ná:</p>
<p>“Lassin válljejuvvojit njeallje dievadasmandáhta. Dát addojuvvojit unnimus ovddastuvvon sohkabeallái dassážiigo leat unnimusat 40 % goappáge sohkabealis. Dievadasmandahtárádjá lea 4 %.» </p>
<p>Muđui čujuhuvvo Sámedikki mearkkašumiide 2.3 čuoggás departemeantta gulaskuddannotáhtas.</p>
<p>Mearrádus:</p>
<p>Lávdegotti árvalus </p>
<p>Bargiidbellodaga sámediggejoavkku, Jørn Are Gaski ja Margreta Påve Kristiansen ja NSR ovttasbargojoavkku, Klemet Erland Hætta árvalus </p>
<p>Lávdegoddi evttoha ahte ollislaččat čielggadit rievdadusaid Sámedikki válgaortnega ektui man oktavuođas erenoamážit deattuhuvvojit válgabiirriid čoahkádus, vuohki movt sámediggeválggat organiserejuvvojit, mas mielde maiddái diehtojuohkin, jienastuslogu eavttut, jienastuslogu organiseren, dievadasmandáhtarádjá ja juohkáseapmi sohkabeliid gaskka man oktavuođas lea erenoamáš deaŧalaš oažžut vástádusa manne Sámedikki nissonoassi ii leat dohkálaš. Dán oktavuođas biddjojuvvo viidát čohkkejuvvon lávdegoddi mas leat politihkkarat ja fágaolbmot. Dát lávdegotti bargu ja árvalus galgá leat vuođđun ságastallamiidda ja mearrádusaide movt rievdadit Sámedikki válgaortnega 2009 rádjai.</p>
<p>Bargiidbellodaga sámediggejoavkku árvalus </p>
<p>Sámediggi maŋida Sámedikki válgaortnega meannudeami.</p>
<p>NSR ovttasbarojoavkku árvalus </p>
<p>Sámedikki Bearráigeahččan- ja vuođđudanlávdegotti lea duhtavaš dainna rievdadusárvalusain maid Gielda- ja guovludepartemeanta lea evttohan mii guoská sámelága ođasteapmái - njeallje dievadasmandáhta válljen Sámediggái. </p>
<p>Vuođđogiella: dárogiella </p>
<p>Ášši 43/04</p>
<p>Olympiijagilvvut Romssas 2014</p>
<p>Arkiva</p>
<p>SF-161.2/1902</p>
<p>Arkiiváššenr.</p>
<p xml:lang="nob">2004001530</p>
<p>Mildosat</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđi ášši R 083/04</p>
<p>Miessemánnu 2004</p>
<p>Romsa 2014</p>
<p>Našunálalaš ohcan lágidit 2014 dálveolymiijagilvvuid (ovdal juhkkojuvvon)</p>
<p xml:lang="nob">19.05.2004</p>
<p>Lene Hansen, Romssa 2014 AS stivrenjoavkku miellahttu</p>
<p>Notáhtta - čilgehus Romssa 2014 AS olympiijagilvvuid ohcamuša birra</p>
<p>Meannudemit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p xml:lang="nob">19.08.2004</p>
<p xml:lang="nob">R 083/04</p>
<p>Bajásšaddan- ja oahppolávdegoddi</p>
<p xml:lang="nob">21.08.2004</p>
<p>Sámedikki dievasčoahkkin</p>
<p xml:lang="nob">24.08.2004</p>
<p xml:lang="nob">43/04</p>
<p>Sámediggeráđi mearrádusárvalus lávdegoddái:</p>
<p>Sámediggi lea positiiva ohcamii beassat lágidit 2014 olymiijadálvegilvvuid Romssas, ja oaidná lunddolažžan ahte sápmelaččat leat mielde doaluid guossuheaddjin. Sámediggi oaidná ahte olympiijagilvvuid lágideapmi Romssas sáhttá sámi servvodahkii addit positiivalaš váikkuheami máŋgga oktavuođas, earret eará dasa mii guoská valáštallamii ja organisašuvdnadoaimmaide, dáidagii ja kulturdoaimmaide ja ealáhusdoaimmaide, ja dat sáhttá váikkuhit dasa ahte mátkkoštanealáhus ovdána. Sámediggi gal aŋkke eaktuda ahte sámi kulturmuittuid ja boazoealáhusa beroštumit váldojit vuhtii olles OG-proseassas.</p>
<p>Sámediggái lea mearrideaddji ahte sámi beroštumit váldojit vuhtii sihke doaluid ráhkkananproseassas ja maiddái doaluid lágideami oktavuođas. Dát mielddisbuktá Sámedikki oaivila mielde ahte sámi beroštumit galget čađa váldot vuhtii sihke hálddahusas ja organisašuvnna iešguđetge mearridanjoavkkuin. Dán oasseváldima bokte iešguđetge OG-prošeavtta dásiin sihkkarastašii ahte mávssolaš gelbbolašvuohta ja fierpmadagat bohtet sámi servvodahkkii buorrin.</p>
<p>Lea bargu jođus oččodit fástá sámi miellahttovuođa arktalaš dálveriemuide, Arctic Winter Games. Dakkár miellahttovuohta mielddisbuktá boahtteáiggis maiddái geatnegasvuođa lágidit dáid arktalaš nuoraidriemuid. Sámediggi oaidná ahte eai leat máŋga eará saji go Romsa gos sáhtášii lágidit dakkár stuora doaluid, ja dan dihte lea hui positiivalaš dasa ahte OG-ohcamii lea váldon mielde dat vejolašvuohta ahte lágidit AWG-doaluid Romssas.</p>
<p>Sámediggi lea muđui dan oaivilis ahte galgá guorahallojuvvot makkár vejolašvuođat leat das ahte sámi valáštallan ja sámi kultuvra sáhttet oažžut ávkki rustegiid geavaheamis maŋŋel og doalut leat čađahuvvon. Dán oktavuođas oaidná Sámediggi earret eará vejolažžan geahččat dán daid stuora dárbbuid ektui mat leat sámi kulturviesuide, ghč. Sámedikki kulturviessoplána.</p>
<p>Evtuhus:</p>
<p>Evtuhus olles komiteas: NSR:a sámediggejoavku; Sven-Roald Nystø, Åge Nordkild, Berit Rannveig Nilssen, John Harald Skum, Guovdášbellodagat; Jon Erland Balto, Bargiidbellodaga sámediggejuovku; Sten Jønsson, Josef Vedhugnes, Anders Urheim, Henrik Eriksen, Johttisápmelaččaidlistu ja Olgešbellodagas; Per Arnesen. </p>
<p>Evtuhus 1 </p>
<p>Lávdegoddi čujuha Sámediggeráđi mearrádusevttohussii, ja guorrasa ráđi oaivilii áššis. Lávdegoddi čujuha maiddái ahte Tromsø 2014 AS lea bivdán Econ analyse árvvoštallat Tromsø 2014 AS OG 2014 ohcama. Árvvoštallmiin mat leat dahkkojuvvon 10.08.2004, boahtá ovdan ahte ohcamis eai leat guorahallamat mat muitalit makkár bohtosiid OG sáhttá buktit sámi servodahkii. Lávdegoddi lea mearkkašan ahte Econ analyse árvvoštallan ii lean dokumeantan áššis go Sámediggeráđđi mearridii iežas árvalusa.</p>
<p>Lávdegoddi oaivvilda ahte Sámediggi ferte ášši mearridettiin váldit vuhtii daid čuoggáid mat bohtet ovdan Econ analyse árvvoštallamis. Ee. dán geažil lea lávdegotti mielas dárbu evttohit muhtun rievdadusaid ja čilgejeaddji lasáhusaid Sámediggeráđi mearrádusevttohussii. Dán evttoha nannen dihte eamiálbmothámádaga OG:in Romssas 2014.</p>
<p>Lávdegoddi buktá čuovvovaš cealkámuševttohusa:</p>
<p>Sámediggi lea positiiva ohcamii beassat lágidit olympiijagilvvuid Romssas jagi 2014:s, ja oaidná lunddolažžan ahte sápmelaččat leat mielde doaluid guossoheaddjin.</p>
<p>Sámediggi oaidná ahte OG Romssas váikkuhit positiivalaččat sámi servodahkii máŋgga ládje. Dálvegilvvut buktet vejolašvuođaid dahkat dovddusin ođđaáigásaš sámi kultur- ja faláštallaneallima, buoridit mátkoštanealáhusa, movttidahttit sámi dáidda- ja duodjebirrasiid, lasihit mávssolaš gealbbuid organisašuvnnaide ja lágideddjiide, ja sámi ealáhusat sáhttet maiddái oažžut bargguid ja jođihangeainnuid. Sápmelaččaid oassálastin sihke doallogottis ja buot OG-prošeavtta dásiin, sihkkarastá ahte mávssolaš gealbbut ja fierpmádat máŋgga ládje bohtet ávkin sámi servodahkii sihke ovdal, gilvvuid áiggi, ja maŋŋel gilvvuid.</p>
<p>Eaktun lea ahte lágideaddjit láhčet dilálašvuođaid nu ahte lea buorre diehtojuohkinjohtu ja ahte sámi eiseválddit ja oassálastit váikkuhit aktiivalaččat buot prošeavtta dásiin. Sámediggái lea mearrideaddji váikkuhussan ahte sámi beroštumit váldojuvvojit vuhtii OG-prošeavtta oktavuođas, sihke ohcanmannolagas, doaluid ráhkkananbargguin, doaluid čađaheamis ja rusttegiid geavaheami ektui sihke ovdal ja maŋŋel doaluid jna. Sámediggái lea earenoamáš dehálaš ahte rusttegiid plánemis ja doaluid čađaheami oktavuođas čájehuvvo fuolalašvuohta sámi kulturmuittuide ja sámi ealáhusaide. Sámediggi doaivu dán vejolažžan jus ohcanfitnodaga hálddahusas ja organisašuvnna iešguđetge mearridanjoavkkuin leat áššáigullevaš sámi gealbbut, ja jus dása vuoruha siskkáldas resurssaid juohke dásis prošeavttas.</p>
<p>Dál lea bargu jođus oččodit sámi miellahttovuođa arktalaš dálveriemuide, Arctic Winter Games:ii (AWG). Dakkár miellahttovuohta mielddisbuktá boahtteáiggis maiddái geatnegasvuođa lágidit dáid arktalaš nuoraidriemuid. Sámediggi oaivvilda Romssa leat okta moatti vejolaš lágidanbáikkis dakkár stuora doaluide, ja lea ge positiiva dasa ahte vejolašvuohta lágidit AWG Romssas lea váldojuvvon mielde OG-ohcamii. Sámediggái lea muđui dehálaš ahte bargojuvvo garrasit dan ala ahte sámi faláštallamis, kultuvrras ja organisašuvnnain lea vejolašvuohta atnit ávkki huksehusain ja rusttegiin sihke ovdal ja maŋŋel doaluid. Dán oktavuođas oaidná Sámediggi vejolažžan geahččat dán daid stuora dárbbuid ektui mat leat sámi kulturviesuide ja faláštallanrusttegiidda.</p>
<p>Našuvnnalaš ohcamis eai leat čielga guorahallamat mat čájehit makkár váikkuhusat doaluin leat sámi servodahkii, ja movt galget bohciidit positiivalaš váikkuhusat sámi kultuvrii, ealáhussii ja servodahkii, maid Econ analyse ge lea mearkkašan. Servodatárvvuid lea váttis lohkun bidjat, muhto lea dehálaš čielggadit sámi servodaga obbalaš vejolašvuođaid, nu ahte dat vuhtiiváldojuvvojit. Berrešii guorahallat vejolašvuođaid duođaštan dihte daid. Sámediggi eaktuda ahte Romsa 2014 prošeaktaorganisašuvdna guorahallá ja láhčá dilálašvuođaid nu ahte doaluid váikkuhusat šaddet nu buorit go vejolaš sámi servodahkii. Danne fertešii ge vuoruhit resurssaid eamiálbmotdoaimmaide doaluid čađaheami oktavuođas.</p>
<p>Sámi doallogotti lihkostuvvan OG:s Romssas 2014 eaktuda ahte sámi faláštallan, kultuvra, ealáhusat ja organisašuvnnat váikkuhit positiivalaččat dasa. Sámediggi áigu leat mielde das.</p>
<p>Vuođđogiella: sámegiella </p>
<p>Ášši 44/04</p>
<p>Sámedikki jagi 2004 čoahkkinplána</p>
<p>Arkiva</p>
<p>SF-012.19</p>
<p>Arkiiváššenr.</p>
<p xml:lang="nob">2004004201</p>
<p>I Mildosat</p>
<p xml:lang="nob">Nr</p>
<p>Beavi</p>
<p>Geas/Geasa</p>
<p>Tihttal</p>
<p>Ášši 29/04 Sámedikkiid oktasaščoahkin</p>
<p>Kaleanddar</p>
<p>Ášši meannudeapmi álgghuvvui gaskavahku čakčamánu 22. b. 2004 dii. 16.40.</p>
<p>II Evttohusat ja mearkkašumit</p>
<p>Sámedikki čoahkinjođihangotti mearrádusárvalus Sámediggái:</p>
<p>Sámediggi mearrida čuovvovaš čoahkkinplána jahkái 2005:</p>
<p>Sámedikki dievasčoahkimat 2005: </p>
<list><p type="listitem">8.   vahkus:		guovvamánu 21. - 24. b.   (Sámedikkiid oktasaščoahkkin, gieđahallon</p>
</list><p>Sámedikkis miessemánu 2004 dievasčoahkimis)</p>
<list><p type="listitem">21. vahkus:		miessemánu  25. - 27. b.</p>
</list><p>Sámedikki lávdegoddečoahkimat 2005: </p>
<list><p type="listitem">6.  vahkus :		guovvamánu 09. - 11. b.</p>
<p type="listitem">19. vahkus:		miessemánu 11. - 13. b.</p>
</list><p>Sámedikki lávdegoddečoahkinplána lea vejolaš rievdadit jus geahččaleamit ođđa lávdegoddemodeallain gáibidit dan.</p>
<p>III Jienasteapmi</p>
<p>39 áirasis ledje 36 čoahkis. Jienasteapmi dahkkojuvvui čuovvovaš vuogi mielde:</p>
<p>Čoahkkinjođihangotti evttohus mearriduvvui ovttajienalaččat.</p>
<p>IV Beavdegirjelasáhusat</p>
<p>Dán áššis ii ovddiduvvon beavdegirjelasáhus.</p>
<p>V Sáhkavuorro- ja replihkkalistu</p>
<p>Sáhkavuorru</p>
<p>Replihkka</p>
<p>Josef Vedhugnes, áššejođiheaddji</p>
<p>VI Sámedikki mearrádus</p>
<p>Sámediggi mearrida čuovvovaš čoahkkinplána jahkái 2005:</p>
<p>Sámedikki dievasčoahkimat 2005: </p>
<list><p type="listitem">8.   vahkus:		guovvamánu 21. - 24. b.   (Sámedikkiid oktasaščoahkkin, gieđahallon</p>
</list><p>Sámedikkis miessemánu 2004 dievasčoahkimis)</p>
<list><p type="listitem">21. vahkus:		miessemánu  25. - 27. b.</p>
</list><p>Sámedikki lávdegoddečoahkimat 2005: </p>
<list><p type="listitem">6.  vahkus :		guovvamánu 09. - 11. b.</p>
<p type="listitem">19. vahkus:		miessemánu 11. - 13. b.</p>
</list><p>Sámedikki lávdegoddečoahkinplána lea vejolaš rievdadit jus geahččaleamit ođđa lávdegoddemodeallain gáibidit dan.</p>
<p>Ášši meannudeapmi loahpahuvvui gaskavahkku čakčamánu 22. b. 2004 dii. 16.45.</p>
<p>Ovdaprošeakta “Samarbeid mellom Finnmark fylkeskommune og Sámetinget om utviklingen av en urfolkssone». Sáddejuvvon buot áirasiidda. Máinnašuvvo lagabui ráđi politihkalaš čilgehusas skábmamánus (geahča 2.4.3).</p>
<p>Mielddustuvvon</p>
<p>Sihke Mátta-Várjjat, Láhppi, Máhkarávju, Ivgu ja Ráisavuotna leat ohcan beassat mielde foandda doaibmaguvlui. Maiddái leat boahtán ávžžuhusat muddet doaibmaguovllu muhtun eará gielddain.</p>
<p>Sáddejuvvon buot áirasiidda.</p>
<p xml:lang="nob">CEAR: Individual Observation concerning Convention No. 169, Indigenous and Tribal Peoples, 1989 Norway (ratification 1990) Published: 2004</p>
<p xml:lang="nob">25</p>
<p xml:lang="nob">32</p>
<p xml:lang="nob">37</p>
<p xml:lang="nob">42</p>
<p xml:lang="nob">46</p>
<p xml:lang="nob">50</p>
<p xml:lang="nob">59</p>
<p xml:lang="nob">62</p>
<p xml:lang="nob">66</p>
<p xml:lang="nob">70</p>
<p xml:lang="nob">73</p>
<p xml:lang="nob">37</p>
<p>Kautokeinoveien 50, N-9730 Kárášjohka</p>
<p xml:lang="nob">Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p>Kautokeinoveien 50, N-9730 Kárášjohka</p>
<p xml:lang="nob">Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
