<document xml:lang="sme" id="no_id"><header><title>Čoahkkingirji 02/10</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2010</year><wordcount>1706</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://innsyn.e-kommune.no/innsyn_sametinget_samisk/wfdocument.aspx?journalpostid=2010014805&amp;dokid=264558&amp;versjon=1&amp;variant=P&amp;ct=RA-PDF</origFileName><parallel_text xml:lang="nob" location="oouk2010-2.pdf"/><metadata><uncomplete/></metadata><version>XSLtemplate $Revision: 32948 $; file-specific xsl  Revision; common.xsl  $Revision$; </version></header>
<body>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90samediggi@samediggi.nowww.samediggi.no</p>
<p>Bajásšaddan- fuolahus- ja oahppolávdegoddi</p>
<p>Čoahkkingirji 02/10</p>
<p>Vuolláičála: _________________ /_________________</p>
<p>Áigi: 26.05.10 dii. 13.00 - 14.00 ja 15.30 - 18.00 27.05.10 dii 09.00 - 10.30 ja 13.30 - 14.30, frakšunjođiheaddjičoahkkin dii. 14.30 - 1500 28.05.10 dii 09.00 - 10.30 ja 13.00 - 15.00</p>
<p>Báiki: Kárášjohka</p>
<p>Áššelistu:</p>
<p>Áššenr.</p>
<p>Áššenamahus005/10</p>
<p>Gohččuma ja áššelisttu dohkkeheapmi006/10</p>
<p>Áššejođiheaddji ja suoivvanáššejođiheddjiid válljen007/10</p>
<p>Boazoguohtonkonvenšuvnna šiehtadallamat gaskkal Norgga ja Ruoŧa008/10</p>
<p>Deanučázádat – báikkálaš hálddašeapmi</p>
<p>Sajis</p>
<p>Jođiheaddji, Muotka, Silje Karine, Norgga Sámiid Riikasearvi (NSR) Nubbinjođiheaddji, Johnsen, Geir, Bargiidbellodaga sámediggejoavku (Bb) Lahttu, Magga, Mariann Wollmann, Bargiidbellodaga sámediggejoavku (Bb) Lahttu, Gaski, Jørn Are, Bargiidbellodaga sámediggejoavku (Bb) Lahttu, Saari, Anne Helene, Bargiidbellodaga sámediggejoavku (Bb) Lahttu, Sara, Odd Iver, Árja Lahttu, Bransfjell, Ida Marie (permišuvdna 26.05.10), Åarjel-Saemiej Gielh (ÅaSG) Lahttu Guvsám, Kirsti, Norgga Sámiid Riikasearvi (NSR) Lahttu, Anti, Trond Are, Norgga Sámiid Riikasearvi /Sámeálbmot bellodat (NSR/SáB) Lahttu, Nordkild, Åge, Norgga Sámiid Riikasearvi (NSR) Lahttu, Paulsen, Miriam, Norgga Sámiid Riikasearvi (NSR) Lahttu, Anders Somby jr., Johttisápmelaččaid listu (JsL) Lahttu, Hans Eriksen, Ovddádusbellodat (FrP)</p>
<p>Virgelobit</p>
<p>Ida Marie Bransfjell, 25. - 26.05.10. Geir Johnsen, 25.05.10 Kirsti Guvsám, 25.05.10.</p>
<p>Hálddahusas</p>
<p>Čállin: Kirsten Anne Guttorm ja Kåre Balto</p>
<p>Vuolláičála: _________________ /_________________</p>
<p>Rabas gulaskuddan boazoguohtonkonvenšuvnna birra</p>
<p>Sámedikki bajásšaddan-, fuolahus- ja oahppolávdegoddi bovdii rabas gulaskuddamii boazoguohtonkonvenšuvnna áššis. Berošteaddjit ledje bovdejuvvon dieđihit beroštumi ovdal 25.05. kl 12.00. Gulaskuddan dáhpáhuvai 26.05.10, dii 13.00 - 14.00 ja 17.00 - 1800.</p>
<p>Áigemeari siskkobealde ledje čuovvovaččat dieđihan: Per Anders Nutti, Saarivuoma Čearu ságadoalli John Tomas Påve, Saarivuoma Čearu nubbin ságadoalli Per Ole Oskal, Saltfjellet boazodoalloorohat Nina Oskal, Saltfjellet boazodoalloorohat Per Mathis Oskal, Hjerttind boazodoalloorohat nubbinjođiheaddji</p>
<p>Gulaskuddan dii 13.00 - 14.00: Per Anders Nutti ovddidii iežas oainnu áššis. Lávdegoddái juhkkojuvvui reive Saarivuoma čearus. Lávdegoddi beasai jearrat gažaldagaid ja kommenteret. Per Anders Nutti ja John Thomas Påve vástideigga lávdegotti gažaldagaide.</p>
<p>Gulaskuddan dii 17.05 - 17.45: Per Mathis Oskal ovddidii iežas oainnu áššis. Lávdegoddi beasai jearrat gažaldagaid ja kommenteret. Per Mathis Oskal vástidii lávdegotti gažaldagaide.</p>
<p>Per Ole Oskal ovddidii iežas oainnu áššis. Lávdegoddi beasai jearrat gažaldagaid ja kommenteret. Per Ole Oskal vástidii lávdegotti gažaldagaide.</p>
<p>Gažaldat Sámediggeráđđái</p>
<p>Lávdegottis NSR bokte ledje gažaldagat ráđđái dievaščoahkkima áššis 24/10 Deanučázádat- báikkálaš halddašeapmi.</p>
<p>Sámediggeráđi lahttu Marianne Balto vástidii gažaldagaid áššis 24/10 Deanučázádat- báikkálaš halddašeapmi., gaskkaváhku 26.05.10, dii 15.36 - 15.50.</p>
<p>Vuolláičála: _________________ /_________________</p>
<p>BFOL 005/10: Gohččuma ja áššelisttu dohkkeheapmi</p>
<p>Mearrádus:</p>
<p>Gohččuma dohkkeheapmi 10.05.10 gohččun dohkkehuvvui ovttajienalaččat</p>
<p>Gohččumii mielddistuvvon áššelistu dohkkehuvvui ovttajienalaččat čuovvovaš rievdadusaiguin:</p>
<p>Lávdegotti čoahkkin lea rábas.</p>
<p>Áigemearri buktit mearkkašumiid ja evttohusaid bearjadaga 28.05.10, dii 0900.</p>
<p>Vuolláičála: _________________ /_________________</p>
<p>BFOL 006/10: Áššejođiheddjiid ja suoivvanáššejođiheddjiid válljen</p>
<p>Áššejođiheaddji</p>
<p>Suoivvanáššejođiheaddji</p>
<p>Ášši 22/10 Boazoguohtonkonvenšuvnna šiehtadallamat gaskkal Norgga ja Ruoŧa</p>
<p>Geir Johnsen</p>
<p>Anders Somby jr.</p>
<p>Ášši 24/10 Deanučázádat – báikkálaš hálddašeapmi Hans Eriksen</p>
<p>Mariann Wollmann</p>
<p>Magga</p>
<p>Vuolláičála: _________________ /_________________</p>
<p>BFOL 007/10: Boazoguohtonkonvenšuvnna šiehtadallamat gaskkal</p>
<p>Norgga ja Ruoŧa</p>
<p>Bajásšaddan- fuolahus- ja oahppolávdegotti árvalus</p>
<p>Álggahus</p>
<p>Lávdegoddi meannudii ášši 22/10 Boazoguohtunkonvenšuvnna šiehtadallamat gaskal Norgga ja Ruoŧa. Lávdegoddi lea meannudan sámediggeráđi gulaskuddanevttohusa. 1751 rádješiehtadusa oktavuođas gaskal Norgga ja Ruoŧa dohkkehuvvui earenoamáš šiehtadus sápmelaččaid rievtti birra ávkkástallat eatnamiid ja čáziid goappašiid bealde ráji ja <span type="quote">"boares vieru"</span> vuođul čakčat ja giđđat johtit ealuiguin rastá ráji vai besset atnit ávkki eatnamiin ja gáttiin sihke iežas ja bohccuid bajásdoallama várás.</p>
<p>Ášši lea gulaskuddamis Sámedikkis ovdal go loahpalaččat meannuduvvo Stuoradikkis.</p>
<p>Mearkkašumit</p>
<p><em type="italic">Lávdegoddi, Norgga Sámiid Riikkasearvvi (NSR) lahtut Silje Karine Muotka, Kirsti Guvsám, Åge Nordkild, Miriam Paulsen ja Norgga Riikkasearvvi/Sámeálbmot bellodaga (NSR/SáB) lahtu Trond Are Anti, ovddideddje </em>čuovvovaš mearkkašumi: </p>
<p>Boazoguohtunkonvenšuvdna</p>
<p>Lávdegoddi deattuha ahte lea dehálaš sajáiduhttit konvenšuvnna mii regulere boazoguohtundili gaskal Norgga ja Ruoŧa.</p>
<p>Lávdegoddi oaidná ahte gulaskuddamat maid Sámediggi lea čađahan čájehit ahte oassi guovlluprotokollas ii oro soahpame konvenšuvnna art 2 intenšuvnnaiguin main ulbmil konvenšuvnnain livččii sihkkarastit guhkilmas vuođu ekologalaččat, ekonomalaččat ja kultuvrralaččat ceavzi boazodollui.</p>
<p>Lávdegoddi mearkkaša ahte konvenšuvnna teaksta artihkal 7 govvida čovdosa man vuođul orohagat ja čearut sáhttet siskkáldasat šiehtadit guohtuneatnamiid geavaheami birra. Lávdegoddi háliida deattuhit dán oasi konvenšuvdnaevttohusas guovddáš elemeantan dan ektui ahte gávdnat báikkálaš čovdosiid mat dárbbu mielde sáhttet doaibmat ovdalii konvenšuvnna šiehtadallojuvvon guovlluprotokolla.</p>
<p>Lávdegoddi oaivvilda ahte gulahallan ja šiehtadallan beliid gaskkas lea dehálaš, ja oaidná hui dehálažžan ahte orohagat/čearut soabadit gaskaneaset eatnamiid juogadeami ektui.</p>
<p>Lávdegoddi oaivvilda ahte guoskevaš beliin lea konsultašuvdnariekti, ja ahte dat mielddisbuktá norgga stáhtii geatnegasvuođa konsulteret guoskevaš beliiguin ja ahte stáhtas ain lea dat geatnegasvuohta maŋŋel go konvenšuvdna lea gustogoahtán.</p>
<p>Lávdegoddi mearkkašahttá ahte šiehtadallanlávdegottis ii lean riektevuođuid árvvoštallan oassin sin mandáhtas, earret eará Sámedikki ovdalaš várašumiid dihte. Lávdegoddi čujuha ahte lea dárbu ásahit</p>
<p>Vuolláičála: _________________ /_________________</p>
<p>Čoahkkingirjji čálli: *Čále nama* 7 siidu 11 siiddusriektekommišuvnna boazodollui mii geahčada gullevaš riektevuođuid. NSR sámediggejoavku ovddidii sámediggeráđđái golggotmánu 2008 evttohusa ásahit riektekommišuvnna boazodollui.</p>
<p>Evttohusat</p>
<p><em type="italic">Bargiidbellodaga sámediggejoavkku (Bb) lahtuin Geir Johnsen, Mariann Wollmann Magga, Jørn Are Gaski ja Anne Helene Saari, Árjja lahtus Odd Iver Sara, Åarjel-Saemiej Gielh (ÅaSG) lahtus Ida Marie Bransfjell ja Johttisápmelaččaid listtu (JsL) lahtus Anders Somby jr </em></p>
<p>Evttohus 11. teakstabihtá sadjái čuovvovačča: Sámediggi čujuha Norgga-Ruoŧa Boazoguohtunkommišuvnna jagi 1997 árvalussii, ja proseassaide mat leat doalvvuhan ođđa šiehtadallojuvvon Norgga-Ruoŧa boazoguohtunkonvenšuvdnaevttohussii. Sámediggi čuovvola boazoguohtunkonvenšuvnna bajimus mihttomeari mii lea ovddidit ja ovdánahttit ovttasbarggu riikkarájiid rastá, gaskal orohagaid ja ovttaskas siiddaid, ovttasbargu mii dagaha sihke ekonomalaš ja kultuvrralaš ceavzi boazodoalu goappaš riikkain. Sámediggi oaivvilda hui dárbbašlažžan ahte konvenšuvdna sihkkarastá rabasvuođa, einnostahtti ja oadjebas rámmaid rájiidrasttideaddji boazodollui, vai konvenšuvnna ulbmila olahit.</p>
<p>Konvenšuvdnaevttohusa gieđahallama bokte, sihke čálalaš ja njálmmálaš gulaskuddamiin áššis, lea Sámediggi ožžon dárkilis dieđuid ášši birra mat lea leamaš stuora mearkkašupmi Sámedikki mearrádussii.</p>
<p>Sámediggi mearkkaša ahte boazoguohtunkonvenšuvdna oktan gullevaš guovlluprotokollaiguin guovlluide lulábealde Sáltoduoddara dohkálaččat goziha norgga bealde boazodoalu. Muhto Sámediggi oaidná dattetge váttisvuohtan jus boazoguohtunkonvenšuvdna oktan evttohuvvon guovlluprotokollaiguin Sáltoduoddaris ja davvelis gustogoahtá, go Sámedikki mielas ledje čielga váilevašvuođat proseassas ovdal go dáid guovlluid guovlluprotokollat dohkkehuvvojedje, ja go norgga bealde boazosápmelaččaid duohta geavaheapmi ii leat doarvái bures vuhtiiváldojuvvon. Dat guoská earenoamážit dasa ahte muhtun orohagaid dárbbašlaš ja dohkálaš dálveguohtumat eai leat dohkkehuvvon, nugo Hjerttind/Stállonjárgga, Mievkki, Basevuovddi, Gielas, Skievvá ja Sáltoduoddara orohagat.</p>
<p>Njulgen dihte daid váilevašvuođaid mat leat leamaš davit guovlluid šiehtadallanproseassas oaivvilda Sámediggi ahte lea dárbu jođánit álggahit ođđa šiehtadallanproseassa guovlluprotokollaid ektui guovlluide Hjerttind/Stállonjárga, Mievki, Basevuovdi, Gielas, Skievvá ja Sáltoduottar, mas boađusin galggašii šaddat govttolaš juogadeapmi guohtuneatnamiin norgga ja ruoŧa beale orohagaid gaskkas. Sámediggi áigu váikkuhit dasa ahte Stáhta gávnnašii dohkálaš ođđašiehtadallanvuogi mas ulbmil lea olahit ovttamielalašvuođa ja einnostahtti ja buori ovttasbarggu orohagaid gaskkas goabbat bealde ráji. Dakkár proseassa ferte sihkkarastit dárbbašlaš searvama guoskevaš orohagain nu mot konvenšuvnna evttohusa ulbmilis daddjo.</p>
<p>Váldo diehtun ahte dát mearkkaša goabbatbeallásaš geatnegasvuođa hilgut buot doaimmaid mat rihkkot šiehtadusbohtosa. Sámediggi bidjá eaktun ahte šiehtadallamiid čielga váilevašvuođat mat leat dagahan ahte muhtun guovlluprotokollat Sáltoduoddara guovlluin ja davás eai vuhtiiváldde norgga orohagaid dárbbuid dohkálaš guohtuneatnamiidda, njulgejuvvojit dan bokte ahte álggahuvvo</p>
<p>Vuolláičála: _________________ /_________________</p>
<p>Čoahkkingirjji čálli: *Čále nama* 8 siidu 11 siiddusproseassa mii sihkkarastá konvenšuvdnaevttohusa ulbmila nannet rájiidrasttideaddji boazodoalloovttasbarggu.</p>
<p>Artihkal 6:</p>
<p>Artihkal 6, nubbinmaŋemus teakstabihttá, 2. cealkka rievdaduvvo dánin: Sámediggeráđđi lea mihtten Basevuovddi boazoorohaga eahpádusaid gáržžidusaid birra beassat gáibidit ahte nationála duopmostuolut dárkkistit Dárkkistannammagotti mearrádusaid.</p>
<p>Artihkal 6, maŋemus teakstabihtá sadjái boahtá čuovvovaš teakstabihttá: Sámediggi dohkkeha šiehtaduvvon guovlluprotokollaid earret Hjerttind/Stállonjárga, Mievkki, Basevuovddi, Giellasa, Skievvá ja Sáltoduoddara orohagaid guovlluprotokollaid, vrd. daid paragráfaid mat guoskkahit daid orohagaid guovlluprotokollas. Orohagain geaid árbevirolaš dálveguohtumat gáržžiduvvot boazoguohtunkonvenšuvnna geažil, lea earenoamáš suodjalus Vuođđolágas § 110 a, go sii leat dan dilis ahte sáhttet massit iežaset ealáhusa ja kultuvrra luondduvuođustusa. Dat boazoorohagat galget resursalasiheami bokte oažžut vejolašvuođa joatkit šiehtadallamiid. Dat lea stáhta ovddasvástádus ja Sámediggi vuordá ahte dát ovddasvástádus devdojuvvo.</p>
<p>Artihkal 7</p>
<p>Maŋemus cealkaga sadjái dát cealkka: Sámediggi čujuha dattetge iežas prinsihpalaš oidnui go guoská davimus konvenšuvdnaprotokollaide, gos Sámedikki mielas ferte biddjot johtui ođđa proseassa guovlluprotokollaid ektui mat rahpet vejolašvuođa dakkár boahttevaš ovttasbargui ja spiehkasteapmái šihttojuvvon protokollas nu go artihkal 7 eaktuda.</p>
<p>Artihkal 8 2. teakstabihttá, 3. cealkaga sadjái dát: Sámediggi bidjá eaktun ahte šiehtadallamiid čielga váilevašvuođat mat leat dagahan ahte muhtun guovlluprotokollat Sáltoduoddara guovlluin ja davás eai vuhtiiváldde Norgga bealde orohagaid dárbbuid dohkálaš guohtuneatnamiidda, njulgejuvvojit dan bokte ahte álggahuvvo proseassa mii sihkkarastá konvenšuvdnaevttohusa ulbmila nannet rájiidrasttideaddji boazodoalloovttasbarggu.</p>
<p>Maŋemus teakstabihtá sadjái dát teakstabihttá: Sámediggi gávnnaha ahte eanaš dálveguohtunguovlluin, mat leat ožžon orohagaid Norgga bealde, fertejit biillaiguin fievrridit ealuid. Konvenšuvdnaguohtumiid geavaheapmi mielddisbuktá stuora goluid orohagaide, sihke johtima oktavuođas ja ođđa infrastruktuvrra huksema oktavuođas. Sámediggi eaktuda ahte Stáhta ásaha ođđa ekonomalaš ortnegiid Boazoguohtunkonvenšuvnna oktavuođas, mat ollislaččat gokčet Ruoŧa bealde konvenšuvdnaguohtumiid geavaheami lassigoluid</p>
<p>Sámediggi mihtte ahte muhtun boazoorohagat eai leat searvan boazoguohtunkonvenšuvnna šiehtadallamiin, ja eaktuda ahte orohagat mat eai loga beassan buktit iežaset oaiviliid konvenšuvdnabarggus ožžot vejolašvuođa dan dahkat viidásit barggus.</p>
<p>Vuolláičála: _________________ /_________________</p>
<p>Čoahkkingirjji čálli: *Čále nama* 9 siidu 11 siiddus</p>
<p><em type="italic">Norgga Sámiid Riikkasearvvi (NSR) lahtut Silje Karine Muotka, Kirsti Guvsám, Åge Nordkild, Miriam Paulsen ja Norgga Riikkasearvvi/Sámeálbmot bellodaga (NSR/SáB) lahtu Trond Are Anti, </em></p>
<p>Evttohus 2</p>
<p>Liigeevttohus maŋemus teakstabihtá maŋŋái:</p>
<p>Dárbu sierra riektakommišuvdnii boazodollui</p>
<p>Sámediggi mearkkašahttá ahte šiehtadallanlávdegottis ii lean riektevuođuid árvvoštallan oassin sin mandáhtas, earret eará Sámedikki ovdalaš várašumiid dihte. Sámediggi čujuha ahte lea dárbu ásahit riektekommišuvnna boazodollui mii geahčada gullevaš riektevuođuid. NSR sámediggejoavku ovddidii sámediggeráđđái golggotmánu 2008 evttohusa ásahit riektekommišuvnna boazodollui.</p>
<p><em type="italic">Ovddádusbellodaga lahtu, Hans Eriksen </em></p>
<p>Evttohus 3</p>
<p>Molssaevttolaš evttohus ráđi árvalussii: Boazoguohtunkonvenšuvnna ášši lea bures čielggaduvvon ja čuvgejuvvon áššečilgehusas. Dat lea rájiidrasttideaddji čuolbma, ja min guovtti riikka našunálačoahkkimat mearridit dán áššis almmá Sámedikki seaguheami haga.</p>
<p>Lávdegotti ávžžuhus</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat:</p>
<p>Sámediggi doarju muđui Sámediggeráđi evttohusa árvalussii.</p>
<p>Vuolláičála: _________________ /_________________</p>
<p>BFOL 008/10: Deanučázádat – báikkálaš hálddašeapmi</p>
<p>Bajásšaddan- fuolahus- ja oahppolávdegotti árvalus</p>
<p>Álggahus</p>
<p>Lávdegoddi lea meannudan gulaskuddancealkámuša áššis Deanučázádat – báikkálaš hálddašeapmi.</p>
<p>Evttohusat</p>
<p><em type="italic">Bargiidbellodaga sámediggejoavkku (Bb)lahtut, Geir Johnsen, Mariann Wollmann Magga, Jørn Are Gaski og Anne Helene Saari, Árjja lahtu Odd Iver Sara, Åarjel-Saemiej Gielh (ÅaSG) lahtu Ida Marie Bransfjell ja Johtisápmelaččaid listu (JsL)lahtu Anders Somby jr </em></p>
<p>Evttohus 13. teakstaoassi sihkkojuvvo.</p>
<p>Lasáhus: Maŋimus cealkka, 4. teakstaoassi, čuovvovaš lasáhus cealkaga lohppii: <em type="italic">"… dan oassái deanučážádagas gosa luossa manná ". </em></p>
<p>Lasáhus, biddjojuvvo 3. maŋimus teakstaoassin: Sámediggi ii leat ovttamielas Deanulávdegotti evttohussii doaibmaguovlun, ja oaivvilda ahte láhkaásahusa doaibmaguovlu, vrd. § 1, ferte gáržžiduvvot dan oassái gosa luossa manná, nu mo Sámi vuoigatvuođalávdegoddi lea evttohan. Dakkár rievdadus maid Deanulávdegoddi lea evttohan, attášii viiddiduvvon vuoigatvuođaid, ja dan ii sáhte Sámediggi dohkkehit. Sámediggi mearkkaša ahte lávdegoddi evttoha viiddidit doaibmaguovllu almmá searvvaheames daid beliid geaidda evttohuvvon doaibmaguovlu guoská.</p>
<p><em type="italic">Ovddádusbellodaga lahtu, Hans Eriksen </em></p>
<p>Evttohus 2</p>
<p>Sámediggi guorrasa Deanulávdegotti ovttajienalaš evttohussii.</p>
<p>Lávdegotti ávžžuhus</p>
<p>Lávdegottis eai leat eanet mearkkašumit dahje evttohusat ja rávve Sámedikki mearridit čuovvovaččat:</p>
<p>Sámediggi doarju muđui Sámediggeráđi evttohusa árvalussii.</p>
<p>Vuolláičála: _________________ /_________________</p>
<p>Vuolláičállit leat lohkan čoahkkinbeavdegirjji ja leat gávnnahan ahte čoahkkingirjái fievrriduovvon mearrádusat leat nu mo Bajásšaddan-, fuolahus- ja oahppolávdegoddi lea mearridan.</p>
<p>Kárášjohka, 28.05.10</p>
<p>Silje Karine Muotka lávdegotti jođiheaddji</p>
<p>Geir Johnsen</p>
<p>Hans Eriksenáššejođiheaddjiáššejođiheaddji</p>
</body></document>
