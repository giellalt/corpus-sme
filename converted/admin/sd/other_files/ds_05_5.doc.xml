<document xml:lang="sme" id="no_id"><header><title>Møteprotokoll</title><genre code="admin"/><author><person firstname="John Osvald" lastname="Grønmo" sex="m" born="" nationality="NO"/></author><translator><unknown/></translator><translated_from xml:lang="nob"/><year>2005</year><publChannel><publication><publisher>Sámediggi</publisher></publication></publChannel><wordcount>472</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>ds_5_05.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.7 $; common.xsl  $Revision$; </version></header><body><p>Sámedikki doarjjastivra</p>
<p>Čoahkkingirjji 5/05</p>
<p>Áigi: 03.08.2005</p>
<p>Báiki: Telefunčoahkkin</p>
<p>Ásselistu:</p>
<p>Ašše nr.</p>
<p>Aššenamma</p>
<p>153/05</p>
<p>Gohččuma ja áššelisttu dohkkeheapmi</p>
<p>154/05</p>
<p>Goahtegearret, Kárášjohka - liigedoarjja ohcan - Ášši DS 123/05 mearrádusa guoddaleapmi</p>
<p>Čoahkkimis:</p>
<p>Jarle Jonassen, jođiheaddji</p>
<p>Willy Ørnebakk</p>
<p>Terje Tretnes</p>
<p>Olaf Eliassen</p>
<p>Ove Harry Johnsen</p>
<p>Marie Therese N. Aslaksen ja Ann Kristin Sara leigga gohččojuvvon, muhto eaba oassálastán.</p>
<p>Hálddahusas</p>
<p>Per A. Bær, vuolitdirektevra</p>
<p>John Osvald Grønmo, ráđđeaddi</p>
<p>153/05 Gohččuma ja áššelisttu dohkkeheapmi</p>
<p>Mearrádusárvalus:</p>
<list><p type="listitem">Gohččuma dohkkeheapmi</p>
</list><p>29.07.05 gohččun dohkkehuvvui ovttajienalaččat</p>
<p>Mearrádus</p>
<p>Gohččumii mielddistuvvon áššelistu dohkkehuvvui ovttajienalaččat.</p>
<p>154/05: Goahtegearret, Kárášjohka - liigedoarjja ohcan, ášši DS 123/05 mearrádusa guoddaleapmi</p>
<p>Mearrádusárvalus :</p>
<p>Váidalus ii vuhtiiváldo.</p>
<p>Ákkasteapmi:</p>
<p>Sámedikki doarjjastivra čujuha mearrádussii áššis 123/05 ja ohcci 11.06.05 guoddaleapmái.</p>
<p>Goahtegearret lea ráhkadan doaibmaplána 2004 - 2005 ovddas. Doarjjastivra čujuha plánii mas boahtá ovdan ahte Finnmárkkulága bargu gártá leat dehálaš oassi searvvi barggus. Doarjjastivra bijai mearrádusa vuođđun ahte guoskevaš ohcan lea liiggedoarjja ohcan organisašuvdnii.</p>
<p>Doarjjastivrra ii ane 3 mánnosaš áššemeannudanáiggi guhkes áigiin. Stivrras leat njeallje dábálaš čoahkkima jagis, ja ohcci ferte rehkenastit nu guhkes meannudanáiggi.</p>
<p>Doarjjastivrra veardida dađistaga gos ieš guđet ge lágan ohcamat galget meannuduvvot. Dán oktavuođas lei lunddolaš meannudit Sámi ovddidanfoandda njuolggadusaid ektui nu guhká go lei ealáhusorganisašuvdna ohcciin.</p>
<p>Goahtegearret navddii cuoŋománu máksima leat liiggedoarjjan, ja iige searvi lean ožžon čálatlaš dieđu makkár poasttas ruđat leat máksojuvvon. Doarjjastivra čujuha dasa ahte máksimat dahkkojuvvojit ohci avžžuhusa vuođul, ja lea ohcci ovddasvástádus diehtit makkár lágan doarjagiid ohcci sihtá máksojuvvot.</p>
<p>Ealáhussekšuvdna dahká sullasaš transakšuvnnaid máŋga čuođi geardde juohke jagi, ja ii leat leamaš makkár ge váttisvuohtan eará doarjjaoažžuide. Doarjjastivra ii oainne dárbbu rievdadit dán vuogi. Go Goahtegearret lea ožžun dakkár áddejumi ahte diet máksámuš lei liiggejuolludus de doarjjastivrra ii veaje dasa maidige.</p>
<p>Doarjjastivra čujuha dasa ahte máksimat mat leat dahkkun leat doaibmadoarjjamáksimat maid dievasčoahkkin juolludii Goahtegearregii áššis 50/04 2004 skábmamánu. Ii leat makkárge rievdadeapmi mii lea dahkkun doaibmadoarjagiin nu mo čuocččuhuvvo guoddaleamis.</p>
<p>Doarjjastivra hálida vel muđui čujuhit dasa ahte buot doaimmat fertejit doahttalit daid sisaboađuid ja olggosgoluid mat gullet doaibmii. Jus sisaboađut eai dávis olggosgoluide de lea doaimma ovddasvástádus heivehit bargguid dan ektui.</p>
<p>Sámedikki doarjastivra lea árvvoštallan váidaleaddji ákkaid. Eai leat boahtán ođđa dieđut ohccis maid eat dovdan go ášši meannuduvvui ovddit háve ja man dihte sáhttá rievdadit ovdalaš mearrádusa áššis 123/05.</p>
<p>Dán vuođul ii sáhte Sámedikki doarjjastivra vuhtiiváldit váidaga, ja áigu hálddahuslága § 33, nuppi oasi olis bisuhit ášši 123/05 mearrádusa.</p>
<p><em type="bold">Jarle Jonassen evttohii čuovvovaš lasáhusa: </em></p>
<p>Doarjjastivra lahttut eai leat ovdagihtelohpádusaid addán juolludit liigedoarjaga. Doarjjastivra lea baihcce lohpidan ovddidit guoddalanášši meannudeami.</p>
<p>Mearrádus</p>
<p>Hálddáhusa evttohus Jonassena lassievttohusain mearriduvvui ovttajienalaččat.</p>
<p>Sámedikki doarjjastivra - Čoahkkingirjeoassi 4/05 Siidu 5 5. siiddus</p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
<p><em type="bold">*ráđđi/stivra* Čoahkkingirjji oassi */* </em><em type="bold">4 </em><em type="bold">siidu </em><em type="bold">6 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: *Čále nama* Čoahkkingirjjis leat oktiibuot </em><em type="bold">6 </em><em type="bold">siiddu </em></p>
<p>Ávjuvárgeaidnu 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>
