<document xml:lang="sme" id="no_id"><header><title>Bajásšaddan- ja oahppolávdegoddi</title><genre code="admin"/><author><person firstname="Kevin" lastname="Johansen" sex="m" born="" nationality="nor"/></author><author><person firstname="Tove" lastname="Anti" sex="f" born="" nationality="nor"/></author><translator><unknown/></translator><translated_from xml:lang="nob"/><year>2005</year><publChannel><publication><publisher>Sámediggi</publisher></publication></publChannel><wordcount>2436</wordcount><conversion_status type="standard"/><availability><free/></availability><submitter name="Børre Gaup" email="boerre.gaup@samediggi.no"/><origFileName>bol2_05.1.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.7 $; common.xsl  $Revision: 154948 $; </version></header><body><p>Bajášaddan- ja oahppolávdegoddi</p>
<p>Čoahkkingirji 2/05</p>
<p>Áigi: 10.05.05- 12.05.05</p>
<p>Báiki:</p>
<p>Ásselistu:</p>
<p>Saksnr.</p>
<p>Sakstittel</p>
<p>005/05</p>
<p>Gohččuma ja áššelisttu dohkkeheapmi</p>
<p>006/05</p>
<p>Sámedikki dieđáhus sámi mánáidgárddiid birra</p>
<p>007/05</p>
<p>Ovttasbargošiehtadus oarjelsámi guovlluid fylkkasuohkaniid ja Sámedikki gaskkas</p>
<p>008/05</p>
<p>Ráđđehus ja Sámedikki gaskasaš ráđđádallanortnegat</p>
<p>Čoahkkimis:</p>
<p>Sadjásaš jođiheaddji John Harald Skum, Norgga Sámiid Riikkasearvi</p>
<p>Várresadjásašjođiheaddji Josef I. Vedhugnes, Bargiidbellodat sámedikkejoavku</p>
<p>Åge Nordkild, Norgga Sámiid Riikkasearvi</p>
<p>Berit Ranveig Nilssen, Norgga Sámiid Riikkasearvi</p>
<p>Sten Erling Jønsson, Bargiidbellodat sámedikkejoavku</p>
<p>Anders Urheim, Bargiidbellodat sámedikkejoavku</p>
<p>Berit Oskal Eira, Bargiidbellodat sámedikkejoavku</p>
<p>Várrelahttu Gunvald Nilsen, Tormod Bartholdsen várrelahttu, Olgešbellodat</p>
<p>Várrelahttu Magne Ballovara, Jon Erland Balto várrelahttu, Guovddášbellodat</p>
<p>Sven-Roald Nystø, Norgga Sámiid Riikkasearvi, searvvai čoahkkimii 12.05.05 dii. 08.30</p>
<p>Svein Peter Pedersen, Guovddášbellodat, searvvai čoahkkimii12.05.05 kl. 08.30</p>
<p>Heaiban:</p>
<p>Tormod Bartholdsen, Olgešbellodat</p>
<p>Jon Erland Balto, Guovddášbellodat</p>
<p>Stig Eriksen, Gaskka Nordlánda Sijdda</p>
<p>Hálddahusas:</p>
<p>Kevin Johansen</p>
<p>Tove Anti</p>
<p><em type="bold">Vuođđogiella: * </em></p>
<p>Ášši XX/XX</p>
<p>Gohččuma ja áššelisttu dohkkeheapmi</p>
<p>Arkiva</p>
<p>Arkiiváššenr.</p>
<p>05/1823</p>
<p>Mearrádusárvalus:</p>
<list><p type="listitem">Gohččuma dohkkeheapmi</p>
</list><p>xx.xx.xx gohččun dohkkehuvvui ovttajienalaččat</p>
<list><p type="listitem">Gohččumii mielddistuvvon áššelistu dohkkehuvvui ovttajienalaččat čuovvovaš rievadusaiguin:</p>
</list><p>Lassiáššit:</p>
<p>Bajášaddan- ja oahppolávdegoddi</p>
<p>Gohččuma dohkkeheapmi</p>
<p>25.04.05 gohččun dohkkehuvvui ovttajienalaččat</p>
<p>Vuođđogiella: Dárogiella</p>
<p>Ášši 28/05</p>
<p>Sámedikki dieđáhus sámi mánáidgárddiid birra</p>
<p>Arkiva</p>
<p>SF-512</p>
<p>Arkiiváššenr.</p>
<p>05/997</p>
<p>Mildosat</p>
<p>Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđi ášši R 036/05</p>
<p>Sámedikki dieđahus sámi mánáidgárddiid birra</p>
<p>Sámediggi</p>
<p>Sámedikki dieđáhus sámi mánáidgárddiid birra</p>
<p>Meannudeamit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p>12.04.05</p>
<p>R 036/05</p>
<p>Bajásšaddan- ja oahppolávdegoddi</p>
<p>Sámedikki dievasčoahkkin</p>
<p>30.05 - 02.06.05</p>
<p>Sámediggeráđi mearrádusárvalus lávdegoddái</p>
<p>Sámediggi váldá diehtun Sámediggeráđi dieđáhusa sámi mánáidgárddiid birra ja doarju dieđáhusa doaibmaevttohusaid.</p>
<p>Bajášaddan- ja oahppolávdegoddi evttohus</p>
<p>Mearkkašumit</p>
<p><em type="bold">Olles lávdegottis, lahttut John Harald Skum, Åge Nordkild, Berit Ranveig Nilssen, Norgga Sámiid Riikkasearvi, Josef I. Vedhugnes, Sten Erling Jønsson, Anders </em><em type="bold">Urheim, Berit Oskal Eira, Bargiidbellodat sámedikkejoavku, Gunvald Nilsen, Olgešbellodat ja Magne Ballovara, Guovddášbellodat </em><em type="bold">lea čuovvovaš merkkašumit: </em></p>
<p><em type="bold">1. Mearkkašupmi </em></p>
<p>Lávdegoddi lea duhtavaš go Sámediggeráđđi lea ovddidan dieđáhusa sámi mánáidgárddiid dili birra ja lea mearkkašan ahte dieđáhus lea vuođđuduvvon dasa go várrepresideanta lea galledan buot sámi mánáidgárddiid, ja man oktavuođas leat dollojuvvon čoahkkimat gielddaiguin, bargiiguin ja mánáid vánhemiiguin. Dieđáhus addá buori gova sámi mánáid dilis mánáidgárddiin.</p>
<p>Dieđáhusas oidno ahte iešguđet sámi guovlluin leat iešguđetlágan hástalusat;</p>
<list><p type="listitem">Sámegielat mánáidgárddit</p>
<p type="listitem">Norgalaš mánáidgárddit sámegielat mánáiguin</p>
<p type="listitem">Sámi mánát norgalaš mánáidgárddiin almmá sámegiel fálaldaga haga</p>
</list><p>Lávdegoddi čujuha daid statistihkaide mat leat ovddiduvvon dieđáhusas ja oaivvilda dát livčče galgan buorebut čilgejuvvot go dain ii boađe ovdan mii lea vuođđun statistihkaid loguide. Čujuhuvvo erenoamážit mánnalogu rievdamiidda sámi mánáidgárddiin, man oktavuođas earálágan vuohki fievrridit statistihka sáhttá leat sivvan rievdadusaide.</p>
<p>Lávdegoddi čujuha ahte dieđáhusas válddahallojuvvo maiddái sámegiela dilli mánáidgárddiin ja sámegielat bargiid besten mánáidgárddiide. Sohkabealperspektiivvas geahčadettiin čujuha lávdegoddi ahte erenoamáš deaŧalaš lea bestet dievdduid sihke ovdaskuvlaoahpaheaddjiohppui ja mánáidgárdebargin.</p>
<p>Lávdegoddi čujuha ahte lea dárbu bestet eanet sámegielat bargiid sámi mánáidgárddiide, vai giellagelbbolašvuohta bargiid gaskkas ii šat leat sorjavaš ovttaskas bargi leahkimis mánáidgárddis dahje ahte ovddasvástádus biddjojuvvo ovttaskas bargái mánáidgárddis. Dasto deattuha lávdegoddi ahte <span type="quote">”sámevuohta”</span> ii leat dušše sámegiella, dasa gullet máiddái sámi kultureatnadat ja sámi árvvut ja mat leat deaŧalaš oasit mánáid sosialiseremis mánáidgárddis.</p>
<p>Go guoská vuoruhuvvon doaibmabijuide, de áigu lávdegoddi deattuhit ahte buoret gelbbolašvuohta, oaivadeapmi ja miellaguottuid duddjojeaddji bargu máŋggakultuvrralaš áddejumi ektui berre leat bajás vuoruhuvvon áŋgiruššansuorgi.</p>
<p>Lávdegotti oaivila mielde lea maiddái deaŧalaš ahte evaluerejuvvo dat movt reaidadoarjja lea váikkuhan sámi mánáidgárdesajiid jearrama.</p>
<p>Sámegiela nannemii, ealáskuhttimii ja ođđasisealáskuhttimii lea dárbu bidjat liigenávccaid. Dárbbut eai leat ovttaláganat buot guovlluin. Lávdegoddi oaidná ahte lea dárbu evalueret njuolggadusaid. Vejolaš ođđa njuolggadusevttohus ferte sáddejuvvot viiddis gulaskuddamii geavaheaddjiide ja gielddaide.</p>
<p>Dárbu lea eanet dutkat mánáid bajásšaddaneavttuid ja vugiid heivehuvvon iešguđet dárbbuide.</p>
<p>Sámediggeráđđi berre váldit oktavuođa Biepmobearráigeahčuin čoavdin dihte njuolggadusaid dulkoma, nu ahte bearráigeahču njuolggadusat eai hehtte mánáidgárddiid bargamis árbevirolaš doaimmaid guolástusa, eanadoalu ja boazodoalu oahpahusoktavuođas.</p>
<p>Dasto ferte mánáidgárddiide addojuvvot vejolašvuohta bargat ovttas sámi kulturgaskkusteaddjiiguin ja -guoddiiguin.</p>
<p>Doaibmaplánas ferte konkretiseret vuoruhemiid.</p>
<p>Evttohus</p>
<p><em type="bold">Ollšs lávdegoddi evttoha: </em></p>
<p><em type="bold">1. evttohus </em></p>
<p>Bajášaddan- ja oahppolávdegoddi čujuha markkašumiide ja evttoha Sámedikki dahkat čuovvovaš mearrádusa: Sámediggi váldá diehtun Sámediggeráđi dieđáhusa sámi mánáidgárddiid birra ja doarju dieđáhusa doaibmaevttohusaid</p>
<p><em type="bold">Vuođđogiella: Dárogiella </em></p>
<p>Ášši 30/05</p>
<p>Ovttasbargošiehtadus oarjelsámi guovlluid fylkkasuohkaniid ja Sámedikki gaskkas</p>
<p>Arkiva</p>
<p>SF-99</p>
<p>Arkiiváššenr.</p>
<p>04/640</p>
<p>Mildosat</p>
<p>Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđi álginjulggaštus</p>
<p>Vuolláičállojuvvon šiehtadusteaksta</p>
<p>Meannudeamit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p>14.03.05</p>
<p>R 033/05</p>
<p>Bajasšaddan- ja oahppolávdegoddi</p>
<p>Sámedikki dievasčoahkkin</p>
<p>30.05.-02.06.05</p>
<p>Sámediggeráđi mearrádusárvalus lávdegoddái</p>
<p>Sámediggi dohkkeha ovttasbargošiehtadusa Sámedikki ja Nordlándda, Davvi-Trøndelága, Lulli-Trøndelága ja Hedmárkku fylkkasuohkaniid gaskkas, vuolláičállojuvvon guovvamánu 11. b. 2005.</p>
<p>Bajášaddan- ja oahppolávdegoddi evttohus</p>
<p>Mearkkašumit</p>
<p><em type="bold">Olles lávdegottis, lahttut John Harald Skum, Svein Peter Pedersen, Sve </em><em type="bold">n-Roald Nystø, Åge Nordkild, Berit Ranveig Nilssen, Norgga Sámiid Riikkasearvi, Josef I. Vedhugnes, Sten Erling Jønsson, Anders Urheim, Berit Oskal Eira, Bargiidbellodat sámedikkejoavku, Gunvald Nilsen, Olgešbellodat ja Magne Ballovara, Guovddášbellodat, </em><em type="bold">lea </em><em type="bold">čuovvovaš merkkašumit: </em></p>
<p><em type="bold">1. mearkkašupmi </em></p>
<p>Olles lávdegoddi dovddaha ahte lea duhtavaš go dát ovttasbargošiehtadus lea dahkkojuvvon. Lávdegoddi háliida rámiidit Sámediggeráđi ja fylkkagielddaid go leat čájehan soabadandáhtu ja dáhtu bargat ovttas.</p>
<p>Lávdegoddi háliida lávdegotti mearkkašumiid bokte nannet oasi šiehtadusa sisdoalus.</p>
<p>Lávdegoddi doarju daid strategiijaid maid ektui ovttasbargobealit leat šaddan ovttaoaivilii šiehtadusas.</p>
<p>Lávdegoddi lea duhtavaš go šiehtadusbealit leat váldán areálaplánema mielde ovttasbargošiehtadussii, ja deattuha ahte das lea erenoamáš mearkkašupmi boazodollui.Lávdegotti mielas lea buorre go bealit ovttasbargošiehtadusa bokte leat ovttaoaivilis das ahte lea dárbu ovddidit buoret fierpmádaga joatkkaskuvllaid, Sámedikki ja fylkkagielddaid gaskka olggobealde sámegiela hálddašanguovllu, vai gelbbolašvuođain buorebut sáhttá ávkkástallat. Lávdegoddi oaivvilda, go geahččá doaibmaoasi ektui, ahte fierpmádathuksen Sámedikki ja joatkkaskuvllaid gaskka berre konkretiserejuvvot eanet ovttasráđiid skuvlaeaiggádiiguin, ja ahte oahppit váldojuvvojit mielde fierpmádahkii ohppiid iežaset organisašuvnna bokte, Ohppiidorganisašuvnna ja/dahje eará ovddasteaddji organisašuvnnaid bokte. Lávdegoddi oaidná ahte lea dárbu sámi ovddastussii.Go guoská sámegieloahpahussii joatkkaskuvllain, oaivvilda lávdegoddi ahte skuvlaeaiggádat fertejit ráhkadit buriid rutiinnaid sámegieloahpahussii registreremii, ja ahte oahpahus álggahuvvo dalle go skuvllat dábálaččat álget. Deaŧalaš lea ahte ohcanskovvi heivehuvvo ohppiide geain lea vuoigatvuohta sámegieloahpahussii. Dáinna lágiin oidnet skuvlaeaiggádat man ollu leat sámegieloahppit geain galgá leat dohkálaš ja kvalitehta dáfus buorre sámi oahpahusfálaldat.</p>
<p><em type="bold">Lávdegotti eanetlohku, lahttut John Harald Skum, Svein Peter Pedersen, Sven-Roald Nystø, Åge Nordkild, Berit Ranveig Nilssen, Norgga Sámiid Riikkasearvi ja Magne Ballovara, Guovddášbellodat, </em><em type="bold">lea čuovvovaš mearkkašupmi: </em></p>
<p><em type="bold">2. mearkkašupmi </em></p>
<p>Eanetlogu mielas eai dárbbaš Bargiidbellodat ja Olgešbellodat ovddidit mearkkašumiid universitehtaid, allaskuvllaid ja vuođđoskuvllaid birra, main fylkkagielddain ii leat ovddasvástádus.</p>
<p>Dát eai gula ovttasbargošiehtadussii, ja eanetlogu mielas ii leat lunddolaš dáid namuhit dán áššis.</p>
<p><em type="bold">Lávdegotti unnitlohku, lahttut Josef I. Vedhugnes, Sten Erling Jønsson, Anders Urheim, Berit Oskal Eira, Bargiidbellodat sámedikkejoavku ja Gunvald Nilsen, Olgešbellodat, </em><em type="bold">lea čuo </em><em type="bold">vvovaš mearkkašupmi: </em></p>
<p><em type="bold">3 mearkkašupmi </em></p>
<p>Šiehtadusas lea doaibmaoassi ja strategiijaoassi. Lávdegoddi mearkkaša ahte evttohusaid, šiehtadusa meannudeami oktavuođas Sámedikkis, berre vuosttažettiin geahččat doaibmaplána ektui.</p>
<p>Čujuhuvvo šiehtadusa čuoggái čuovvoleami birra gos čuožžu ahte galget dollojuvvot jahkásaš čoahkkimat hálddahuslaš ja politihkalaš dásis. Dát láhtut mearkkašit ahte livččii buorre jus Sámediggi livččii buorebut ovddastuvvon, sihke evttohusaid dáfus ja rabasvuođa ja iešguđet birrasiid huksejeaddji searvvaheami dáfus. Dát lahtut mearkkašit danne ahte dát čuokkis mearkkaša Sámediggái ahte dáid jahkásaš čoahkkimiin polithkalaš ja hálddahuslaš dásis lea ovdun go opposišuvdna váldojuvvo mielde ja searvá dáidda čoahkkimiidda, vai dainna lágiin sihkkarasto buoret ovddastus.</p>
<p>Viidáseappot mearkkaša lávdegoddi ahte allaskuvllat ja Romssa universitehta leat deaŧalaš oahpahusásahusat fierpmádagas joatkkaskuvllaid, Sámedikki ja fylkkasuohkaniid gaskkas. Oahpaheaddjioahpahus ja erenoamáš oahppofálaldagat berrejit láhčit saji sámi ohppui mas sámegiella ja sámi kultluvra ja servodateallin deattuhuvvojit erenoamážit, ja fállat dakkár oahpu sierra dahje ovttastuvvon fágan/oahppun. Ferte maiddái bargat dan ala ahte dát oahput šaddet eanet geasuheaddjin vai eanet studeanttat ohcet dáidda oahpuide.</p>
<p>Lávdegoddi diehtá ahte váilot ollu fágaolbmot, geat hálddašit oarjel- ja julevsámegiela. Dattetge lea lossat lohkat giellafágaid dain allaskuvllain, mat gáibidit oalle stuorra oahppomávssu. Danne lea deaŧalaš ahte Oahpahus- ja dutkandepartemeanta váikkuhangaskaoapmedoaibmabidjun juolluda lassi doarjaga daidda allaskuvllaide, mat fállet oahpu oarjel- ja julevsámegielas.</p>
<p>Lávdegoddi dovdá máŋga konkrehta ovdamearkka gos sámegiel oahpahus lea maŋŋit álggahuvvon, ja gos dál eai leat dohkálaš rutinnat iskat gallis háliidit sámegiel oahpahusa ja kvalitehtasihkkaruššat dakkár oahpahusa. Danne lea áibbas dárbu álggahit doaibmabijuid dalán ja čađahit guhkit áiggi doaibmabijuid vai ollašuhttá dohkálaš oahpahusa. Konkrehta evttohus sáhttá dalle leat ahte šiehtadusbealit oktasaš johtočállosis čujuhit mo galgá vuhtiiváldit ja čuovvolit Oahpahuslága § 6.1 (joatkkaoahpahusa birra).</p>
<p>Ođđa oahppoplána gáibida ovttasbarggu vuođđoskuvllaid ja joatkkaskuvllaid gaskkas. Lávdegoddi vuordá ahte oahpahusa kvalitehta nannejuvvo earret eará dan dáfus ahte dáhkidit gelbbolaš oahpaheaddjiid, ja doppe gos dárbbašuvvo, oktasaččat ávkkástallat daiguin oahpaheaddjiresurssaiguin mat gávdnojit.</p>
<p>Loahpas lávdegoddi mearkkaša ahte Nordlándda fylka lea erenoamáš dilis go fylkkas leat golbma sámi váldogiellajoavkku; davvi-, julev- ja oarjelsámegiella ja muhtun smávit giellajoavkkut. Dát mielddisbuká erenoamáš hástalusaid lohpiduvvon ovttasbargošiehtadusas Nordlándda fylkkasuohkana ja Sámedikki gaskkas. Danne livččii buorre jus Sámedikkis livččii buoret ovddastus, ja ahte áirasiid gelbbolašvuođain ávkašuvašii buorebut.</p>
<p>Sohppojuvvon šiehtadusaid vuođul Sámedikki ja Romssa fylkkasuohkana ja Finnmárkku fylkkagieldda gaskkas, ja dán oarjelsámi šiehtadusa vuođul, lea dáid lahtuid mielas danne dárbu ja lunddolaš ahte dat sámediggeáirasat, geat ovddastit oarjel-, julev- ja davvisámi guovlluid, sihkkarastojuvvojit ovddastusa ja oassálastima go boahtti šiehtadus Nordlándda fylkkasuohkana ja Sámedikki gaskkas hábmejuvvo. Evttohus</p>
<p><em type="bold">Olles lávdegoddi evttoha: </em></p>
<p><em type="bold">1. evttohus </em></p>
<p>Bajášaddan- ja oahppolávdegoddi čujuha markkašumiide ja evttoha Sámedikki dahkat čuovvovaš mearrádusa: Sámediggi dohkkeha ovttasbargošiehtadusa Sámedikki ja Nordlándda, Davvi-Trøndelága, Lulli-Trøndelága ja Hedmárkku fylkkasuohkaniid gaskkas, vuolláičállojuvvon guovvamánu 11. b. 2005.</p>
<p>Vuođđogiella: Dárogiella</p>
<p>Ášši 32/05</p>
<p>Ráđđehus ja Sámedikki gaskasaš ráđđádallanortnegat</p>
<p>Arkiva</p>
<p>SF-001</p>
<p>Arkiiváššenr.</p>
<p>04/1401</p>
<p>Mildosat</p>
<p>Nr</p>
<p>Beavi</p>
<p>Geas/Geasa</p>
<p>Tihttal</p>
<p>Meannudemit</p>
<p>Politikalaš dássi</p>
<p>Beaivi</p>
<p>Áššenr</p>
<p>Bajásšaddan- ja oahppolávdegoddi</p>
<p>Sámedikki dievasčoahkkin</p>
<p>30.05. - 02.06.05</p>
<p>Sámediggeráđi mearrádusárvalus lávdegoddái</p>
<p>Bajášaddan- ja oahppolávdegoddi evttohus</p>
<p>Sitáhta 11.05.05 dahkkojuvvon šiehtadusa álggahusas (vuolláičállojuvvon oasis).</p>
<p>”Sámiin lea, dan geažil go dat lea eamiálbmot, vuoigatvuohta ráđđádallat áššiin main sáhttá leat njuolga mearkkašupmi sámiide. Sihkkarastin dihte dan ahte bargu áššiiguin mii sáhttá njuolga váikkuhit sámiid, čađahuvvo dohkálaš vugiin, lea ráđđehus ja Sámediggi ovttaoaivilis das ahte mielddusin biddjojuvvon ofelastin prosedyrat biddjojuvvojit vuođđun ráđđádallamiidda stáhtalaš eiseválddiid ja Sámedikki gaskka.”</p>
<p>Ráđđádallanortnega sáhttá gohčodit muhtun lágan guovtti guvlui gulahallamin nu ahte goappašiid oainnut gudnejahttojuvvojit rabasvuođain, ja ahte gulahallandilálašvuohta láhččojuvvo nu árrat go vejolaš daid surggiid siskkobealde mat namuhuvvojit dán prosedyrašiehtadusas.</p>
<p>Dán prosedyrašiehtadusa duogážin leat earret eará Vuođđolága §110a (27.05.88), 1999 mannosaš olmmošvuoigatvuođaláhka, ILO konvenšuvdna 169, ja dasto eará álbmotrievttálaš mearrádusat, mas mielde maiddái 1969 mannosaš Wien-konvenšuvdna (Norga ii leat dan dohkkehan), 1966 mannosaš ON konvenšuvdna.</p>
<p>Dán šiehtadusa oaivila mielde galget dát ráđđádallanprosedyrat gustot ráđđehussii, departemeanttaide, direktoráhtaide ja eará vuollásaš doaimmaide. Sámedikkiin galgá ráđđádallat dalle go ráhkaduvvojit láhkaevttohusat, láhkaásahusat, njuolggadusat ja mearrádusat main njuolga sáhttá lea váikkuhus sámiide. Geatnegasvuohta lea maiddái dalle go ii leat čielggas ahte doaibmabijut njuolga sáhttet váikkuhit. Go lea govttolaš jáhkkit ahte muhtun doaibmabidju sáhttá váikkuhit sámiid beroštumiid njuolga, de galgá Sámedikkiin ráđđádallojuvvot.</p>
<p>Danne galgá ge Sámediggi oažžut duohta váikkuhanvejolašvuođa prosessii ja bohtosii. Dát mearkkaša earret eará dan ahte Sámediggi galgá oažžut dohkálaš dieđuid namuhuvvon stáhtalaš orgánain áššiid birra main lea mearkkašupmi sámiide. Dieđuid árrat oažžun lea eaktun dasa ahte Sámediggi ja vejolaš eará guoskevaš sámi beroštumit sáhttet leat mielde váikkuheamen proseassaid ja loahpalaš bohtosa. Ovddasvástideaddji stáhtalaš eiseváldi galgá dieđihit Sámediggái makkár sámi bealit sáhttet guoskkahuvvot guoskevaš áššis.</p>
<p>Sámedikkis fas lea ovddasvástádus nu johtilit go lea vejolaš buktit vástádusa vejolaš jearaldagaide ja dieđihit leat go áššis eará čuolbmačilgehusat main lea mearkkašupmi sámi beroštumiide. Sámedikkis lea maiddái sierra ovddasvástádus gaskkustit sámiid iežaset máhtolašvuođa ja vásihusaid politihkalaš proseassaide ja váikkuhit sámiid vuoruhemiid čuoččudemiid ovddidanproseassain.</p>
<p>Diehtojuohkin mii lonuhallojuvvo stáhtalaš eiseválddiid ja Sámedikki gaskka ráđđádallamiid oktavuođas galgá sáhttit leat eahpealmmolaš, jos dasa lea vuoigatvuohta. Eanet almmolašvuohta ferte geavahuvvot. Beliid loahpalaš oainnut ovttaskas áššiin galget leat almmolaččat.</p>
<p>Áššiin main doaibmabijut njuolga gusket sámi báikegottiide ja/dahje ovddasteaddji beroštupmiorganisašuvnnaide, galgá stáhta dieđihit Sámediggái makkár beroštumiide/organisašuvnnaide dat oaivvilda ahte ášši guoská, ja dan vuođul galgá sáhttit oktiiortnet ráđđádallanproseassaid Sámedikkiin.</p>
<p>Ráđđádallanortnegiid ásaheapmi guovddáš eiseválddiid ja Sámedikki gaskka leage dalle deaŧalaš bealli das go Sámediggi galgá sáhttit doaibmat bures iešheanalis ja ollislaš politihkalaš orgánan. Ráđđádallanortnegat sáhttet nannet Sámedikki legitimitehta sámi servodagas: Dát lea fas eaktun dasa go guovddáš eiseválddit galget sáhttit láhčit buori ja sávaldatguovdásaš sámi kultur- ja servodatovdáneami.</p>
<p>Prosedyra viđát čuoggás čujuhuvvo ahte guktii jagis galget dollojuvvot fasta politihkalaš čoahkkimat sámi áššiid stáhtaráđi ja Sámedikki presideantta gaskka. Dasto dollojuvvojit guokte čoahkkima jagis Sámedikki ja departemeanttaid gaskasaš sámi áššiid oktiiordnenlávdegotti gaskka.</p>
<p>Ovddiduvvon prosedyrašiehtadus ii guoskka Sámedikki vejolašvuhtii ráđđádallat ráđđehusain bušeahta oktavuođas. Sámediggi ja Gielda- ja guovludepartemeanta leat ovttaoaivilis das ahte geahčadit lagabui daid prosedyraid mat gusket Sámedikki bušeahta ráhkadeapmái.</p>
<p>Prosedyra ulbmil (§ 1) lea namuhuvvon čuovvovaš 4 kuvlačuoggás:</p>
<list><p type="listitem">váikkuhit dan ahte stáhta geavatlaččat ollašuhttá álbmotrievttálaš geatnegasvuođaidis ráđđádallamiin eamiálbmogiin.</p>
</list><list><p type="listitem">geahččalit juksat ovttamielalašvuođa stáhtalaš eiseválddiid ja Sámedikki gaskka dalle go árvvoštallojuvvo váldojuvvot atnui láhka dahje doaibmabidju mii sáhttá váikkuhit sámi beroštumiid njuolga.</p>
</list><list><p type="listitem">láhčit dilálašvuođaid beallálašperspektiivva ovddideapmái stáhtalaš eiseválddiid ja Sámedikki gaskka mii váikkuha sámi kultuvrra ja servodaga nannema.</p>
</list><list><p type="listitem">ovddidit oktasaš áddejumi das makkár dilli ja ovddidandárbu sámi servodagas lea.</p>
</list><p>Doaibmaguovlu (§ 2) namuhuvvo 5 čuovvovaš kuvlačuoggás:</p>
<list><p type="listitem">Ráđđádallanprosedyrat gustojit ráđđehussii, departemeanttaide, direktoráhtaide ja eará vuollásaš doaimmaide.</p>
</list><list><p type="listitem">Ráđđádallanprosedyrat gustojit áššiin mat njuolga sáhttet váikkuhit sámi beroštumiid. Ráđđádallamiid áššedoaibmaguovlu sáhttá guoskat iešguđetlágan áššiide, nugo lágaide, láhkaásahusaide, ovttaskas mearrádusaide, njuolggadusaide, doaibmabijuide ja mearrádusaide (omd. stuorradiggedieđáhusain).</p>
</list><list><p type="listitem">Ráđđádallangeatnegasvuohta sáhttá siskkildit buot idealaš ja ávnnaslaš sámi kulturhámiid. Áššefáddán sáhttet omd. leat musihkka, teáhter, girjjálašvuohta, dáidda, media, giella, oskkoldat, kulturárbi, ávnnasmeahttun vuoigatvuođat ja árbevirolaš máhtolašvuohta, báikenamat, dearvvašvuohta ja sosiála, mánáidgárddit, oahpahus, dutkan, oamastan- ja geavahanvuoigatvuođat, areáladuohtadeamit ja areáladisponerenáššit, ealáhusovddideapmi, boazodoallu, guolástus, eanadoallu, mineráladoaibma, bieggafápmu, čáhcefápmu, nana ceavzilis ovdáneapmi, kulturmuittuid suodjaleapmi, biošláddjivuohta ja luonddu suodjaleapmi.</p>
</list><list><p type="listitem">Áššiin mat čatnasit ávnnaslaš kulturvuđđui, nugo areáladisponeremat, areáladuohtadeamit ja eanavuoigatvuođat, lea eanadieđálaš doaibmaguovlu ráđđádallamiid váste (árbevirolaš sámi guovllut) Finnmárkku, Romssa, Norlándda ja Davvi-Trøndelága fylkkat, ja dasto gielddat Osen, Roan, Åfjord, Bjugn, Rissa, Selbu, Meldal, Rennebu, Oppdal, Midtre Gauldal, Tydal, Holtålen ja Røros Mátta-Trøndelága fylkkas, Engerdal ja Rendalen, Os, Tolga, Tynset ja Folldal gielddat Hedmárkku fylkkas ja Surnadal ja Rindal gielddat Møre ja Romsdal fylkkas.</p>
</list><list><p type="listitem">Ráđđádallangeatnegasvuohta ii vuolggasajis guoskka daid áššiide mat oppalaččat jáhkkimis váikkuhit olles servodaga.</p>
</list><p>Mearkkašumit</p>
<p><em type="bold">Olles lávdegottis, lahttut John Harald Skum, Svein Peter Pedersen, Sven-Roald Nystø, Åge Nordkild, Berit Ranveig Nilssen, Norgga Sámiid Riikkasearvi, Josef I. Vedhugnes, Sten Erling Jønsson, Anders Urheim, Berit Oskal Eira, Bargiidbellodat sámedikkejoavku, Gunvald Nilsen, Olgešbellodat ja Magne Ballovara, Guovddášbellodat, </em><em type="bold">lea čuovvovaš merkkašumit: </em></p>
<p><em type="bold">1.mearkkašupmi </em></p>
<p>Lávdegoddi lea duhtavaš go ráđđehus ja sámediggi ovttas leat šiehtadallan ráđđádallanšiehtadusa man ulbmilin lea láhčit dilálašvuođaid beallálašperspektiivva ovddideapmái stáhtalaš eiseválddiid ja Sámedikki gaskka.</p>
<p>Lávdegoddi lea duhtavaš go dán šiehtadusa ulbmilin earret eará lea váikkuhit stáhtalaš álbmotrievttálaš geatnegasvuođaid čađaheami dainna lágiin ahte ráđđádallat sámiiguin Sámedikki bokte dan geažil go dat lea eamiálbmot, dalle go stáhtalaš eiseválddit árvvoštallet lágaid dahje doaibmabijuid ásaheami mat sáhttet váikkuhit sámi beroštumiid njuolga.</p>
<p>Lávdegottis leat vuordámušat ahte ráđđádallanprosedyrat sáhttet váikkuhit sámi kultuvrra ja servodaga nannema, ja dasto ovddidit oktasaš áddejumi sámiid dili ja ovddidandárbbu birra sámi servodagas.</p>
<p>Lávdegoddi oaivvilda ahte beallálašperspektiiva áiggi mielde nanne ain eanet Sámedikki legitimitehta servodagas. Dát lea fas eaktun dasa go guovddáš eiseválddit Sámedikkiin gulahallamiin sáhttet láhčit buori ja sávaldatguovdásaš sámi kultur- ja servodatovdáneami.</p>
<p>Lávdegotti mielas lea buorre dat go šiehtadus sisttisdoallá dan ahte ráhkaduvvo raporta juohke jagi dili ja ovddidandovdomearkkaid birra mii earret eará lea vuođđuduvvon sámi statistihkkii ráđđádallamiid vuođđun konkrehta áššiin ja ráđđádallamiid váste sámi servodaga ovddidandárbbuin.</p>
<p>Lávdegoddi čujuha ahte dán ráđđádallanšiehtadusa viidásetovddideapmi čuovvoluvvo šiehtadallanortnegiiguin.</p>
<p>Evttohus</p>
<p><em type="bold">Olles lávdegoddi evttoha </em></p>
<p><em type="bold">1. evttohus </em></p>
<p>Bajášaddan- ja oahppolávdegoddi čujuha markkašumiide ja evttoha Sámedikki dahkat čuovvovaš mearrádusa: Sámediggi dohkkeha Erna Solberg ja sámedikki presideantta Sven-Roald Nystö gaskasaš šiehtadusa, beaiváduvvon 11.05.05, stáhta eiseválddiid ja Sámedikki ráđđádallamiid čađahanvugiid birra stáhta eiseválddiid ja Sámedikki gaskkas.</p>
<p>14</p>
<p>20</p>
<p><em type="bold">*ráđđi/stivra* Čoahkkingirjji oassi */* </em><em type="bold">11 </em><em type="bold">siidu </em><em type="bold">11 </em><em type="bold">siiddus </em></p>
<p><em type="bold">Vuolláičálli: </em><em type="bold">_________________ /_________________ </em></p>
<p><em type="bold">Čoahkkingirjji čálli: *Čále nama* Čoahkkingirjjis leat oktiibuot </em><em type="bold">11 </em><em type="bold">siiddu </em></p>
<p>Kautokeinoveien 50, N-9730 Kárášjohka</p>
<p>Telefon +47 78 47 40 00</p>
<p>Telefaks +47 78 47 40 90</p>
<p>samediggi@samediggi.no</p>
<p>www.samediggi.no</p>
</body></document>