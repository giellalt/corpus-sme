<document xml:lang="sme" id="no_id">
  <header>
    <title>Møteprotokoll</title>
    <genre code="admin"/>
    <author>
      <person firstname="Maya" lastname="Turi" sex="f" born="" nationality="nor"/>
    </author>
    <translator>
      <person firstname="Berit Ellen" lastname="Bongo" sex="unknown" born="" nationality=""/>
    </translator>
    <translated_from xml:lang="nob"/>
    <year>2005</year>
    <publChannel>
      <publication>
        <publisher>Sámediggi</publisher>
      </publication>
    </publChannel>
    <wordcount>858</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="boerre.gaup@samediggi.no"/>
    <origFileName>bvl_1_04.doc</origFileName>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.7 $; common.xsl  $Revision: 154948 $; </version>
  </header>
  <body>
    <p>Bearráigeahččan- ja vuođđudanlávdegoddi</p>
    <p>Čoahkkingirjji oassi 1/04</p>
    <p>Áigi: 25.05.04</p>
    <p>Báiki: Kárášjohka</p>
    <p>Áššelistu:</p>
    <p>Áššenr.</p>
    <p>Áššenamahus</p>
    <p>001/04</p>
    <p>Gohččuma ja áššelisttu dohkkeheapmi</p>
    <p>002/04</p>
    <p>Láhkaásahus sámi leavgga geavaheami várás</p>
    <p>003/04</p>
    <p>Sámedikki politihkalaš dási njuolggadusat</p>
    <p>Čoahkkimis:</p>
    <p>1. jođiheaddji Jørn Are Gaski, Bb</p>
    <p>2. nubbinjođiheaddji Margreta Påve Kristiansen, Bb</p>
    <p>3. miellahttu Ole Henrik Magga, NSR</p>
    <p>Hálddahusas</p>
    <p>Maya Turi, čálli</p>
    <p>Berit Ellen Bongo, jorgaleaddji</p>
    <p>Bearráigeahččan- ja vuođđudanlávdegoddi 001/04: Gohččuma ja áššelisttu dohkkeheapmi</p>
    <p>Mearrádusárvalus:</p>
    <p>Gohččuma dohkkeheapmi</p>
    <p>25.05.04 gohččun dohkkehuvvui ovttajienalaččat</p>
    <p>Bearráigeahččan- ja vuođđudanlávdegoddi 001/04</p>
    <p>Gohččuma dohkkeheapmi</p>
    <p>25.05.04 gohččun dohkkehuvvui ovttajienalaččat</p>
    <p>Bearráigeahččan- ja vuođđudanlávdegoddi 002/04: Láhkaásahus sámi leavgga geavaheami várás</p>
    <p>Sámediggeráđi mearrádusárvalus lávdegoddái:</p>
    <p>Sámediggi mearrida čuovvovaš láhkaásahusa sámi leavgga geavaheami várás:</p>
    <p>
      <em type="bold">Sámi leavgga geavaheami láhkaásah </em>
      <em type="bold">us </em>
    </p>
    <p>Sámediggi mearridan mánu bb. 2004, Sámedikki iešmearridanvuoigatvuođa vuođul, ja geassemánu 12. b. 1987 mannosaš lága nr. 56 vuođul Sámedikki ja eará sámi riektediliid birra (sámeláhka) § 1-6 nubbi teakstaoassi.</p>
    <p>§ 1. Sámiin Norggas, Ruoŧas, Suomas ja Ruoššas lea oktasaš leavga ja nu olles sámi álbmoga oktasaš álbmotsymbola.</p>
    <p>§ 2. Norgga beale Sámediggi mearrida dáinna láhkaásahusain geatnegahtti njuolggadusaid das mo sámi leavga galgá geavhuvvot Norgga stáhta eatnamiin.</p>
    <p>§ 3. Sámi leavgga geavaheapmi galgá dávistit dan árvvusatnima, maid juohke álbmotsymbola geavaheapmi ánssáša.</p>
    <p>§ 4. Sámi leavga galgá geavahuvvot mearriduvvon sámi leavgabeivviid ja almmolaš sámi dilálašvuođain ja čalmmustemiin. Leavgga sáhttá geavahit earáge sámi álbmoga allaáiggálaš ja ávvudemiid dilálašvuođain.</p>
    <p><em type="italic">Sámi leavgabeaivvit leat </em>: </p>
    <p>guovvamánu 6. b. (Sámi álbmotbeaivi),</p>
    <p>njukčamánu 2. b. (Suoma beale Sámedikki vuođđudanbeaivi - njukčamánu 2. b. 1996),</p>
    <p>njukčamánu 25. b. (Márjjabeaivi - Márjjá ávaštusbeaivi. Árbevirolaš sámi mearkabeaivi),</p>
    <p>geassemánu 24. b. (Mihcamarbeaivi. Árbevirolaš sámi mearkabeaivi),</p>
    <p>borgemánu 9. b. (Ovttastvvan našuvnnaid álgoálbmotbeaivi),</p>
    <p>borgemánu 15. b. (Sámi leavgga dohkkehanbeaivi - borgemánu 15. b. 1986),</p>
    <p>borgemánu 18. b. (Sámiráđi vuođđudanbeaivi - borgemánu 18. b. 1956),</p>
    <p>borgemánu 26. b. (Ruoŧa beale Sámedikki vuođđudanbeaivi - borgemánu 26. b. 1993),</p>
    <p>golggotmánu 9. b. (Norgga beale Sámedikki vuođđudanbeaivi - golggotmánu 9. b.1989),</p>
    <p>skábmamánu 9. b. (Sámi parlameantta vuođđudanbeaivi - skábmamánu 9. b. 1973), skábmamánu 15. b. (Isak Saba riegádanbeaivi - skábmamánu 15. b. 1875).</p>
    <p>Leavgga sáhttá maid geavhit virggálaš norgalaš leavgabeivviid, virggálaš norgalaš dilálašvuođain, norgalaš álbmoga allaáiggálaš ja ávvudemiid dilálašvuođain, ja maiddái go iešguđet deasttaid geažil lea erenoamáš deaŧalaš dahje sávahahtti.</p>
    <p>Sámi leavgga sáhttá maid geavahit priváhta ávvudemiid oktavuođas.</p>
    <p>§ 5. Sámi leavgga sáhttá geavahit okto dahje ovttas norgalaš stáhtaleavggain, norgalaš gávpeleavggain, eará našuvnnaid leavggaiguin ja earalágan leavggaiguin.</p>
    <p>§ 6. Go sámi leavga geavahuvvo virggálaš norgalaš leavgabeivviid ja virggálaš norgalaš dilálašvuođain, de galgá sámi leavga leat olgešbealde norgalaš leavgga.</p>
    <p>Go sámi leavga geavahuvvo ovttas norgalaš leavggain sámi leavgabeivviid ja sámi dilálašvuođain, de galget leavggat biddjot nu mo vuosttas teakstaoassi dadjá.</p>
    <p>§ 7. Áigodagas njukčamánnu - golggotmánnu gessojuvvo leavga dii. 08.00 ja luitojuvvo go beaivi luoitáda, muhto ii dattetge maŋŋá dii. 21.00. Áigodagas skábmamánnu - guovvamánnu gessojuvvo leavga dii. 10.00 ja luitojuvvo dii. 15.00. Guovlluin máttabealde Nordlándda fylkka gessojuvvo leavga dii. 09.00 áigodagas njukčamánnu - golggotmánnu ja luitojuvvo go beaivi luoitáda, muhto ii dattetge maŋŋá dii. 21.00.</p>
    <p>§ 8. Sámediggi sáhttá erenoamáš dilálašvuođain suovvat sámi leavgga geavahit earaláhkai go dan mii dáin njuolggadusain čuožžu.</p>
    <p>§ 9. Go lea eahpádus sámi leavgga geavaheami birra almmolaš visttiin, de galgá váldit oktavuođa Sámedikkiin.</p>
    <p>§ 10. Dát láhkaásahus biddjo fápmui dálán.</p>
    <p>Bearráigeahččan- ja vuođđudanlávdegoddi 002/04</p>
    <p>
      <em type="bold">Áššeovddideadji: Jørn Are Gaski </em>
    </p>
    <p>
      <em type="bold">Lávdegotti mearkkašumit; Jørn Are Gaski ja Margreta Påve Kristiansen, Bargiidbellodaga sámediggejoavku ja Ole Henrik Magga, NSR:a ovttasbargojoavku: </em>
    </p>
    <p>1. mearkkašupmi</p>
    <p>§4</p>
    <p>Lávdegoddi hálida ahte árvvoštallojuvvo lasihit Elsa Laula Renberga riegádanbeaivvi, mii lea 29.11.1877, sámi leavgabeaivin. Son álggahii Brurskankens Samiske Kvinneforening 1910:s, mii <span type="quote">”oaččui johtui historjjálaš riikkačoahkkima Troandimis 1917:s”</span> (Jernsletten, R. 1998:67).</p>
    <p>Son barggai aktiivvalaččat organisašuvdnabargguid mat olle sihke Norggas ja Ruoŧas ja viidát sámi guovlluin.</p>
    <p>Lávdegoddi hálida maid ahte árvvoštallojuvvo ahte galget go sihke Sámi Parlameantta vuođđudanbeaivi ja Suoma Sámedikki vuođđudanbeaivi čalmmustuvvot sierra leavgabeaivin. Orro leame sáhka seamma institušuvnna joatkimis ođđa hámis, ja de orru vuosttaš beaivi dáin beivviin (skábmamánu 9.b. 1973) eambbo čalmmustahtti.</p>
    <p>2. mearkkašupmi</p>
    <p>§9</p>
    <p>Go gažaldagat main lea eahpádus galget ovddiduvvot Sámediggái, de lea diehttelasat Sámediggi gii dahká mearrádusa. Dát ferte ovdanboahtit sihke dárogielteavsttas ja erenoamážit sámegielteavsttas, mii lea eahpečielggas nu go dál lea ovdanbiddjojuvvon lávdegoddái.</p>
    <p>Sámediggi ferte siskkáldasat ásahit ortnega movt dahkat mearrádusa go leat gažaldagat main leat eahpádusat.</p>
    <p>3. mearkkašupmi</p>
    <p>1. ja 3.§</p>
    <p>Sátni <span type="quote">”nasjonal”</span> dárogielteavsttas galgá ipmirduvvot seammaládje go <span type="quote">”álbmot”</span> sámegielteavsttas, vrd. <span type="quote">“álbmotsymbola”</span>.</p>
    <p>
      <em type="bold">Evttohus lávdegottis, Jørn Are Gaski ja Margreta Påve Kristiansen Bargiidbellodaga sámediggejoavku ja Ole Henrik Magga NSR:a ovttasbargojoavku: </em>
    </p>
    <p>Evttohus ođđa 9.§:ii: Go lea eahpádus sámi leavgga geavaheami birra almmolaš visttiin, de galgá váldit oktavuođa Sámedikkiin ja Sámediggi de mearrida.</p>
    <p>Bearráigeahččan- ja vuođđudanlávdegoddi 003/04: Sámedikki politihkalaš dási njuolggadusat</p>
    <p>Sámedikki čoahkkinjođihangotti árvalus lávdegoddái:</p>
    <p>Sámedikki politihkalaš dási njuolggadusat rievdaduvvojit nu ahte čuoggái 2.9.2 boahtá čuovvovaš ođđa 2. cealkkaoassi:</p>
    <p>Oassepenšonisttain lea vuoigatvuohta oažžut buhtadusa duođaškeahtes bargodienasmassima ovddas proseantalogu mielde penšovdnaoasi vuođul.</p>
    <p>Bearráigeahččan- ja vuođđudanlávdegoddi 003/04</p>
    <p>
      <em type="bold">Áššeovddideaddji: Jørn Are Gaski </em>
    </p>
    <p>Lávdegottis eai leat eavttuhusat eaige mearkkašumit áššái ja lávdegoddi neavvu Sámedikki dohkkehit čoahkkinjođihangotti eavttuhusa.</p>
    <p>Vuolláičállit leat lohkan čoahkkinbeavdegirjji, ja leat gávnnahan ahte čoahkkingirjái fievrriduvvon mearrádusat leat nu movt Bearráigeahččan- ja vuođđudanlávdegoddi mearridii.</p>
    <p>Kárášjohka, miessemánu 25. b. 2004</p>
    <p>Bearráigeahččan- ja vuođđudanlávdegoddi</p>
    <p>Jørn Are Gaski Ole Henrik Magga</p>
    <p>jođiheaddji</p>
    <p>
      <em type="bold">*ráđđi/stivra* Čoahkkingirjji oassi */* </em>
      <em type="bold">10 </em>
      <em type="bold">siidu </em>
      <em type="bold">10 </em>
      <em type="bold">siiddus </em>
    </p>
    <p>
      <em type="bold">Vuolláičálli: </em>
      <em type="bold">_________________ /_________________ </em>
    </p>
    <p>
      <em type="bold">Čoahkkingirjji čálli: *Čále nama* Čoahkkingirjjis leat oktiibuot </em>
      <em type="bold">10 </em>
      <em type="bold">siiddu </em>
    </p>
    <p>Kautokeinoveien 50, N-9730 Kárášjohka</p>
    <p>Telefon +47 78 47 40 00</p>
    <p>Telefaks +47 78 47 40 90</p>
    <p>samediggi@samediggi.no</p>
    <p>www.samediggi.no</p>
  </body>
</document>
