<document xml:lang="sme" id="no_id"><header><title>sak 056/05</title><genre code="admin"/><author><person firstname="" lastname="amso" sex="unknown" born="" nationality=""/></author><year>2006</year><wordcount>1907</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>58120_1_P.doc</origFileName><metadata><uncomplete/></metadata><version>XSLtemplate $Revision: 1.7 $; file-specific xsl  Revision; common.xsl  $Revision: 154948 $; </version></header><body><p>Vuođđogiella: Dárogiella</p>
<p>Ášši 056/05</p>
<p>Finnmárkkuopmodaga stivrii ja bearráigeahččanlávdegoddái nammadeapmi. Finnmárkkuopmodaga, Finnmárkkukomišuvnna ja Finnmárkku meahcceduopmostuolu lokaliseren</p>
<p>Arkiva</p>
<p>SF-311</p>
<p>Arkiiváššenr.</p>
<p>05/2234</p>
<p>Ášši meannudeapmi álggahuvvui gaskavahkku juovlamánu 7.b. 2005 dii. 09.05.</p>
<p>I Mildosat</p>
<p>Nr</p>
<p>Beavi</p>
<p>Geas/Geasa</p>
<p>Tihttal</p>
<p>Sámediggeráđđi</p>
<p>Ášši R 110/05</p>
<p>17.06.2005</p>
<p>Justiisa- ja politiijadepartemeanta</p>
<p>Finnmárkkuláhka</p>
<p>12.07.2005</p>
<p>Gielda- ja guovlodepartemeanta</p>
<p>Áigeplána finnmákkulága čađaheapmái - departemeanttaid evttohus</p>
<p>12.08.2005</p>
<p>Sámediggi</p>
<p>Guoská Finnmárkkulága áigeplána čađaheapmái</p>
<p>Meannudemit</p>
<p>Politikalaš dássi</p>
<p>Beaivi</p>
<p>Áššenr</p>
<p>Sámediggeráđđi</p>
<p>26.10.05</p>
<p>R 110/05</p>
<p>Ealáhus- ja kulturlávdegoddi</p>
<p>21.-24.11.05</p>
<p>Válggalávdegoddi</p>
<p>07.12.05</p>
<p>Sámedikki dievasčoahkkin</p>
<p>07.-08.12.05</p>
<p>II Evttohusat ja mearkkašumit</p>
<p>Sámediggeráđi mearrádusárvalus lávdegoddái</p>
<p>1. Sámediggi nammada ... lahttun Finnmárkkuopmodaga stivrii. Persovnnalaš várrelahttun nammaduvvo ...</p>
<p>Sámediggi nammada ... lahttun Finnmárkkuopmodaga stivrii. Persovnnalaš várrelahttun nammaduvvo ...</p>
<p>Sámediggi nammada ... lahttun Finnmárkkuopmodaga stivrii. Persovnnalaš várrelahttun nammaduvvo ...</p>
<p>2. Sámediggi nammada ... lahttun Finnmárkkuopmodaga bearráigeahččanlávdegoddái. Persovnnalaš várrelahttun nammaduvvo ...</p>
<p>3. Sámediggi evttoha ahte Finnmárkkuopmodat ásahuvvo Porsáŋggu gildii</p>
<p>4. Sámediggi evttoha ahte Finnmárkkukommišuvdna ja Finnmárkku meahcceduopmostuollu ásahuvvojit Deanu gildii.</p>
<p>Ealáhus- ja kulturlávdegotti árvalus</p>
<p>Mearkkašumit</p>
<p><em type="bold">Lávdegotti unnitlogus, lahtuin Marianne Balto Henriksen, Bjarne Store Jakobsen, Henrik Eriksen, Marie Therese N Gaup, Anders Urheim, Per Edvin Varsi ja Knut Store Bargiidbellodaga sámediggejoavkkus leat čuovvovaš mea </em><em type="bold">rkkašumit: </em></p>
<p><em type="bold">Mearkkašupmi 1 </em></p>
<p>Lávdegotti unnitlohku ii doarjjo ráđi dulkoma finnmárkkulága ulbmila njealjádin maŋimuš teakstaoasis go guoská dasa mainna lágiin ráđđi dulko finnmárkkulága váldoulbmila. Dát lahtut deattuhit ahte vaikko vel sámerievtti ovdáneapmi lea bidjan vuođu finnmárkkuláhkii, de biddjo dattetge dásseárvosaš meannudeapmi álbmotjoavkkuid gaskka finnmárkkulága váldoulbmila váldoprinsihppan.</p>
<p><em type="bold">Mearkkašupmi 2 </em></p>
<p>Maŋŋil lága beaiváduvvon geassemánu 17. b. 2005 nr. 85 riektedilálašvuođaid ja eatnamiid ja luondduvalljodagaid hálddašeami birra Finnmárkku fylkkas galget ásahuvvot golbma ođđa ásahusa - Finnmárkkuopmodat, Finnmárkkukomišuvdna ja Finnmárkku Meahcceduopmostuollu.</p>
<p>Finnmárkkuopmodat šaddá leat stuorámus dáid ásahusaid gaskkas. Ollugat leat searvan lokaliserenságastallamii go guoská dása, earret eará ollu gielddat Finnmárkkus. Go dát lea viehka stuorra ásaheapmi ja áššis leat ollu berošteaddjit, de berre ášši vuđoleabbot meannuduvvot ovdal go lokaliserenmearrádusa sáhttá dahkat. Jáhkkit ahte áššeráhkkaneami oktavuođas Finnmárkkuopmodaga lokaliserema ektui fertešii árvvoštallat ollu eanet beliid go mii lea leamaš lunddolaš Komišuvnna ja Meahcceduopmostuolu ektui. Čujuhuvvo earret eará ahte oktavuohta Stáhtavuvddiid bargiide lea dákkáraš bealli. Dán lágan bealit bohtet Finnmárkkukomišuvnna ja Meahcceduopmostuolu ásaheami ja lokaliserema olis.</p>
<p>Maiddái Finnmárkkukomišuvdna ja Meahcceduopmostuollu leat hui deaŧalaš ásaheamit, muhto viidodagas leat dát mealgat unnit ásahusat go Finnmárkkuopmodat.</p>
<p>Go guoská Sámediggeráđi evttohussii lokaliseret Finnmárkkuopmodaga Porsáŋgui ja Finnmárkku komišuvnna ja Meahcceduopmostuolu fas Detnui, de áigu Ealáhus- ja kulturlávdegoddi vuordit addimis árvalusa lokaliserenbáikki ektui dassážii go lávdegoddi lea čađahan rabas gulaskuddanproseassa ja čađahan vuđolaš áššemeannudeami dán ektui.</p>
<p>Ealáhus- ja kulturlávdegotti ákkastallan dán proseassa ektui lea čuovvovaš:</p>
<list><p type="listitem">Ealáhus- ja kulturlávdegotti mielas lea finnmárkkulága álggaheapmi okta dain deaŧaleamos proseassain mii galgá dáhpáhuvvat Finnmárkkus ođđaset áiggis. Danne lea deaŧalaš čađat fátmmastit ja ráđđádallat iešguđet berošteaddji- ja geavaheaddjijoavkkuiguin go ođđa deaŧalaš áššit álggahuvvojit.</p>
<p type="listitem">Áŋgiruššan mii lea oidnon iešguđet oktavuođain čájeha ahte álbmot Finnmárkkus berošta iežas árgabeaivvis, mii lea deaŧalaš go galgá juksat kreatiiva proseassaid boahtteáiggi politihka hábmemis Finnmárkkuopmodaga ektui. Dát áŋgiruššan lea maiddái badjánan dalle go lea leamaš sáhka iešguđet hálddahusaid ásaheames Finmmárkkulága oktavuođas.</p>
<p type="listitem">Go galgá bidjat deattu ja nannoset fakki dan rávvagii maid Sámediggi galgá buktit, de lea deaŧalaš ráhkadit nu govda go vejolaš mearrádusvuođu áššái. Dat rávvagat maid Sámediggi buktá maŋŋá vuđolaš proseassa leat hui deaŧalaččat Finnmárkkuopmodaga stivrii go guoská Finnmárkkuopmodaga hálddahusbáikái, ja Justiisadepartementii fas go guoská Finnmárkku komišuvnna ja Meahcceduopmostuolu hálddahusbáikái, go galget dahkat mearrádusa.</p>
</list><p>Ealáhus- ja kulturlávdegoddi berrešii čađahit rabas gulaskuddanproseassa Finnmárkkuopmodaga, Finnmárkkukomišuvnna ja Meahcceduopmostuolu lokaliserema hárrái lávdegoddečoahkkimiid oktavuođas guovvamánu nuppi vahkus 2006.</p>
<p>Jos dát gulaskuddanvuorru ii juvssa eanetlogu, de doarjut mii málle mii lea evttohusas 1.</p>
<p>Evttohusat</p>
<p><em type="bold">Olles lávdegoddi, lahtut Miriam Paulsen, Susanne A. Andersen, Klemet Erland Hætta, Jarle Jonassen, Tor Mikalsen ja Nils Djupen Norgga Sámiid Riikkasearvvis, Marianne Balto Henriksen, Anders Urheim, Knut Store, Henrik Eriksen, Bjarne Store-Jakobsen, Marie Terese N. Gaup ja Per Edvind Varsi Bargiidbellodaga sámediggejoavkkus, Per A. Bæhr, </em><em type="bold">Johttisápmelaččaid lista ja Olaf Eliassen, Guovddášbellodagas ovddidit čuovvovaš evttohusa: </em></p>
<p>Evttohus 1</p>
<p>Ealáhus- ja kulturlávdegoddi guorrasa Sámediggeráđi mearrádussii mas ráđđi doarju Deanu Finnmárkku komišuvnna ja Meahcceduopmostuolu hálddahusbáikin.</p>
<p>Ákkastallan:</p>
<p>Deanu gielda lea kommunikašuvnna dáfus buorre olles Finnmárkku ektui ja lea oalle buori olamuttos olles fylkka ektui. Dasto lea Detnui viehka oanehis gaska sihke fylkkaoaivegávpogis Čáhcesullos ja Sámedikki váldohálddahusas Kárášjogas. Dasto lea Deatnu nana máŋggakultuvrralaš gielda, mii lea positiivvalaš go jurddašit luohttámuša ja buorredohkálašvuođa háhkama dáid ásahusaide olles fylkka álbmoga gaskkas.</p>
<p>Dasto berre viidáset nannet dan fágabirrasa mii juo lea Sis-Finnmárkku diggerievtti oktavuođas. Guovtti jagi doaimma maŋŋá lea čájehan ahte diggerievtti ásaheapmi lea lihkostuvvan ja dat lea huksen gelbbolašvuođa vuostálasvuođaid čoavdimii ja beroštupmivihkkedallamiidda máŋggakultuvrralaš servodagas. Dán birrasa berre viidáset hukset, ja dan sáhttá čađahit komišuvnna ja Meahcceduopmostuolu lokaliseremiin diggerievtti oktavuhtii.</p>
<p>Dáid ásahusaid oktiilokaliseren geasuhivččii eanet fágaolbmuid ohcat iešguđet virggiide mat ásahuvvojit komišuvnna ja Meahcceduopmostuolu oktavuođas. Jáhkkit ahte dát ásahusat dárbbašit ain juo juridihkalaš gelbbolašvuođa ja buori máhtolašvuođa dan meahccegeavaheapmái mii lea ja lea leamaš Finnmárkkus. Lokaliserema oktavuođas Detnui lea maiddái álkit rekruteret kanturbargiid geain lea dárbbašlaš gielalaš máhtolašvuohta. Hui deaŧalaš lea dat ahte sii guđet váldet oktavuođa komišuvnnain ja Meahcceduopmostuoluin, sáhttet geavahit juogo dárogiela dahje sámegiela nugo háliidit dahje dárbbašit, juoga mii gáibida ahte ain juo muhtumat bargiid gaskkas hálddašit guokte giela.</p>
<p>Lunddolaš lea maiddái jurddašit ahte diggerievttis, komišuvnnas ja duopmostuolus sáhtášedje leat oktasaš kanturdoaimmat. Dán lea maid ovddit justiisaministtar Odd Einar Dørum dadjan geassemánu 14. b. 2004 reivves Justiisalávdegoddái.</p>
<p><em type="bold">Lávdegotti lahtut, Miriam Paulsen, Susanne A. Andersen, Jarle Jonassen, Tor Mikalsen ja Nils Djupen Norgga Sámiid Riikkasearvvi, Marianne Balto Henriksen, Anders Urheim, Knut Store, Henrik Eriksen, Bjarne Store-Jakobsen, Marie Terese N. Gaup </em><em type="bold">ja </em><em type="bold">Per Edvind Varsi </em><em type="bold">Bargii </em><em type="bold">dbellodaga sámediggejoavkkkus </em><em type="bold">, Per A. Bæhr, </em><em type="bold">Johttisápmelaččaid lista ja </em><em type="bold">Olaf Eliassen, </em><em type="bold">Guovddášbellodagas ovddidit evttohsua </em><em type="bold">2. Klemet Erland Hætta, Norgga Sámiid Riikkasearvvis doarju evttohusa 2 vuosttaš cealkaga muhto ii nuppi cealkaga </em></p>
<p>Evttohus 2</p>
<p>Ealáhus- ja kulturlávdegoddi guorrasa Sámediggeráđi mearrádussii mas ráđđi doarju Porsáŋggu Finnmárkkuopmodaga váldohálddahusbáikin. Ealáhus- ja kulturlávdegoddi eaktuda ahte Finnmárkkuopmodaga stivra čađaha dárbbašlaš proseassaid maid ferte dahkat go guoská viidáset organisašuvdnamálle gávdnamii mii lea ávkkáleamos Finnmárkui.</p>
<p><em type="bold">Lávdegotti lahtut; Miriam Paulsen, Susanne A. Andersen, Jarle Jonassen, Tor Mikalsen ja Nils Djupen Norgga Sámiid Riikkasearvvis, Marianne Balto Henriksen, Anders Urheim, Knut Store, Henrik Eriksen, Bjarne Store-Jakobsen, Marie Terese N. Gaup ja Per Edvind Varsi Bargiidbellodaga sámediggejoavkkus, Per A. Bæhr, </em><em type="bold">Johttisápmelaččaid listtas ja </em><em type="bold">Olaf Eliassen, </em><em type="bold">Guovddášbellodagas čujuhit ákkastallamii dás vuolábealde evttohusa </em><em type="bold">2 </em><em type="bold">ektui </em><em type="bold">. Lávdegotti lahttu Klemet Erland Hætta, Norgga Sámiid Riikkasearvvis </em><em type="bold">ii leat mielde </em><em type="bold">dán ákkastallamis ja čujuha ákkastallamii evttohusa </em><em type="bold">s </em><em type="bold">4: </em></p>
<p>Ákkastallan:</p>
<p>Maiddái Porsáŋggu gielda lea buorre kommunikašuvnna dáfus sáhttit doaibmat olles Finnmárkkus ja lea viehka bures olamuttos olles fylkka ektui. Dasto lea Porsáŋgu maiddái nana máŋggakultuvrralaš gielda, mii lea positiivvalaš go jurddašit luohttámuša ja buorredohkálašvuođa háhkama dáid ásahusaide olles fylkka álbmoga gaskkas.</p>
<p>Lokaliserema oktavuođas Porsáŋgui lea maiddái álkit rekrutteret kanturbargiid dárbbašlaš gielalaš máhtolašvuođain. Dasto lea hui deaŧalaš ahte sii guđet váldet oktavuođa Finnmárkkuopmodagain, sáhttet geavahit juogo dárogiela dahje sámegiela nugo háliidit dahje dárbbašit, ja mii hástala guovttegielalaš máhtolašvuođa nu ahte bargit ain juo muhtumat hálddašit guokte giela.</p>
<p>Porsáŋggu gieldda válljen lea maiddái buorre go guoská mearrasámi dimenšuvnna nannemii vuoigatvuođabarggus. Porsáŋggu gielda lea okta dain gielddain Finnmárkkus mat stáhtalaš sentraliserema ja regionaliserema bokte leat massán eanemus bargosajiid. Porsáŋggu gielda lea okta dain sámi gielddain mii lea unnimusat ožžon almmolaš bargosajiid sámediggevuogádaga olis.</p>
<p><em type="bold">Lávdegotti unnitlohku, Bargiidbellodaga sámediggejoavkku áirasat ovddidit čuovvovaš evttohusa: </em></p>
<p>Evttohus 3, ii ovddiduvvon.</p>
<p><em type="bold">Lávdegotti </em><em type="bold">miellahttu </em><em type="bold">, </em><em type="bold">Klemet Erland Hætta, </em><em type="bold">Norgga Sámiid Riikkasearvvis </em><em type="bold">, ovddida Čuovvovaš evttohusa: </em></p>
<p>Evttohus 4, ii ovddiduvvon.</p>
<p>Evttohus 5</p>
<p>Valgalávdegoddi-011/05</p>
<p>1. Sámediggi nammada Berit Rannveig Nilssen lahttun Finnmárkkuopmodaga stivrii. Persovnnalaš várrelahttun nammaduvvo Lemet-Jon Ivvár, Odd Ivar Solbakk.</p>
<p>2. Sámediggi nammada Egil Olli lahttun Finnmárkkuopmodaga stivrii. Persovnnalaš várrelahttun nammaduvvo Kristine Jørstad Boch.</p>
<p>3. Sámediggi nammada Per A. Bæhr lahttun Finnmárkkuopmodaga stivrii. Persovnnalaš várrelahttun nammaduvvo Inger Anita Smuk.</p>
<p>Sámediggi nammada Ole Henrik Magga lahttun Finnmárkkuopmodaga bearráigeahččanlávdegoddái. Persovnnalaš várrelahttun nammaduvvo Wiebke Slåttsven.</p>
<p>III Jienasteapmi</p>
<p>43 áirasis ledje 41 čoahkis go jienastedje evttohus 1 ja 2.</p>
<p>43 áirasis ledje 39 čoahkis go jienastedje evttohus 3. Jienasteapmi čađahuvvui čuovvovaš vuoru mielde:</p>
<list><p type="listitem">Evttohus 1 mearriduvvui ovttajienalaččat.</p>
<p type="listitem">Evttohus 2 mearriduvvui 1 jiena vuostá.</p>
<p type="listitem">Evttohus 5 mearriduvvui ovttajienalaččat.</p>
</list><p>IV Beavdegirjelasáhusat</p>
<p>Guovdageainnu Dáloniid Listtu Isak Mathis O. Hætta beavdegirjelasáhus:</p>
<p>Guovdageainnu Dáloniid Listtu bivdá stivrra bealis árvvoštallat čuovvovaš organiserema Finnmárkkuopmodahkii. Dá lea organiserenmálle maid máŋggas Sámedikkis háliidivčče. Bivdá evttohusa čuovvut ášši mielde.</p>
<p>Organiseren</p>
<p>Lávda njealljeoasát málle nu ahte juohke oasis lea ovddasvástádus iežas suorgái. Lága áigumuššan lea guovtteoasát málle mas lea vuođđohálddašeapmi ja ođasmuvvi resurssaid hálddašeapmi. Dasa lassin lea dárbu oažžut váldokantuvrra ja ealáhusovdánahttinovttadaga.</p>
<p>Njealljeoassái juohkin</p>
<list><p type="listitem">Váldohálddahus</p>
<p type="listitem">Ovdánahttin ja ealáhusovdánahttin</p>
<p type="listitem">Opmodathálddašeapmi</p>
<p type="listitem">Ođasmuvvi resurssaid hálddašeapmi</p>
</list><p>Ágga manne válljet lávdaorganisašuvdnamálle:</p>
<list><p type="listitem">Válljet lávdamálle háhkan dihte nana legitimitehta olles Finnmárkkus Finnmárkkuopmodaga ektui</p>
<p type="listitem">Mielddus 1, organisašuvdnakárta</p>
</list><p>Hálddašanmálle ulbmilat:</p>
<list><p type="listitem">Váikkuhit konstruktiiva hálddašeami ja ovddideami láhčima daid stuorra resurssaid ektui mat leat Finnmárkkuopmodagas (FO) ávkin buot fylkka ássiide</p>
<p type="listitem">Váikkuhit offensiivvalaš strategiija árvobuvttadeami ja barggolašvuođa buorideapmái fylkkas FO resurssaid nana ceavzilis geavaheami bokte</p>
<p type="listitem">Árvalusat ulbmillaš organiseremii ja lokaliseremii deaŧalaš gelbbolašvuođa doalaheami ja ovdánahttima bokte fylkkas</p>
</list><p>Doaibmasuorggit:</p>
<p>1. Váldohálddahus</p>
<p>Porsáŋggu gielda sáhtášii leat heivvolaš báiki gosa bidjat Finnmárkkuopmodaga hálddahusa, ja dat sáhtášii erenoamážit gozihit ja nannet mearrasámi dimenšuvnna finnmárkkuláhkabarggus. Finnmárkkulága váldoulbmil lea sihkkarastit sámiid vuoigatvuođaid. Ii leat eahpegovttolaš ahte dát maiddái lea vuođđoeaktu dan árvvoštallamis gosa Finnmárkkuopmodaga váldokantuvra galgá biddjojuvvot.</p>
<p>2. Ovdánahttin ja ealáhusovdánahttin</p>
<list><p type="listitem">doaibmat aktiivvalaš láidejeaddjin oažžun dihte oasálaččaid Finnmárkkus ja oasálaččaid olggobealde bargat ealáhusovdánahttimiin ja gávppálaš doaimmaiguin Finnmárkkuopmodaga resursavuođu vuođul</p>
<p type="listitem">hukset ja viidásetovdánahttit fierpmádaga ođđa ja ásahuvvon gelbbolašvuođa- ja ealáhusbirrasii ektui</p>
<p type="listitem">resurssaid kárten dasa mii guoská ii-geavahuvvon ja potensiála ressursaide</p>
<p type="listitem">Álttá gielddas lea heivvolaš gelbbolašvuohta ovdánahttima ja ealáhusovdánahttima ektui, lagašvuohta ovdánahttinbirrasii addá Finnmárkkuopmodahkii buoret vuođu dahkat buriid mearrádusaid</p>
</list><p>3. Opmodathálddašeapmi</p>
<list><p type="listitem">opmodat- ja vuoigatvuođasihkkarastin man oktavuođas FO beroštumiid goziheapmi opmodatmássas lea guovddážis. Dás sáhttá leat sáhka opmodatnákkuin ránnjáopmodagaid, riektegáibádusaid j.d. ektui</p>
<p type="listitem">leat buorre ja ávkkálaš ovttasbargooasálaš sihke boazodollui ja eará guoskevaš ealáhusaide, geavahavuoigatvuođalaš opmodagain</p>
<p type="listitem">ovddidit Finnmárkkuopmodaga gaskaoapmin man bokte gozihit sosiálalaš ja kultuvrralaš árvvuid</p>
<p type="listitem">Čáhcesullo gielddas lea guoskevaš gelbbolašvuohta ja bargiidkapasitehta hálddašeami siskkobealde, das leat dat ovdamunit ahte doppe lea viiddis ja heivehuvvon bargomárkan ja mas juo lea gelbbolašvuohta</p>
</list><p>4. Ođasmuvvi resurssaid hálddašeapmi</p>
<list><p type="listitem">bivddu ja guolástusa konkrehta hálddašeapmi. Mearridit haddedási, juolludaneavttuid vejolaš muddemiid ja resursavátnivuođa oktavuođas (omd. ealgabivdu, muorračuohppan), smávvafuođđobivddu mudden (olbmot geat ásset olggobealde fylkka), bivddu álggaheapmi jna.</p>
<p type="listitem">sihkkarastit nana ceavzilis resursavuođu geavaheami, eatnatgeardáivuođa ja kultureatnadaga</p>
<p type="listitem">kártet vejolašvuođaid ja hástalusaid maid sihke hálddašan- ja ovdánahttinovttadat sáhttet geavahit barggusteaset</p>
<p type="listitem">Guovdageainnu suohkanis lea lagašvuohta ja máhtolašvuohta meahcceresurssaid ja daid hálddašeames. Sámi allaskuvllas lea viiddis gelbbolašvuohta ovdamearkka dihte luonddudollui ja boazodollui. Sámi instituhtas lea dutkangelbbolašvuohta vuođđoealáhusain, hálddašeames, kultuvrras ja oahpahusas</p>
<p type="listitem">Guovdageainnu suohkan livččii heivvolaš báiki luondduhálddašanossodaga hálddahusbáikin ja dat sáhtášii erenoamážit gozihit ja nannet sámi vuoigatvuođaid luonddahálddašeami ja luonddudoalu ektui</p>
</list><p>Váldohálddahus</p>
<p>Porsáŋggu gielda</p>
<p>Ovdánahttin ja ealáhusovdánahttin</p>
<p>Álttá gielda</p>
<p>Opmodathálddašeapmi</p>
<p>Čáhcesullo gielda</p>
<p>Ođasmuvvi resurssaid hálddašeapmi</p>
<p>Guovdageainnu suohkan</p>
<p>V Sáhkavuorrolistu ja replihkat</p>
<p>Sáhkavuorru</p>
<p>Replihkka</p>
<p>Tor Mikalsen, áššejođiheaddji</p>
<p>Bjarne Store-Jakobsen</p>
<p>Aili Keskitalo</p>
<p>Jánoš Trosten</p>
<p>Tor Mikalsen</p>
<p>Bjarne Store-Jakobsen</p>
<p>Klemet Erland Hætta</p>
<p>Terje Tretnes</p>
<p>Jánoš Trosten</p>
<p>Klemet Erland Hætta</p>
<p>Olaf Eliassen</p>
<p>Magnhild Mathisen</p>
<p>Aili Keskitalo</p>
<p>Klemet Erland Hætta</p>
<p>Magnhild Mathisen</p>
<p>Toril Bakken</p>
<p>Terje Tretnes</p>
<p>Olaf Eliassen</p>
<p>Anders Urheim</p>
<p>Toril Bakken</p>
<p>Terje Tretnes</p>
<p>Magnhild Mathisen</p>
<p>Per Edvin Varsi</p>
<p>Bjarne Store-Jakobsen</p>
<p>Terje Tretnes</p>
<p>Jánoš Trosten</p>
<p>Isak Mathis O. Hætta</p>
<p>10</p>
<p>Aili Keskitalo</p>
<p>11</p>
<p>Johan Mikkel Sara</p>
<p>12</p>
<p>Egil Olli</p>
<p>13</p>
<p>Bjarne Store-Jakobsen</p>
<p>14</p>
<p>Tor Mikalsen, áššejođiheaddji</p>
<p>Isak Mathis O. Hætta, čoahkkinortnegii</p>
<p>Isak Mathis O. Hætta, čoahkkinortnegii</p>
<p>15</p>
<p>Magnhild Mathisen, jienasteapmi</p>
<p>Janoš Trosten, čoahkkinortnegii</p>
<p>VI Sámedikki mearrádus</p>
<p>Sámediggi evttoha Porsáŋggu Finnmárkkuopmodaga váldohálddahusbáikin. Sámediggi eaktuda ahte Finnmárkkuopmodaga stivra čađaha dárbbašlaš proseassaid go galget gávdnat dan viidáset organisašuvdnamálle mii lea ávkkáleamos Finnmárkui.</p>
<p>Finnmárkku komišuvnna ja Meahcceduopmostuolu hálddahusbáikin evttoha Sámediggii Deanu.</p>
<p>Sámediggi nammada čuovvovaš lahtuid Finnmárkkuopmodaga stivrii :</p>
<p>1. Berit Rannveig Nilssen, persovnnalaš várrelahttu Lemet Jon Ivvár, Odd Ivar Solbakk.</p>
<p>2. Egil Olli, persovnnalaš várrelahttu Kristine Jørstad Boch.</p>
<p>3. Per A. Bæhr, persovnnalaš várrelahttu Inger Anita Smuk.</p>
<p>Finnmárkkuopmodaga bearráigeahččanlávdegoddái nammaduvvo Ole Henrik Magga, persovnnalaš várrelahttu Wiebke Slåttsven.</p>
<p>Ášši nuppi oasi meannudeapmi loahpahuvvui 08.12.2005 dii. 10.05.</p>
<p>Sign: _________________ /_________________</p>
<p>Møtesekretærer: Anne Toril Balto/Inga Hætta Skarvik</p>
</body></document>