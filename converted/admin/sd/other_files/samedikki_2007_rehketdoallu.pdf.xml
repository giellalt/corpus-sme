<document xml:lang="sme" id="no_id"><header><title>Sámedikki 2007 rehketdoallu</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>2209</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://samediggi.no/filnedlasting.aspx?FilId=1557&amp;ct=.pdf</origFileName><parallel_text xml:lang="nob" location="sametingets_regnskap_2007.pdf"/><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision: 154948 $; </version></header><body><p>Sámedikki 2007 rehketdoallu</p>
<p>Mielddus áššái 06/08</p>
<p>Sámedikki 2007 jahkedieđáhus</p>
<p>Ávjovárgeaidnu 50</p>
<p>N-9730 Karasjok/Kárášjohka  Telefon +47 78 47 40 00  Telefaks +47 78 47 40 90 samediggi@samediggi.no</p>
<p>Ekonomiijastivren ja rehketdoallu 2007</p>
<p>Ekonomiijastivren Sámedikkis</p>
<p>Finánsadepartemeanta lea juovlamánu 12. b. 2003 mearridan njuolggadusaid maid namma lea <span type="quote">”Reglement for økonomistyring i Staten og Bestemmelser om økonomistyring i staten”</span>. Dasa lassin stivre Sámediggi iežas ekonomiijahálddašeami Sámedikki dievasčoahkkima mearridan bušeahtaiguin. Ruđaid geavaheami birra dieđihuvvo Stuorradiggái Sámedikki jahkedieđáhusas, mii sáddejuvvo Stuorradiggái stuorradiggedieđáhusa hámis ja mas leat ráđđehusa mearkkašumit. Vuolábealde lea geahčastat dain áššebáhpiriin mat stivrejit Sámedikki ekonomiijahálddašeami.</p>
<p>Sámedikki mihttomearri ekonomiihálddašemiin lea dat ahte leat buorit ja beaktilis proseassat ja bearráigeahččanvuogádagat maiguin sihkkarastojuvvo dohkálaš ja beaktilis siskkáldas bearráigeahččan Sámedikkis heivehuvvon riskii ja mearkkašupmái.</p>
<p>Sámedikki politihkalaš doaibma ja bargoviidodat lea lassánan mealgadit maŋimuš jagiin. Sámediggi bargá oktilaččat ekonomiijastivrema ja bearráigeahččama ovdánahttimiin ja nannemiin Sámedikkis, ja lea álggahan ollu doaibmabijuid áigeguovdilastin dihte ja heivehan dihte dáláš ja ođđa vuogádagaid ja rutiinnaid otnáš doaibmadássái.</p>
<p>Sámediggi ja Gielda- ja guovlodepartemeanta geahčadedje ja ođasmahtte Sámedikki njuolggadusaid čakčat 2003, man vuođul mearridii dievačoahkkin skábmamánus 2003 ođđa njuolggadusaid Sámedikki doarjjahálddašeami váste mat gustogohte 01.01.04 rájes. Sámediggi lea joatkán dán barggu oassin ekonomiijagiehtagirjái. Ekonomiijagiehtagirjji barggu ja Riikarevišuvnna geahčadeami bokte lea Sámediggi fas álggahan barggu dárkkistit doarjjanjuolggadusaid. Senter for statlig økonomistyring lea mielde kvalitehtasihkkarastimiin dárkkistuvvon njuolggadusaid.</p>
<p>Stáhta ekonomiijastivrennjuolggadusat - R</p>
<p>Stáhta ekonomiijastivrenmearrádusat - B</p>
<p>Stáhta ekonomiijastivrennjuolggadusat - R Stáhta ekonomiijastivrenmearrádusat - B</p>
<p>FD johtocálus 10.12.04 ekonomiijanjuolggadusaid viidodaga birra stáhtalaš doaimmain mat sáhttet spiehkastit bruttobušehteren prinsihpas (R-106/04)</p>
<p>FD johtocálus 10.12.04 ekonomiijanjuolggadusaid viidodaga birra stáhtalaš doaimmain mat sáhttet spiehkastit bruttobušehteren prinsihpas (R-106/04)</p>
<p>Sámedikki ekonomiijahálddašeami váldoinstruksa maid GGD lea mearridan 22.12.04</p>
<p>Sámedikki ekonomiijahálddašeami váldoinstruksa maid GGD lea mearridan 22.12.04</p>
<p>Sámedikki ekonomijahálddašeami ovddasvástádus ja váldi, ášši 17/05 mearriduvvon 23.02.05.</p>
<p>Sámedikki ekonomijahálddašeami ovddasvástádus ja váldi, ášši 17/05 mearriduvvon 23.02.05.</p>
<p>Sámedikki ekonomiijainstruksa, ášši R 34/05</p>
<p>Sámedikki ekonomiijainstruksa, ášši R 34/05</p>
<p>Ekonomiijagiehtagirjji</p>
<p>Ekonomiijagiehtagirjji Sámedikki ohcanvuđot doarjjaortnegat leat dál čohkkejuvvon oktasaš ortnegii. Dán ortnegis leat oktasaš fátmmasteaddji njuolggadusat mat dávistit stáhta ekonomiijastivrema njuolggadusaide.</p>
<p>Sámedikki iešguđet ohcanvuđot doarjjaortnegat mearriduvvojit maiddái Sámedikki jahkásaš bušeahttamearrádusaid bokte. Das leat ulbmilat ja ulbmiljoavkomeroštusat, strategiijat ja doaibmabijuid válddahallan mat ovttas bidjet dárbbašlaš vuoruhannjuolggadusaid doarjagiid váste, geasa addojuvvo doarjja ja eará rehkenastinnjuolggadusat doarjjamáksomeriide ja doarjjasupmiide.</p>
<p>Dasto lea Sámediggeráđđái addojuvvon fápmudus bušeahttamearrádusa bokte eará láhkai geavahit gitta 20% várrejuvvon ruđain ovttaskas ohcanvejolaš ulbmiliidda. Ruđat geavahuvvojit Sámedikki ohcanvuđot doarjjaortnegiid rámma siskkobealde. Sámediggeráđđi galgá bušeahttajagis dieđihit dievasčoahkkimii jos ruđat leat geavahuvvon eará láhkai. Ruđaid eará láhkai geavaheapmi galgá vuođustuvvot ja mearriduvvot bušeahttajagis.</p>
<p>Sámedikki rehketdoallu 2007</p>
<p>Sámedikki 2007 rehketdoallu lea olles doaimma reaidorehketdoallu ja čájeha doaimma duohta girjejuvvon sisaboađuid ja goluid.</p>
<p>Rehketdoallu čalmmustuvvo golmma váldooasis; boađusrehketdoallu, balánsa ja rehketdoallomearkkašumit. Rehketdoallomearkkašumiin addojuvvo geahčastat dain juolludusain mat leat vuostáiváldojuvvon, doaibmarehketdoalus juogaduvvon váldopoasttaide, váikkuhangaskaoapmerehketdoalus juogaduvvon váikkuhangaskaoapmeortnegiidda ja ovttaskas balánsapoasttaid spesifiseremiidda. Buot dáid váldoosiid vuolde čilgejuvvojit vejolaš spiehkastagat.</p>
<p>Boađusrehketdoallu</p>
<p>Balánsa</p>
<p>Mearkkašumit rehketdollui</p>
<p>Mearkkašupmi 1 Juolludusat departemeanttain</p>
<p>Juolludusaid juohkin departemeanttain lea ná:</p>
<p>Sámeálbmotfoandda buvttadeapmi ii fievrriduvvo sisaboahtun boađusrehketdoalus. Go máksu boahtá, de girjejuvvo dat balánssas čuoggá vuolde <span type="quote">”Sámeálbmotfoandda buvttadeapmi”</span>.</p>
<p>Sámedikkis lei go meannudii bušeahta áššis 046/06, Sámedikki 2007 bušeahtta, juolludus mii oktiibuot lei 270 347 000 ruvnno, mas ii leat mielde Sámeálbmotfoandda buvttadeapmi. Bušeahta muddemis miessemánus 2007 mearriduvvui loahpalaš bušeahtta jahkái 2007 man ollislaš rámma lei 271 976 862 ruvnno, mas lea mielde rehketdoalulaš badjelbáza 2006:s ja dat lei 1 629 862 ruvnno.</p>
<p>Juolludus kapihttalis 326, poasta 78 Kultur- ja girkodepartemeanttas (KGD) lea lasihuvvon 19 000 ruvnnuin.</p>
<p>Dasa lassin leat mii ožžon 550 000 ru Olgoriikadepartemeanttas. Dát juolludus ii lean biddjojuvvon bušehttii Sámedikki 2007 bušeahtas ja maid ii leat čilgejuvvon sierra stáhtabušeahtas. Danne lea juolludus biddjojuvvon sisaboahtun njuolga dan ossodahkii mas lea ovddasvástádus.</p>
<p>Kultur- ja Girkodepartemeanta (KGD) lea juolludan 500 000 ru sámi valáštallamii 2007:s. Dát juolludus ii lean biddjojuvvon Sámedikki 2007 bušehttii, ja lea dienasin biddjojuvvon ja máksojuvvon njuolga poasttas váikkuhangaskaoamit.</p>
<p>Bargo- ja searvadahttindepartemeanta (BSD) lea juolludan 300 000 ru sámi statistihka prošektii 2007:s. Dát juolludus ii lean biddjojuvvon Sámedikki 2007 bušehttii, ja lea biddjojuvvon sisaboahtun ja máksojuvvon njuolga poasttas váikkuhangaskaoamit.</p>
<p>Sámediggi lea ožžon 1 000 000 ru Máhttodepartemeanttas. Go mii eat leat ožžon makkárge juolludusreivve departemeanttas juolludussii, de lea dat doaisttážii girjejuvvon nugo eará oanehisáiggi vealggit balánssas. Bajábeali rehketdoalu mielde leat mii ožžon buot juolludusaid jagi 2007 stáhtabušeahta ektui.</p>
<p>Mearkkašupmi 2 Váikkuhangaskaoapmerehketdoallu 2007</p>
<p>Sámedikki váikkuhanagaskaoamit leat njuolga juolludusat ja foandaruđat mat addojuvvojit máŋgga jahkái ain háválassii dahje jahkásaččat.</p>
<p>Váikkuhangaskaoapmerehketdoallu čájeha ollislaččat ahte 2007:s lei 4 206 295 ruvdnosaš badjelbáza. Ovttaskas poasttat čalmmustuvvojit ja daidda buktojit vejolaš mearkkašumit dás vuolábealde.</p>
<p>Mearkkašupmi 3 Oahpahus Sámediggi hálddaša doarjjaortnegiid oahpponeavvobuvttadeapmái, gelbbolašvuođa loktemii ja sierra doarjaga sámi mánáidgárddiide. 33 520 142 ru várrejuvvo gustovaš doarjjalohpádusaid máksimii mat leat juovlamánu 31. b. 2007 nammii. Dát leat dakkár doarjagat mat juo leat lohpiduvvon addojuvvot doarjjaoažžuide.</p>
<p>Poasta oahpahus čájeha bohtosa 0 ru. Dás lea 1 840 285 ru fievrriduvvon gáibádusaide jagi 2005 ektui Máhttodepartemeanttas. Boađus ovdal dán posterema čájehii ahte badjelbáza poasttas 100 lei 260 731 ru, poasttas 101 lei 1 001 248 ru ja poasttas 102 lei 578 306 ru. Oktiibuot 1 840 285 ru oahpahussii. Unnit geavaheapmi poasttas 101 boahtá das go ledje unnán ohcan stipeandda alit oahpu váste, ja go guoská stipendii joatkkaskuvllaid ohppiide, de leat juolludan- ja máksindagaldumit rievdaduvvon nu ahte dat čuvvot kaleanddarjagi skuvlajagi sadjái. Unnit geavaheami sivvan poasttas 102 lea dat go bohte unnit ohcamat dan ektui mii lei vurdojuvvon ja joavdan ohcamiid ektui 2007:s.</p>
<p>Gáibádusat oktiibuot 4 500 000 ru ovddas girjejuvvojedje 2005:s nugo ledje juolluduvvon, muhto eai joavdan departemeanttas balánssas, poasta kundáriid gáibádusat. Hálddahuslaš dásis lea dollojuvvon čoahkkin departemeanttain čielggadit diliid. Departemeanta lea lohpidan geahččat ášši ja áigu váldit oktavuođa ja čilget lagabuidda. Hálddahuslaš čoahkkima, ášši iešguđet láhkai áddejumi ja várrugasvuođa prinsihpa vuođul lea Sámediggi válljen gollun fievrridit 4 500 000 ru iešguđet poasttaide 2007 váikkuhangaskaoapmerehketdoalus. Dat leat juogaduvvon ná:  100 Oahpahus      1 840 285 ru  154 Giella      1 400 000 ru  450 Dearvvašvuođa- ja sosiálaáŋggirdeapmi 1 259 715 ru</p>
<p>Jos dilli čilgejuvvo nu ahte Sámediggi oažžu ruđaid mat leat 4 500 000 ru, de biddjojuvvojit dat sisaboahtun ja daid juohká Sámedikki dievasčoahkkin dan jagi go ruđat vejolaččat jovdet.</p>
<p>Mearkkašupmi 4 Giella</p>
<p>Poasta giellaprošeavttaide hálddašanguovllu olggobealde ja siskkobealde čájeha ahte 868 486 ru leat unnit geavahuvvon. Unnit geavaheapmi boahtá das go prošeavttat mat eai leat čađahuvvon leat gessojuvvon eret, geahča tabealla bajábealde. Várrejuvvo 3 131 078 ru gustovaš doarjjalohpádusaide mat leat juovlamánu 31. b. 2007 nammii. Dát leat juo juolluduvvon doarjjalohpádusat doarjjaoažžuide.</p>
<p>Poasta 154 Sámegiella lea čáffat – čuovvolandoaibmabijut eai leat čađahuvvon. Dat boahtá das go Sámedikkis ii leat leamaš doarvái kapasitehta čađahit plánejuvvon kampánjjaid. Sámedikki nuoraidpolitihkalaš lávdegoddi lei maiddái bovdejuvvon ovttasbargat, muhto das ii leat vejolašvuohta ovttasbargat plánejuvvon doaibmabijuid ektui. 1 400 000 ru leat fievrriduvvon gollun gáibádusaide 2005:s Máhttodepartemeanttas, geahča mearkkašumi 3 mas čilgehus lagabuidda.</p>
<p>Dasto lea várrejuvvon 2 719 106 ru (mas mielde maiddái áigodatgolut 172 203 ru) Divvun-prošektii (sámegiela divvunprográmma). Prošeavttain jotkojuvvo nu ahte ovddiduvvo sámegiela divvunprográmma máttasámegiela várás, ja ahte dasto galget čielggaduvvot molssaeavttut doibmii, bajásdoallamii, ovddideapmái ja boahtteáiggi ásahusčatnašupmái, geahča Sámedikki 2008 bušeahta.</p>
<p>Mearkkašupmi 5 Kultuvra Poasttas sámi kulturfoanda oidno ahte 472 263 ru leat geavahuvvon unnit. Unnit geavaheapmi boahtá das go prošeavttat mat eai leat čađahuvvon leat gessojuvvon eret, geahča tabealla bajábealde. Várrejuvvo 11 540 600 ru gustovaš doarjjalohpádusaide mat leat juovlamánu 31. b. 2007 nammii. Dasa lassin várrejuvvo 439 356 ru gustovaš doarjjalohpádusaide mat leat juovlamánu 31. b. 2007 nammii sámi girjelágadusaide. Oktiibuot várrejuvvo 11 979 956 ru gustovaš doarjjalohpádusaide kulturovddideapmái. Dát leat juo juolluduvvon doarjjalohpádusat doarjjaoažžuide.</p>
<p>Poasta sámi organisašuvnnat čájeha ahte 164 000 ru leat unnit geavahuvvon. Unnit geavaheapmi boahtá das go doarjja DSJ-Doajmmasiebbre Julevsábmei nuppi oasis 2006:s ii leat máksojuvvon ja olles jagi 2007 doarjja. Dát boahtá das go juolludaneavttut eai leat ollašuhtton.</p>
<p>Poasta sámi publikašuvnnat čájeha ahte 295 000 ru leat unnit geavahuvvon. Dat boahtá das go várrejuvvon ruhta 2006:s ii geavahuvvon mánáid ja nuoraid doaibmabijuide.</p>
<p>Mearkkašupmi 6 Bibliotehkabálvalusat</p>
<p>Mearkkašupmi 7 Ealáhus</p>
<p>Poasttas Sámi ovddidanfoanda ja Interreg oaidná ahte lea adnon 203 670 ru unnit ruhta go lei biddjojuvvon. Gustovaš doarjjalohpádusaid gokčamii mat ledje juovlamánu 31. b. 2007 nammii, várrejuvvo:     20 447 194 ru Sámi ovddidanfondii  3 661 369 ru Interregii  4 001 897 kr duodješiehtadusa mielde Dát leat juo juolluduvvon doarjjalohpádusat doarjjaoažžuide.</p>
<p>Mearkkašupmi 8 Birasgáhtten ja kultursuodjaleapmi Poasttas 400 kulturmuitosuodjaleapmi oidno ahte 1 158 700 ru leat unnit geavahuvvon. Unnit geavaheapmi boahtá das go prošeavttat mat eai leat čađahuvvon leat gessojuvvon eret, geahča tabealla bajábealde. Várrejuvvo 2 655 300 ru gustovaš doarjjalohpádusaide mat leat juovlamánu 31. b. 2007 nammii. Dát leat juo juolluduvvon doarjjalohpádusat doarjjaoažžuide.</p>
<p>Mearkkašupmi 9 Dearvvašvuođa- ja sosiálaáŋgiruššan</p>
<p>Poasta dearvvašvuođa ja sosiálaáŋgiruššamat čájeha ahte badjelbáza lea 141 623 ru. Das lea 1 259 715 ru fievrriduvvon gollun jagi 2005 gáibádusaid gokčamii Máhttodepartemeanttas, geahča mearkkašumi 3 mas čilgehus lagabuidda. Dán postema boađus čájehii ahte badjelbáza lea 1 401 338 ru. Unnit geavaheapmi boahtá das go mii eat leat ožžon dohkálaš dahje kvalifiserejuvvon ohcamiid juolludaneavttuid ektui. Mat eai leat leamaš fágalaččat dohkálaččat vuođustuvvon, eai ge leat leamaš realisttalaččat ovdánanplána dásiid ektui, lihkostuvvama eaktudeaddji faktuvrraid ektui jna.</p>
<p>Mearkkašupmi 10 Regionála ovddideapmi ja ovttasbargu</p>
<p>Ovttasbargošiehtadusaid bokte lea addojuvvon ruhta 30 prošektii ja poasttas 500 oidno ahte 55 650 ru leat eanet geavahuvvon.</p>
<p>Mearkkašupmi 11 Riikkaidgaskasaš bargu</p>
<p>Poasttas riikkaidgaskasaš bargu oidno ahte 65 000 ru leat unnit geavahuvvon. Unnit geavaheapmi poasttas 553 boahtá das go eai leat boahtán ohcamat doarjjaortnegii rájárastá kulturbargu.</p>
<p>Mearkkašupmi 12 Dásseárvodoaibmabijut</p>
<p>Unnit geavaheapmi poasttain 651 ja 652 boahtá das go ledje unnit golut go vurdojuvvon Sámis – Davviriikkalaš dásseárvokonferánssa lágideami oktavuođas.</p>
<p>Mearkkašupmi 13 Sámiide guoski statistihkka Norggas</p>
<p>Mearkkašupmi 14 Eará doarjagat</p>
<p>Mearkkašupmi 15 Konferánsat</p>
<p>Jahkásaš nuoraidkonferánsa ii lágiduvvon 2007:s. Konferánsa galggai lágiduvvot oktasaš sámi nuoraidkonferánsan Sámi parlamentáralaš ráđi olis, muhto ii šaddan go Sámediggi Ruoŧa bealde juolludii ruđaid konferánsii <span type="quote">”Gávnnadeapmi”</span>, mii lei stuorra nuoraidkonferánsa ja dat dollojuvvui Garesavvonis ja maid NSR-N, Sáminuorra ja Sámi Nuorat lágidedje.</p>
<p>2007:s lei plánejuvvon gieldakonferánsa fáttáin mátkkošteapmi. Dát maŋiduvvui álggos vuos njukčamánnui 2008, muhto ii šatta oppanassiige go lea plánejuvvon mátkeealáhuskonferánsa árvoháhkanprográmma oktavuođas 2008:s. Dat mearkkaša dan ahte eai dárbbašuvvo šat ruđat dán ulbmilii earret go mii lea várrejuvvon 2008 bušeahtas.</p>
<p>Mearkkašupmi 16 Bálkkašumiid juohkin</p>
<p>Mearkkašupmi 17 Eará váikkuhangaskaoamit</p>
<p>499 000 ru leat várrejuvvon jagis 2006 jahkái 2007 doarjaga oahpponeavvuid buvttadeapmái evalueremii ja dat čájeha ahte 34 168 lea unnit geavahuvvon.</p>
<p>Bargguin ásahusaid/organisašuvnnaid evalueremiin jotkojuvvo 2008:s, ja danne lea dan ulbmilii várrejuvvon 171 295 ru 31.12.07 nammii.</p>
<p>Bargguin dearvvašvuođa ruđaid evalueremiin jotkojuvvo 2008:s, ja dan ulbmilii várrejuvvo 500 000 ru 31.12.07 nammii.</p>
<p>Sámi ovddidanfoandda evalueren lea gergejuvvon 2007:s. Barggu doaimmaheaddji lea sádden gáibádusa šiehtadussubmi beali ovddas ja loahppa submi 250 000 ru leat várrejuvvon jagis 2008.</p>
<p>Mearkkašupmi 18 Doaibmagolut politihkalaš dásis</p>
<p>Politihkalaš dási doaibmabušeahtas oidno ahte 56 828 ru leat unnit geavahuvvon.</p>
<p>Sámedikki dievasčoahkkima, Sámedikki lávdegottiid ja Sámedikki joavkkuid golut leat biddjojuvvon oktasaš postii. Eanet geavaheapmi 131 054 ru boahtá das go mátkegolut ledje stuorát go vurdojuvvon, muhto seastimiid geažil eará poasttain bušeahtas ii leat eanet geavaheapmi dattetge nu stuoris.</p>
<p>Go 276 924 ru leat unnit geavahuvvon Čoahkkinjođihangottis boahtá das go:  sirdojuvvon ruđat 2006:s 2007:ii maid lávdegottit sáhtte ohcat geahčademiide ja gulaskuddamiidda eai geavahuvvon.   mátkkošteapmi lei unnit go vurdojuvvon danne go Čoahkkinjođihangoddi láve dábálaččat sáhttit doallat telefončoahkkimiid.  Rievdadusat buhtadusnjuolggadusain miessemánus 2007 mielddisbukte dan ahte dievasčoahkkinjođiheaddji buhtadus máksojuvvo dievasčoahkkima bušeahtas.</p>
<p>Dat go bearráigeahččanlávdegoddi lea geavahan 200 012 ru unnit boahtá váldoáššis das go doaibma lei leamaš unnit go vurdojuvvon.</p>
<p>Dat go Sámi parlamentáralaš ráđđi lea geavahan eanet boahtá das go mis 2007:s lea leamaš ovddasvástádus SPR jođiheamis ja čállingoddedoaimmain ja dienna lágiin eanet doaimmat.</p>
<p>Dat go Doarjjastivra lea geavahan 239 608 ru eanet boahtá váldoáššis das go leat leamaš eanet doaibma/eanet čoahkkimat 2007:s.  Dat go Sámediggeráđđi lea geavahan 259 411 ru eanet boahtá váldoáššis das go leat leamaš eanet doaimmat ja go parlameanta molsašuvai čakčamánus 2007.</p>
<p>Sámedikki giellastivra lea geavahan 127 519 ru unnit.</p>
<p>645 000 ru leat várrejuvvon prošeavttaide/doaimmaide Sámi giellalávdegottis mat leat jođus. Dat leat earret eará máttasámi-ruoŧa sátnegirji, prošeakta sosiálatearpmain, tearbmajoavkočoahkkimat, seminára davvisámegiela tearbmabarggu birra, julev- ja máttasámegiela tearbmabargu, čoahkkimat Anára giela tearbmajoavkkuin ja giellabeaivvi lágideapmi Anára sámegiela jovkui. Dasa lassin lea várrejuvvon 309 000 ru doarjjalohpádusaide mat eai leat máksojuvvon vel.</p>
<p>Sámedikki nuoraidpolitihkalaš lávdegottis (SNPL) lea 62 137 ru unnit geavahuvvon.</p>
<p>Sámediggiráđđi nammadii 30.09.05 fágalávdegotti mii viidát árvvoštalai buot beliid sámediggeválgaortnegis. Fágalávdegoddi lea geigen raporttas Sámediggeráđđái ja ášši lea mearriduvvon Sámedikki dievasčoahkkimis 2007:s. Sámedikki hálddahus lea doaibman lávdegotti čállingoddin. Dasto lea várrejuvvon 93 556 ru 31.12.07 nammii viidáset hálddahuslaš ráhkkanemiide boahtte sámediggeválgga ektui.</p>
<p>Mearkkašupmi 19 Doaibmagolut hálddahuslaš dásis</p>
<p>Rehketdoallu hálddahusa doibmii lei 247 751 ruvnno unnit bušeahta ektui. Áigodagaide juhkkojuvvon goluide lea várrejuvvon ruhta, gč. Mearkkašumi 265.</p>
<p>Mearkkašupmi 20 Investeremat</p>
<p>Mearkkašupmi 21 Earenoamáš prošeavttat</p>
<p>Rehketdoallu erenoamáš prošeavttaide čájeha ahte 160 262 ru leat eanet geavahuvvon bušeahta ektui.</p>
<p>Eanet geavaheapmi poasttas buoret bálvalusat geavaheddjiide boahtá das go ledje stuorát golut go vurdojuvvon oktasaš telefonnummira/-guovddáža heiveheami oktavuođas Sámediggái. Prošeakta ii gárvvásmuvvan ollásit 31.12.07 rádjai. Vel ferte bidjat sadjái buvttadanskánnenmodula ja oahpahit dan geavaheami ovdalgo sáhttá váldit atnui oktasaš čujuhusa Sámediggái.</p>
<p>2005:s álggahuvvui prošeakta váldit atnui GDV (geografalaš diehtojuohkinvuogádaga Sámedikkis). Dat lea oktasaš prošeakta Finnmárkku fylkkagielddain, man oktavuođas mii ovttas leat bidjan virgái ja ruhtadit GDV-koordináhtora/prošeaktajođiheaddji. GDV atnui váldima ulbmilin lea álkiduhttit buot plána ja areálaáššiid meannudeami, geahča Sámedikki 2005 bušeahta čuoggá 4.3.2. 41 665 ru leat várrejuvvon goluide maid eai vel leat joavdan 4. njealljehasa 2007 ektui.</p>
<p>Prošeaktabargu áššemeannudanreaiddu ektui doarjjahálddašeamis jotkojuvvo 2008:s, geahča 2008 bušeahttamearrádusa. Prošeaktabargu lea álggahuvvon 2007:s ja iešguđet vuogádagat árvvoštallojuvvojit. 250 000 ru leat várrejuvvon 31.12.07 nammii.</p>
<p>Mearkkašupmi 22 Kunddargáibádusat</p>
<p>Mearkkašupmi 23 Eeará gáibádusat</p>
<p>Mearkkašupmi 24 Sámeálbmot foanda</p>
<p><em type="bold">Mearkkašupmi 25 Sajušteapmi sámediggevistti bajásdoallamii </em></p>
<p>Mearkkašupmi 26 Eará golut</p>
<p>Mearkkašupmi 27 Ieškapitála</p>
<p>Ieškapitála rievdadeapmi vástida bohtosa/badjelbáhcaga 2007:s.</p>
</body></document>