<document xml:lang="sme" id="no_id"><header><title> 
SAMISK SPRÅKSENTERS AKTIVITETER I 2002 - 
</title><genre code="admin"/><author><unknown/></author><wordcount>854</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision$; </version></header><body><p><em type="bold">Sámi Giellaguovddáža doaibmaplána jahkái </em><em type="bold">2006 </em></p>
<p><em type="bold">Sámi Giellaguovddáš lea Gáivuona suohkana ossodat ja ásahuvvui jagi 1994. Min ulbmil lea ahte Gáivuona Sámi Giellaguovddáš ovttas iežá giellaguovddážiiguin galgá leahtit oahpahus- ja máhttoguovddáš sámi guvlu </em><em type="bold">i Norggas ja Davvikalohtas. </em></p>
<p><em type="bold">Barggut </em></p>
<p>Mii iskat nannet sámegiela geavaheami ja beroštumi dasa. Dán barggus atnit máŋga vuogi: sámegiela oidnosin dahkan, diehtojuohkin, oahpaheapmi, ráhkadit sámegielalaš arenaid, doarjut olbmuid geain lea berostupmi sámegillii, ja mii čoaggit ja gaskkustit giellamateriálaid.</p>
<p>Jagi 1997 rájes mii leat ráhkadan iežamet oahppoávdnasiid mat geavahuvvojit rávesolbmuid sámegieloahpahusas easkaálgidásis gitta dievas C-giellaeksámena rádjái. Dáidda ávdnasiidda lea stuorra beroštupmi miehtá Sámi. Mii bagadallat olbmuid atnit min oahppoávdnasiid ja oahpahanvugiid. Ávdnasat vurkejuvvojit datafiilan ja dainna lágiin daid lea álki heivehit sihke geográfalaččat ja suopmaniid ektui.</p>
<p><em type="bold">Ruhtadeapmi </em></p>
<p><em type="bold">Gáivuona suohkan ruhtada váldoosiin Giellaguovddáža guovttegielalašvuođaruđain ja Sámedikki vuođđodoarjagiin (450.000 ru). Vuođđodoarjja gessojuvvo eret guovttegielalaš-vuođaruđain maid Sámediggi juolluda Gáivuona suohkanii. Romssa fylkkasuohkana ja Sámedikki ovttasbargosoahpamuša vuođul juolluda fylkkasuohkan minsii doarjaga, jagi 2005 lei 200.000 ruvnnu. Dát ruđat galget erenoamážit geavahuvvot addit fálaldagaid olbmuide Gáivuona suohkana olggobealde. Mii oažžut maid kursadoarjaga SOLas (su. 50.000 ru jahkái). </em></p>
<p><em type="bold">Bargit </em></p>
<p>Mis leat guokte olles virggi, dasa lassin prošeaktavirgi mii ruhtaduvvo ruđain mii boahtá Romssa fylkkasuohkanis. Mii sávvat ahte áiggi mielde sáhttit dahkat dán virggi olles virgin. Dasa lassin bálkáhit oahpaheddjiid doallat eahketkurssaid min ovddas iežá suohkaniin. Mii bagadallat sin atnit min oahpahanvugiid ja min oahppoávdnasiid. Mii bálkáhit maid báikkálaš sámegielalaš vehkiid gielladoaluide.</p>
<p><em type="bold">Lanjat </em></p>
<p><em type="bold">Mii leat aiddo fárren ođđa lanjaide maid láigohit Ádjagis. Mis leat 2 kantuvrra ja dasa lassin okta duppálkantuvra gosa mii leat ovdanbidjan min oahppoávdnasiid. Dán latnjii mii sihtat áiggi mielde oažžut giellalaboratoria. Mii láigohit maid stuorra klássalanja. </em><em type="bold">Mis lea jietna-govva studio. </em></p>
<p xml:lang="nob"><em type="bold">DOAIMMAT </em></p>
<p><em type="bold">Rávesolbmuid kurssat </em></p>
<p>Mii leat álggu rájes lágidan sámegielkurssaid, erenoamážit Gáivuonas, muhto maid iežá Davvi-Romssa suohkaniin. Intensiiva- ja giellalávgunkurssaide bohtet oasseváldit máŋgga suohkanis. Lágidit máŋggalágan kurssaid:</p>
<list><p type="listitem">giellalávguma, 2 vahku (daidda geat máhttet ollu, muhto eai leat hárjánan sárdnut/eai máhte doarvái sániid). Mii áigut doallat ovtta kurssa geassit 2006.</p>
</list><list><p type="listitem">8-vahkkosaš intensiivakurssaid Álgu (200 dii.) čakčat 2005, ja Joatkka (200 dii.) giđđat 2007. Mii ovttasbargat Romssa universitehtain nu ahte oahppit sáhttet čálihit studeantan ja čađahit eksamena doppe. Sis galggašii dalle leahtit doarvái máhttu álgit Sámegiela joatkkafáddái (ovddes lohkanbajiohppui).</p>
<p type="listitem">Sámegiela joatkkafáddá jietna-govva studio bokte Romssa universitehtas giđđat 2006. Giellaguovddás addá dárbbašlaš doarjaga olles oahpu áigge.</p>
<p type="listitem">Sámegiella vánhemidda - kursafálaldat ovtta iđitbeaivve vahkus.</p>
<p type="listitem">Eahketkurssaid: Cehkiid I, II ja III beroštumi ja resurssaid ektui. Kurssat leat oaivvil-duvvon daidda geat eai sáhte čuovvut beaivekurssa.</p>
<p type="listitem">Sámegiella ja duodji - lasáhus, 5 lohkančuoggá. 2 vahku intensiivakursa..</p>
</list><p><em type="bold">Fálaldat skuvllaide </em></p>
<p>Skuvllajagi 2005/2006 addá Giellaguovddáš sámegiella 2. giellan oahpahusa Ruollaluovtta skuvlla gaskadási ohppiide. Dát lea dušše heahtečoavddus dasgo skuvllas ii lean sámegiel-oahpaheaddji. Mii oaivvildit goit ahte skuvllaide lea buoret juos sis leat iežas sámegieloahpa-headdjit, geat barget fásta skuvllas. Muhto mii bovdet Gáivuona skuvllaid ovttasbargui</p>
<list><p type="listitem">ahte oahppit ožžot deaivvadit sámegielagiin lagasbirrasis giella- ja kurlturlágidemiid oktavuođain</p>
<p type="listitem">jietna-govva-studio bokte addit sámegielohppiide vejolašvuođa deaivvadit ja ovttasbargat iežá skuvllaid sámegielohppiiguin</p>
</list><p><em type="bold">Veahkki sámegiel oahpaheddjiide ja iežáide </em></p>
<p><em type="bold">Fállat </em></p>
<list><p type="listitem">giellaguovddáža girječoakkáldaga ja oahpahusávdnasiid. Oahpaheaddjit luoikkahit dahje ožžot veahki ráhkadit spealuid jnv. oahpahussii. Mii leat bidjan ollu oahpponeavvuid internehttii viežžanládje.</p>
<p type="listitem">fáddáčoahkkimiid sámegieloahpaheddjiide</p>
<p type="listitem">giellafágalaš ja metodalaš bagadallama dárbbu mielde</p>
</list><p><em type="bold">Doarja daidda bearrašiidda mat válljejit mánáidasa </em><em type="bold">set sámegiela 1. giellan </em></p>
<p>Mii sihtat doarjut vánhemiid ja mánáid dain bearrašiin mat juogaman siva geažil eai sáhte ieža addit doarvái buori sámegielat čuovvoleami siiddas. Mánáidgárdeahkásaš mánáid ektui bargat ovttas mánáidgárddiin.</p>
<p><em type="bold">Veahkki suohkana iežá ossodagaide </em></p>
<list><p type="listitem">addit fásta sámegielat veahki mánáidgárddiide, dainna ulbmiliin ahte mánáidgárddit nannejit iežaset gelbbolašvuođa ja áiggi mielde šaddet iešbirgejeaddjin</p>
<p type="listitem">leahtit veahkkin suohkana iežá ossodagaide go sii barget sámegielain ja kultuvrrain.</p>
</list><p><em type="bold">Ilmmaheamit </em></p>
<list><p type="listitem">Mii hálidit almmuhit sámegielat antologiija máŋggalágan teavsttaiguin čállojuvvon Davvi-Romssas. Dasa mii dárbbahit olggobeal ruhtadeami. Sámediggi hilggui min ohcamuša 2005:s muhto mii geahččalit gávdnat iežá ruhtadanvejolašvuođaid.</p>
<p type="listitem">Hálidit almmuhit ođđa guovttegielat girjjáža Gápmagat-fáttás. Bargu álggahuvvo 2005 muhto girjjáš deaddiluvvo 2006:s.</p>
</list><p><em type="bold">Jorgaleapmi ja giellaveahkki iežáide </em></p>
<list><p type="listitem">Jorgalit Gáivuona suohkanii, maid interneahttasiidduide.</p>
<p type="listitem">Veahkehit servviid lágidemiid oktavuođas sihkkarastin dihte sámegiela geavaheami</p>
<p type="listitem">Jorgalit mávssu ovddas almmolaš ásahusaide ja iežáide, dán mielde govt mis lea dilli.</p>
</list><p><em type="bold">Iežá giellabarggut </em></p>
<list><p type="listitem">Ovddidit Gáivuon-sámegiela suopmana oahpahusa, jorgalemiid ja sullasaččaid bokte.</p>
<p type="listitem">Ráhkadit oahpponeavvuid, eanáš oasi dain mii bidjat internehttii.</p>
<p type="listitem">Lágidit semináraid ja oanehis kurssaid suohkanbargiide ja iežáide dárbbu mielde.</p>
<p type="listitem">Lágidit vahkkosaš sámegielat káfea Olmmáivákkis ja Biertaváris.</p>
<p type="listitem">Ovddidit giellaguovddáža interneahttasiiddu.</p>
<p type="listitem">Lágidit Sámi Álbmotbeaivvi Gáivuonas, ovttasráđiid iežáiguin.</p>
</list><p><em type="bold">Viiddiduvvon doaimmat - fálaldagat Gáivuona suohkana olggobealde </em></p>
<p><em type="bold">Romssa fylkkasuohkan addá lasseruđa Romssa fylkka sámi giellaguovddážiidda Sámedikki vuođđodoarjagii lassin. Mii addit f </em><em type="bold">álaldagaid </em><em type="bold">maid </em><em type="bold">Gáivuona suohkana olggobeald </em><em type="bold">e dan mielde man stuoris fylkkasuohkana lasseruhta lea. </em></p>
<p><em type="bold">Mii hálidit, ekonomalaš resurssaid </em><em type="bold">ektui: </em></p>
<list><p type="listitem">Fállat eahketkurssaid: Ceahki I, II ja III beroštumi ja dili ektui. Kurssat leat oavvilduvvon daidda geat eai sáhte čuovvut beaivekurssa. Mii vuoruhit oažžut johtui eahketkurssaid iežá suohkaniin Davvi-Romssas.</p>
<p type="listitem">Lágidit metodihkkakurssa kursaoahpaheddjiide háhkan dihte oahpaheaddji juohke suohkanis.</p>
<p type="listitem">Fállat skuvllaide sámi giella-/kultuvra-páhkaid.</p>
<p type="listitem">Fállat sámegieloahpahusa iežá suohkaniid bargiide - dihto surggiin.</p>
<p type="listitem">Nannet ovttasbarggu iežá	giellaguovddážiiguin.</p>
</list><p><em type="bold">Ovttasbargu riikarájiid rastá </em></p>
<p>Mii hálidit doalahit oktavuođaid Sámi Oahpahusguovddážii Anáris ja Sámi åhpadusguovdásjii Johkamohkis, ja árvvoštallat ovttasbarggu, omd. lágidit oktasaš oahpahusa sin ja min ohppiide.</p>
<p><em type="bold">Kursaplána </em></p>
<p>1. jahkeb.</p>
<p>2. jahkeb.</p>
<p>8-vahkkosaš intensiivakursa Álgu, 200 dii.</p>
<p>8-vahkkosaš intensiivakursa Joatkka, 200 dii.</p>
<p>Sámegiela joatkkafáddá, Romssa Universitehta</p>
<p>2-vahkkosaš giellalávgun 60 dii.</p>
<p>Sámegiella ja duodji - lasáhus: 2-vahkkosaš kursa</p>
<p>Sámegiella vánhemiidda</p>
<p>Eahketkursa Gáivuona suohkanis</p>
<p>Eahketkursa iežá suohkaniin</p>
<p>Metodihkkakursa kursaoahpaheddjiide</p>
<p>Kursa iežá bargiide iežá suohkaniin</p>
<p>Gáivuona Sámi Giellaguovddáš - 2006</p>
</body></document>
