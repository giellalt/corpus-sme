<document xml:lang="sme" id="no_id"><header><title> 
SÁMI GIELLAGUOVDDÁŽA DOAIBMAPLÁNA JAGI 2003 
</title><genre code="admin"/><author><unknown/></author><wordcount>968</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision$; </version></header><body><p><em type="bold">Sámi Giellaguovddáža doaibmaplána jagi </em><em type="bold">2003 </em></p>
<p>Sámi Giellaguovddáš lea Gáivuona suohkana ossodat ja ásahuvvui jagi 1994: Sámi Giellaguovddáža stivrenjoavkkus leat golbma lahtu: Kristin Vatnelid Johansen, sátnejođiheaddji; Svein Pedersen, ovdagoddelahttu ja Åge B. Pedersen, Olmmáivákki skuvlla rektor.</p>
<p><em type="bold">Geográfalaš doaibmaguovlu </em></p>
<p><em type="bold">Min ulbmil lea ahte Gáivuona Sámi Giellaguovddáš ovttas iežá giellaguovddážiiguin galgá leahtit oahpahus- ja máhttoguovddáš olles mearrasámi guvlui. </em></p>
<p><em type="bold">Doaimmat Gáivuona suohkana olggob </em><em type="bold">ealde ja daid ruhtadeapmi </em></p>
<p><em type="bold">Giellaguovddáš ii oaččo sierra ruhtadeami Sámedikkis, go Sámedikki vuođđodoarjja gessojuvvo eret guovttegielalašvuođaruđain maid Sámediggi juolluda Gáivuona suohkanii. Mii eat oaččo doarjaga iežá ásahusain earret SOLa gursadoarjag </em><em type="bold">a (su. 50.000 jahkái). Muhto </em></p>
<p>Romssa fylkkasuohkan lea dahkan soahpamuša Sámedikkiin mas lohpida lasihit ruđa Sámedikki vuođđodoarjagii Romssa fylkka sámi giellaguovddážiidda. Dan mielde man stuoris dát doarjja šaddá, de sáhttit viiddidit min doaibmaguovllu. Mii áigut vuoruhit oastit video/konferánsarusttegiid.</p>
<p><em type="bold">Mii hálidit, ekonomalaš resurssaid </em><em type="bold">ektui, </em></p>
<list><p type="listitem">fállat gáiddusoahpahusa videorusttegiid bokte, erenoamážit rávesolbmuide, sihke eahketgurssaid ja intensiivagurssaid.</p>
</list><list><p type="listitem">ohcat báikkálaš oahpaheddjiid ja fállat eahketgurssaid iežá suohkaniin</p>
<p type="listitem">lágidit metodihkkagurssa gursaoahpaheddjiide</p>
<p type="listitem">doallat <span type="quote">"mini sámegielgurssa"</span> iežá suohkaniid skuvllain vai oahppit ja oahpaheaddjit ožžot positiiva oainnu sámegielas. Seammás mii movttiidahttit ohppiid válljet sámegiela fágan. Mii leat juo plánen doallat 5 dii sámegiel oahpahusa juohke klássas Ákšovuona skuvllas ođđajagemánus.</p>
</list><list><p type="listitem">bargat vai giellabargu boahtá johtui maiddái iežá suohkaniin. Sáhttit omd. bálkáhit prošeaktabargiid guorahallat gielladili ja bidjat johtui doaimmaid.</p>
<p type="listitem">nannet ovttasbarggu iežá giellaguovddážiiguin.</p>
<p type="listitem">ovttas Várdobáikki giellaguovddážiin lágidit giellalávguma nuoraide borgemánus 2003. Ulbmiljoavkun leat nuorat Romssas ja Davvi-Nordlánddas.</p>
<p type="listitem">ovttas Moskavuona giellaprošeavttain lágidit giella- ja kulturleaira geassemánus 2003. Ulbmiljoavkun leat bearrašat.</p>
</list><p><em type="bold">Ovttasbargu riikarájiid rastá </em></p>
<list><p type="listitem">Mii hálidit fas ovttasbargat Sámi Oahpahus Guovddážiin Anáris oktasaš doaluiguin sin ja min ohppiide. Mii hálidit maiddái ovttasbargat ossodagain mii lea Heahtás.</p>
</list><list><p type="listitem">Hálidit maiddái fidnet johtui seammásullásaš ovttasbarggu Sámi åhpadusguovdásjiin Johkamohkis.</p>
<p type="listitem">Mii berrešeimmet árvvoštallat vejolašvuođaid ovddidit CD rávesolbmuid oahpahussii ovttasbargoprošeaktan durdnossámegiel guovllu siskkabealde. Dáinna sáhttit ovttasbargat ásahusaiguin sihke Suomas ja Ruoŧas ja ohcat interreg-ruđaid.</p>
</list><p><em type="bold">Veahkki mánáidgárddiide </em></p>
<p>Hálidit vuoruhit mánáidgárddiid ovddosguvlui. Mii áigut</p>
<list><p type="listitem">ovttasbargat sámegielalaš assisteanttain maid Gáivuona suohkan áigu bidjat virgái.</p>
<p type="listitem">doallat gurssaid mánáidgárdebargiide govt atnit sámegielat ávdnasiid (lávlagiid, stohkosiid, spealuid). Čuovvulit mánáidgárddiin maŋŋil.</p>
<p type="listitem">ráhkadit spealuid ja álkkásmahttit girjjiid čuvdegirjin. Spealuid sáhttit fállat vánhemiidda buvttadanhaddái.</p>
<p type="listitem">juohke mánáidgárdeossodagas ráhkadit govvagirjji sámegillii.</p>
<p type="listitem">doarjut vánhemiid sámegielat arenaid</p>
<p type="listitem">fállat sámegiela eahketgurssa vánhemiidda</p>
<p type="listitem">addit gielalaš veahki giellalávgumii mii galgá leahtit Goržži mánáidgárddis + 1. kl. Olmmáivákki skuvllas guovvamánus ja Biertavári mánáidgárddis miessemánus.</p>
</list><list><p type="listitem">Ovttas bajásšaddanossodagain oažžut barggu johtui mas fállat intensiiva sámegielagurssa/giellalávguma mánáide ovdalgo álget 1. klássii, dalle go vánhemat hálidit máná oahppat sámegiela 2. giellan. Nu sáhttit nannet vuođđoskuvlla sámegiel oahpahusa ja 1. klássa rájes maiddái oahpahit ovtta fága sámegillii.</p>
</list><p><em type="bold">Veahkki sámegiel oahpaheddjiide jnv. </em></p>
<p><em type="bold">Fállat </em></p>
<list><p type="listitem">giellaguovddáža girječoakkáldaga ja oahpahusávdnasiid. Oahpaheaddjit luoikkahit dahje ožžot veahki ráhkadit spealuid jnv. oahpahussii. Mis leat kopierenorginálat ja laminerenmášiidna.</p>
<p type="listitem">fágalaš bagadallama</p>
</list><p><em type="bold">Rávesolbmuid gurssat </em></p>
<p>Mii leat álggu rájes lágidan sámegielgurssaid, erenoamážit Gáivuonas, muhto maiddái iežá Davvi-Romssa suohkaniin: Omasvuonas ja Návuonas. Eanaš oasseváldit bohtet Gáivuonas, muhto iežáge suohkaniin leat olbmot boahtán. Lágidit dákkár gurssaid:</p>
<list><p type="listitem">giellalávguma, 2  vahku (daidda geat máhttet ollu, muhto eai leat hárjánan sárdnut/eai máhte doarvái sániid). Jagi 2003 doallat gurssa 23.6-4.7.03.</p>
</list><list><p type="listitem">8-vahkkosaš intensiivagurssaid Álgu (200 dii.) ja Joatkka (200 dii.). Ohppiide lei láidestus joatkkaskuvlla C-giellaeksamenii, vai sis lea gelbbolašvuohta álgit lohkanbaji ohppui. Mii ovttasbargat Romssa universitehtain nu ahte oahppit sáhttet dieđihit Álgofáddáeksamenii. Jagis 2003 álggahit Álgu-gurssa 6.10-28.11.03 ja Joatkka-gurssa 31.3-5.6.03.</p>
</list><list><p type="listitem">Eahketgurssaid: Cehkiid I, II ja III. Gurssat leat oaivvilduvvon daidda geat eai sáhte čuovvut intensiivagurssa. Jagis 2003 mii leat plánen doallat 4 gurssa Gáivuonas (Cehkiid I ja II giđđat ja cehkiid II ja III čakčat). Dan lassin joatkašuvvá ceahkki I Buvrovuonas (álggahuvvui golggotmánus 2002), ja áigut fállat ceahki II. Mii iskat maiddái oažžut johtui cehkiid I ja II Ráisii.</p>
</list><list><p type="listitem">Čállingursa Gáivuona suopmana vuođul. Guokte beaivvi ođđajagemánus. Oahpaheaddji: Inger Marie Gaup Eira.</p>
<p type="listitem">Sámegiela lohkanbaji oahppu vahkkoloahppačoahkkanemiiguin mii lágidit ovttasráđiid Sámi Oahppolávdegottiin. Fágalaš ovddasvástideaddji lea Romssa Universitehta. Mis leat 25 studeantta. Oahpahusa ruhtada SOL, ja Gáivuona suohkan lea juolludan 42.560,- ru. doarjjan mii dahká ahte studeanttat eai dárbbaš máksit iežágo lohkanbadjedivvaga Romssa Universitehtii. Oahpahus lea giellaguovddáža bargoáiggi olggobealde, oassi maid olggobeal oahpaheddjiiguin. Giellaguovddáš čuovvula hálddahuslaččat.</p>
</list><p><em type="bold">Goađi hukset </em></p>
<p>Sámi Giellaguovddáš galgá ovttasráđiid Riddu Riđđu Servviin, Gáivuona NSRin, Goržži mánáidgárddiin ja Ája sámi guovddážiin hukset bealljeogoađi, ca. 25 m 2 . Huksen galgá dokumenterejuvvot. Mii dárbbašit goađi sihke giellagurssaide, gielladoaluide ja gussiide. Porsáŋggu Sámi Giellaguovddážis lea dakkár goahti.</p>
<p><em type="bold">Girjerádjoprošeakta </em></p>
<p>Sámi Giellaguovddáš lea jagi 2001 rájes ovttas Gáivuona girjerájuin, Olmmáivákki skuvllain, Ája sámi guovddážiin ja Riddu Riđđu Servviin leamaš mielde huksemin girjeráju/mediatehka diehke Olmmáivággái. Giellaguovddáš ávkašuvvá maiddái mediatehka dihtorrusttegiiguin. Prošeaktaáigodat bistá 3 jagi.</p>
<p><em type="bold">Iežá giellabarggut </em></p>
<list><p type="listitem">Dulkon ja jorgaleapmi, erenoamážit suohkana web-siidduide</p>
</list><list><p type="listitem">Ovttasbargu suohkana kulturkonsuleanttain ja kulturskuvllain oažžut sámegiela mielde kulturlágidemiide</p>
</list><list><p type="listitem">Mii leat mielde lágideamen Sámi Álbmotbeaivvi dáppe Gáivuonas, ovttasráđiid Gáivuona NSRin, Riddu Riđđu Servviin ja Ája sámi guovddážiin.</p>
<p type="listitem">Mii hálidit ovttasbargat Birasguovddážiin ilbmadit bláđi sámegillii ja dárogillii gait suohkana viessodoaluide. Ásahusat ja searvvit sáhttet bláđis dieđihit iežaset doaimmaid birra.</p>
</list><list><p type="listitem">Mii dahkat veaháš jorgalanbargguid ja addit giellafágalaš veahki servviide ja ásahusaide dan mielde maid nákcet.</p>
</list><p><em type="bold">Ođđa lanjat </em></p>
<p><em type="bold">Mii galgat fárret ođđa lanjaide go Ája viiddida viesu, soaitá dáhpáhuvvat dán jagi. Dat addá midjiide ođđa veajolašvuođaid doaimmaide, muhto mielddisbuktá maiddái eanet bargguid go galgat fárret. </em></p>
<p><em type="bold">Bargit </em></p>
<p>Mis leat guokte olles virggi. Dan lassin bálkáhit oahpaheddjiid doallat eahketgurssaid min ovddas, omd. Návuonas. Bagadallat oahpaheddjiid govt atnit min oahpahanvugiid ja min oahppoávdnasiid. Dan lassin bálkáhit báikkálaš sámegielalaš vehkiid gielladoaluide.</p>
<p><em type="bold">Doaibmaplána 2003 </em></p>
<p><em type="bold">Doaimmat </em></p>
<p>1. jahkeb.</p>
<p>2. jahkeb.</p>
<p>8-vahkkosaš intensiivagursa Joatkka, 200 t. 31.3-5.6.03</p>
<p>8-vahkkosaš intensiivagursa Álgu, 200 t. 6.10-28.11.03</p>
<p>2-vahkkosaš giellalávgun 60 t. 23.6-4.7.03</p>
<p>Eahketgursa ceahkki I Gáivuonas</p>
<p>Eahketgursa ceahkki II Gáivuonas</p>
<p>Eahketgursa ceahkki III Gáivuonas</p>
<p>Eahketgursa ceahkki I Návuonas (loahpahit)</p>
<p>Eahketgursa ceahkki II Návuonas</p>
<p>Eahketgursa ceahkki III Návuonas</p>
<p>Eahketgursa ceahkki I iežá suohkanis</p>
<p>Eahketgursa ceahkki I iežá suohkanis</p>
<p>Metodihkkagursa gursaoahpaheddjiide</p>
<p>Čállingursa Gáivuonsuopmana vuođul, 2 beaivvi</p>
<p>Sámegiela lohkanbaji oahppu</p>
<p>Mini sámegiel gursa Ákšovuona skuvllas - 23 d</p>
<p>Giellalávgun nuoraide - 10.-20.8.03</p>
<p>Giella- ja kulturleaira mánnabearrašiidda 2-3 beaivvi geassemánus</p>
<p>Mánáidgárddiid čuovvulit</p>
<p>Oažžut johtui giellabargguid iežá suohkaniin</p>
<p>Nannet ovttasbarggu Sámi Oahpahusguovddážiin ja Sámi åhpadusguovdásjiin</p>
<p>Goađi huksen</p>
<p>Nannet ovttasbarggu kulturlágidemiid oktavuođas</p>
<p>Bláđđi viessodoaluide</p>
<p>Jorgaleapmi</p>
<p>Ráhkadit oahppoávdnasiid erenoamážit mánáidgárddiide</p>
<p>Gáivuona Sámi Giellaguovddáš 2003</p>
</body></document>
