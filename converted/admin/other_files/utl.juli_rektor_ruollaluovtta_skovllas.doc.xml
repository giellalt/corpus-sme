<document xml:lang="sme" id="no_id">
  <header>
    <title> 
Ruollaluovtta mánáidskovllas lea rabas rektorvirgi
</title>
    <genre code="admin"/>
    <author>
      <unknown/>
    </author>
    <wordcount>284</wordcount>
    <conversion_status type="standard"/>
    <availability>
      <free/>
    </availability>
    <submitter name="Lene Antonsen" email="lene.antonsen@uit.no"/>
    <multilingual>
      <language xml:lang="nob"/>
    </multilingual>
    <metadata>
      <uncomplete/>
    </metadata>
    <version>XSLtemplate  1.14 ; file-specific xsl  $Revision: 1.5 $; common.xsl  $Revision: 154948 $; </version>
  </header>
  <body>
    <p xml:lang="nob">
      <em type="bold">(Kåfjord kommunes logo) </em>
    </p>
    <p>
      <em type="bold">Gáivuona suohkan lea Davvi-Romssa eatnandoallo- ja mearrabivdosuohkan mas leat sullii 2.300 olbmo. Dálošvággi lea suohkana hálddahuslaš guovddáš. Suohkanis leat ollugat mielde kulturdoaimmain, ja mis lea maid nanu suohkanlaš kulturskovla. Luondu lea áibmadas ja addá buriid v </em>
      <em type="bold">ejolašvuođaid olbmui guhte hálida bivdit ja návddahit luonddus. E6-bálggis manná suohkana guovdilis osiid čađa. Suohkan lea Davvi-Romssa ja Finnmárkku doaibmaguovllus, mas leat vearrogeahpedusat, oahppoloatnageahpedus ja mánáidruhtalassi. Suohkanis leat d </em>
      <em type="bold">oarvái mánáidgárdesajit. Suohkanis lea maid riikka hálbbimus mánáidgárdi/SAF. Gáivuona suohkan gullá maid sámegiela hálddašanguvlui. </em>
    </p>
    <p xml:lang="nob">
      <em type="bold">REKTORVIRGI RUOLLALUOVTTA MÁNÁIDSKOVLLAS </em>
    </p>
    <p>Ruollaluovtta skovllas lea rabas bistevaš virgi rektorin.</p>
    <p>Ruollaluokta skovla lea mánáidskovla 1-7 mii lea juhkkojuvvon njealji oassái. Skovllas leat su. 75 oahppi. Virgái gullá su. 80 % hálddašanbargu.</p>
    <p>Rektor lea skovlla fágalaš ja hálddahuslaš jođiheaddji.</p>
    <p>Sávvat bidjat virgái nu jođánit go vejolaš.</p>
    <p>Ruollaluokta lea Gáivuona nuortabealde, su. 18 miilla Tromssas.</p>
    <p>Ohcat olbmo geas lea pedagogalaš oahppu ja gii lea ceavzán oahpaheaddjigeaččaleami. Lea sávahahtti jođiheaddjihárjánemiin vuođđoskuvllas, báikkálaš kulturipmardusain ja IKT gelbbolašvuođain.</p>
    <p>Virgáibidjamis deattuhit:</p>
    <list>
      <p type="listitem">máhtu ráhkkanit ja čađahit ovddidanbarggu nášuvnnalaš ja suohkanlaš ulbmiliid ja doaibmaplánaid mielde</p>
      <p type="listitem">máhtu ovddidit iežas áigumušaid skovlla ovdii ja movttidahttit mielbargiid bargat daid ovdii</p>
      <p type="listitem">máhtu ja dáhtu gulahallat ja ovttasbargat</p>
      <p type="listitem">dáhtu hálddašit ja áimmahuššat bargoaddirolla</p>
    </list>
    <p>Jus ohcciin leat ovtta buorit oahput, de sus lea ovdamunni guhte máhttá sámegiela.</p>
    <p>Virgái olmmoš biddjojuvvo eavttuid mielde mat bohtet ovdan gustojeaddji lágain, njuolggadusain ja tariffasoahpamušas. Virgáibidjamis deattuhit persovnnalaš soahppilvuođa formálalaš eavttuide lassin.</p>
    <p>Stáhta penšonortnegii lea bákkolaš miellahttovuohta.</p>
    <p>Fárrengolut máksojuvvojit suohkana njuolggadusaid mielde.</p>
    <p>Viehka ođđa politiijaduođaštusa ferte bidjat ovdan.</p>
    <p>Ohccit sáhttet gohčohallat jearahallamii.</p>
    <p>Bidjat virgái nu jođánit go vejolaš maŋŋilgo ohcanáigemearri nohká.</p>
    <p>Jearaldagaid virggis vástideaba ráđđeolmmái Håkon Jørgensen, njuolggotlf. 77719225 dehe personalkonsuleanta Arnt Furubakken, njuolggotlf. 77719216.</p>
    <p>Ohcama aktan kopiijaiguin nannejuvvon skuvla- ja bargoduođaštusain galggat sáddet diehke: Gáivuona suohkan, 9148 Olderdalen, <em type="bold">ovdal 31.07.06. </em></p>
  </body>
</document>
