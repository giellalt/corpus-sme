<document xml:lang="sme" id="no_id">
  <header>
    <title> EUROHPÁ UNIOVNNA CHARTER VUOĐĐOVUOIGATVUOĐAID BIRRA (2000/C 364/01)</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2000</year>
    <place>http://www.nsi.no/Hoved/Publikasjoner/Publications_Other/20020528_EUCHRT02c 364-01.pdf</place>
    <publChannel>
      <publication>
        <publisher>Nordisk samisk institutt</publisher>
      </publication>
    </publChannel>
    <wordcount>2507</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <multilingual>
      <language xml:lang="nob"/>
    </multilingual>
    <origFileName>20020528_EUCHRT02c_364_01.pdf</origFileName>
    <metadata>
      <uncomplete/>
    </metadata>
    <version>XSLtemplate  1.14 ; file-specific xsl  $Revision: 1.2 $; common.xsl  $Revision: 154948 $; </version>
  </header>
  <body>
    <p xml:lang="nob">
      <em type="bold">EUROHPÁ UNIOVNNA CHARTER  </em>
    </p>
    <p xml:lang="nob"><em type="bold">VUOĐĐOVUOIGATVUOĐAID BIRRA</em> </p>
    <p xml:lang="nob">(2000/C 364/01)</p>
    <p>Allaáiggálaš proklamašuvdna</p>
    <p>Eurohpá parlameanta, ráđđi, ja komišuvdna proklamerejit allaárvosaččat ahte dát teaksta, mii</p>
    <p>čuovvo dás vuolábealde, lea Eurohpá uniovnna vuođđovuoigatvuođagirji.</p>
    <p>Válbmejuvvui Nices juovlamánu čihččet beaivvi guovttiduháhis.</p>
    <p xml:lang="nob">ÁLGGAHUS</p>
    <p>Eurohpá álbmot lea, vel nannosit ovttastumi ráhkadettiinis, mearridan juogadit ráfálaš boahtteáiggi</p>
    <p>mii leat vuođđuduvvon oktasaš árvvuid ala.</p>
    <p>Vuoiŋŋalaš ja morálalaš árbbi dihtomielalašvuođain, lea uniovdna vuođđuduvvon juohkemeahttun</p>
    <p>ja universála árvvuid ala: olbmuid árvvuid, friddjavuođa, ovttadássásašvuođa ja solidaritehta ala;</p>
    <p>lea vuođđuduvvon demokráhtalaš ja riektestádalaš prinsihpaid ala. Dát bidjet olbmo doaimmaid</p>
    <p>guovddážii, ásahettiin uniovnnaborgárdili ja ásahettiin friddjavuođa, oadjebasvuođa ja</p>
    <p>vuoiggalašvuođa guovllu.</p>
    <p>uniovdna nanne ja ovddida dáid oktasaš árvvuid gudnijahtedettiin Eurohpá álbmoga girjás</p>
    <p>kultuvrraid ja árbevieruid ja maiddái mielahttostádaid našunála identitehtaid ja daid almmolaš</p>
    <p>eiseválddiid organiserema, nášunála, guovllulaš ja báikkálaš dásiin; uniovdna ovddida dássádis ja</p>
    <p>bistevaš ovdánahttima ja sihkkarastá olbmuide, gálvvuide, bálvalusaide ja kapitálii friddja johttima</p>
    <p>ja ásahanfriddjavuođa.</p>
    <p>Danin lea dárbbašlaš nannet vuođđovuoigatvuođaid suodjaleami, servodatlaš ja sosiála ovdáneami</p>
    <p>ja dieđalaš- ja teknologalaš ovdánahttimiid ektui, vai dát vuoigatvuođat oidnojit buorebut charteris.</p>
    <p>Dán vuođđovuoigatvuođagirjjis nannejuvvojit searvevuođa ja uniovnna doaibmaválddi ja</p>
    <p>doaimmaid ja subsidiáraitehtaproinsihpalaš vuoigatvuođat, mat ee. gullet mielahttustádaid oktasaš</p>
    <p>vuođđonjuolggaduslaš árbevieruide ja riikkaidgaskasaš geatnegasvuođaide, Eurohpá uniovnna</p>
    <p>traktáhtii ja searvevuođatraktáhtaide, Eurohpá olmmošvuoigatvuođaid suodjalusa konvenšuvdnii ja</p>
    <p>vuođđofriddjavuođa vuoigatvuođaide, sosiálasoahpamušaide maid searvevuohta ja Eurohpáráđđi</p>
    <p>leat mearridan, ja Eurohpá searvevuođaid duopmostullui ja Eurohpá</p>
    <p>olmmošvuoigatvuođaidduopmostuolu riektevuođageavadii.</p>
    <p>Dát vuoigatvuođat buktet sihke ovddasvástádusaid ja geatnagasvuođaid eará olbmuid ektui,</p>
    <p>olmmolaš sohkagoddái ja boahttevaš buolvvaide.</p>
    <p>Nu dohkkeha uniovdna dás vuolábealde čilgejuvvon vuoigatvuođaid, friddjavuođaid ja prinsihpaid.</p>
    <p xml:lang="nob">I. KAPIHTTAL</p>
    <p xml:lang="nob">
      <em type="bold">OLMMOŠÁRVU </em>
    </p>
    <p>
      <em type="italic">1. artihkal </em>
    </p>
    <p>
      <em type="bold">Olmmošárvu </em>
    </p>
    <p>Olmmošárvvu ii oaččo loavkidit. Dan galgá gudnijahttit ja gáhttet.</p>
    <p>
      <em type="italic">2. artihkal </em>
    </p>
    <p>
      <em type="bold">Vuoigatvuohta eallimii </em>
    </p>
    <p>l. Juohkehaččas lea vuoigatvuohta eallimii.</p>
    <p>2. Ii oktage oaččo dubmejuvvot jápmimii, iige steavlliduvvot.</p>
    <p>
      <em type="italic">3. artihkal </em>
    </p>
    <p>
      <em type="bold">Olbmo guoskameahttunvuođa gudnijahttinvuoigatvuohta </em>
    </p>
    <p>l. Juohkehaččas lea vuoigatvuohta rumašlaš ja vuoiŋŋalaš  guoskameahttunvuohtii.</p>
    <p>2. Medisiinna- ja biologiijasurggiin, galgá dáid earenoamážit vuhtiiváldit:</p>
    <p>- olmmoš, geasa dat čuohcá, galgá friddja beassat mearridit ja dohkkehit, lágalaš prosedyraid</p>
    <p>mielde,</p>
    <p>- náláštuhttin lea gildojuvvon, earenoamážit dat, main lea ulbmil sirret olbmuid,</p>
    <p>- gielddus geavahit olbmo rupmaša ja dan osiid ruđalaš ávkin,</p>
    <p>- gielddus klonemiin sáhkkanahttit olbmo.</p>
    <p>
      <em type="italic">4. artihkal </em>
    </p>
    <p>
      <em type="bold">Gielddus biinnidit ja olmmošmeahttumiid láhttet dahje badjelgeahččamiin meannudit dahje </em>
    </p>
    <p>
      <em type="bold">ráŋggaštit </em>
    </p>
    <p>Ii oktage oaččo biinniduvvot dahje olmmošmeahttumiid badjelgehččot dahje ráŋggaštuvvot.</p>
    <p>
      <em type="italic">5. artihkal </em>
    </p>
    <p>
      <em type="bold">Šlavvavuođa ja bággobarggu gielddus </em>
    </p>
    <p>1. Ii oktage oaččo dollot šlávan dahje bággobarggus.</p>
    <p>2. Ii oktage galgga dárbbašit bargat bággobarggu.</p>
    <p>3. Olmmošvuovdin lea gildojuvvon.</p>
    <p xml:lang="nob">II. KAPIHTTAL</p>
    <p xml:lang="nob">
      <em type="bold">FRIDDJAVUOĐAT </em>
    </p>
    <p>
      <em type="italic">6. artihkal </em>
    </p>
    <p>
      <em type="bold">Friddjavuođa ja oadjebasvuođa vuoigatvuohta </em>
    </p>
    <p>Juohke olbmos lea vuoigatvuohta beassat eallit friddjavuođas ja oadjebasvuođas.</p>
    <p>
      <em type="italic">7. artihkal </em>
    </p>
    <p>
      <em type="bold">Priváhta- ja bearašeallima gudnijahttin </em>
    </p>
    <p>Juohkehaččas lea vuoigatvuohta gudnijahttojuvvot iežas priváhta- ja bearašeallima, ruovttu ja</p>
    <p>gulahallama.</p>
    <p>
      <em type="italic">8. artihkal </em>
    </p>
    <p>
      <em type="bold">Persovnnalaš dieđuid suodjaleapmi </em>
    </p>
    <p>l. Juohke olbmos lea vuoigatvuohta oažžut suodjaluvvot dieđuid mat gusket alcces.</p>
    <p>2. Dákkár dieđuid ferte meannudit hui earenoamážit, mearriduvvon ulbmiliin ja olbmo mieđihemiin</p>
    <p>dahje eará vuođul mii lágalaččat lea vuođđuduvvon. Juohkehaččas lea vuoigatvuohta beassat</p>
    <p>oaidnit čohkkejuvvon dieđuid mat alcces gusket, ja  vuoigatvuohta oažžut dáid divvojuvvot.</p>
    <p>3. Sorjjakehtes eiseválddit galget fáktet dáid njuolggadusaid doallama.</p>
    <p>
      <em type="italic">9. artihkal </em>
    </p>
    <p>
      <em type="bold">Vuoigatvuohta náitalit ja vuoigatvuohta vuođđudit bearraša </em>
    </p>
    <p>Náitalanvuoigatvuohta ja vuoigatvuohta háhkat alcces joavkku, galgá dáhkiduvvot našunála lágaid</p>
    <p>mielde mat regulerejit dáid vuoigatvuođaid čađaheami.</p>
    <p>
      <em type="italic">10. artihkal </em>
    </p>
    <p>
      <em type="bold">Jurddašeami, oamedovddu ja oskku friddjavuohta </em>
    </p>
    <p>l. Juohkehaččas lea jurddašeami, oamedovddu ja oskku friddjavuohta. Dát vuoigatvuohta</p>
    <p>sisttisdoallá friddjavuođa lonuhit religiuvnna dahje oskku ja friddjavuođa juogo okto dahje ovttas</p>
    <p>earáiguin ja almmolaččat dahje priváhta dásis, doaimmahit religiuvnna dahje oskku, girkolaš</p>
    <p>meanuid, oahpahusa ja oskku daguiguid.</p>
    <p>2. Vuoigatvuohta oamedovddu mielde vuosttaldit soahtebálvalusa lea dohkkehuvvon našunála</p>
    <p>lágaid mielde mat regulerejit dáid vuoigatvuođaid čađaheami.</p>
    <p>
      <em type="italic">11. artihkal </em>
    </p>
    <p>
      <em type="bold">Sátne- ja diehtojuohkinfriddjavuohta </em>
    </p>
    <p>1. Juohkehaččas lea sátnefriddjavuođavuoigatvuohta. Dát sisttisdoallá friddjavuođa beassat</p>
    <p>oaivvildit ja vuostaváldit ja addit dieđuid ja jurdagiid almmá almmolaš eiseválddiid seaguheami</p>
    <p>haga beroškeahttá rájiin.</p>
    <p>2. Media friddjavuohta ja girjáivuohta galgá gudnijahttojuvvot.</p>
    <p>
      <em type="italic">12. artihkal </em>
    </p>
    <p>
      <em type="bold">Čoahkkin- ja searvanfriddjavuohta </em>
    </p>
    <p>I Juohkehaččas lea vuoigatvuohta beassat oassálastit ráfálaš čoahkkimiin ja lea</p>
    <p>čoahkkananfriddjavuohta buot dásiin, earenoamážit politihkalaš, fágalaš ja siviila áššiin. Dát sisttisdoallá ahte juohkehaččas lea vuoigatvuohta ásahit fágaservviid ja searvat daidda suodjalit</p>
    <p>iežas beroštumiid.</p>
    <p>2. Uniovnna dási politihkalaš bellodagat galget leat mielde čájeheame uniovnna ássiid politihkalaš</p>
    <p>áigumušaid.</p>
    <p>
      <em type="italic">13. artihkal </em>
    </p>
    <p>
      <em type="bold">Dáidaga ja diehtaga friddjavuohta </em>
    </p>
    <p>Galgá leat friddjavuohta dáidagii ja diehtagii. Akademalaš friddjavuohta galgá gudnijahttojuvvot.</p>
    <p>
      <em type="italic">14. artihkal </em>
    </p>
    <p>
      <em type="bold">Vuoigatvuohta oažžut oahpahusa </em>
    </p>
    <p>1. Juohkehaččas lea vuoigatvuohta oažžut oahpahusa ja vel oažžut fidnooahpu ja lassioahpu.</p>
    <p>2. Dát vuoigatvuohta sisttisdoallá vejolašvuođa oažžut nuvttá geatnegahttojuvvon oahpahusa.</p>
    <p>3. Galgá leat friddjavuohta ásahit oahpahusinstitušuvnnaid demokráhtalaš prinsihpaid mielde ja</p>
    <p>váhnemiid vuoigatvuođaid mielde sihkkarastit iežaset mánáide oahpahusa ja oahpaheami iežaset</p>
    <p>religiuvnna, filosofalaš ja pedagogalaš oainnu mielde, našunála lágaid mielde mat regulerejit dáid</p>
    <p>vuoigatvuođaid čađaheami.</p>
    <p>
      <em type="italic">15. artihkal </em>
    </p>
    <p>
      <em type="bold">Friddjavuohta válljet virggi ja vuoigatvuohta bargat </em>
    </p>
    <p>1. Juohkehaččas lea vuoigatvuohta beassat bargat ja doaimmahit friddja válljejuvvon dahje</p>
    <p>dohkkehuvvon barggu.</p>
    <p>2. Juohke uniovnna ássis lea friddjavuohta ohcat barggu, bargat, sajáiduvvat fitnodaga ja vuovdit</p>
    <p>bálvalusaid juohke mielahttostádas.</p>
    <p>3. Goalmmát riikka ássit, geat sáhttet bargat mielahttostádaid guovlluin, galget beassat bargat</p>
    <p>seamma dásis go ássit geat gullet uniovdnii.</p>
    <p>
      <em type="italic">16. artihkal </em>
    </p>
    <p>
      <em type="bold">Ealáhusfriddjavuohta </em>
    </p>
    <p>Friddjavuohta álggahit ealáhusa báikkálaš lágaid ja našunála lágaid ja geavada mielde.</p>
    <p>
      <em type="italic">17. artihkal </em>
    </p>
    <p>
      <em type="bold">Opmodatvuoigatvuohta </em>
    </p>
    <p>1. Juohkahaččas lea vuoigatvuohta eaiggáduššat, atnit, mearridit ja testamenteret iežas lágalaččat</p>
    <p>čohkkejuvvon opmodaga. Ii oktage sáhte opmodaga sus váldit eret, earret jus dát lea almmolaš</p>
    <p>beroštumiid ja áššiid ja láhkaeavttuid mielde. Su vahága ovddas galgá de oažžut vuoiggalaš</p>
    <p>buhtadusa máksot buori áiggis. Opmodatgeavaheapmi sáhttá regulerejuvvot lágain jus lea</p>
    <p>dárbbašlaš oktasaš beroštumiid dihte.</p>
    <p>2. Intellektuálalaš opmodat lea suodjaluvvon.</p>
    <p>
      <em type="italic">18. artihkal </em>
    </p>
    <p>
      <em type="bold">Vuoigatvuohta oažžut asyla </em>
    </p>
    <p>Vuoigatvuohta oažžut asyla galgá dáhkiduvvot suoidnemánu 8. b. 1951 Geneva konvenšuvnna</p>
    <p>njuolggadusaid mielde ja ođđajagimánu 31. b. 1967 báhtareddjiid riektedili protokolla mielde, ja</p>
    <p>Eurohpá uniovnna vuođđudansoahpamuša mielde.</p>
    <p>
      <em type="italic">19. artihkal </em>
    </p>
    <p>
      <em type="bold">Suodjaleapmi dáhpáhusain main máhcahit, gabahahttet, dahje addet eará riikii lobi viežžat </em>
    </p>
    <p><em type="bold">olbmo</em> </p>
    <p>1. Kollektiivva gabahahttin lea gildojuvvon.</p>
    <p>2. Ii geange oaččo máhcahit, gabahahttit dahje addit stádii gos sáhttá oažžut jápminduomu,</p>
    <p>biinniduvvot dahje earáládje oažžut dubmejuvvot ja gillát.</p>
    <p>III. kapihttal</p>
    <p xml:lang="nob">
      <em type="bold">OVTTADÁSSÁSAŠVUOHTA </em>
    </p>
    <p>
      <em type="italic">20. artihkal </em>
    </p>
    <p>
      <em type="bold">Ovttadássásašvuohta lága ovddas </em>
    </p>
    <p>Olbmot leat ovttadássásaččat lága ovddas.</p>
    <p>
      <em type="italic">21. artihkal </em>
    </p>
    <p>
      <em type="bold">Vealakeahtesvuohta </em>
    </p>
    <p>l. Juohke lagan vealaheapmi, man vuođđun lea sohkabealli, rása, ivdni, etnisitehta dahje sosiála</p>
    <p>duogáš, genehtalaš dovdomearkkat, giella, religiuvdna dahje osku, politihkalaš dahje earalágan</p>
    <p>oainnut, našunála minoritehtii gullevašvuohta, opmodat, sohkaduogáš, doaibmahehttejupmi, ahki</p>
    <p>dahje seksuála luondu, lea gildojuvvon.</p>
    <p>2. Vealaheapmi našunálalaš ákkaid dihte lea gildojuvvon Eurohpá uniovnna vuođđosoahpamušas ja</p>
    <p>Eurohpá uniovnna traktáhtas, goitge vuhtiiválddidettiin soahpamušaid earenoamáš mearrádusaid.</p>
    <p>
      <em type="italic">22. artihkal </em>
    </p>
    <p>
      <em type="bold">Kultuvrralaš, religuvnnalaš ja gielalaš girjáivuohta </em>
    </p>
    <p>Uniovdna galgá gudnijahttit kultuvrralaš, religuvnnalaš ja gielalaš girjáivuođa.</p>
    <p>
      <em type="italic">23. artihkal </em>
    </p>
    <p>
      <em type="bold">Dievdoolbmuid ja nissonolbmuid ovttadássásašvuohta </em>
    </p>
    <p>Ovttadássásašvuohta gaskal dievdoolbmuid ja nissonolbmuid galgá sihkkarastojuvvot buot</p>
    <p>surggiin, ja guoská maiddái fidnui, bargui ja bálkái.</p>
    <p>Ovttadássásašvuođaprinsihppa ii galgga hehttet bisuheamis dahje heiveheamis doaimmaid mat</p>
    <p>vuoruhit unnitlogu sohkabeali.</p>
    <p>
      <em type="italic">24. artihkal </em>
    </p>
    <p>
      <em type="bold">Máná vuoigatvuođat </em>
    </p>
    <p>l. Mánáin galgá leat vuoigatvuohta oažžut suodjaleami ja ovddasmorraša mii dárbbašuvvo vai sis</p>
    <p>lea buorre dilli. Sii galget friddja beassat dovddahit sin iežaset oainnuid. Oainnut mat gusket</p>
    <p>sidjiide alcceseaset, galget vuhtii váldot sin agi ja láddama mielde.</p>
    <p>2. Buot doaimmain mat gusket mánáide, ležžet dál almmolaš eiseválddit dahje priváhta</p>
    <p>institušuvnnat mearridan, ferte máná beroštupmi biddjot bajimussii.</p>
    <p>3. Juohke mánás lea vuoigatvuohta jeavddalaččat doallat persovnnalaš oktavuođa ja deaivvadit</p>
    <p>goappašaid váhnemiiguin, earret jus dát hehtte su beroštemiid.</p>
    <p>
      <em type="italic">25. artihkal </em>
    </p>
    <p>
      <em type="bold">Boarrásiid vuoigatvuođat </em>
    </p>
    <p>Uniovdna dohkkeha ja gudnijahttá boarrásiid vuoigatvuođaid olmmošárvosaš iešmearrideaddji</p>
    <p>eallimii ja sosiálalaš ja kultuvrralaš eallima oassálastimii.</p>
    <p>
      <em type="italic">26. artihkal </em>
    </p>
    <p>
      <em type="bold">Doaibmahehttejuvvon olbmuid integreren </em>
    </p>
    <p>uniovdna dohkkeha  ja gudnijahttá doaibmahehttejuvvon olbmuid vuoigatvuođa searvat</p>
    <p>doaimmaide mat leat ásahuvvon sihkkarastit sin sorjjakeahtesvuođa, sosiálalaš ja</p>
    <p>ámmátlašintegrerema ja oassálastima servodateallimii.</p>
    <p xml:lang="nob">IV. KAPIHTTAL</p>
    <p xml:lang="nob">
      <em type="bold">SOLIDARITEHTA </em>
    </p>
    <p>
      <em type="italic">27. artihkal </em>
    </p>
    <p>
      <em type="bold">Bargiid vuoigatvuohta oažžut dieđuid ja beassat leat mielde gulaskuddamis bargobáikkis </em>
    </p>
    <p>Bargit dahje sin ovddasteaddjit fertejit, heivvolaš dásis, buori áiggis áššiid meannudeami vuolde</p>
    <p>oažžut dieđuid ášši birra ja beassat váikkuhit dan našunála lágaid ja geavada eavttuid mielde.</p>
    <p>
      <em type="italic">28. artihkal </em>
    </p>
    <p>
      <em type="bold">Vuoigatvuohta oažžut oktasaš šiehtadallamiid ja doaimmaid </em>
    </p>
    <p>Bargiin ja bargoaddin lea našunála lágaid ja geavada mielde, vuoigatvuohta šiehtadallat ja buktit</p>
    <p>kollektiiva šiehtadusaid heivvolaš dásiin ja, jus šaddet beroštumi vuostálasvuođat, váldit atnui</p>
    <p>kollektiivva doaimmaid, nu go streaikka,  suodjalan dihte iežaset beroštumiid.</p>
    <p>
      <em type="italic">29. artihkal </em>
    </p>
    <p>
      <em type="bold">Bargogaskkustanvuoigatvuohta </em>
    </p>
    <p>Juohkehaččas lea vuoigatvuohta nuvttá oažžut bargogaskkusteami.</p>
    <p>
      <em type="italic">30. artihkal </em>
    </p>
    <p>
      <em type="bold">Suodjalus jus eahpevuoiggalaččat luobahit </em>
    </p>
    <p>Juohke bargis lea vuoigatvuohta oažžut suodjalusa eahpevuoiggalaš luobaheamis, báikkálaš lágaid</p>
    <p>ja našunála lágaid ja geavada mielde.</p>
    <p>
      <em type="italic">31. artihkal </em>
    </p>
    <p>
      <em type="bold">Vuoiggalaš ja rievttalaš bargodilálašvuohta </em>
    </p>
    <p>1. Juohke bargis lea vuoigatvuohta dakkár bargodillái mii vuhtiiváldá su dearvvašvuođa,</p>
    <p>sihkkarvuođa ja olmmošárvvu.</p>
    <p>2. Juohke bargis lea vuoigatvuohta oažžut ráddjejuvvot man ollu bargodiimmut sáhttet leat ja</p>
    <p>mearriduvvon jándora ja vahkkosaš vuoiŋŋastanáiggi ja jahkásaččat luomu bálkkáin.</p>
    <p>
      <em type="italic">32. artihkal </em>
    </p>
    <p>
      <em type="bold">Mánáid barggaheami gielddus ja nuoraid suodjaleapmi bargoeallimis  </em>
    </p>
    <p>Mánáidbargu lea gildojuvvon. Vuolimuš ahki goas sii sáhttet bálkábarggu váldit, ii oaččo leat</p>
    <p>vuollil dan agi go gerget skuvllas, goitge dát ii heađuš geavaheamis dakkár njuolggadusaid ja</p>
    <p>spehkastemiid mat soitet nuoraide addit ovdamuniid.</p>
    <p>Nuoraide, geat leat barggus, galgá bargodilálašvuohta heivehuvvon sin ahkái ja sii galget</p>
    <p>suodjaluvvot ekonomalaš geavaheami vuostá ja barggu vuostá mii sáhttá leat vahágin sin</p>
    <p>dorvvolašvuhtii, dearvvašvuhtii dahje rumašlaš, vuoiŋŋalaš, morálalaš dahje sosiálalaš</p>
    <p>ovdánahttimii dahje mii sáhttá hehttet sin oahpu.</p>
    <p>
      <em type="italic">33. artihkal </em>
    </p>
    <p>
      <em type="bold">Bearaš- ja bargoeallin </em>
    </p>
    <p>l. Bearaš galgá oažžut lágalaš, ekonomalaš ja sosiálalaš ovddasmorraša.</p>
    <p>2. Bearašeallima ja bargoeallima oktii heiveheamis, de lea buohkain vuoigatvuohta suodjaluvvot</p>
    <p>luobaheami vuostá jus olmmoš lea mánáidládje ja lea vel vuoigatvuohta oažžut máksojuvvot</p>
    <p>eatnipermišuvnna ja váhnenpermišuvnna riegádahttima dahje mánáadoptere maŋŋel.</p>
    <p>
      <em type="italic">34. artihkal </em>
    </p>
    <p>
      <em type="bold">Sosiála oadjebasvuohta ja sosiálaoadju </em>
    </p>
    <p>l. Uniovdna dohkkeha ja gudnijahttá rivttiid mat dáhkidit sosiála oadjebasvuođa ja</p>
    <p>sosiálabálvalusaid suodjalit ee. eadnedili, buozanvuođa, bargolihkuhisvuođaid, dikšundárbbu dahje</p>
    <p>boarisvuođa, ja bargguhisvuođa EU-rievtti earenoamáš mearrádusaid mielde ja našunála lágaid</p>
    <p>njuolggadusaid ja geavada mielde.</p>
    <p>2. Buohkain, geat ásset ja fárrejit lobalaččat Eurohpá uniovnna siskkobealde, lea riekti sosiála</p>
    <p>oadjebasvuhtii, ja sosiála buriide mat leat našunála lágaid njuolggadusaid ja geavada mielde.</p>
    <p>3. Hehtten dihte servodatlaš olggušteami ja geafivuođa, galgá uniovdna dohkkehit ja gudnijahttit</p>
    <p>sosiálaoaju ja ássandoarjaga mat galget sihkkarastit olmmošlaš eallima sidjiide geain eai leat</p>
    <p>doarvái resurssat, EU-rievtti earenoamáš mearrádusaid mielde ja našunála lágaid njuolggadusaid ja</p>
    <p>geavada mielde.</p>
    <p>
      <em type="italic">35. artihkal </em>
    </p>
    <p>
      <em type="bold">Dearvvašvuođasuodjalus </em>
    </p>
    <p>Juohkehaččas lea vuoigatvuohta dávddaid eastadeaddjin dearvvašvuođasuodjalussii ja</p>
    <p>doavttirveahkkái našunála lágaid ja geavada mielde. Olbmuide galgá sihkkarastot alla dási</p>
    <p>álbmotdearvvašvuođasuodjalus hábmedettiin ja čađahettiin buot uniovnna politihkaid ja</p>
    <p>doaimmaid.</p>
    <p>
      <em type="italic">36. artihkal </em>
    </p>
    <p>
      <em type="bold">Vejolašvuohta oažžut bálvalusaide main lea oppalaš ekonomalaš ávki </em>
    </p>
    <p>Uniovdna dohkkeha ja gutnijahttá vejolašvuođa oažžut bálvalusaide main lea oppalaš ekonomalaš</p>
    <p>ávki, mat leat našunála lágaid ja geavada eavttuid mielde, Eurohpá uniovnna</p>
    <p>vuođđudansoahpamuša mielde, main lea ulbmilin ovddidit uniovdnii sosiálalaš ja guovllulaš</p>
    <p>oktiigullevašvuođa.</p>
    <p>
      <em type="italic">37. artihkal </em>
    </p>
    <p>
      <em type="bold">Luonddusuodjaleapmi </em>
    </p>
    <p>Alla dási luonddusuodjaleapmi ja biraskvalitehta buorideapmi galgá integrerejuvvot uniovnna</p>
    <p>politihkkii ja sihkkarastot bistevaš ovdáneami prinsihpaid mielde.</p>
    <p>
      <em type="italic">38. artihkal </em>
    </p>
    <p>
      <em type="bold">Geavaheaddjesuodjalus </em>
    </p>
    <p>Uniovnna politihkka galgá sihkkarastit geavaheaddjisuodjalusa alla dási.</p>
    <p xml:lang="nob">V. KAPIHTTAL</p>
    <p xml:lang="nob">
      <em type="bold">ÁSSIID VUOIGATVUOĐAT </em>
    </p>
    <p><em type="italic">39. artihkal</em> </p>
    <p>
      <em type="bold">Jienastanvuoigatvuohta ja válgadohkkálašvuohta kandidáhttan Eurohpá parlamentta </em>
    </p>
    <p><em type="bold">válggain</em> </p>
    <p>1. Uniovnna buot ássiin lea vuoigatvuohta jienastit ja leat kandidáhttan Eurohpá parlamentta</p>
    <p>válggain mielahttostádain gos ássá, seamma eavttuiguin go stádaássiin leat.</p>
    <p>2. Eurohpá parlamentta mielahtut válljejuvvojit dábálaš njuolggo-, friddja- ja čiegusjienastemiin.</p>
    <p>
      <em type="italic">40. artihkal </em>
    </p>
    <p>
      <em type="bold">Vuoigatvuohta jienastit ja leat kandidáhttan báikkálaš válggain </em>
    </p>
    <p>Juohke uniovnna ássis lea vuoigatvuohta jienastit ja leat kandidáhttan báikkálaš válggain,</p>
    <p>mielahttostádain gos ássá, seamma eavttuiguin mat stádaássiin leat.</p>
    <p>
      <em type="italic">41. artihkal </em>
    </p>
    <p>
      <em type="bold">Vuoigatvuohta oažžut buori hálddašeapmái </em>
    </p>
    <p>l. Juohke olbmos lea vuoigatvuohta bealákeahtes, vuoiggalaččat ja govttolaš áiggis oažžut su áššiid</p>
    <p>meannuduvvot uniovnna ásahusain ja orgánain.</p>
    <p>2. Dát vuoigatvuohta sisttisdoallá:</p>
    <p>- juohke olbmos lea vuoigatvuohta beassat cealkámuša buktit, ovdal go mearridit makkárge</p>
    <p>individuálaáššiid, mat gusket sutnje negatiivvalaččat;</p>
    <p>- juohke olbmos lea vuoigatvuohta beassat geahččat iežas áššebáhpiriid, seammas go čiegus lágalaš</p>
    <p>beroštumit ja jávohisvuođageatnegasvuođat ja gávpečiegusvuođat respekterejuvvojit;</p>
    <p>- hálddahusas lea geatnegasvuohta čilget mearrádusaidis.</p>
    <p>3. Juohke olbmos lea vuoigatvuohta oažžut uniovnnas buvttaduvvot vahága mii lea šaddan ásahusa</p>
    <p>dahje bálvalusa  geatnegasvuođaid  čađaheamis, dábálaš prinsihpaid mielde mat gullet</p>
    <p>mielahttostádaid lágaide.</p>
    <p>4. Juohke olmmoš sáhttá čállit uniovnna ásahusaide vuođđosoahpamuša man nu gillii ja son galgá</p>
    <p>de oažžut vástádusa seamma gillii.</p>
    <p>
      <em type="italic">42. artihkal </em>
    </p>
    <p>
      <em type="bold">Vuoigatvuohta beassat dokumenttaid geahččat </em>
    </p>
    <p>Juohke uniovnna ássis, ja juohke fysalaš dahje juridihkalaš olbmos, gii ássá dahje geas lea</p>
    <p>ruovttubáiki mielahttostádas, lea vuoigatvuohta beassat geahččat Eurohpá parlamentta, ráđi ja</p>
    <p>komišuvnna dokumenttaid.</p>
    <p>
      <em type="italic">43. artihkal </em>
    </p>
    <p>
      <em type="bold">Áittardeaddji </em>
    </p>
    <p>Juohke uniovnna ássis ja juohke fysalaš dahje juridihkalaš olbmos, gii ássá dahje geas lea</p>
    <p>ruovttubáiki mielahttostádas, lea vuoigatvuohta váldit oktavuođa uniovnna áittardeddjiin áššiin</p>
    <p>maid uniovnna ásahusat dahje orgánat lea hejot hálddašan, ii guoskka duopmostuolu ja báikkálaš</p>
    <p>rievtti juridihkalaš doaimmaide.</p>
    <p>
      <em type="italic">44. artihkal </em>
    </p>
    <p>
      <em type="bold">Vuoigatvuohta ovdanbuktit áššiid </em>
    </p>
    <p>Juohke uniovnna ássis ja juohke fysalaš dahje juridihkalaš olbmos, gii ássá dahje geas lea</p>
    <p>ruovttubáiki mielahttostádas, lea vuoigatvuohta bidjat ášši Eurohpá parlameantta ovdii.</p>
    <p>
      <em type="italic">45. artihkal </em>
    </p>
    <p>
      <em type="bold">Friddjavuohta fárret- ja ássat  </em>
    </p>
    <p>l. Juohke uniovnna ássis lea vuoigatvuohta friddja fárret ja ássat mielahttostádaid guovlluin.</p>
    <p>2. Friddja fárren- ja ássanvuoigatvuođa sáhttá Eurohpá uniovnna vuođđosiahpamuša mielde</p>
    <p>goalmmát riikka ássiide geat lágalaččat ásset mielahttostádaid guovlluin.</p>
    <p>
      <em type="italic">46. artihkal </em>
    </p>
    <p>
      <em type="bold">Diplomáhtalaš ja konsuláhta suodjalus </em>
    </p>
    <p>Juohke uniovnna ássis lea, go son lea goalmmát riikkas<em type="italic"> </em>gos eai leat su ruovtturiika ovddasteaddjit, </p>
    <p>riekti oažžut suodjalusa juohke miellahttostáda diplomáhta- dahje konsuláhtaeiseválddiin, seamma</p>
    <p>dásis go mielahttostádaid ássit.</p>
    <p xml:lang="nob">VI. KAPIHTTAL</p>
    <p xml:lang="nob">
      <em type="bold">Riektedilli </em>
    </p>
    <p>
      <em type="italic">47. artihkal </em>
    </p>
    <p>
      <em type="bold">Vuoigatvuohta oažžut beaktilis veahki ja vuoiggalaš riektemeannudeami </em>
    </p>
    <p>Buohkain, geain vuoigatvuođat ja friddjavuohta, mat leat dáhkiduvvon uniovnna lágain, leat</p>
    <p>rihkkojuvvon, lea vuoigatvuohta oažžut beaktilis veahki ja vuoiggalaš riektemeannudeami ovdal go</p>
    <p>duopmostuollu mearrida dán artihkala eavttuid mielde.</p>
    <p>Buohkain lea riekti govttolaš áigái oažžut almmolaš riektemeannudeami vuoiggalaš sorjjakeahtes ja</p>
    <p>bealátkeahtes duopmostuolus ásahuvvon lága mielde. Buohkain galgá leat vejolašvuohta oažžut</p>
    <p>ráđi ja sáhttit diktit nuppi olbmo bealuštit ja ovddastit iežas.</p>
    <p>Lágalaš veahkki galgá addot sidjiide, geain eai leat doarvái resurssat, jus dákkár veahkkái lea</p>
    <p>dárbu, vai ožžot beaktilit sin áššiid duopmostuolu ovdii.</p>
    <p>
      <em type="italic">48. artihkal </em>
    </p>
    <p>
      <em type="bold">Sivahisvuođa noahkun ja bealušteami vuoigatvuohta </em>
    </p>
    <p>l. Juohkehaš, gii lea áššáskuhtton, galgá gehččot sivaheapmin dassážii go lága mielde duođaštuvvo</p>
    <p>sivalažžan.</p>
    <p>2. Juohkehažžii, gii lea áššáskuhtton, dáhkiduvvo bealuštanvuoigatvuođaid gutnijahttin.</p>
    <p>
      <em type="italic">49. artihkal </em>
    </p>
    <p>Lágalašvuođa ja vearrodagu ja ráŋggáštusa gori prinsihpat.</p>
    <p>1. Ii oktage galgga dupmehallat daguid dihte mat dalle go dahkkojuvvojedje eai rihkkon našunála</p>
    <p>dahje internášunála lága. Ii sáhte ráŋggáštit garrasit duomuin go dat mii lei geavahusas dalle go</p>
    <p>láhka rihkkojuvvui. Jus ođđa láhka ásahuvvo maŋŋil go rihkui lága, ja das lea oanehit duopmu, de</p>
    <p>galgá dán čuovvut.</p>
    <p>2. Dát artihkal ii galgga hehttet geange dubmehallamis ja ráŋggáštuvvomis daguid ja</p>
    <p>daguhisvuođaid dihte mat dáhpáhusa áiggi buot riikkaid oppalaš dohkkehuvvon prinsihpaid mielde</p>
    <p>adnojuvvojedje vearredahkun.</p>
    <p>3. Ráŋggáštusviidadat galgá leat govttolaš vearredagu ektui.</p>
    <p>
      <em type="italic">50. artihkal </em>
    </p>
    <p><em type="bold">Gielddus dubmehallamis dahje ráŋggástumis nuppes seamma vearredagu dihte</em> </p>
    <p>Ii oktage oaččo nuppes dubmejuvvot dahje ráŋggáštuvvot vearredagu riektemeannudeami dihte mas</p>
    <p>juo lea juogo áššehuvvon dahje ráŋggaštuvvon uniovnna lága mielde.</p>
    <p xml:lang="nob">VII. KAPIHTTAL</p>
    <p xml:lang="nob">OPPALAŠ MEARRÁDUSAT</p>
    <p>
      <em type="italic">51. artihkal </em>
    </p>
    <p>
      <em type="bold">Doaibmaviidodat </em>
    </p>
    <p>l. Dán chartera mearrádusat gusket uniovnna ásahusaide ja orgánaide subsidiáraitehtaproinsihpa</p>
    <p>mielde ja mielahttostádaide dušše dalle go dat čuvvot EU-rievtti. Danin galget dát gudnijahttit</p>
    <p>vuoigatvuođaid, čuovvut prinsihpaid ja ovddidit daid geavaheami guhtege fápmudusaidis mielde.</p>
    <p>2. Dát charter ii ásat ođđa mearrádusrievtti dahje ođđa doaimmaid searvevuhtii ja uniovdnii, ja dat</p>
    <p>maiddái ii rievdat daid fápmudusaid ja doaimmaid, mat leat dohkkehuvvon šiehtadusas.</p>
    <p>
      <em type="italic">52. artihkal </em>
    </p>
    <p>
      <em type="bold">Dáhkiduvvon vuoigatvuođaid </em>
    </p>
    <p>l. Juohke vuoigatvuođa ja friddjavuođa gáržžideapmi, maid charter dohkkeha, ferte leat</p>
    <p>láhkaeavttuid mielde, ja galgá gudnijahttit dáid vuoigatvuođaid ja friddjavuođa váldosisdoalu.</p>
    <p>Gáržžidemiid oažžu gorroprinsihpa mielde čađahit dušše dalle go lea dárbbašlaš ja go dát duođai</p>
    <p>leat servodatberoštumiid ulbmila mielde maid uniovdna lea dohkkehan dahje go lea dárbu suodjalit</p>
    <p>earáid olbmuid vuoigatvuođaid ja friddjavuođa.</p>
    <p>2. Vuoigatvuođat dohkkehuvvon dán charter mielde, mat leat vuođđuduvvon uniovnna</p>
    <p>šiehtadusaide mat leat Eurohpá uniovnna traktáhta mielde, galget doaibmat dáid eavttuid mielde ja</p>
    <p>rájiid siskkobealde.</p>
    <p>3. Nu guhká go charter sisttisdoallá vuoigatvuođaid mat vástidit vuoigatvuođe mat leat</p>
    <p>dáhkiduvvon Eurohpá olmmošvuoigatvuođaid ja vuođđofriddjavuođaid soahpamušas, de dáin</p>
    <p>vuoigatvuođain galgá leat seamma mearkkašupmi ja doaibmaviidodat go dán konvenšuvnnas. Dát</p>
    <p>mearrádus ii galgga hehttet uniovnna lága addimis viidát suodjaleami.</p>
    <p>
      <em type="italic">53. Artihkal </em>
    </p>
    <p>
      <em type="bold">Suodjalusdássi </em>
    </p>
    <p>Ii mihkkege dán charteris oaččo dulkojuvvot nu ahte gáržžida dahje rihkku olmmošvuoigatvuođaid</p>
    <p>ja vuođđofriddjavuođaid mat leat dohkkehuvvon EU-lágas, álbmotrievttis ja riikkaidgaskasaš</p>
    <p>šiehtadusain maid uniovdna ja buot mielahttostádat leat dohkkehan, iige earenoamážit daid mat leat</p>
    <p>eurohpalaš olmmošvuoigatvuođaid ja vuođđofriddjavuođaid soahpamušas ja miellahttostádaid</p>
    <p>vuođđolágain namuhit.</p>
    <p>
      <em type="italic">54. artihkal </em>
    </p>
    <p>
      <em type="bold">Vuoigatvuođaid boastutgeavaheami gielddus </em>
    </p>
    <p>Ii mihkkege dán charteris oaččo dulkojuvvot dan guvlui ahte addá vuoigatvuođa doaimmaide dahje</p>
    <p>daguide mat dán chartera dohkkehuvvon duššindahket vuoigatvuođaid ja friddjavuođaid iige</p>
    <p>gáržžidit eanet og maid charter suovvá.</p>
  </body>
</document>
