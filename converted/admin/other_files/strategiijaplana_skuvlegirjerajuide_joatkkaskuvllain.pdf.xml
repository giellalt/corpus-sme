<document xml:lang="sme" id="no_id"><header><title>Strategiijaplána skuvlagirjerájuide joatkkaskuvllain Romssa fylkkas 2009-2012</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>1784</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://www.tromsfylke.no/LinkClick.aspx?fileticket=HQeRHcT5OnQ%3d&amp;tabid=307</origFileName><parallel_text xml:lang="nob" location="strategiijaplana_skuvlegirjerajuide_joatkkaskuvllain.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Strategiijaplána skuvlagirjerájuide joatkkaskuvllain Romssa fylkkas 2009-2012 2</p>
<p>Strategiijaplána skuvlagirjerájuide joatkkaskuvllain Romssa fylkkas 2009 – 2012 dohkkehuvvon ovttajienalaččat njukčamánus 2009.</p>
<p>Romsa 2009 3</p>
<p type="listitem">Strategiijaplána skuvlagirjerájuide joatkkaskuvllain  Romssa fylkkas 2009-2012      Ulbmiliin Strategiijaplána skuvlagirjerájuide joatkkaskuvllain Romssa fylkkas 2009-2012 lea  ovddidit skuvlagirjerájuid buorre oahppoarenain oahppiide ja resurssaguovddážiin  oahpaheaddjiide. Buot strategiijjat ja doaimmat galget čujuhit dán ulbmila. Plána leat juohkán  njeallje vuoruhansuorgái:</p>
<p type="listitem">Skuvlagirjerádju: oktasaš ovddasvástádus</p>
<p type="listitem">Gealbolokten</p>
<p type="listitem">Olámuttos skuvlagirjerádju</p>
<p type="listitem">Ovttasbargu</p>
<p>Strategiijaplána juohkása dáidda osiide: <em type="italic">Fylkkadiggedieđáhus 1:2006. Det kunnskapsrike nord/Oahpporikkis davviguovlu Máhttolokten Bibliotekreform 2014/Girjerádjoreforbma 2014 St. dieđáhus nr 31(2007-2008) Kvalitet i skolen/Kvalitehtta skuvllas St. dieđáhus nr. 35 (2007-2008) Mål og mening/Ulbmil ja oaivil </em>Vai ollašuhttit ulbmila <em type="italic">Máhttoloktemis lea </em>dalle deaŧalaš go leat bures organiseren skuvlagirjerájuid, mat speadjalastet buot fálaldagaid ja bargovugiid ovttaskas skuvllain. Skuvlagirjerájuid organiseren ja daid fálaldagaid fertet váldit vuolggasaji <em type="italic">Máhttolokten </em>oppalaš oasis, mii muitala muhtin muddui mo skuvlavázzin galga hábmet oahppiid. 4 </p>
<p>Duogáš ja plánenbargu Bargu <em type="italic">Strategiijaplána skuvlagirjerájuide joatkkaskuvllain Romssa fylkkas 2009-2012 </em>álggii njukčamánus 2007. Dalle čađahuvvui guorahallan joatkkaskuvllain skuvlagirjerádjobargiid gaskkas. Jearaldagat válde vuolginsaji sihke doaimmain ja ieš alddes teavstta sisdoalus dás <em type="italic">Handlingsplan for skolebibliotek i Troms 2002-2005 </em>nammasas plána (doaibmaplána skuvlagirjerájuide Romssas) <em type="italic">. </em>Buot skuvlagirjerádjobargit vástidedje guorahallamiid. Čalbmáičuohcci vástádus lei, ahte plána doaimmat leat hui unnán čađahuvvon. Ovdalgo plána doaibmagođii, lei sihke Romssa fylkkasuohkana oahppolávdegoddi ja kulturlávdegoddi dohkkehan dan. <em type="italic">Handlingsplan for skolebibliotek i Troms 2002-2005 </em>nammasaš plána dárogillii gávdno dáppe www.tromsfylke.no/skolebibliotek. Doaimmat mat evttohuvvojedje jagi 2002 plánas, leat dakkárat maid ain háliidit čađahit. Dat bođii čielgasit ovdan joatkkaskuvlla skuvlagirjerádjobargiid fágaforumas, mii lágiduvvui čuoŋománus 2007 Bardufosstun:s. Dán rájes lea dahkkon guorahallamat oahppiid, oahpaheaddjiid ja rektoriid gaskkas. Bohtosat guorahallamiin leat ságastallojuvvon bargojoavkkus mii šattai vuođđuduvvot strategiijaplána bargguin. Bargojoavku lei ná biddjon oktii skuvlagirjerádjobargiid ovddasteaddjit, oahpaheaddjit, rektorat, oahpahusetáhtta ja fylkkagirjerádju. Dán plána doaimmat leat dahkkon bargojoavku guorahallama vuođul. Doaimmat leat biddjon ovdan skuvlagirjerádjobargiide fágaforumas cuoŋománus 2008, dat lea leamaš gulaskuddamis ja biddjon ovdan konferánssas <span type="quote">“Strategiijaplána skuvlagirjerájuide Romssa fylkkas”</span> skábmamánu 11. – 12.b. 2008:s ja biddjon maiddái ovdan rektorčoahkkimis ođđajagimánu 28. b. 2009:s. 5 </p>
<p type="listitem">Ulbmil:</p>
<p>Ovddidit skuvlagirjeráju buorre oahppoarenain oahppiide ja resurssaguovddážiin oahpaheaddjiide</p>
<p>Doaibmabijut strategiijaplánas leat ráhkaduvvon vai dan ulbmila sáhttit juksat. Guorahallan čájeha ahte skuvlagirjerádju oahppoarenan lea váldoášši skuvlagirjerádjui. Skuvlagirjerádju oahppoarenan mearkkaša dat leat heivehuvvon oahppiid oahppo mielde. Skuvlagirjerádjobargiid organisatoralaš sajušteapmi ovttas pedagogalaš bargiin leat deaŧalaš dan oktavuođas, go profešuvnnat galget ovttasbargat láhčit dili ja ovddidit skuvlagirjeráju oahppoarenan oahppiide. Go bargu plánain álggii giđđat 2007, ledje dušše čieža skuvlagirjerádjobargi organiserejuvvon pedagogalaš njunušolbmuid vuollai. Plána bargoproseassas leat buot skuvlagirjerádjobargit ožžon ođđa organisatoralaš sajusteami. Vai olahit plána ulbmiliid fertejit doaimmat čuovvoluvvot. Fylkka oahpahushoavddas lea ovddasvástádus dán barggus, ja velá čađahit jahkásaš árvvoštallamiid. Girjerájufágalaš gealbu ovttas pedagogalaš gealbbuin leat dárbbašlaš ovddidit skuvlagirjerájuid buorre oahppoareain. Skuvlagirjeráju máhttolokten pedagogalaš resurssan ja geavaheapmai ferte addit oahppu sihke bargiide ja oahpaheaddiide. Go evttohus skuvlagirjerádju pedagogalaš resurssan leat čatnon bargiide sáhttá dat ovddiduvvot buorre oahppoarenain oahppiide. 6</p>
<p>Skuvlagirjerádju oahppoarenan galgá leat organiserejuvvon fysalaččat ja digitálálaččat dán láhkai ahte oahppit álkkit gávdnet daid girjjiid ja eará mediaid maid sii dárbbašit iežaset bargguide. Skuvlagirjerádju galgá álu leat oahppiid olámuttos ja galgá geasuhit oahppiid geavahit dan. Skuvlagirjerájut leat deaŧalaš doaibma diehtojuohkingealbbu olis ja maiddái sáhttit veahkehit loktet oahppiid ja oahpaheaddjiid digitála gealbbu. Dat oahppovuogádat maid fylkkasuohkana skuvllat iešguđetge áiggis geavahit leat deaŧalaš diehtojuohkinareanain skuvlagirjerájuide ja deaivvadanbáikkiin oahppiide ja girjerádjobargái. Oahppovuođudat galgá leat deaivvadanbáiki buohkaide geat barget skuvlagirjerájuin, muhto sáhttá maiddái doaibmat deaivvandanbáikin gaskal oahpaheaddjiid ja skuvlagirjerádjobargiid. Lohkanovddidan bargguin ja girjjálašvuođagaskkustanprošeavttain leat leamaš positiiva beaktu ja barggu ferte joatkit. Rávis olbmuin geain leat vuoigatvuohta joatkkaohppui leat áibbas eará girjerádjodárbbut go nuorra oahppiin joatkkaskuvllain. Ovttasbargu gaskal skuvlagirjerájuid, álbmotgirjerájuid ja fylkka oahpahusetáhta sáhttá addit dán jovkui heivehuvvon girjerádjofálaldaga. Skuvlagirjerájut Romssa fylkkas álggahit dál oktasaš ohcamuša gos ráhkadit máŋggaid álbmot-, skuvla- ja fágagirjerájuid elektrovnnalaš girjerádjokatalogain fylkkas. <em type="italic">Girjerádjoreforbma 2014 </em>galget guorahallat galgetgo Romssa skuvlagirjerájut ráhkadit oktasaš kataloga mii addá buot fylkka oahppiide seamma fálaldaga. Daid oktasaš skuvlagirjerádjoresurssat šaddet buoremus lági mielde ávkkálaš olles fylkii. 7 </p>
<p>Skuvlagirjerádju: oktasaš ovddasvástádus </p>
<p>Kvaliteahtta oahppiid oahpamis leat sorjavaš máŋggaid osiin, earret eará buorre skuvlagirjerádjofálaldagas mii leat heivehuvvon skuvlla pedagogalaš doibmii. Buorre skuvlagirjerádjofálaldat ferte ovddiduvvot ovttasbarggus gaskal máŋggaid oasálaččain skuvlaservodagas, oahppiid rájes gitta mearrádusaid dahkiide ja skuvlaoamašteaddjiide. Skuvlagirjerádju leamaš dávjá geavahuvvon dušše skuvlagirjerádjobargi ovddasvástádussan, ja muhtimin identifiserejuvvon skuvlagirjerádjobargiin. Dán nanne guorahallama mii dahkkui ovdal strategiijaplána ráhkaduvvui. Ollu oahpaheaddjit čujuhit goit iežaset vástádusain ahte sii maiddái fertejit dovdat ovddasvástádusa ovddidit skuvlagirjerájuid. Muhtin rektorat sávvet ahte skuvlagirjerádjobargit galget ovddidit skuvlagirjerájuid ja skuvlagirjerájuid beroštumiid buorebut. Skuvlagirjerádjobargit dadjet goitge iežaset vástádusain ahte sis leat dávjá unnán vejolašvuođat ovdanbuktit skuvlagirjeráju. Oktasaččat čájehit vástádusat ahte iešguđetlágan ovddasteaddji joavkkut ja áššedovdit oaivvildit ahte skuvlagirjerájuid ovddideamit leat oktasaš ovttasvástádus. Dát guoddu lea oktiidoallevaš Máhttodepartemeantta cealkámušain Skuvlagirjerádjoprográmma birra gos boahtá ovdan ahte skuvlagirjerádju galgá sajáiduvvat buorebut skuvlii. Ovttaskas skuvllas lea rektora ovddasvástádus sajáiduhttit skuvlagirjeráju skuvlla pedagogalaš doibmii, muhto dat lea oahpahusetáhtta oahpahushoavddas geas lea bajimuš ovddasvástádus. 8 </p>
<p><em type="bold">Doaibma 1 </em>Ásahit ovddidanjoavkku skuvlagirjerádjui Ulbmil ovddidit skuvlagirjeráju šaddat buorre oahppoarenain buot oahppiide ja resursaguovddážiin oahpaheaddjiide, eaktuda nu ahte skuvlagirjerádju šaddá oktasaš ovddasvástádussan skuvllas. Oahppit, oahpaheaddjit, rektorat ja skuvlagirjerádjobargit fertejit bargat ovttas ovddidit skuvlagirjeráju. Ferte vuođđodit ovddidanjoavkku skuvlagirjerádjusis juohke skuvllas, gos leat namuhuvvon joavkkuid ovttasteaddjit. Dákkár joavku galgá čájehit ahte skuvlagirjeráju ovdáneapmi skuvllain leat oktasaš ovddasvástádus. Rektoris lea ovddasvástádus doibmii <em type="bold">Doaibma 2 </em>Ráhkadit jahkeplánaid skuvlagirjerádjui Dego oassi barggus láhčit dili skuvlagirjerádjui nugo oahppoarenan oahppiide ja resurssaguovddážin oahpaheaddjiide leat dárbbašlaš ráhkadit jahkeplánaid skuvlagirjerádjui. Jahkeplána ferte čadnot skuvlla doaibmaplánii, skuvlla fálaldahkii ja luohkkáceahkkái, ja čájehit doaimmaid gos skuvlagirjerádjusis leat deaŧalaš rolla. Dat sáhttet leat fáddá- ja prošeaktabarggut, sierra fáttát, geavaheaddjioahpahusas oahppiide, geavaheaddjioahpahusas oahpaheaddjiide, luoikkahit nuvtta oahppogirjjiid, lohkanmovttideapmi ja eksámenaáigodagat. Skuvlagirjerádjobargis lea ovddasvástadus doibmii 9 </p>
<p><em type="bold">Doaibma 3 </em>Ásahit fágaforuma deaivvadanarenan Fágaforumas lea oktasaš deaivvandanarena buot skuvlagirjerádjobargiide joatkkaskuvllas. Dat forum gos leat vásáhuslonuheapmi, diehtojuohkin ja plánen. Forumas lea guovddáš doaibma plána ollašuhttit. Fágaforum ferte organiseret nu ahte dat šaddá buorre fágalaš deaivvadanbáiki. Oahpahusetáhtas lea ovddasvástádus doibmii <em type="bold">Doaibma 4 </em>Árvvoštallat vuođđudit koordináhtordoaimma skuvlagirjerájuide Okta koordináhtor galgá bargat áŋgirit skuvlagirjerádjogažaldagain ja skuvlagirjerádjobargi lea oktavuođaolmmoš oahpahusetáhttii ja fylkkagirjerádjui. Koordináhttoris galgá maiddái leat oktavuohta systemaskáhppojeaddjái ja digitála resurssaid skáhppojeaddjiide. Koordináhtor galgá lágidit čoahkkimiid ja kurssaid skuvlagirjerádjobargiide ja ovttas bargat oahpahusetáhtain ja fylkkagirjerájuin, ja earret eará čuovvut strategiijaplána skuvlagirjerájuide Romssa fylkkas ja skuvlagirjerádjoprográmma maid Máhttodepartemeanta lea ráhkadan. Oahpahusetáhtas lea ovddasvástádus doibmii 10 </p>
<p>Máhttolokten </p>
<p>Máhtto lea mávssolaš kvalitehttii. Máhttolokten lea lassi oahppu ja joatkkaoahppu, mas lassi oahppu lea eahpeformálalaš máhttolokten ja sisttisdoallá lassi oahppokurssaid, čoahkkimiid ja fierpmádatbargguid go fas joatkkaoahppu lea formálalaš máhttolokten ja addá oahppočuoggáid. Vai juksá ulbmiliid skuvlagirjeráju geavahusas lea dárbbašlaš ahte buot dásiin skuvllain leat gealbu skuvlagirjerájusa birra, mearrádusaid dahkkiid rájes oahppiid rádjái. 11 </p>
<p><em type="bold">Doaibma 5 </em>Čađahit geavaheaddjioahpahusa oahppiide Oahppit galget oažžut oahpahusa skuvlagirjeráju geavahussii, ja oahpahus ferte čadnot oahppodillái nu ahte oahppit ožžot buoremus lági mielde ávkki das. Geavahusoahpahusa lea eanet go diehtojuohkin skuvlagirjeráju birra, ja ferte gullat skuvlla oahpahusplánii. Oahpahus diehtojuohkingealbbus, gáldokritihka ja digitála mediaid geavahusas leat suorggit maid ferte deattuhit. Rektoris lea ovddasvástádus doibmii <em type="bold">Doaibma 6 </em>Čađahit oahpahusa oahpaheaddjiide geavahit skuvlagirjeráju oahppoarenan oahppiide Oahpaheaddjiid guottut – ja gealbu skuvlagirjeráju geavahussii oahpahusbarggus leat deaŧalaččat oahppiide skuvlagirjeráju geavahusas. Danin oahpaheaddjit fertejit ovttasbargat skuvlagirjerádjobargiiguin lágidit ja ovddidit skuvlagirjeráju oahppoarenan. Oahpaheaddjit galget máhttit bagadit oahppiid skuvlagirjeráju geavahusas, ja erenoamáš deattuhit diehtojuohkinmáhttu ja gáldokritihkka. Ferte árvvoštallat ráhkadit oktasaš plána joatkkaskuvllaide fylkkas. Oahpahusetáhtas lea ovddasvástádus doibmii 12 </p>
<p><em type="bold">Doaibma 7 </em>Oktasaš máhttoloktendoaimmat skuvlagirjerádjosuorggis skuvlagirjerádjobargiide ja oahpaheaddjiide Vai skuvlagirjerádju nákce ovddiduvvot buorre oahppoareanan Romssa joatkkaskuvllain, fertejit skuvlagirjerádjobargit, oahpaheaddjit ja skuvlajođiheaddjit buohkain leat oktasaš áddejupmi mii skuvlagirjerádju lea ja makkár vejolašvuođat dan geavahusas leat. Vai nákce ollašuhttit dán, fertet čađahit oktasaš máhttoloktendoaimmaid mat čalmmustahttit skuvlagirjeráju. Máhttoloktendoaimmat sáhttet leat oktasaš plánenčoahkkimat gitta stuorát kursačoagganeapmai. Oahpahusetáhtas lea ovddasvástádus doibmii <em type="bold">Doaibma 8 </em>Pedagogalaš máhttolokten skuvlagirjerájubargiin Skuvlagirjerádju oahppoarenan lea okta pedagogalaš fálaldat. Danin lea lunddolaš ahte skuvlagirjerádjobargiin leat gealbu láhčit dili oahppiide skuvlagirjeráju geavahussii oahpporesurssan ja heivehit skuvlagirjeráju oahppoarenan. Danin ferte láhčit dili nu ahte skuvlagirjerádjobargit ožžot pedagogalaš máhttoloktema girjeráju geavahussii oahppoarenan ja pedagogalaš resurssan. Oahpahusetáhtas lea ovddasvástádus doibmii 13 </p>
<p>Olámuttos skuvlagirjerádju </p>
<p>Skuvlagirjerájut leat oahppoarenat ja danne dat galget leat oahppiide olámuttos olles skuvlabeaivvi, veardit Oahpahuslága. Skuvllain ferte leat plána mo sáhttit fuolahit jus skuvlagirjerájut leat bargiid haga. Skuvlagirjerádju lea maiddái kultuvrralaš doaimmaid deaivvadanbáiki, earret eará Kultuvrralaš skuvlaseahka. Skuvlagirjerádju lea maiddái sosiálalaš deaivvadanbáiki oahppiide. 14 </p>
<p><em type="bold">Doaibma 9 </em>Čađahit iešluoikkaheami Iešluokkaheapmi dagaha skuvlagirjeráju čoagganemiid ja oahppogirjjiid oahppiide ja oahpaheaddjiide olámuttos, dasgo girjjiid ja eará mediaid luoikkaheapmi ii leat sorjavaš skuvlagirjerádjobargis. Ollu oahppit leat dasa lassiin hárjánan iešluoikkaheapmái vuođđoskuvllas ja álbmotgirjerádjusis. Rektoris leat ovddasvástádus doibmii <em type="bold">Doaibma 10: </em>Váldit geavahussii oahppovuođudaga Frontera veahkkeneavvun skuvlagirjerádjusis Vai ávkkástallat girjeráju oahppoarenan fertet maiddái girjerádju aktiivalaččat geavahit Frontera, mii lea guovddáš pedagogalaš veahkkeneavvu joatkkaskuvllain Romssa fylkkas. Skuvlagirjerádjobargiin ferte leat gealbu prográmma geavahit seamma láhkai go oahpaheaddjiin maid leat. Ferte ásahit bargojoavkku mii sáhttá geahččat makkár vejolašvuođat Frontera geavahusas lea veahkkeneavvun girjeráju oahpahusas ja márkanastimis. Seamma lágan geavahus ferte buot skuvllain leat ovdamunni oahppiide, oahpaheaddjiide ja skuvlagirjerádjobargiide. Ovddidanjoavkkus lea ovddasvástádus doibmii 15 </p>
<p><em type="bold">Doaibma 11 </em>Plánačoavddus ja skoađas ferte heivehit girjerádjui oahppoarenan Plánačoavddus ja skoađás ferte leat hábmejuvvon dan vuođul ahte skuvlagirjerádju lea dego oahppoarena. Doppe ferte leat earret eará iešguđetlágan hábmejuvvon bargosajit: Jaskat muhtimiidda, buorit bargosajit joavkkuide ja bargosajit loktes diliide. Čoakkáldagaid fertet organiseret ja bidjat ovdan dan láhkai ahte dat leat olámuttos oahppiid bargodili mielde. Ovddidanjoavkkus lea ovddasvástádus doibmii <em type="bold">Doaibma 12 </em>Ovddidit skuvlagirjeráju čoakkáldagaid skuvlla fálaldagaid vuođul Čoakkáldagat galget sisttisdoallat buot girjjiin, áigečállagiin, áviissain, filmmain, musihkain ja digitálalaš mediain jna., ja dát fertejit ovddiduvvot skuvlla fálaldaga ja <em type="italic">Máhttoloktema </em>mielde. Erenomážit galgá váldit sámegiela ja kulturmáhttu ja máŋggaidgielat fálaldagaid. Oahpaheaddjiid galget mielde bargguin ovttas girjerádjobargiiguin ovddidit čoahkkáldagaid. Skuvlagirjerádjubargis lea ovddasvástádus doibmii 16 </p>
<p>Ovttasbargu </p>
<p>Skuvlagirjeráju ovdaneapmi lea sorjavaš buorre ovttasbarggu skuvlla siskkáldasas, muhto maiddái eará oassebeliin. Fágalaš ja ámmátlaš ovttasbargu gaskal skuvlagirjerádjobargiid galget fuolahuvvot. Skuvlagirjerájuid bargit galget ovttaskasat ja joavkun ovttasbargat ovttain koordináhttoriin skuvlagirjerájuin, fylkkagirjerájuin ja oahpahusetáhtas. Lea lunddolaš ásahit ovttasbarggu gaskal skuvlagirjerájuid ja álbmotgirjerájuid ja skuvllaid gaskkas. Rektorat ja oahpahusetáhta fertejit maiddái ovttasbargat. <em type="italic">Álbmotgirjerádju láhka </em>nanne ahte fylkkagirjerájus galgá leat šiehtadussii čadnon ovttasbargat fylkkasuohkana skuvlanjunnužiin ja fylkkagirjerájuin fágalaš gealbbu biddju geavahussii dárbbu mielde skuvlaeiseváldiide. 17 </p>
<p><em type="bold">Doaibma 13 </em>Láhčit dili ovddidit girjjálašgaskkusteami ja lohkanmovttidahttin Dilli ferte heivehuvvot girjjálašvuođagaskkusteapmái ja lohkanmovttidahttinprošeavttaide. Romssa fylkka nuorat lohket - lea vuođđu <em type="italic">Handlingsplan for skolebibliotek i Troms 2002-2005 </em>nammasaš prošeavttas. Dat nannejuvvui vel eanet doaibmaplánain <em type="italic">Atte saji lohkamii. </em>Doaibma lea bures sajáiduvvan máŋgga skuvllas, muhto berrešii viidáseappot ovddiduvvot ovttasbargguin dárogielat oahpaheaddjiin earret eará heivehit dárogiel guovttedimmofágan. Fylkkagirjerádjusis lea ovddasvástádus doibmii <em type="bold">Doaibma 14 </em>Fuolahit buoret skuvlagirjerádjofálaldaga rávis olbmuide geat váldet joatkkaoahppu Álbmotgirjerádju lea muhtin oktavuođain eanet heivehuvvon oahppogirjerádju rávis olbmuide geat váldet joatkkaoahppu. Ovttasbargu gaskal joatkkaskuvlla skuvlagirjeráju ja álbmotgirjeráju leat hui dárbbašlaš sihkkarastit buoret skuvlagirjerádjofálaldaga rávis olbmuide geat váldet joatkkaoahppu, veardit “ <em type="italic">Strategiplan for voksenopplæring 2007-2012” </em>. Skuvlagirjerájuin ja oahpahusetáhtas leat ovddasvástádusat doibmii 18 </p>
<p><em type="bold">Doaibma 15 </em>Álggahit guorahallat oktasaš elektrovnnalaš oktasaš girjerádjokataloga joatkkaskuvllaide Katalogat joatkkaskuvllain dahkat olámuttos regionálalaš ovttasohcamuša bokte Romssa fylkkas. Dattege guorahallat oktasaš elektrovnnalaš girjerádjokataloga joatkkaskuvllaide. Diekkár guorahallan addá dárbbašlaš vuolggasaji makkár doaimmat fertejit leat ovdalgo dat biddjojit geavahussii. Ferte maiddái ráhkadit oktasaš njuolggadusvuođu geavahussii skuvlagirjerájuid čoakkáldagain. Guorahallan galgá leat gárvvis juovlamánu 1. b. 2009. Oahpahusetáhtas lea ovddasvástádus doibmii 19 </p>
<p>Plána lea ovttasbargu gaskal</p>
<p>Romssa fylkkasuohkana oahpahusetáhta ja Romssa fylkkagirjeráju</p>
<p>Govat: Aud Tåga . 20</p>
</body></document>
