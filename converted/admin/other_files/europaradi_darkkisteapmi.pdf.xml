<document xml:lang="sme" id="no_id">
  <header>
    <title>Europaráđi dárkkisteapmi</title>
    <genre code="admin"/>
    <author>
      <unknown/>
    </author>
    <wordcount>907</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.manskligarattigheter.se/Media/Get/601/nordsamiska-pdf</origFileName>
    <parallel_text xml:lang="sma" location="europaraerien_goeredimmie.pdf"/>
    <parallel_text xml:lang="smj" location="europarade_guoradallam.pdf"/>
    <metadata>
      <uncomplete/>
    </metadata>
    <version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Europaráđi dárkkisteapmi Ruoŧa čađaheamis Europalaš njuolggadusa guovllulaš- ja</p>
    <p>veahádatgielaid váras.</p>
    <p>Europaráđi áššedovdilávdegoddi, guovllulaš- ja veahádatgielaid geavaheamis, lea dárkkistan mainna láhkái Ruoŧŧa lea čađahan njuolggadusa ja almmuhan ráportta juovlamánu 6</p>
    <p>beaivvi 2002. Das maŋŋil lea Europaráđi ministarlávdegoddi, geassemánu 19 beaivvi 2003, mearridan buktit muhton ávžžuhusaid Ruttii. Dás čilgejuvvojit bohtosat áššedovdilávdegotti ráporttas ja ministarlávdegotti ávžžuhusat. Áššedovdilávdegotti bohtosat Dás buktá Lávdegoddi ovdan valdoáicamušaid Ruoŧa meannudeamis dán njuolggadusa. A. Ruoŧa dohkkeheapmi šiehtadussii ráhkada buori geainnu positiivalaš ovdaneapmái</p>
    <p>das movt suddjet ja ovddidit guovllulaš- ja veahádatgielaid Ruoŧas. Dát lea</p>
    <p>ollislaččat seamma vuoiŋŋas ja vuođđujurdagis go njuolggadusa sisdoalus lea. Lávdegoddi oaidná dán dohkkeheami duođastussan dasa ahte gávdno politihkalaš áigumuš suddjet ja ovddidit guovllulaš- ja veahádatgielaid Ruoŧa riikkas.</p>
    <p>B.  Lávdegoddi áicá ahte Ruoŧa eiseváldit leat duohta doaibmágoahtan dása lágaid</p>
    <p>bokte. Ođđa lágaid sisdoallu ráhkadit vuođu negatiivalaš bohtosiid bisseheapmái, dakkarat leat vuhtton maŋemus logiid jagiin. C.  Ođđa giellalágat adnojit baicce guovllulaččat muhton gielddain Norrbottena leanas. Davvi- ja julevsámegillii ja meänkieli váras dat lea doarvái. Dát guovllulaš geavaheapmi lea váddásit suomagilli danin go dušše 5% dain geat hupmet dán orrot dáid guovlluid siste. Lávdegoddi goitge oaidná ahte odne lea duohta ságastallan jođus dan áššis ja lávdegottis lea doaivva ahte dát proseassa dagaha ahte suomagiella dađistaga láktasa maiddái eará báikkiide gos Suomagiella buori muddui lea geaváhusas. D.  Lávdogoddi lea maiddái fuobman ahte Oarjánsámigiela árbevirolaš vuođđu lea olggobealde dan guovllu mii oažžu Part III doarjaga. Oarjánsámigiela dilli lea oalle hearki ja lávdegotti oainnu mielde lea dárbu erenoamáš doaimmaide maid bokte suddje ja ovddida giela. E.  Dála policy mii guoská guovllulaš- ja veahádatgielaide Ruoŧas lea vuođđuduvvon</p>
    <p>easkáládje ja erenoamáš lágat dása leat dohkkehuvvon. Ovdal jagi 1999 ledje giellalágat čálakeahttes ja praktiikalaš doaimmat dahkkoje summal. Maŋŋá go giellalágat ledje dohkkehuvvon dahkkoje lágalaš doaimmat veahádatgielaid suddjema ja ovddideami váras. F.  Romani ja Yiddish gielat oažžut Part III suoji. Muhto orrot gávdnume váttisvuođat oahpahit Romani gielad. Dattege lea lávdegoddi fuobmán ahte ovttasbargu Romaid ja eiseváldiid gaskkas lea álggáhuvvon. Dát lea dagahan ahte guokte doaimma leat álggahuvvon. Vuosttaš lea dat ahte oahppuneavvagat leat ráhkaduvvon ja nubbi lea dat ahte oahpaheaddjiid oahpahus lea álggahuvvon. Deaŧálaš oassi dán buori</p>
    <p>ovdaneamis lea dat ahte iešguđet Romani giela ovddasteaddjit leat ráhkádan oktasašbarguortnega. G. Praktiihkalaš ollášuhttin máŋggain geatnegašvuođain mat gullet njuolggádussii leat gitta das movt guovllulaš ja baikkálaš eiseváldit meannudit áššiid. Lávdegoddi lea áicán ahte go dakkar doaimmat eai leat dahkkon iešguđet eiseváldiin, de dat lea oažžun dan bohtosa ahte geatnegašvuođat eai leat váldon vuhtii.Dan vaikko lágalaš</p>
    <p>vuođđu dása lea ráhkaduvvon. Lávdegotti oainnus dát lea struktuvrralaš váilevašvuohta man eiseváldit berreše dárkkistit. Dat galggašii dahkkot dainna ulbmiliin ahte sihkkarastet praktiihkalaš geavaheami geatnegašvuođain. H.  Dat struktuvrralaš váilevašvuohta boahtá čielgasepmosit oidnosii oahpahusas. Osahpahus lea deaŧálaš oassi guovllulaš- ja veahádatgielaid suddjemis ja</p>
    <p>ovddideamis. Danin lávdegoddi deattuha dárbbu bidjat erenoamáš doaimmaid johtui, dakkariid mat dahket oahpahusa dain gielain, dahje dáidda gielaide, eanet vejolažžan. Fásta vákšun ja reportaid ráhkadeapmi ja almmuheapmi veahádatgielaid oahpahusa birra orro leat váilevaš. Lávdegoddi gávnnaha maiddái ahte oahpaheaddjiid hárjehusat ja oahppuneavvuid buvttadeapmi lea erenoamáš deaŧálaš go galgá ollášuhttit daid</p>
    <p>geatnegašvuođaid, ja ahte dás lea ollu maid máhttá buoridit. I.  Váldo váttisvuohta go geavaha veahádatgiela dikkiin ja almmolaš hálddáhusain orro leat dat ahte gelbbolašvuohta váilu dasa movt buvttada čálálaš materiale dain gielain. Njálmmálaš gulahallan orro doaibmame bures Suoma ja Meänkiela oktavuođain, muhto ii leat dohkkehahtti Sámigiela oktavuođas. Ulbmil ja mihttomearri dán njuolggadusas lea movttidahttit guovllulaš- ja veahádatgielaid geavaheami dain oktavuođain. Dat ahte juridihkalaš áššebáhporat ja dohkálaččat jorgaluvvon láhkateavsttat gávdnoše ovdamearkan veahádangielaide livcce veahkkin ovddidit ja buoridit daid gielaid geavaheami almmolaš oktavuođain. J.  Govva man Lávdegoddi lea oažžun lea ahte guovddáš eiseváldit leat álggáhan rabas ságastallama guovllulaš- ja veahádatgielaid ovddasteaddjiiguin. Lávdegotti oainnu mielde berreše eiseváldit árvvoštallat vejolašvuođa vuođđudit fasta gulahallanbáikki man doaibma galggašii leat báikin gos veahádatgielagat máhtáše ságastallat gaskaneaset ja eiseváldiiguin. Dákkár báiki livcce maiddái movttidahttit eanet beaktilis dieđihanpolicy danin go iešguđet gielaid ovddasteaddjiin livcce álkkibut geavahit daid vejolašvuođaid mat stáhta bealde fállet. K.  Odná servodagas lea medias deaŧálaš doaibma movttidahttimis guovllulaš- ja</p>
    <p>veahádatgielaid geavaheami. Lávdegotti mielas livcce buorre gos doaimmat dahkkoše nu ahte TV ja radiosáddagat šattaše vejolažžan oaidnit ja gullat maiddái veahádatgielan. Dás vuordá lavdegoddi buori ovdaneami Ruoŧas go boahttevaš áiggi</p>
    <p>árvostallá dili Ruoŧas. Heajot bohtosat leat oidnon go árvoštallá áviissaid</p>
    <p>buvttadeami veahádatgielain. Sámigielas ii gávdno oktage áviisa, ja Meänkielis ii gávdno báljo miige. Go eiseváldit dovdet dán dili, de vuordá lávdegoddi boahtte čoahkkimis oažžut dieđuid mat čilgejit movt dát lea buoriduvvon. L. Ruoŧa eiseváldit leat viidásit ovddideami doarjaga veahádatgielagiid kultuvrra</p>
    <p>beallái. Rájaid rasteajeaddji doaimmat leat bures ovdánan máŋgga beliin ja dat guđet ságastit veahádatgielaid leat buorit vejolašvuođat searvat gaskariikkalaš oktasašbargguide. Europa Ráđi Ministarlávdegotti ávžžuhus Ruoŧa meannudeamis dán njuoggádusas. Ministarlávdegoddi, Europa Njuolggádus guovllulaš- ja veahádatgielaid artihkal 16 mielde; Váldit vuhtii ahte Ruoŧŧa, guovvamánu 9 beaivvi 2000 lea dohkkehan dan neavvaga;</p>
    <p>Fuomašit ahte Áššedovdilávdegoddi lea árvvoštallan njuolggadusa, ja geahččan movt Ruoŧŧa lea geavahisgoahtán dan;</p>
    <p>Váldán vuhtii daid cealkiid maid Ruoŧa eiseváldit leat dahkan áššedovdilávdegotti</p>
    <p>fuomášumiide:</p>
    <p>Muitime ahte dán árvvoštallama vuođđu leat dat dieđut maid Ruoŧŧa lea addán álgo</p>
    <p>rapporttain, ahte lassedieđut mat leat addon Ruoŧa eiseváldiin, dieđut addon ásahusain ja</p>
    <p>servviin mat leat vuođđuduvvon Ruoŧas, dieđut leat maiddái boahtán dalle go</p>
    <p>áššedovdilávdegoddi lea mannan Ruoŧas, Árvala ahte Ruoŧa eiseváldit váldet vuhtii áššedovdilávdegotti fuomášumiid, ja vuoruhit</p>
    <p>daid:  farggamusat ráhkadit eavttuid mat nannejit oahpahusa guovllulaš- ja veahádatgielaid váste, háhket oahppomateriala ja buoridit oahpaheaddjiid oahpu buot dásiin oahpahusas.  ráhkadit buriid eavttuid mat movttidahttet ahte Sámigiella, Suomagiella ja Meänkieli geavahuvvojit lágalaš ja hálddáhuslaš eiseváldiid gaskas,das oaivvilduvvo dain čujuhuvvon guovlluin Norrbottenis:  movttidahtta/ dahká vejolažžan ahte vuođđuduvvo/ jođihuvvo goitge okta áviisa Sámigielas ja Meänkielis;  almmolaš hálddahusas buoridit dili Suomagielagiidda olggobealde Suoma hálddahuslaš guovllu, erenoamážit oahpahusa bealde.</p>
  </body>
</document>
