<document xml:lang="sme" id="no_id"><header><title> 
Disse stillingene lyses ut så snart oversettelse foreligger -
</title><genre code="admin"/><author><unknown/></author><wordcount>506</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision$; </version></header><body><p xml:lang="nob"><em type="bold">(kommunevåpen/kommunenavn samisk/norsk) </em></p>
<p>Gáivuona suohkan lea eanandoallo- ja guolástansuohkan Davvi-Romssas birrasiid 2 400 ássiin. Dálošvággi lea suohkana hálddahusguovddáš. Suohkanis lea doaimmalaš kultuvrralaš biras, e.e. suohkana musihkkaskuvllas leat olu fálaldagat. Dáppe lea erenoamáš luondu gos leat buorit vejolašvuođat bivdit, guolástit ja muđui golahit ásttoáiggi olgodoaimmaiguin. E6-bálggis manná suohkana guovddáš osiid čađa. Gáivuona suohkan gullá Davvi-Romssa ja Finnmárkku doaibmaguvlui gos leat vearrogeahpádus, studieloanaid geahpádus ja eanet mánáidoadju. Suohkan lea gokčan mánáidgárdedárbbu. Suohkan gullá sámelága giellanjuolggadusaid hálddašanguvlui.</p>
<p><em type="bold">Veahkkedik </em><em type="bold">šu </em></p>
<p>DRO-bálvalusas lea rabas 70% fásta virgi, álgin farggamusat. Bargobáiki lea dán áiggis Gáivuona dearvvašvuođaguovddáš. Lea turnusbargu. Virgi bálkkáhuvvo soahpamušdiliid mielde. Ossodatjođiheaddji Agnes Nilsen, tel. 777 19304, vástida gažaldagaid virggi birra.</p>
<p><em type="bold">Buohccedikšu </em></p>
<p>DRO-bálvalusas lea rabas gaskaboddosaš virgi 01.07. rájes. Bargobáiki lea dán áiggis siidabuohccedikšu. Ohcci ferte leat almmolaččat dohkkehuvvon buohccedikšu. Ohcci ferte vuosehit viehka ođđa dearvvašvuođaduođáštusa go álgá bargui. Virgi bálkkáhuvvo bálkárámma 10.3 mielde, bc. 29 rájes. Ossodatjođiheaddji Oddveig Cock, tel. 777 19303, vástida gažaldagaid virggi birra.</p>
<p><em type="bold">Viessohoaiddár </em></p>
<p>Lea rabas 100% virgi viessohoaiddárin. Bargobáikkit leat dán áiggis Olmmáivákki skuvla, Goržži mánáidgárdi ja Marielund. Oidit ohcciid elektro- ja huksenfágareivviin. Virgi bálkkáhuvvo oahpu ja bargohárjáneami ektui. Roald Elvenes, tel. 777 19244, ja Ragnvald Larsen, tel. 777 19 245, vástideaba gažaldagaid virggi birra.</p>
<p xml:lang="nob"><em type="bold">Ossodatinšenevra </em></p>
<p>Doaibma- ja jođihanossodagas lea rabas 60% fásta virgi ossodatinšenevran. Váldobargu lea huksen- ja rustetfágain. Gáibidit oahpu inšenevraskuvllas dahje alit dásis, muhto árvvoštallat maid ohcci gii lea vázzán teknihkalaš fágaskuvlla ja geas lea heivolaš bargohárjáneapmi. Ohcci ferte leat hutkái, njuovžil ja máhttit ovttasbargat. Ohccis ferte leat biila. Virgi bálkkáhuvvo soahpamušdiliid mielde. Roald Elvenes, tel. 777 19244, vástida gažaldagaid virggi birra.</p>
<p><em type="bold">Birasbargi/Viessohoaiddár </em></p>
<p>Báhtareaddji vuostáiváldima oktavuođas lea rabas 100% virgi birasbargin/viessohoaiddárin. Barggut leat: heivehit ja veahkehit orrunsajiiguin, veahkehit báhtareddjiid sajáiduvvat, bargat báhtareddjiiguin geain leat erenoamáš dárbbut, ja báhtareaddjijoavkku siskkáldas birasbargu. Virgi lea gaskaboddosaš ja bistá goit 18.05.01 rájes 18.08.01 rádjái. Bargoáigodat sáhttá guhkkiduvvot 31.12.01 rádjái.</p>
<p>Virgi bálkkáhuvvo oahpu ja bargohárjáneami ektui. Báhtareaddjekonsuleanta Inger Vatne, tel. 777 19241, vástida gažaldagaid virggi birra.</p>
<p><em type="bold">Prošeaktajođiheaddji Gáivuona lagasbirasguovddáš </em></p>
<p>Gaskaboddosaš 100% prošeaktajođiheaddjevirgi rabas. Álgin farggamusat, bargoáigodat bistá 30.06.00 rádjái. Lagasbirasguovddáža váldobargu lea gaskkustit oktavuođa lagasbirrasa ássiid gaskkas. Ohcat olbmo gii sáhttá bargat iešheanalaččat ja gii lea bargan eaktudáhttolaš organisašuvnnas ovdal.</p>
<p>Deattuhit hárjáneami sulasaš bargguin, ja hutkáivuođa, njuovžil vuođa ja ovttasbargoattáldagaid.</p>
<p>Bálkkáhuvvo bc. 25.</p>
<p>Stivrajođiheaddji Bjørn Ingen Mo, tel. 77 71 64 81, vástida gažaldagaid virggi birra.</p>
<p><em type="bold">Oahpaheaddjevirggit </em></p>
<p>Dan eavttu mielde ahte rámmadiibmolohku dohkkehuvvo, almmuhit gitta 8 virggi. Bargobáikkit leat Olmmáivákki ja Dálošvákki mánáid- ja nuoraidskuvllat, ja Ruollalluovtta mánáidskuvla, álgin 01.08.01. Soames virggit leat gaskaboddosaš virggit mat bistet jagi. Mii dárbbahit oahpaheddjiid ee. dakkár gelbbolašvuođain: erenoamášpedagogihkka, guovttegielatvuohtapedagogihkka, sámegiella, suomagiella, duiskagiella, eŋgalsgiella, musihkka, IKT ja lásmmohallan.</p>
<p>Gáit virggiide leat bálká- ja virgáibidjan gusttovaš lágaid, soahpamušdiliid ja njuolggadusaid mielde.</p>
<p>Ossodatjođiheaddji Øyind Rundberg, tel 777 19267, ja personaljođiheaddji Karin Karlsen, tel. 777 19211, vástideaba gažaldagaid virggiid birra.</p>
<p><em type="bold">Guoská gait virggiide </em></p>
<p>Jus muđui leat seammá eavttut, ja jus ii boađe ovdan almmuhusteavsttas, de manná ohcci gii máhttá sámegiela ovddabeallái.</p>
<p>Ohccit sáhttet gohččot jearahallamii.</p>
<p>Gokčat fárrengoluid suohkana njuolggadusaid mielde.</p>
<p>Bákkolaš penšunortnega lahttovuohta KLP:s.</p>
<p>Biddjo virgái guoskevaš lágaid, njuolggadusaid ja soahpamušdiliid mielde.</p>
<p>Ohcan oktan duođaštuvvon skuvla- ja bargoduođaštusaiguin sáddejuvvo</p>
<p><em type="bold">Gáiv </em><em type="bold">uona suohkan, 9148 Olderdalen ovdal 10.05.01. </em></p>
</body></document>
