<document xml:lang="sme" id="no_id"><header><title>Fylkkaplána 2008-2009</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>15311</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://www.tromsfylke.no/LinkClick.aspx?fileticket=zDpQr3CVggA%3d&amp;tabid=307</origFileName><parallel_text xml:lang="nob" location="fylkesplanfortroms200820090000.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sisdoallu: 1 </p>
<p>ÁLGGAHEAPMI ........................................................................................................................................ 1 1.1 </p>
<p>OVDASÁTNI .......................................................................................................................................... 11.2</p>
<p>FYLKKASUOHKANA ROLLA, SEARVÁLAS BARGU JA OVTTASBARGOŠIEHTADUSAT................................ 31.3</p>
<p>FYLKKADIKKI MEARRÁDUS .................................................................................................................. 41.4</p>
<p>VIŠUVDNA ............................................................................................................................................ 41.5</p>
<p>BAJIMUŠ ULBMILAT .............................................................................................................................. 51.6</p>
<p>ÁLBMOT- JA BARGOSTRUKTUVRRA NUPPÁSTUSAT ............................................................................... 6 2 </p>
<p>GUOVDDÁŠSTRATEGIIJA ..................................................................................................................... 83 </p>
<p>VÁLDOFÁDDÁ 1: MÁHTTU ................................................................................................................. 11 3.1 </p>
<p>MÁHTTOREVIŠUVDNA ........................................................................................................................ 113.2</p>
<p>DJO-ÁŊGIRUŠŠAN ROMSSAS............................................................................................................... 113.3</p>
<p>ALIT OAHPAHUS ................................................................................................................................. 123.4</p>
<p>GUVLLOLAŠ MÁHTTOOVDDIDEAMI EAVTTUT ..................................................................................... 123.5</p>
<p>JOATKKAOAHPAHUS ........................................................................................................................... 14 3.5.1 </p>
<p>Hástalusat bargomárkana ovdáneami dáfus................................................................................. 15 4 </p>
<p>VÁLDOFÁDDÁ 2: EALÁHUSOVDÁNEAPMI .................................................................................... 18 4.1 </p>
<p>DÁBÁLAŠ RÁPMAEAVTTUT JA VÁIKKUHANGASKAOAMIT EALÁHUSDOAIMMAID VÁRÁS..................... 18 4.1.1 </p>
<p>Riikkalaš ruhtapolitihkka ja ealáhusdoaimmat Romssas .............................................................. 184.1.2 </p>
<p>Riikkaidgaskasaš rápmaeavttut ja ovttasbargodoaibmabijut........................................................ 194.1.3 </p>
<p>Dábálaš váikkuhangaskaoamit Romssa ealáhuseallima várás ..................................................... 19 4.2 </p>
<p>EANANDOALLU................................................................................................................................... 214.3</p>
<p>GUOLÁSTUS JA MEARRADOALLU ........................................................................................................ 22 4.3.1 </p>
<p>Guolleresurssat ............................................................................................................................. 234.3.2 </p>
<p>Guolástanfatnasat ......................................................................................................................... 234.3.3 </p>
<p>Guolleindustriija ........................................................................................................................... 234.3.4 </p>
<p>Guollebiebman .............................................................................................................................. 23 4.4 </p>
<p>LOTNOLAS/KULTURVUĐOT EALÁHUSAT ............................................................................................. 254.5</p>
<p>PETROLEUM ........................................................................................................................................ 264.6</p>
<p>INDUSTRIIJA MUĐUI ............................................................................................................................ 284.7</p>
<p>BÁLVALUSADDI EALÁHUSAT .............................................................................................................. 28 4.7.1 </p>
<p>Máhttointensiiva ealáhusat ........................................................................................................... 294.7.2 </p>
<p>O đđ aárvalusat, fidnohutkan ja o đđ ahutkan ................................................................................. 29 4.8 </p>
<p>MÁTKEEALÁHUS................................................................................................................................. 30 5 </p>
<p>VÁLDOFÁDDÁ 3: LOGISTIHKKA JA INFRASTRUKTUVRA ....................................................... 31 5.1 </p>
<p>FIEVRRÁDUSINFRASTRUKTUVRA ........................................................................................................ 31 5.1.1 </p>
<p>Davi fievrráduskorriduvrrat, bajimuš fievrrádussystema ............................................................. 315.1.2 </p>
<p>Guvllolaš fievrrádussystema ......................................................................................................... 325.1.3 </p>
<p>Olbmuidfievrrádus ........................................................................................................................ 325.1.4 </p>
<p>Fievrrádusplánema regionaliseren ............................................................................................... 33 5.2 </p>
<p>RIDDOBEARRÁIGEAHČČU ................................................................................................................... 335.3</p>
<p>GOVDABÁDDI – BOAHTTEÁIGGI INFRASTRUKTUVRA .......................................................................... 34 6 </p>
<p>EALANÁVCCALAŠ OVDÁNEAPMI .................................................................................................... 35 6.1 </p>
<p>AREÁLARESURSSAT JA BIOLOGALAŠ ŠLÁDDJIIVUOHTA ...................................................................... 356.2</p>
<p>MARIIDNA RESURSSAT........................................................................................................................ 366.3</p>
<p>BORASPIRET ....................................................................................................................................... 366.4</p>
<p>DÁLKKÁDAT JA ENERGIIJA ................................................................................................................. 376.5</p>
<p>DOABBARAT JA NUOSKKIDEAPMI ....................................................................................................... 37 7 </p>
<p>KULTUVRA .............................................................................................................................................. 38 7.1 </p>
<p>SÁMI BEROŠTUMIT.............................................................................................................................. 407.2</p>
<p>KVENAT – RIIKKA UNNITLOHKOSAŠ ÁLBMOT ..................................................................................... 41 8 </p>
<p>ALMMOLAŠ SUORGGI VUO ĐĐ UDEADDJI EAVTTUT ................................................................. 42 8.1 </p>
<p>SUOHKANAT ....................................................................................................................................... 428.2</p>
<p>FYLKKASUOHKAN .............................................................................................................................. 438.3</p>
<p>STÁHTALAŠ BARGOSAJIT .................................................................................................................... 448.4</p>
<p>SPESIALISTADEARVVAŠVUOĐABÁLVALUS.......................................................................................... 458.5</p>
<p>SUODJALUSA MEARKKAŠUPMI GUVLLOLAŠ OVDÁNEAPMÁI ROMSSAS ............................................... 458.6</p>
<p>BÁIKKÁLAŠ SERVODAGA OVDÁNEAPMI .............................................................................................. 46</p>
<p>MIELDE Č UOVUS 1: VUO ĐĐ OÁVDNASIID VISOGOVVA....................................................................... 48 </p>
<p>MIELDE Č UOVUS 2: DEA Ŧ ALAŠ FÁGABIRRASAT ROMSSA FYLKKAS............................................ 49 </p>
<p>MIELDE Č UOVUS 3:DAVI MARITIIBMA KORRIDUVRA JA GUOVLLU DEAIVVADANBÁIKKIT50 </p>
<p>MÁHTTOSERVODAT ROMSA – Áigodaga 2008–2009 guhkiduvvon fylkkaplána Almmuheaddji: Romssa fylkkasuohkan, Plána- ja ealáhusetáhtta, 9296 Romsa Telefovdna 77 78 80 00. Telefáksa 77 78 80 01. Interneahtta: http://www.tromsfylke.no Gráfalaš buvttadeapmi: Romssa fylkkasuohkan Ovdasiidogovat: Maarit Markussen, Kaja Baardsen, Gunnar Davidsson, Rune Lejon, Erling Svensen Fylkkaplána leat prentejuvvon birasseasti báhpára ala. 1 </p>
<p>Álggaheapmi 1.1 </p>
<p>Ovdasátni</p>
<p type="listitem">Fylkkaplána  ráhkaduvvui  suohkanlága  ja  plána-  ja  huksenlága  vuođul.  Fylkkaplánen  galgá  fylkkas  heivehit  oktii  stáhta,  fylkkasuohkana  ja  suohkana  fysalaš-,  ekonomalaš-,  sosiála-  ja  kultuvrralaš doaimmaid váldosárgosiid. Fylkkaplána galgá:</p>
<p type="listitem">leat fylkkasuohkana doaimmaid vuođđu</p>
<p type="listitem">čájehit suohkanlaš- ja stáhtalaš plánemiid ja doaimmaid háltti fylkkas.</p>
<p type="listitem">Plánenproseassas  fylkkasuohkanis  lea  leamaš  ovttasbargu  guvllolaš  stáhtaetáhtaiguin,  Sámedikkiin, ealáhusdoaimmaid ovddasteddjiiguin ja eará soahppevaš organisašuvnnaiguin ja lágádusaiguin fylkkas. Vuoruhuvvon ovddimussii lea leamaš ovttasbargu Romssa suohkaniiguin.      Dasto  ”Guvllolaš  nissongovat  Romssas”  (Regionale  kvinnebilder  i  Troms)  nammasaš  prošeakta lea buktán ovddidanstrategiijaide oasáluša buot fylkka guovlluid almmolaš ja priváhta  doaimmaid  nissonolbmuin.  Strategiijat  mat  bohte  ovdan  dán  barggu  olis,  lea  váldojuvvon  mielde fylkkaplána iešguđetlágan fáttáide1.    ”Romssa  áigodaga  2008-2009  fylkkaplána”  mearrida  guovdilis  hástalusaid  vuođul  fylkka  ovdáneami  strategiijaid  ja  ulbmiliid.  Máŋgga  romsalaš  ovttasbargái  ”Romssa  guvllolaš  ovddidanprográmma áigodahkii 2004-2007” (”Regionalt utviklingsprogram for Troms 2004-2007”)2  fertet  dárkkistit  2007  čavčča,  ja  šaddá  leat  guovdileamos  dokumeanta  fylkaplána čuovvoleapmái.     Fylkkaplána váldofáttát leat:</p>
<p type="listitem">máhttu</p>
<p type="listitem">ealáhusovddideapmi</p>
<p type="listitem">logistihkka ja infrastruktuvra    Dát leat deaŧalaš suorggit guvllolaš ovddidanbarggus, dakkárat main maiddái suohkanat ja  fylkkasuohkana earáge bargoguoimmit leat bures atnán ávvira. Guvllolaš ovddidanbargu ollá  viidábut go duššefal dáidda fáttáide.     Sihke  fylkkaplána  váldofáttás  ja  guvllolaš  ovddidanbarggu  earáge  guovdilis  fáttáin  leat  deattuhuvvon hástalusat maidda máŋga oasálačča fertejit searvat čoavdit. Dakkár oktavuođain  dat  leage  deaŧalaš  bargat  searválagaid.  Plána  lea  oaneheabbo  ja  čalmmusta  dihto  áššiid  eambbo go ovddeš plánat. Vuođđoávdnasiin lea visogovva mieldečuvvosis 1.     Fylkkaplánii  leat  hábmejuvvon  čielga  gáibádusat  stáhtalaš  sektorpolitihka  guovddášeiseválddiid searvama ja guvllolaš heivehallamiid dáfus, mat šaddet leat mearrideaddji deaŧalaččat  positiiva ovdáneapmái Romssas.                                                       1 Guvllolaš proseassačoahkkimiin leat hábmejuvvon raporttat ja čoahkkeraporta oktasaš strategiijaiguin, vrd.  duogášnotáhta nr 3 ”Regionale Kvinnebilder i Troms”. (Guvllolaš nissongovat Romssas)  2 Vrd. plána- ja huksenlága § 19-1. «Fylkkaplánas lea ulbmilat ja guhkesáigásaš čujuhusat dasa mo fylka galgá  ovdánit, ja das lea čohkis doaibmaplána mii čájeha stáhtalaš ja fylkkasuohkanlaš surggiid doaimmaid ja mo dat  ulbmilat galget ollašuvvat».</p>
<p>Plána- ja huksenlága §19-5 mielde lea fylkkasuohkan biddjon čađahit unnimus ovtta fylkkaplánadárkkisteami lassin váldodárkkisteapmái: ”Fylkkadiggi ferte uhcimusat juohke nuppi jagi árvvoštallat plána eavttuid ja č a đ aheami, ja vejola čč at dahkat dárbbašlaš rievdadusaid”. Fylkkadiggi mearridii geassemánu 12. b. 2006 čuovvovačča fylkkadiggemearrádusas 58/06: ” 1. Hálddašanođastusa álggahuvvon barggu dihte mii lea plánejuvvon biddjot johtui ođđajagimánu 1. b. 2010 mearrida fylkkadiggi ahte áigodaga 2004-2007 fylkkaplána guhkiduvvo ja ovddiduvvo strategalaš plánavuođđun sihke 2008 ja 2009 ovddas, mat leat dat guokte maŋimuš jagi ovdal go ođastus biddjo johtui.. 2. Ráhkaduvvo fylkkaplánacealkámuš 2007 mii ovddiduvvo fylkkadikkis geassemánus 2007.” </p>
<p>Lea fylkkadiggemearrádusa duogážiin čađahuvvon plánaproseassa ráhkadan dihte fylkkaplánacealkámuša 2007. Fylkkadiggedieđáhus dahká ovttas Romssa fylkka guhkiduvvon fylkkaplánain strategalaš plánavuođu áigodahkii 2008 ja 2009. Guhkiduvvon fylkkaplána váldá vuođu ”Máhttoservodat Romsa – Áigodaga 2004-2007 fylkkaplána” čađaheamis ja ođastuhttimis. Eaktuduvvo ahte fylkkaplána bajimuš ulbmilat ja váldofáttát leat mielde plána guhkiduvvon áigodagas. Ráhkadettiin fylkkadiggecealkámuša ja guhkiduvvon fylkkaplána ii čađahuvvo formálalaš gulaskuddan dahje guovddáš dohkkehanmeannudeapmi.</p>
<p>Guhkiduvvon fylkkaplána sáddejuvvo oktan fylkkaplánacealkámušain ja fylkkadikki mearrádusain Birasgáhttendepartementii diehtun.</p>
<p>Romssa fylkkasuohkan</p>
<p>Miessemánu 24. b. 2007</p>
<p>Ronald Rindestu fylkkasátnejođiheaddji 1.2 </p>
<p>Fylkkasuohkana rolla, searválas bargu ja ovttasbargošiehtadusat</p>
<p>Bargu sirdit doaimmaid ja fámu stáhta eiseválddis álbmotválljejuvvon guvllolaš dássái lea muhtun dain deaŧaleamos politihkalaš áššiin Romssa fylkkaráđis. Fylkkadiggecealkámuš 2005:1 đđ et iežamet ovdáneami/Grep om egen utvikling” gieđahallui golggotmánus 2005. Cealkámuša váldoášši lei ahte Norgga demokratiija guovddášproseassaid ja fápmoguovdilastima fertešii jorgalit, ja ahte suohkanat ja álbmotválljejuvvon guvllolaš orgánat fertejit hálddašišgoahtit eanet doaimmaid ja mearrádusaid. Davvi-Norga sáhttá lasihit árvoháhkama, barggaheami ja nannet čálggu dan bokte ahte guovlluid ássit ja álbmotválljejuvvon orgánat ožžot stuorát ovddasvástádusa. Juovlamánus 2006 bijai Ráđđehus ovdan Sd.dieđ. nr 12 (2006-2007) Guvllolaš ovddamunni – Guvllolaš boahtteáigi, mii bidjá rápmaid joatkkaprosessii gos otnáš fylkkasuohkan ođđajagimánu 1.b. 2010 rájes galgá molsojuvvot ođđaset ja nannoset hálddašandássái mii galgá leat guovddáš aktevra guvllolaš ovdáneami dáfus. Ođđa guovllut galget nannejuvvot ja oažžut stuorát ovddasvástádusa stáhtas johtolaga, ealáhusovddideami, mariidna suorggi, eanandoalu, birasgáhttema, kultuvrra, oahpahusa ja dutkama ja regionála plánema ektui. Oktan Fylkkaplánadieđáhusain 2007 meannuduvvo dan ođđa guvllolaš dási geográfalaš juohkin sierra áššiin fylkkadikkis. Loahpalaš mearrádusa dán áššis galgá ođđa válljejuvvon fylkkadiggi dahkat 2007 čavčča, ovdal go Ráđđehus gieđahallá evttohusa 2008 giđa. Fylkkaráđđi háliida maid joatkit leat guovddáš eaktolágideaddji Ráđđehussii guovlluid ásahan- ja ođastanproseassas. Fylkkaráđđi háliida joatkit nannet barggu čohkket fámuid Davvi-Norggas. Fylkkasuohkana rolla guvllolaš ovdáneami oččodeaddjin deattuhuvvo dál eambbo go ovdal. Earret eará dáinna duogážiin fylkkaplána bajimuš ulbmil lea: </p>
<p>Romssa fylka galgá ovdánit guvllolaš demokratiija nannemiin. Fylkkasuohkana oktiiheiveheaddji ja guovlopolitihkalaš rolla galgá leat eambbo oidnosis ja čielggas.</p>
<p>Fylkkadiggi atná sávahahttin ja heivvolažžan bargat ovttas earáiguin guvllolaš ovddidanbarggus. Áigeguovdilis mieldebargit leat ee. suohkanat, Sámediggi3, stáhtaetáhtat, DjO-birrasat (Dutkan- ja Oahpahusbirrasat), alit oahpahuslágádusat, ealáhusdoaimmat, bargodilleorganisašuvnnat ja earát. Mieldebargit leat mielde dáin šiehtadusain main leat ekonomalaš ja máhtolašvuođa váikkuhangaskaoamit. Geat dat leat mielde šiehtadusain, sáhttá rievddaldit, ee. fáttáid ja oasálaččaid návccaid mielde. Fylkkasuohkana oasáluš dahje ”searveruhta” sorjá guvllolaš ovddidanprográmmas ja ekonomiijaplánas. Vuođđun dáidda plánadokumeanttaide ja ovttasbargošiehtadusaide leat fylkkaplána ulbmilat ja strategiijat, mat leat boahtán áigái ságastallamiid vuođul mieldebargiiguin ja dasto mearriduvvon fylkkadikkis. Fylkkadiggi lea nannen ahte fylkkaplána ja ekonomiijaplána leat bajimuš stivrendokumeanttat maiddái ovttasbargošiehtadusabargguide. 3 Geahča kap 7.1 Ovttasbargošiehtadusa birra Sámedikkiin.</p>
<p>Ovddidanbargu dáhpáhuvvá Romssas riikkalaš ja riikkaidgaskasaš konteavsttas. Danne lea dárbu gulahallat oasálaččaiguin ii duššefal riikkalaččat, muhto maiddái riikkarájiid rastá. Riikkaidgaskasaš doaimmat mat leat viiddis vuođus kultuvrras, oahpahusas, dearvvašvuođas ja dutkamis jna. leat vuoitun ealáhusekonomalaš ovttasbargui. Fylkkasuohkanis leat dákko deaŧalaš doaimmat gaskkusteaddjin ja fierpmádathuksejeaddjin. Fylkkasuohkana guovloovddideaddji rolla nannejeaddji strategiija ferte gustot maiddái riikkaid gaskka. 1.3 </p>
<p>Fylkkadikki mearrádus</p>
<p>Guhkiduvvon fylkkaplána ovdanbuktojuvvui fylkkadiggái geassemánu 11. b. 2007. Č uovvovaš mearrádus dahkkojuvvui: </p>
<p>Fylkkadiggi váldá ”Romssa guhkiduvvon fylkkaplána áigodahkii 2008-2009” diehtun. 1.4 </p>
<p>Višuvdna</p>
<p>Romssa fylkkasuohkan dáhttu bargat aktiivvalaččat vai davveguovllut šaddet álbmogii geasuheaddji guovlun birassihkkarvuođa, ceavzilis ovdáneami ja báikkálaš resursahálddašeami vuođul. Ovdáneapmi ferte dáhpáhuvvat ee. ovttasráđiid Nordlándda ja Finnmárkku fylkkasuohkaniiguin ja Sámedikkiin. ”Máhttoservodat Romsa”-prográmmaáigodagas leat davveguovllut ja daid ovdáneami čalmmusteapmi šaddan oassin riikkalaš arenas suorgin mii riikkalaččat vuoruhuvvo. Soria Moria-cealkámušas deattuhuvvojit davveguovllut Ráđđehusa deaŧaleamos vuoruhansuorgin. Strategalaš njuolggadusat mat galget duohtan dahkat riikkalaš áŋgiruššama ovdanbuktojuvvojedje dallego Ráđđehus ovdanbuvttii ollislaš davveguovlostrategiija juovlamánus 2006 Romssas. Romssa fylkkaráđđi lea olles prográmmaáigodaga bargan čuovvolit višuvnna ahte fylkkasuohkan galgá bargat aktiivvalaččat vai davveguovllut šaddet álbmogii geasuheaddji guovlun birassihkkarvuođa, ceavzilis ovdáneami ja báikkálaš resursahálddašeami vuođul. Dán barggu sisdoallu ja guovlu leat čilgejuvvon Fylkkadiggedieđáhusas 2006:2: Searvevuohta ja vejolašvuohta davvin! Fylkkaráđi beales lea eaktun ahte ovdáneapmi ja čálgu davvin galget čalmmustuvvot. Mii háliidat davvi davveguovlopolitihka davvin. Riggodagat mat leat sihke siskkobealde ja olggobealde min riikkaoasi dagahit ahte mii dál oažžut stuorra fuomášumi maiddái olggobealde. Fylkkaráđđi dadjá danne: ”Vejolašvuođat mat leat davvin galget geavahuvvot searvevuođas vai ovddidit eallinnávccalaš servodagaid maid dovdomearka lea ođđahutkan ja boahtteáiggedoaivva”. Go mii dihtomielalaččat vuoruhit birrasa, ceavzilvuođa, máhtu ja gealbbu galgat mii ovddidit ođđa ja geasuheaddji bargosajiid. Vai joksat dan lea fylkkaráđđi davveguovlodieđáhusas válljen njeallje váldosuorggi. Golbma dain guorrasit ”Máhttoservodat Romsa” váldovuoruhemiide, ja njealját lea fierpmádathuksejeaddji álbmogis-álbmogii-ovttasbargu davvin mii oažžu stuorát čalmmustemi danne go davveguovloáŋgiruššamis lea nana riikkaidgaskasaš oassi. Eaktu lihkostuvvat guhkesáigásaš davveguovloáŋgiruššamiin lea ahte mii nákcet oččodit nuoraid sihke guovllu eanet urbána birrasiidda ja smávvaservodagaide. Romssas leat dihtomielalaččat válljen ahte davveguovlopolitihka ii galgga sisttisdoallat buot, muhto galgá leat politihkka daidda guovlluide maidda háliidit bidjat liige bijuid ja fuomášumi ja main dan dihte lea vejolašvuohta šaddat njunušin riikkalaččat ja riikkaidgaskasaččat. Buot davveguovlopolitihka davvin ferte geahččat ovttas regionaliseremiin ja álggahuvvon hálddašanođastusain. Romsa háliida gievrras ja čoahkis Davvi-Norgga, gosa guovddáš dássi sirdá fámu ja válddi, nu ahte mii boahtteáiggis oažžut nana gaskaoami čađahit guvllolaš davveguovlopolitihka. 1.5</p>
<p>1. Ceavzilis ovdáneapmi </p>
<p>Romssas galget buot doaimmat vuođđuduvvot ceavzilis ovdáneami vuođđojurdagii, mii sihkkarastá luondduriggodagaid seailuma ja bissuma boahttevaš buolvvaide. 2. Guvllolaš ovdáneapmi (ovdáneapmi man vuo đđ un lea guovlluid ássamat ja ealáhusovddideapmi) </p>
<p>Romssa fylka galgá ovdánit go guvllolaš demokratiija nannejuvvo. Fylkkasuohkana oktiiheivehalli ja guovlopolitihkalaš rolla galgá boahtit eambbo oidnosii ja leat čielggas.</p>
<p>Vai guvllolaš ássamiid ja eallinvugiid šláddjiivuohta seailu, de min oktasaš kulturárbi, sihke dárrulaš, sámi ja kvenalaš, biddjojuvvot buot servodatsurggiid ovdáneami vuođđun. Kulturpolitihkka ja álbmotdearvvašvuođabargu galgá leat mielde buorideamen álbmoga eallindási.</p>
<p>Vai movttiidit ovddidit iežaset, šaddat iešbirgejeaddjin ja ovddasvástideaddji olmmožin, de mánáide ja nuoraide galget sihkkarastojuvvot vejolašvuođat searvat guvllolaš demokratiijii ja váikkuhit dasa.</p>
<p>Romssa ássanminstara váldosárgosat galget bisuhuvvot go oppa guovddášstruktuvra nannejuvvo ja eallingelbbolaš báikegottit movttiiduvvojit.</p>
<p>Ovddádusguvllot, ođđaháltásaš ja gilvonávccalaš ealáhuseallimii galget láhččojuvvot vejolašvuođat.</p>
<p>Čalmmustuvvot galgá infrastruktuvrii vai lea Romssa guovlluide ovdánanvuođđun: - Gilvonávccalaš oahpahus-, dutkan ja ovddidanbirrasat galget ovddiduvvot ain eambbo. - Fievrrádusa ja telekommunikašuvnna infrastruktuvra galgá hálddašuvvot ja ovddiduvvot nu, ahte addá servodat- ja ealáhuseallimii vejolašvuođaid ovdánit ja beassat gávpemárkaniidda dássálagaid riikka guovdilis guovlluiguin. 3. Bálvalusdoaimmat </p>
<p>Bisuhit ja ovddidit servodatbálvalusa ja buriid eallineavttuid fylkka buot osiid ássiide. 1.6</p>
<p>Álbmot- ja bargostruktuvrra nuppástusat</p>
<p>Olmmošlohku Romssas lea áigodagas 2002-2007 lassánan 1,6 %, dahje 151.673 olbmos 154.136 olbmui. Áigodagas lea olmmošlohku lassánan 2463 olbmuin. Riikkaoasis oppalohkái lea olmmošlohku veahá njiedan seamma áigodagas. Riikkadásis lassánii olmmošlohku seamma áigodagas 3,3 %. Áigodagas leat vásihan garra guovddušteami, ja eanaš suohkaniin ja guovlluin fylkkas njiejai olmmošlohku. Seammás lea stuorebuš guovddážiin nugo Bearddus ja Háršttás lassánan olmmošlohku daid maŋimuš vihtta jagi, muđui lea eará stuorebuš guovddážiin njiedjan olmmošlohku. Romssa suohkanis lea leamaš stuorra lassáneapmi4.</p>
<p>Máŋga guovlosuohkana fertejit plánet olmmošlogu njiedjama vuođul. Dain guovlluin main ovdal sáhtte buhttet nettofárremiid alla mánnáriegádusloguiguin, dain guovlluin dál nissonolmmošváili, ahkečoahkádus ja nissonolbmuid gaskamearálaš vuollegis riegáduslohku leat bealit mat dahket dan veadjemeahttumin. Otnáš unna mánáidloguid geažil guovlosuohkanat eai gierdda ollu nettofárremiid, ovdalgo álbmotlohku jorrá negatiivii. Mii čujuhit fylkkaplána vuođđoávdnasiidda5, mat čilgejit demográfalaš ovdáneami, ja das maiddái guvllolaš dilálašvuođaid, ahkeerohusaid ja sohkabealčoahkádusa jna. Tabealla 1 čájeha ulbmilstivrejuvvon ovdaárvvoštallama6 man vuođđun lea analysa maid analysaneavvu PANDA lea dahkan. Dán árvvoštallama mielde eanaš guovlluin ain njiedjá olmmošlohku. Árvvoštallojuvvo ahte Romssa suohkanis ain stuorru olmmošlohku maiddái čuovvovaš áigodagas, vaikko ii seamma meriiguin go 1990-logus. Deattuhuvvo ahte lea viehka eahpesihkkar ahte dát vuordámušat ollašuvvojit ja ahte dan vuođustus doallá deaivása7.</p>
<p>Vásáhusat čájehit ahte bargomárkana dilálašvuođat váikkuhit dasa mo olbmot fárrejit riikka siskkobealde. Go leat allakonjunktuvrra áiggit, de lassána daid olbmuid lohku guđet fárrejit riikka guovddáš guovlluide, go dárbu olbmuid bargonávccaide stuorru. Bargguhisvuohta lea njiedjan daid maŋimuš jagiid, ja lea historjjálaččat vuolledásis. Bargonávccat leat vátnásat buot riikka guovlluin eanaš ealáhusain. Vátnivuohta boahtá bistit álbmoga ahkestruktuvrra geažil mii čájeha ahte dat oassi álbmogis mii lea bargoagis njiedjá. Dássážii ii leat bargomárkana dilálašvuohta váikkuhan dasa ahte olbmot fárrejit fylkkas eret. 4 Romssa suohkanis leat, nuorra álbmoga ja alla nissonolmmoščoahkádusa geažil, leamaš alla riegáduslogut 1990-logus ja ovddasguvlui. Lea maiddái leamaš čielga nettosisafárren suohkanii áigodagas, muhto dákko leat leamaš stuorát erohusat jagis jahkái. 5 Vrd. raporta Norut NIBR Finnmark 2006:8 ”Tromskommunene – indikatorer for omstillingsutfordringer”. 6 Prognosa lea vuođđuduvvon ulbmilstivrejuvvon ovdaárvvoštallamii. Gaskamearálaš nettofárrenlogut daid 4 maŋimuš jagiid leat biddjon vuođđun ovdaárvvoštallamii. Dáin fárrenloguin leat fárremat olgoriikii mielde. Dás lea álbmotovdáneapmi boađus nettofárremis ja riegádus- jápminovdáneamis. 7 Ovdaárvvoštallan lea vuođđuduvvon historjjálaš loguide e.e. riegádeamis, jápmimis, fárremis ja sisafárremis.</p>
<p>Tabealla 1: Álbmotovdáneapmi 2002-2007 ja prognosa 20108 </p>
<p>Prognosa </p>
<p>Nuppástus 2002 -2007 </p>
<p>Prognosa2007 - 2010 </p>
<p>Jahkásaš % nuppástus 2002 - 2007 </p>
<p>Jahkásaš % nuppástus 2007 - 2010 </p>
<p>Olmmoš-lohku 2007 2010 </p>
<p>Davvi-Romsa -236-65-0,3 %-0,1 %16 34616 281 </p>
<p>Romsa 396817751,3 %0,9 %64 49266 267 </p>
<p>Báhccavuotna ja Gálsa -193-247-0,5 %-1,0 %7 9137 666 </p>
<p>Gaska-Romsa -589-829-0,4 %-0,9 %29 62728 798 </p>
<p>Lulli-Romsa -487-390-0,3 %-0,4 %35 75835 368 </p>
<p>Supmi olles fylka 24632440,3 %0,1 %154 136154 380 </p>
<p>Norga 157068671980,7 %0,5 %4 681 1344 748 332 </p>
<p>Eará guovloguovddášsuohkanat </p>
<p>Ráisa -4024-0,2 %0,2 %4 6994 723 </p>
<p>Le ŋ gáviika -53-63-0,1 %-0,2 %11 02710 964 </p>
<p>Málatvuopmi -266-395-0,8 %-2,0 %6 5906 195 </p>
<p>Siellatgielda -71-22-0,6 %-0,3 %2 2322 210 </p>
<p>Hárštá 169-160,1 %0,0 %23 26123 245 </p>
<p>Skiervá -486-0,3 %0,1 %2 9662 972 </p>
<p>Beardu 121-2050,6 %-1,7 %3 9203 715 </p>
<p>Gáldu: PANDA Áigodagas 2000-2005 lassánii bargguiduhttinlohku 0,5 % Romssas. Bargguiduhttinlassáneapmi lea gávpogiin, ja ovttas ealáhusstruktuvrra rievdadusaiguin addá dát stuorát guovddušteami bargosajiid ja bargoahkásaš álbmoga ektui siskkáldasat fylkkas. Njiedjan vuođđoealáhusas ja industriijasuorggis váikkuha erenoamážit boaittobealguovlluide, seammásgo Romssa suohkanis ja stuorámus gávpogiin lea leamaš lassáneapmi eará ealáhusain, erenoamážit almmolaš suorggis ja KIFT9-suorggis. Erenoamážit guoská dát</p>
<p>Romssa suohkanii ja dan lagašbirrasii, gos áigodagas lassánii bargguiduhttin 1.397 (3,7 %), mii lea eanet go gaskamearálaččat riikkas. Áigodagas 2000-2005 lassánii bargguiduhttin Háršttás 2,0 % (178) ja Leaŋgáviikkas 1,0 % (30). Muđui fylkka eará guovlluin lea seamma áigodagas njiedjan bargguiduhttin oktiibuot 1000 olbmuin. Guovlluid10 dásis lea bargguiduhttin njiedjan 1,9 % (-313) Lulli-Romssas, 1,8 % (-117) Davvi-Romssas ja 4.3 % (-599) Gaska-Romssas. Báhccavuonas ja Gálssas njiejai oktiibuot 4,0 % (-135) áigodagas. Bargguiduhttin ealáhusaid mielde lea máinnašuvvon váldofáttá 2 vuolde – Ealáhusovdáneapmi. Dasto lea registrerejuvvon ahte riegádusrate njiejai dán jahkelogeža álgogeahčen, muhto riegádusrate lassánii áigodagas 2003-2006 ja lea fylkkadásis stuorámus lassáneapmi riikkas. Riegádusrate lei jagis 2006 1,96 Romssas, 1,90 ektui riikkalaččat. Jus dát lassáneapmi joatkašuvvá, de boahtá dat váikkuhit nannoset álbmotovdáneapmái go ovdaárvvoštallamat čájehit. 8 Logut ođđajagimánu 1.b. buot jagiid. Guovlojuohkin guvllolašráđiovttasbarggu 1.1.2007 mielde. Dát guoská maiddái 2002-loguide, gos siskkit Lulli-Romssa suohkanat lea juhkkojuvvon ođđa guvllolašjuohkimiid mielde. Báhccavuotna ja Gálsa leat sirrejuvvon eret Romssa suohkanis dán govahallamis. 9 KIFT: Kunnskapsintensiv forretningsmessig tjenesteyting. 10 Guovlojuohku ođđajagimánu 1. b. 2007 guovloráđiovttasbarggu mielde 2 </p>
<p>Guovddášstrategiija </p>
<p>Ássanovdáneami bajimus ulbmilcealkámuš vuolgá das ahte goappašat bealit, namalassii guovddáš ja biraseatnamat, dárbbašit nubbi nuppi.</p>
<p>Romssa ássanminstara váldosárgosat galget bisuhuvvot dainna lágiin ahte oppa guovddášstruktuvra nanusmahttojuvvo ja guovlluide huksejuvvojit eallinnávccalaš báikegottit.</p>
<p type="listitem">Guovddášstrategiija lea bargoreaidu mainna bisuhit lávdaduvvon ássamiid. Strategiija jurdda  lea ahte go huksejuvvojit virkos guovddážat, de bargomárkana ja máhttosuorggálaš  bálvalusaid ovddideaddji barggut addet guovlluin buoret válljenvejolašvuođaid go maid miige  eaŋkilsuohkaniid sáhttá addit. Dát galgá fylkii eambbo geasuhit olbmuid fárret, ja seammás  guovddážat galget doaibmat duoddin guovlluide ja fylkii, vai olbmot eai fárre eret.     Guovddášstrategiija vuolggabáikin lea dáhttu guovdduštit (sentraliseret), muhto dan  strategiija fertet geahčadit vuohkin mainna guovllut sáhttet bihtit hástalusaiguin mat čuožžilit  ee. go bohtet eanet guovttekarriearat bearrašat ja álbmogis lea buoret oahppodássi, go  gáibiduvvojit stuorit fidnobirrasat máŋggalágan doaimmain, ja buoret bálvalusfálaldagat ja  friddjaáigefálaldagat jna. Guovddážiin bálvalit maiddái birasguovlluid olbmuid ja  ealáhusdoaimmaid, ja guovddážat sorjájit birasguovlluid eallinnávccalaš servodagain.</p>
<p type="listitem">Suohkanguovddážat  doibmet  guovddášstruktuvrra  vuođđoávnnasin.  Dain  álbmot  galgá beassat atnit ávkki bálvalusain mat gokčet sin beaivválaš dárbbuid.</p>
<p type="listitem">Guovddášstrategiija  mielddisbuktá  suorggáiduvvan  álššaid  dakkár  doaimmaide  maid guovddáš  galgá  doaimmahit  dásis  mielde.  Fálaldagat  maid  ollu  olbmot  dávjá  geavahit,  berrejit  biddjojuvvot  geavaheddjiid  lahka.  Fálaldagat  mat  leat  eambbo  máhttosuorggálaččat, biddjojuvvojit alit dásiide.</p>
<p type="listitem">Guovddášdásit juohkásit ná:</p>
<p>Romsa – dássi 1.</p>
<p>Hárštá ja Finnsnes – dássi 2.</p>
<p>Stuorragieddi, Beardu ja Vuotnasiida – dássi 3.</p>
<p>Skiervá maritiibma doaimmaid guovddážin – dássi 3.</p>
<p>Setermoen suodjalusa doaimmaid guovddážin – dássi 3.</p>
<p>Suohkanguovddážat muđui – dássi 4.</p>
<p type="listitem">Báikkálaš guovddážat – dássi 5.</p>
<p type="listitem">Guhtege  dási  1,  2  ja  3  rájuštuvvon  guovddáš  galgá  sáhttit  addit  fálaldagaid  oahpahusas, johtalusas,  dearvvašvuođas,  kultuvrras,  ealáhusovttasbarggus  ja  priváhta  bálvalusaid,  jos  juo  eará  suohkanguovddážiin  eai  leačča  dihto  ovddut  fálaldatbáikin.  Dakkár  doaimmaiduvvanvuohki ferte leat njuovžil vai fálaldagat álo mannet rattát álbmoga dárbbuide.</p>
<p type="listitem">Ođđa  almmolaš  guvllolaš  doaimmaid  ásaheapmi  galgá  ovddimusat  geavvat  guovddážiin mat  leat  dásis  1,  2  ja  3,  main  eai  leat  eará  guovddážat  erenoamáš  ovdduiguin.  Maiddái  fálaldagaid  bisuheami  dáfus  addojuvvo  dáidda  guovddážiidda  ovdamunni,  nugo  bargoulbmálaš guovddážiidda maid.</p>
<p type="listitem">Dohkkehuvovn  guovddášstruktuvra  ii  galgga  heađuštit  fylkka  eará  báikkiid  lunddolaš ovdáneami.</p>
<p type="listitem">Romssa guovddášstrategiija lea hábmejuvvon duođaštusa vuođul mii čájeha ahte guđege dási  guovddážis leat sierralágan doaimmat, ja ahte guovddáža birasguovllut molsašuvvet dan  doaimmaid ja fálaldagaid mielde. Dovddiidus ahte guovddážat leat guhtege sierra dásis,  mearkkaša ahte doaibmadeaddu ferte leat bálvalusšlája ektui, nu ahte muhtun dáhpáhusain  fálaldat lunddolaččat gullá fylkkaguovddážii Romsii dahje omd. dan golmma guovddážii  Romsii, Hárštái ja Finnsnesii. Go bálvalusfálaldagat ásahuvvojit, maid olbmot dávjá dahje  ollugat geavahit, de unnit guovddážiid sadji nanusmuvvá, go mátkkiid guhkkodagat dalle  váldojuvvojit eambbo vuhtii. Bargosajit ja skuvlafálaldagat gitta joatkkaskuvlla dássái berrejit  áinnas leat beaivválaš máhcejohtima oládagas. Dakkár bálvalusat maid olbmot dárbbašit  beaivválaččat, berrejit leat fállamassii juohke suohkanis.        Guđege guovddáža ja guovllu iešvuođain ja ovdánanvejolašvuođain maid lea deaddu go  árvvoštallojuvvo makkár doaimmat galget leat guđege báikkis dahje ásahuvvot guđege báikái.  Muhtun doaimmaide sáhttet dasto leat erenoamáš báikkálaš dahje guvllolaš ovdamunit maid  geažil maiddái earáge suohkanguovddážat ja unnibuš guovddážat árvvoštallojuvvojit  doaibmabáikin. Sámi kultur- ja giellaguovddážat leat dakkár ovdamearkkat. Romssa  fylkkasuohkana reaiddut guovddášstragiijii leat mealgadii čatnasit báikkiide maidda lágádusat  ja bargosajit biddjojuvvojit.      Johtinfálaldagat, infrastruktuvrra ja almmolaš fievrruid hámis, eaktudit álbmoga  vejolašvuođaid ávkkástallat fálaldagaiguin guđege dási guovddážis. Go almmolaš  bálvalusfálaldagat šaddet deattu vuollái, ja go muhtun surggiin vel heaittihuvvojitge  fálaldagat, de dan dilis gáibiduvvo buresdoaibmi johtalus, go muđuihan olbmot muhtun  dilálašvuođain fertejit ohcat fálaldagaid guhkebuččas.      Olbmuid vejolašvuođa buorebut olahit fálaldagaid lea vejolaš máŋgga earáge láhkai go  duššefal árbevirolaš fievrrádusčovdosiid bokte. Lávdaduvvon oahpahusfálaldagat ja ođđa  fierpmádagaid huksen sáhttet leat mielde dahkamin guovlluid main leat unnibuš mearis  fálaldagat, stuorit munis sáhttet atnit ávkki dan fálaldagas mii lea guovddášstruktuvrra alit  dásiid guovddážiin, vrd. maiddái váldofáttáin 1 – Máhttu. Govdabátti (bredbånd) ja eará  telekommunikašuvnna huksen lea maid vuođđoášši dakkár strategiijas mas áigumuš lea  buoridit geavahahttivuođa ja guvllolaš integrašuvnna, geahča váldofáttá 3 – Logistihka ja  infrastruktuvrra.</p>
<p type="listitem">Suohkanat barget nu mo gávnnahit ulbmálažžan, guovloráđit ovttasráđiid ja earálágange ovttasdoaibmamiin.  (Vrd.  maid  kap.  8).  Ovttasbargu  ealáhusdoaimmaiguin  berrešii  leat  guvllolaš struktuvrraid vuođul mat sohpet ealáhuseallimii.</p>
<p type="listitem">Ovttasbargu  lea  ávkkálaš  ja  dárbu  fylkkarájiid  rastá,  erenoamážit  Lulli-Romssas/Davvi-</p>
<p type="listitem">Nordlánddas.</p>
<p type="listitem">Guovloguovddážat Stuorragieddi, Beardu ja Vuotnasiida leat ovdánan positiivvalaččat, ja dan  ovdáneami  lea  dárbbu  joatkit  ja  buoridit.  Dárbu  lea  ulbmádit  ovddidit  Finnsnesa  gávpogin, ja Setermoena ja Skiervvá čoahkkebáikin ja riddogávpogin Romssas.</p>
<p type="listitem">Johtalusa  infrastruktuvra,  almmolaš  kommunikašuvnnat  ja  govdabáddi  leat  eavttut  dasa man muddui guovddášstrategiija sáhttá doaibmat áigumuša mielde. Deaŧalaš galgá leat dat,  maid  lea  vejolaš  dahkat  buoridan  dihte  fylkka  buot  olbmuid  vejolašvuođaid  beassat  guovddášstruktuvrra alitdássásaš guovddážiidda, ja erenoamážit Romsii.</p>
<p>Romssa rolla ii siskkil duššefal lagamus suohkaniid; Romsa lea maid fylkka- ja riikkaoasseguovddáš, ja muhtun surggiin gávpogis lea riikkalaš ja riikkaidgaskasaš deaddu. Stuorragávpotdieđáhusas 11 Romssa rájuštuvvo gávpogin mii gullá Norgga guđa stuorimusa jovkui. </p>
<p>Romssa-gávpogis lea guvllolaš árvobuvttadeaddji ovddasmanni rolla davvin. Vai almmolaš ulbmádeapmi lágádusaide, doaibmiide ja fitnodagaide Romssas váikkuhivččii ain buorebut, de fertejit dát servodatoasit ovttasbargguineaset váldet badjelasaset sierra ovddasvástádussan čatnat oktavuođaid ovddidan- ja máhttobirrasii mii muđui lea fylkkas ja riikkaoasis. Sihke Hárštá ja Finnsnes leat guovddášdásis 2. Háršttás leat dattetge eanemus bálvalusdoaimmat dan sturrodaga geažil, ee. dihto riikkaoassedoaimmat. Hárštái Nordlándda lagašsuohkanat leat lunddolaš oládagat máŋgga ášši dáfus. Jos Skániid ja Dieldda suohkanat biddjojuvvojit oktii, de ee. Háršttá suohkana guovddášdoaimmat dán guovllus gáibidit ahte dat ođđa suohkan šaddá Romsii oassin.</p>
<p type="listitem">Riikkalaš dási oasáluš</p>
<p type="listitem">Báikádanmearrádus ferte heivet guovddášstrategiijii, vrd. muđui kap 8.</p>
<p type="listitem">Stáhta stuorragávpotpolitihkas strategiija  ferte leat dáhttu bidjat heivvolaš ođđa  riikkalaš davveguovlodoaimmaid Romsii.                                                   11 St dieđáhus nr 31 (2002-2003) Storbymeldingen – Om utvikling av storbypolitikk. 3</p>
<p>Váldofáddá 1: Máhttu 3.1 </p>
<p>Máhttorevišuvdna ”Máhttoservodat Romsa” dovddaha boahtteáigásaš áigumuša, ja seammás dat bures govvida otnáš fylkka. Olbmo máhttu šaddá eambbo ja eambbo guovdilis servodat-ekonomalaš šaddadanfaktorin, ja seammás máhttoservodaga ovdáneapmi buktá ođđa hástalusaid gilvaleami dáfus. Garra gáibádusat leat olbmui, ahte galgá jurddašit hutkájit ja leat njuovžil heivehallat iežas dakkár duhtodahkii mii čađat molsašuddá. Máhttovuoimmálaš ealáhusdoaimmaid jeavddalaš šaddu addá stuorra ovdamuniid gilvvus daidda guovlluide mat nagadit bissut oalgálagaid dáinna ovdánemiin. Fylkkaplána bajimuš ulbmil máhtu dáfus, lea sánálassii ná: - Gilvovuoimmálaš oahpahus-, dutkan- ja ovddidanbirrasat galget ovddiduvvot ain eambbo.</p>
<p>Romssa fylka, man deaddobáiki lea Romssa-gávpot, lea 30-jahkásaš ulbmálaš bargguin olahan oahpahusdássái mii lea buohtalagaid oahpahusdásiid muđui riikkas, ja fylkkas leat dadjat juo dievas oahpahus- ja DjO-fálaldagat almmolaš sektora dárbbuid ektui. Dutkanbiras mii lea huksejuvvon Romssa-gávpogis, lea dahkan gávpoga riikkalaš deaddobáikin eatnanbuolalaš ja davviguvllolaš diliid dutkamis ja hálddašeamis, ja Barents-guovllu áššiin. Romssa dutkandoaimmas leat máŋga fáddálaš čalmmusteami. Moadde váldosuorggi maid berret namahit: Medisiidna, guolástusdutkan ja mearradutkan, dihtor- ja telegulahallan, guhkálmas satelihttamihtideamit ja gomuvuohta- ja áibmodutkan, eanandoallu ja luonddudoallu, servodatfágat ja humaniora, ja dasto vel davvinorgalaš ja sámi dutkan ja álgoálbmotdutkan. Dáid ovdamuniid lea dárbu bisuhit, ja hástalus lea rahčamušaid dahkat eambbo ealáhusdiđolažžan. 3.2</p>
<p>ŋ giruššan Romssas </p>
<p>Davvi-Norggas oppalaš DjO-searvamat leat viehka ollu unnit go riikkas gaskamearálaččat. Romssa dáfus sivva lea dasa viehka muddui ahte DjO ealáhusaide searvanoassi lea unni. DjObarggut gáibidit stuorra resurssaid. Davvinorgalaš ealáhuseallimis leat máŋga unna ja gaskasturrosaš fitnodaga (SMB) mat árbevirolaččat unnán ruhtadit ja čađahit dutkama. Dát dilli, ja go fitnodagaid ja máhttolágádusaid gaskasaš fierpmádat ja arenat eai leat ráhkaduvvon, de dat váikkuha dasa ahte davvinorgalaš ealáhuseallin ja DjO-birrasat masset deaŧalaš ovdánan- ja šaddanvejolašvuođaid. Dušše 2,5 % oassi DjO-doaimmas norgalaš fitnodagain12 lea Davvi-Norggas. Norgga DjO-searvan lea riikkalaččat bealistis oppa ollu vulobealde OECD gaskameari. Ođđastemiid ja hutkamiid rápmaeavttut leat davvinorgalaš fitnodagaide ja DjO-lágádusaide ollu heajut go Davvi-Ruoŧas ja Davvi-Suomas. Duoidda guovlluide fievrriduvvojit jahkásaččat milliárdasaš sumit EO strukturfoandda olis, ja lassin boahtá riikkalaš searvan dán guovllus. 12 Logut 1.1.2005. Gáldu: NIFU; STEP, SSB/DjO-statistihkka</p>
<p>Dávjá leat guhkes gaskkat davvinorgalaš fitnodagaid ja dutkan- ja ovddidanlágádusaid gaskka sihke mátkkiid ja jurdagiid dáfus. Jos galgat lihkostuvvat ovddidit guovlluid, de lea dárbu fylkka buot osiin oažžut áigái goallostemiid máhttofáluheddjiid, váikkuhangaskaomiid, ealáhusaid ja hálddahusásahusaid gaskka. Guovlluid ovddideami olis máhttohuksen lea máhttobirrasiid ja báikkálaš/guvllolaš oasálaččaid dárbbuid, jurdagiid, prošeavttaid ja rahčamušaid ovttamielalašvuo đ ain . Go dát lea ortnegis, ja vel vára váldojuvvon dain ovdamuniin maid luonddu addin erenoamáš rápmaeavttut leat, de lea deaŧalaš joatkit buriid ja ollislaš strategiijaid ovddideami Romssa fylkkas boahttevaš DjO-searvama várás. Davvinorgalaš ealáhuseallima boahtteáigi sorjá eambbo ja eambbo olbmuid máhtus. 3.3 </p>
<p>Alit oahpahus</p>
<p>Dutkan mii lea Romssa universitehtas ja fylkka allaskuvllain, ferte leat doaimmaid várás ja vuhtii váldit guvllolaš dárbbuid. Lágádusat galget guovllus buoridit máhttoovddideami ja leat mielde ovddideamen hutkandoaimmaid lagaš fitnodagain. Romssa universitehta ja Romssa ealáhusdoaimmaid ovttasbargu lea omd. dorjon máŋgga fitnodaga ásaheami ja ovdáneami. Deaŧalaš lea ahte Romssa universitehtas ja allaskuvllain leat dakkár rápmaeavttut mat dahket vejolažžan dahkat ovddidanbargguid, dakkáriid main riikkaoassi álo váldojuvvo vuhtii. Romssa universitehta vuođđodutkange lea deaŧalaš riikkaoasi guhkesáigásaš strategiijas, mas davvinorgalaš ealáhuseallin galgá ovddiduvvot ođđaáigásaš máhttodoaibman. Dutkan lea ođđa máhttohuksema vuođđu, ja maiddái alladásat oahpahussiige vuođđu. Deaŧalaš lea eambbo bargat reálafágaid ja teknologalaš oahpahusa fylkka ásahusain go alit oahpahus galgá leat deaŧalaš gilvvu dihte ja viidábut ovdáneapmái Davvi-Norgga ealáhus- ja servodateallimis man vuođđun leat viiddát geavahit ođđaáigásaš teknologiija. Dutkiidoahppu lea strategalaččat deaŧalaš</p>
<p>Romssa máhttoservodagas.</p>
<p>Sihke universitehta- ja allaskuvlasystemas ja bargoeallimis muđui lassánit dárbbut oahppan dutkiide, erenoamážit sidjiide geain lea oahppu reálafágain ja teknologalaš fágain. Servodat nuppástuvvá johtilit ja cieggan duohtavuođat hástaluvvojit dávjjibut ja dávjjibut. Dárbu lea deavdit ođđa fálaldagaid dan botta, ja eallinguhkosaš oahpahallan lea boahtán doaban. Dat gáibida searaid máŋgga ja buoret lassi- ja joatkkaoahppofálaldagaide, lávdaduvvon oahppoortnegiidda, báikkálaš girjerájuide oahpahallanbáikin ja ođđa guhkálmas oahpahusa vugiide. Dat oktavuođat mat dahkkojuvvojit sierranas dásiid gaskka, sáhttet juo iešalddiset šaddat resursan ja guovdilis oassin šaldái mii huksejuvvo sierranas DjO-birrasiid, ealáhusdoaimmaid ja oahpahuslágádusaid gaskka. Nu lea sihke fylkkarájiid siskkobealde ja daid rastá. 3.4 </p>
<p>Guvllolaš máhttoovddideami eavttut</p>
<p>Romssa universitehtas lea ovttas fylkka allaskuvllaiguin, Romssa dutkangárdimiin ja riikkaoasi dutkan- ja ovddidanbirrasiiguin muđui deaŧalaš rolla go barget dárbbašlaš arenaid huksemis, main galget leat guvllolaš máhtu ovddidit. Deaŧalaš lea ahte DjO-lágádusat ovddidit buriid gulahallanfierpmádagaid ovttasráđiid báikkálaš ja guvllolaš fitnodatfierpmádagaiguin, máhttofierpmádagaiguin ja dakkár ovddidanbirrasiiguin13 go oahppoguovddážat, ealáhusgárddit, OPUS Troms, Midt I Norden (MIN), SND ja suohkanlaš doaibmabidjoásahusaiguin. 13 Vrd visogova mii lea fylkkaplána mieldečuvvosis 2. Visogovva čájeha dáláš birrasiid mat leat ovddidanguovddážiid/-servviid, lohkanguovddážiid, ealáhusgárddiid jna siskkobealde.</p>
<p type="listitem">Máhttodoarju  infrastruktuvrra  ovddideamis  fylkkasuohkan  galgá  veahkehit  oasálaččaid  guvllolaš  máhttočohkkedeaddji  deaivvadanbáikkiin  gávnnadit,  ja  váikkuhit  dasa  ahte  dakkár  máhttoovddideaddji struktuvrrat ásahuvvojit maid olbmot atnet soahppevažžan.     Vai guvllolaš oassi árvohuksemis stuorru, de Romssas DjO-áŋgiruššamiin fertejit šaddat eanet  ekonomaš bohtosat. Nu lea sihke vuođđodutkamis ja ulbmálaš dutkamis. Ođđalágan barggut  DjO olis eai geavahuvvo doarvái bures vuođđun ealáhusovddideapmái. Ealáhuseallima dárbbut fertet dárkkistahttit, biddjot oidnosii ja váldojuvvot vuhtii eambbo go odne dahkkojuvvo.      Fertet  láhčit  dili  hukset  ja  nannet  oahpahusa  ja  DjO-doaimmaid  mat  leat  čatnon  petroleumdoaimmaide  davvin,  ja  ovddidit  ja  vuoruhit  birasteknologiija,  bearráigeahččama  ja  doabbargieđahallama.    Máilmmis mearrabiepmuid maŋŋái lassána jearru, ja ođđa suorggit nugo omd. bioteknologiija  ja  ođđa  šlájaid  biebman  ovdána  dađistaga.  Go  olbmot  čalmmustit  kvalitehta  ja  vejolašvuođa  guorrat  borramušgálvvuid  buvttadanbáikái,  de  čuožžilit  ođđa  máhttogáibádusat.  Eanandollui  báikkálaš  dutkan  ja  máhttoovddideami  sáhttá  gánnáhit  ja  buoridit  olbmuid  álgima  eanandollui.  Riikkaoasis  lea  árbevirolaččat  leamaš  varasávdnasiid  skáhppojeaddji  ealáhusdoaimmat, main lea leamaš unnán ávnnasmuohkadeapmi ja unnán siskkáldas oktavuođat.     Vai  birgejit  gilvvus  olggobealde  berošteddjiiguin,  de  lea  deaŧalaš  ahte  guovlluid  oasálaččat  doaladit iežaset čoahkis duohtan dahkama dihte riikkaoasi ovdánanvejolašvuođaid. Dat gáibida sis čehppodaga ja dáhtu doaimmahit viiddis ovttasbarggu, ahte oasálaččain ja joavkkuin lea  bargoguoibmevuohta  ja  guvllolaš  bargojuohku.  Dákko  lea  deaŧalaš  addit  ja  oažžut  –  guđege  báikki  ja  birrasa  báikkálaš  ovdamunit  ja  ovdánanvejolašvuođat  fertejit  adnojuvvot  árvvus  ja  leat dohkkehuvvon.Ulbmilsuorggit</p>
<p type="listitem">DjO-rahčamušat riikkaoasis fertejit váldojuvvot ovdan riikka bajimuš dásis.</p>
<p type="listitem">Ođđa  bargosajiid  ovddideapmi  máhttointensiiva  ealáhusaid  siskkobealde,  ferte  buori-duvvot.</p>
<p type="listitem">Dan  badjelii  lea  dárbu  bargat,  ahte  davvinorgalaš  ealáhuseallimis  váldet  eambbo  atnui dutkamiid  go  odne.  Ealáhusdoaimmaid  máhttoáigumušat  ja  DjO-searvan  ferte  buoriduvvot.</p>
<p type="listitem">Riikkaoasis fertejit šaddat stuorit ekonomalaš bohtosat DjO-barggus.</p>
<p type="listitem">Ealáhusdoaimmaid, máhttolágádusaid ja almmolaš eiseválddiid ovttasbargu ferte buorrá-nit guđege dásis vai guovllu máhttoresurssat šaddet ealáhuslaččat ávkin.</p>
<p type="listitem">Fylkka  DjO-lágádusat  fertejit  ovddidit  iežaset  máhttogaskkusteami  ja  viiddidit  okta-vuođaid olggobeallái.</p>
<p type="listitem">Viiddidit ovttasbarggu ránnjáfylkkaid DjO-birrasiiguin.</p>
<p type="listitem">Nannoseabbo čatnasat fertejit leat reálamáhtu ja formála máhtu gaskka.</p>
<p type="listitem">Dárbu lea nannet ja ollásmahttit allaskuvllaid ja guvllolaš DjO-birrasiid.</p>
<p type="listitem">Fylkka lávdaduvvon oahppofálaldagat fertejit buoriduvvot ain eambbo.</p>
<p type="listitem">Reálafágalaš ja teknologalaš oahpahus Romssa universtitehtas ja fylkka allaskuvllain ferte nannejuvvot.</p>
<p type="listitem">Riikkalaš dási oasálušat</p>
<p type="listitem">Vai potensiála boađášii atnui ee. ođđa biebmanšlájaid ja mariidna bioteknologiija olis, de lea  dárbu  ahte  stáhta  searvá  ovddidan-  ja  álggahandásis  nana  ruhtademiin  DjO-doaimmaide  ja  eará  doaimmaide,  main  Davvi-Norggas  leat  erenoamáš  luonddu  addin  lihkostuvvanovdamunit.</p>
<p type="listitem">Dutkanbarggut  fertejit  nannejuvvot  nu  ahte  Norga  boahttevaš  viđajahkásaš  áigodagas beassá  bálddalagaid  OECD-riikkaid  gaskadásiin  mihtiduvvon  BNP-oasi  dáfus.  Riikkaoasis DjO-barggut fertejit boahtit riikkalaš dássái.</p>
<p type="listitem">Stáhta  ferte  doallat  iežas  geatnegasvuođaid  vuođđojuolludemiid  dáfus  ja  lágádusaid infrastruktuvrra ektui.</p>
<p type="listitem">Guvllolaš dássi ferte eambbo beassat hálddašit badjel váikkuhangaskaomiin. Dutkanruđat fertejit  regionaliserejuvvot,  ja  Norgga  dutkanráđđi  ferte  organiserejuvvot  nu  ahte  lea  vejolaš sirdit váikkuhanválddi guovlluide.</p>
<p type="listitem">Deaŧalaš lea bidjat deattu vuođđodutkamii mii lea Romssa universitehtas, vai lea vuođđun geahččalemiide, kritihkalaš iskkademiide ja hutkamiidda.</p>
<p type="listitem">Oasáluštit ruđaiguin rekruterenbargguide, nannet ja ovddidit reálafágalaš oahpahusa mas lea vuođđun riikkaoasi dáláš ja boahttevaš dárbbuide makkár máhttui dal gáibiduvvo.</p>
<p type="listitem">Válmmastit  lea  dárbu  ovttasbarganstruktuvrraid  main  lea  deaddu  oktavuohta  DjO-ealáhusovddideapmái.</p>
<p type="listitem">Fylkkasuohkanis  fertejit  dahkat  álgaga  ovttas  Romssa  universitehtain  ja  NHOin,  vai universitehtii  ja  Dutkangárdimii  ásahuvvošii  riikkalaš  Gründersenter  mii  deattuha  hutkama  ja  dutkama.  Guovddáš  galgá  movttiidahttit  ja  álššaiduhttit  ealáhusdoibmii  ja  dutkanbohtosiid gávppáiduhttimii. 3.5</p>
<p>Joatkkaoahpahus</p>
<p>Romssas galgá leat kvalitatiiva fálaldat mii lea buoremus riikkas. Fylkkadiggi lea go gieđahalai ”Handlingsplan for videregående opplæring i Troms mot år 2009” deattuhan deaŧalažžan ahte kvalitatiiva ja geasuheaddji joatkkaskuvlafálaldagat leat Romssas. Fylkka siskkáldas fálaldagat galget gokčat oppa bargomárkanviidodaga ja váldit vuhtii ohcciid sávaldagaid, oahppisadjemeriid, bargomárkana dárbbuid ja dábálaš servodatdárbbuid. Fylkkadiggi gieđahalai geassemánus 2006 Fylkkadiggedieđáhusa 1:2006 Det kunnskapsrike nord ja gieđahallan bidjá eavttuid Romssas joatkkaoahpahusa viidáset ovddideapmái. Váldohástalus joatkkaoahpahusas Romssas lea oažžut buoret oahpahusheiveheami vai lasihivččii čađahangráda ja attášii fágalaš hástalusaid buohkaide. Sávahahtti lea bisuhit lávdaduvvon ja kvalitehta dáfus buriid joatkkaskuvlafálaldagaid fylkkas, heivehuvvon oahppái ja bargoeallima bargonákcadárbbuide. Máhttolokten ođđa oahppoplánaiguin láhčá dili báikkálaš heiveheapmái ja eanet ovttasbargui gaskal skuvlla ja bargoeallima oahpahusas. Ođđa oahpahanvuogit, bures huksejuvvon infrastruktuvra govdabáttiin ja jođaskeahtes fierpmádagain, ja dihtor buohkaide geat álge skuvlajahkái 2006-2007, addet eanet njuovžilvuođa ja vejolašvuođaid lávdaduvvon oahpahusa ektui14. Dat lea ávkin fylkka guovlluide. Fylkkadiggi lea mearridan eavttuid oahpahusaide mat leat mielde áimmahuššame guvllolaš dilálašvuođaid ja dárbbuid go galget mearridit fálaldagaid jagis jahkái. 14 Vrd. geahččalanortnet ”Distribuerte klasser”. </p>
<p>Romssa joatkkaskuvllat leat stuorra nuppástuhttimis oahpahusa digitáliserema ektui. Oahppit besset geavahit mátkedihtoriid, ja huksejuvvojit eanet digitála oahpahusarenat. Romsii lea deaŧalaš digitaliseret stuorát oasi oahpponeavvuin, ja dáinna lágiin addit ohppiide buoret fálaldaga. Dáinna lágiin lea álkit heivehit oahpponeavvuid oahppi eavttuide ja báikkálaš ja guvllolaš dillái. Joatkkaskuvllat ja vuođđoskuvllat leat oassi šláddjes guvllolaš máhttostruktuvrras mii lea viehka deaŧalaš árvoháhkanperspektiivvas. Ealáhusovdáneami deaŧalaš miellaguoddosiepmanat gilvojuvvojit juo árrat skuvlaásahusas. Reálafágaid suorggis ovdáneapmi lea vuorji heittot, go ollugat válljejit hilgut fágaid mat dolvot alit oahpahussii omd. inšenearafágain. Romssa nuorat bajásšaddet guovllus gos leat stuorra riikkaidgaskasaš hástalusat ja vejolašvuođat. Sis leat vejolašvuođat bargagoahtit muhtin máilmmi deaŧaleamos riggodagaiguin, nugo guolli, olju ja gássa, Barentsábis. Romsa lea guovlu gos riikkaidgaskasaš máhttu šaddá seamma deaŧalaš go báikkálaš máhttu. Oahpahusmannodagas ferte bargat dihtomielalaččat riikkaidgaskašuhttimiin ja globaliseremiin nu ahte Romsa nákce gilvalit máilmmiviidosaš márkanis. Davveguovlluid ovdáneami stuorra perspektiivvat dagahit ahte álbmogis gáibáduvvo eanet riikkaidgaskasaš gealbu. Davveguovlodieđáhus bidjá vuođu ollislaš ja vuolggaheaddji davveguovlopolitihkkii, ja davveguovloperspektiiva boahtá leat deaŧalaš ođđa ealáhusovddideamis Davvi-Norggas. Dan bokte ahte riikkaidgaskašuhttin vuoruhuvvo joatkkaoahpahusas, de lahčojuvvo dilli dasa ahte Romsa šaddá guovddáš aktevra dán ovdáneamis. Dárbu lea čalmmustit teknologalaš dutkama ja oahpahusa Davvi-Norggas. Mii berret atnit vuođđun iežamet riikkaoasi vejolašvuođaid fidnet olbmuid davveguovlluide guoskevaš teknologiijaovddideapmái.</p>
<p>Mearrateknologiija ja bioteknologiija, galbmadálkkádat-teknologiija, IKT, ávus-eanan teknologiija ja birasteknologiija. Dákko leat máŋga miellagiddevaš barggut ja viiddis vejolašvuođat ovddidit árvoháhkama ja ráhkadit ođđa bargosajiid. Hástalus lea vejolaš dutkiide buktit daid oidnosii, oktan eará sullasaš hástalusaiguin. 3.5.1 Hástalusat bargomárkana ovdáneami dáfus Dakkár oahpahusfálaldagat mat atnet deastta guovlluid boahttevaš máhtto- ja bargonákcadárbbuin, mearkkašit ollu vejolašvuođaid dáfus oažžut báikkálaš bargonávccaid ja nuoraid válljet oahpahussuorggi man vuođul sáhttet maŋŋá ásahit doaimmaid. Dás lea deaŧalaš ahte fylkkasuohkanis lea surgiidrasttideaddji oaidnu ja ahte fylkkasuohkan váikkuha dasa ahte nuorat váldet oahpuideaset guovllu boahtteáiggi bargonávccaid dárbbuid mielde. Dilálašvuohta lea leamaš ahte lea leamaš relatiiva stuora bargguhisvuohta, ja dál ii leat oppa báljo formála bargguhisvuohta, muhto almmatge leat olbmot geat eai leat bargoeallimis. Ovddasguvlui šaddá deaŧalaš oažžut eanemus lági mielde olbmuid bargui guhkimus lági mielde ja láhčit dili nu ahte sii geat leat olggobealde bargoeallima besset bargoeallimii. Fylkkasuohkan ferte láhčit dili nu ahte ollesolbmot sáhttet kvalifiserejuvvot sin duohtagealbbuin. Fylkkasuohkan ferte maiddái ovttasbargat ealáhuseallimiin, NAV:in ja eará aktevrraiguin njuovžilis fálaldagaid ektui ollesolbmuide gokčan dihte ealáhus- ja bargoeallima gealbodárbbuid. Lea ain hástalus go váilot dearvvašvuođabargit.</p>
<p>Máhttoloktemis lonuhuvvo fuolahanbargiidfága ja veahkkedivššároahppu ođđa fágain; dearvvašvuođafágabargi. Dát lea oahppofága mii eaktuda guokte jagi oahppoáiggi fitnodagas, juoga mii bidjá alla gáibádusaid suohkaniidda. Lea meroštallojuvvon ahte lea stuorra dárbu ođđa dearvvašvuođabargiide Romssas. Lassin oččodit nuoraid dan ođđa dearvvašvuođaohppui, de ferte fylkkasuohkan ovttas suohkaniiguin ovddidit buriid vugiid mo kvalifiseret rávis dearvvašvuođafágabargiid. Oppalaččat lea duhtadahtti ohcan fidnofágaide. Dihto fágaoahpposurggiide leat unnán olbmot geat ohcet saji. Seammás sáhttet váilugoahtit fágabargit erenomážit árbevirolaš duodječehppodagain, muhto maiddái árbevirolaš industriijafágain ja vuođđoealáhusain. Go báikkálaš ealáhusdoaimmat ja joatkkaskuvllat barget ovttas, de sáhttá fidnofágalaš oahpahus boahtit eambbo oidnosii. Romssa guovlluin leat máŋga árbevirolaš ja buorit fidnofágalaš árbevierut.</p>
<p>Ovdamearkka dihte dakkár árbevieruin leat namahuvvon máŋggaid</p>
<p type="listitem">Romssasuohkaniid  plánadokumeanttain.  Dáid  árbevieruid  ealáskahttin  lea  deaŧalaš  áŋgiruššansuorgi.     Bargomárkanovdáneapmi sorjá Norgga ja olgoriikkaid ekonomalaš dilis. Deaŧalaččat leat dás  dakkár bealit go priváhta geavaheapmi, almmolaš suorggi šaddu, olgoriikagávpi, ruhtaárvu ja  ruhtadanmearri  almmolaš  ja  priváhta  surggiin.  Danne  lea  viehka  eahpesihkkar  mo  bargomárkan ovdána boahtteáiggis.      Ulbmilsuorggit</p>
<p type="listitem">Ráhkadit insentiivvaid, nugo omd. Romssa universitehta ”Diehtoguovddáš” lea, vai sáhttit buoridit  ohcciid  lohku  fysihkkii,  matematihkkii  ja  reálafágaáide  oppalohkái,  ja  maiddái  daidda  dearvvašvuođa  suorggi  fágaide,  maidda  leat  unnán  ohccit  vaikko  bargomárkan  dárbbašage  eanet  bargiid  daidda.  Bargat  dan  badjelii  ahte  addit  dieđuid  nuoraide  ja  movttiidahttit  sin  válljet  dakkár  oahpahusa.  Dát  ferte  dáhpáhuvvat  buot  dásiin,  gitta  vuođđoskuvlla rájis allaskuvlla ja universitehta rádjai.</p>
<p type="listitem">Eambbo bargat dakkár fidnofágalaš oahpahusa beales maid guovlu dárbbaša.</p>
<p type="listitem">Bidjat  deattu  oahpahussii  guolástusas  ja  guollebiebmamii  guoskevaš  fágain,  ja  maiddái bargat buoridan dihte máhtu ja ipmárdusa sálašgieđahallamis ja das mo seailluhit guollekvalitehta.</p>
<p type="listitem">Láhčit  dilálašvuođaid  nu  ahte  guovlluid  bargonákcadárbbut  gokčojuvvojit  olbmuiguin geain lea rivttes máhttu.</p>
<p type="listitem">Nuorat  fertejit  oažžut  dieđuid  iežaset  guovllu  ealáhusstruktuvrra  birra,  ja  daid  vejolaš-vuođaid  birra  maid  eahpedábálaš  oahpahusválljemat  addet.  Dát  guoská  erenoamážit  nieiddaide, ja dearvvašvuođa suorggi dáfus sihke nieiddaide ja bártniide.</p>
<p type="listitem">Láhčit dilálašvuođaid buorebut daidda nuoraide guđet jođašit ovdan ruoktot eará suohkana ja iežaset suohkana gaskka, dainnago ruovttusuohkanis eai leat joatkkaskuvlafálaldagat.</p>
<p type="listitem">Dahkat vejolažžan buohkaide oažžut iežaset oppalaš máhttu vuhtii váldojuvvot.</p>
<p type="listitem">Joatkevaččat  bargat  ovttas  iešguđet  oasálaččain  prošeavttas  ”Ungt  entreprenørskap”  ja ovddidit  viidáseappot  oahppofálaldagaid  allaskuvllaid  dahje  universitehtaid  entreprenevradoaimmain.</p>
<p type="listitem">Láhčit dilálašvuođaid nu ahte oahpahuslágádusat ja doaimmat sáhttet nannet gaskavuođai-deaset  ja  diehtojuohkindoaimmaid  nubbi  nuppi  ektui,  omd.  NHO  ”partnerskapskonsept”  bokte.</p>
<p type="listitem">Oahpahus  galgá  eambbo  vuođđuduvvot  čuolbma-  ja  prošeaktajurddaga  guvlui,  masa gullet  olgguldas  hárjehusbarggut.  Oahpahuslágádusat  berrejit  maid  dávjjibut  váldit  oahpahussii mielde báikkálaš olbmuid máhtu.</p>
<p type="listitem">Fitnodagat fertejit movttiidahttit olbmuid oaidnit ávkki das go bargit váldet alit oahpu, vai oktavuođat nanusmuvvet máhttobirrasiiguin.</p>
<p type="listitem">Ealáhusdoaimmat  berrejit  ovttasráđiid  allaskuvllaiguin  ja  eará  oahpahusfáluheddjiiguin rájuštit oahpahusmodulaid justa bargomárkana dárbbuid mielde.</p>
<p type="listitem">Oahppovázziortnet dássi dáhkiduvvo ja ođđa oahppovázziid barguiváldimii movttiidahtto-juvvo ovttasráđiid fylkka oahpahuskantuvrraiguin.</p>
<p type="listitem">Riikkalaš dási oasáluš</p>
<p type="listitem">Nannet ja oidnosii buktit stáhtalaš lágádusaid mat barget teknologalaš doaibmasurggiin, nugo  eanandárkomis,  telemedisiinnas  ja  ávus-  ja  atmosfearadutkamis,  vai  nuoraid  beroštupmi lassánivččii ja nu maiddái sin ohcamat reálafágalaš oahpposurggiide.</p>
<p type="listitem">Vuođđudit váikkuhangaskaomiid maiguin čađahit guvllolaš doaibmabijuid buoridan dihte nuoraid ohcama reálafágaid oahpuide.</p>
<p type="listitem">Reálafágaid oahppofálaldagaid offensiiva huksen juo ovdal dieđihuvvon fitnodatdárbbuid čuožžileami,  vai  huksejuvvo  gilvalanovdamunit  go  fitnodagat  válljejit  ođđa  ásahanbáikkiid doaimmaidasaset.</p>
<p type="listitem">Hukset guolástanfatnasiid guolástus- ja maritiibma oahpahussii.</p>
<p type="listitem">Bidjat návccaid prošeavttaide mat ovddidit davvinorgalaš oahpponeavvuid.</p>
<p type="listitem">Ráđđehusa  dearvvašvuođa  ja  sosiála  bargiid  rekruterenplána15  lea  deaŧalaš  go  galgat oažžut lasi veahkkedikšuid ja oažžut joatkkaoahpu addi doaibmabijuid veahkkedikšuid ja  fuollabargiid várás.                                                     15 Vrd. Dearvvašvuođa ja sosiálabargiid rekruterenplána 2003-2006 – Rekruteren buoret kvalitehta dihte.  4</p>
<p>Váldofáddá 2: Ealáhusovdáneapmi </p>
<p>Áigodaga ealáhusovddideami bajimuš ulbmil lea ahte</p>
<p>Ovddádusjurddat, ođasteaddji ja gilvalannávccalaš ealáhusdoaimmaide galget dilálašvuođat láhččojuvvot. 4.1</p>
<p>Dábálaš rápmaeavttut ja váikkuhangaskaoamit ealáhusdoaimmaid várás</p>
<p>Riikka davveoasi mihtilmasvuođat leat lávda-ássamat, guhkes gaskkat márkaniidda ja alla buvttadangolut. Ealáhuseallimis leat unna ja gaskamearálaš fitnodagat, main buori muddui váilot resurssat ođasmahttimii ja iežaset ovddideapmái, vai leat válbmasat ođđa gávpemárkaniidda ja buktagiidda. Industriijasuorgi lea viehka unni ja das lea unnán varasávnnasmuohkadeapmi. Nugo tabealla 2 čájeha, de bálvaleaddji ealáhusdoaimmat leat Romssas viehka deaŧalaččat bargosadjelohkui. Resursageavaheaddji ealáhusdoaimmaid bargosadjeoassi lea viehka unni oppalaš bargosadjemearis, muhto dat leat deaŧalaččat guovlluid ássamiidda. Dáin ealáhusdoaimmain leat maid stuorra ovdánanvejolašvuođat. Jos Romsa galggaš sáhttit ovddidit nannoseabbo ja šláddját ealáhuseallima, de eaktun leat ahte guvllolaš ja ealáhuspolitihkalaš váikkuhangaskaoamit heivehuvvojit hástalusaide mat leat guovllus. 4.1.1 Riikkalaš ruhtapolitihkka ja ealáhusdoaimmat Romssas Riikkalaš ruhtapolitihkka čalmmusta ulbmilin vuollegis ja bissovaš inflašuvnna riikkalaččat. Alla reantu, mii dábálaččat lokte ruhtaárvvu, sáhttá billistit eksportaguvllot ealáhusdoaimmaid ovdii. Ovddas guvlui šaddá deaŧalaš áššin registarastit erohusaid mat konjunktuvradilis leat</p>
<p>Tabealla 2: Romssa bargosajit ealáhusaid mielde Gáldu: Panda </p>
<p>Romsa </p>
<p>Barggus </p>
<p>Bargooasi % </p>
<p>Barggus </p>
<p>Bargooasi % </p>
<p>Eanandoallu19912,7 %18622,5 %</p>
<p>Bivdu17852,4 %16982,3 %</p>
<p>Guollebiebman5330,7 %3320,4 %</p>
<p>Guollemuohkadeapmi12991,7 %9151,2 %</p>
<p>Eará biebmogálvoindustriija11711,6 %12221,6 %</p>
<p>Divohatindustriija11591,5 %9931,3 %</p>
<p>Eará industriija16512,2 %15722,1 %</p>
<p>Viessu ja rusttet/Fápmu ja čáhci56867,6 %58507,8 %</p>
<p>Gálvogávpi996113,3 %1006013,4 %</p>
<p>Hotealla ja restauránta29573,9 %27533,7 %</p>
<p>Fievrrádus43135,8 %41275,5 %</p>
<p>Poasta ja tele13291,8 %11971,6 %</p>
<p>Gávppálaš bálvalus64348,6 %67639,0 %</p>
<p>Priváhta bálvalus39445,3 %44725,9 %</p>
<p>Suohkanlaš bálvalus1829124,4 %1858124,7 %</p>
<p>Stáhtalaš bálvalus1234516,5 %1278417,0 %</p>
<p>Čilgekeahtes bargguiduhttin1380,2 %1270,2 %</p>
<p type="listitem">SUPMI74987100,0 %75308100,0 %20022005riikkalaš  ja  guvllolaš  dilálašvuođaid  gaskkas.  Čavgadis  ruhtapolitihkka  sáhttá  menddo  ollu  váidudit guvllolaš ruhtadili, go guovlluin leat heajut konjuntuvraovdáneapmi go riikka dásis.     Ulbmilsuorggit</p>
<p type="listitem">Dárkot konjunktuvraovdáneami Romssa fylkkas riikkalaš konjunktuvraovdáneami ektui.</p>
<p type="listitem">Signaliseret  guovdilis  dássái  jos  riikkalaš  doaibmabijut  čuhcet  bahás  Romssa  ealáhus-doaimmaide iešguđetlágan konjunktuvraovdánemiid geažil.</p>
<p type="listitem">Riikkalaš dási oasáluš</p>
<p type="listitem">Čavgadis  ruhtapolitihka  oktavuođas  ferte  leat  vejolaš  rahpat  uvssa  nu  ahte  stuoribuš ruhtasumit sáhttet juolluduvvot guovlluide main lea earálágan konjunktuvra go dat mii lea  riikka dásis.       4.1.2  Riikkaidgaskasaš rápmaeavttut ja ovttasbargodoaibmabijut  Gilvorašes  ealáhusat  dárbbašit  riikkaidgaskasaš  rápmaeavttuid  mat  sihkkarastet  albma  vejolašvuođa beassat deaŧalaš gávpemárkaniidda. Seammás eará ealáhusat dáhttot suodjalusa  riikkaidgaskasaš  gilvvu  vuostá.  Dat  lea  stuorra  hástalus,  jos  guktuid  beliid  sávaldagat  galget  váldojuvvot  vuhtii.  Oppalohkái  EO  lea  deaŧalaš  gávpemárkan  dáža  eksportii,  ja  erenoamážit  guolleeksportii.  Odne  EO  iežas  guollehivvodagat  leat  máŋgga  sajis  loaktašuvvan,  ja  dan  geažil  dárbbašit  olgoriikkalaš  guliid.  Deaŧalaš  lea  dahkat  gávpešiehtadusaid  main  goappašat  bealit beroštit, ja mat maiddái sihkkarastet guovllu ealáhuseallima.     Riikkaidgaskasaš  ovttasbargu  addá  lasi  vejolašvuođa  dahkat  árvvuid  ja  buoridit  ealáhusdoaimmaid  gilvalannávccaid.  Nu  lea  maiddái  guvllolaš  eiseválddiid  dáfus,  mat  buoridit  máhtuset  lágidit  dili  ealáhusovdáneapmái.  Barents-prográmma,  Davvikalohttaprográmma  ja  aiddonassii sierra Interreg-prográmmat ja eará EES/EO-prográmmat leat heivehuvvon dakkár  ovttasbargui.  Ovdan  lea  dat  hástalus  ahte  fertešedje  hábmet  oktasaš  strategiijaid  riikkaidgaskasaš  guovlluid  várás,  juogo  geográfalaš  lagašvuođa  geažil  dahje  ealáhuslaš/kultuvrralaš sullasašvuođa geažil.      Ulbmilsuorggit</p>
<p type="listitem">Buoridit ain eambbo guvllolaš ovddidanmáhtu dainna lágiin ahte máhttodássi loktejuvvo, strategalaš  guovlofierpmádat  huksejuvvo,  riikkaidgaskasaš  prográmmaide  ja  riikkaidgaskasaš deaivvadanbáikkiide servojuvvo, main lea áššin guovlopolitihkka.</p>
<p type="listitem">Movttiidahttit  fitnodagaid  searvat  riikkarájiid  rasttideaddji  ovttasbargguide,  ja  ođđa gávpemárkaniid guorahallamii.</p>
<p type="listitem">Riikkalaš dási oasáluš</p>
<p type="listitem">Seammás go guvllolaš dássi oažžu politihkalaš válddi ja doaibmanfriddjavuođa riikkaid-gaskasaš oktavuođain, de ferte rahpasit uksa ruđalaš váikkuhangaskaomiide ja dan mielde  viiddis váldefápmudit.      4.1.3  Dábálaš váikkuhangaskaoamit Romssa ealáhuseallima várás    Gáržžes guovlopolitihkas guvllolaš ja guovlopolitihkalaš váikkuhangaskaoamit leat lávdaduvvon fylkkasuohkaniidda. Dat addá stuorit friddjavuođa duostut hástalusaid guvllolaš  čovdosiiguin. Ovddos guvlui hástalus lea deavdit guvllolaš doaibmasaji geatnegahtti ovttasbarggus fylkkasuohkaniin, báikkálaš ja riikkalaš oasálaččaiguin. Bargoguoibmešiehtadusat  main stáhtalaš oasálaččat leat mielde, fertejit maid siskkildit viiddis guovlopolitihka, nama-lassii stáhtalaš sektorpolitihka.  Dat šaddá leat erenoamáš go galgat čoavdit stuoribuš áššiid  dain surggiin maid guovlu ii sáhte ieš okto váldit badjelasas, omd. infrastruktuvrra maid  ealáhusovddideapmi eaktuda. Vai lea válmmastuvvon máhttovuđolaš ealáhusaid ovddideapmái, de lea dárbu dakkár soahpamušaide main stáhta lea mielde ruhtadeaddjin. Mariidna  ealáhusat ja energiijasuorgi fertejit vuoruhuvvot ovddimussii.     Fylkkasuohkana rolla ovddidanoasálažžan mearkkaša   - stuorit  friddjavuođa  ja  doaibmanviidodgat  árvvoštallat  strategalaččat,  mearridit  ulbmiliid,  geavahit  váikkuhangaskaomiid ulbmiliidda ja dahkat soahpamušaid nuppiiguin  - heivehit váikkuhangaskaomiid geavaheami guvllolaš dilálašvuođaide</p>
<p>Dán perspektiivvas šaddá leat deaŧalaš váikkuhit guhkesáigásaš ja ulbmálaš industriija- ja ealáhuspolitihka ovddideapmái. Dárbu lea dakkár rápmaeavttuide maid lea álkit dovdat ovddalgihtii, erenoamážit guovlluin. Erenoamážit ferte báikkálaš eaiggátvuohta ovddiduvvot ja bisuhuvvot dakkár ealáhusain main luonddu resurssat leat vuođđun. Ealáhusovddideami ekonomalaš váikkuhangaskaoamit fertejit stivrejuvvot fitnodagaide sihke hutkamii, ođastusaide ja ruhtadeapmái, ja vel infrastruktuvrii. Maiddái fysalaš kapitála lea deatalaš ealáhusovddideapmái, erenomážit mariidna- ja energiijasuorggis. Máhttokapitála ja fysalaš kapitála ovttasdoaibman ferte boahtit oidnosii almmolaš ortnegiin mat dorjot hutkama. Deaŧalaš lea hábmet hutkanpolitihka mii lea heivehuvvon erenoamážit guovlluid unna ealáhusbirrasiidda. Eanaš dáin váikkuhangaskaomiin leat riikka dásis vuođđuduvvon, eaige gittalagaid guvllolaš dásiin. Váikkuhangaskaomiid regionaliseren sáhtášii leat mielde heiveheamen innovatiiva unna ja gaskamearálaš fitnodagaide, mat leat guovlluid ovdamunit. Lea deaŧalaš ahte dat čuovvoluvvo ođđahutkama ja ealáhusovdáneami váikkuhangaskaoapmeortnegiid oppalaš guorahallama bokte. VRI-proseassa ja dan bokte muhtin váikkuhangaskaomiid vejolaš oktiiheiveheapmi, sáhttet leat deaŧalaččat dán oktavuođas. Hástalus ovddosguvlui lea hábmet guvllolaš ovddidansystema masa ovttasbargoguoimmit servet, sihke ovddidankapitálain ja fysalaš kapitálain. Guvllolaš ovddidansystema ferte fátmmastit oppalaš áigumušain, gitta ealáhusovddideami rájes, ja fylkka ja riikkaoasi siskkáldas dutkama ja ovddideami rájes gitta heavvovára geahpedeami rádjai gávppálaš jurddaovddideamis, buorideamis ja gávppáiduhttimis. Romssa čieža davimus suohkana gullet doaibmaguvlui16. Dat addá sihke ealáhuseallimii ja priváhta olbmuide vejolašvuođa oažžut váikkuhangaskaomiid, ja dat ruđat addet buriid bohtosiid17. Doaibmaguovllu ferte eambbo vel vuoruhit. Bargat lea dárbu dan badjelii ahte oppa doaibmaguovllus leat ovttalágan máksomearit ja váikkuhangaskaoamit, go omd. doaibmaguovlu ja Innovašuvnna Norgga váikkuhangaskaomiid guovllut eai heive oktii. Doaibmaguovllus ii leat bargoaddidivat, muđui Romssas lea geahpeduvvon bargoaddidivat. Heivehuvvon bargoaddidivat lea okta dain deaŧaleamos váikkuhangaskaomiin go lea sáhka bisuhit ássama váldodovdomearkkaid. 2005 čavčča Soria Moria-njuolggadusaid mielde leat riikkalaččat ásahuvvon oktiibuot 6 guvllolaš gilvagordnefoandda gos okta lea biddjon Bådåddjui (KapNord Fond AS) ja okta 16 Dát leat suohkanat Ráisa, Omasvuotna, Ivgu, Gáivuotna, Gálsa, Návuotna ja Skiervá 17 Hervik et al (2002): ”Bedre klima for tiltakssonen – en strategisk analyse”, Vrd. maiddái St.dieđ. nr 8 (2003-2004) Rikt mangfold i Nord. Om tiltakssonen i Finnmark og Troms. </p>
<p>Romsii (Norinnova Invest AS). Viidáseappot leat investerenfitnodagat SNN Invest AS ja Hålogaland Kapital ovdamearkkat guvllolaš ásahemiide mat leat leamaš mielde riikkaoassái lasiheame riskakapitála ja ovddideame váikkuhangaskaomiid main lea stuorát heivehanmunni. Foanddat hálddašit oktiibuot badjel 700 miljon ruvnno.18</p>
<p type="listitem">Ulbmilsuorggit</p>
<p type="listitem">Movttiidahttit ásahit guvllolaš innovašuvdnasystemaid/ealáhusgihpuid.</p>
<p type="listitem">Ovddidit guvllolaš váikkuhangaskaomiid Romssa ealáhusovdáneapmái vuođđun.</p>
<p type="listitem">Guvllolaš  dilálašvuođaide  ja  ovdehusaide  fertejit  heivehuvvot  doaibmabijut  máhtus, entreprenevradoaimmas, hutkamis ja álggaheamis.</p>
<p type="listitem">Riikkalaš dási oasáluš</p>
<p type="listitem">Vai guovllu ovdamunit geavahuvvojit, de fertejit dábálaš rápmaeavttut ja ealáhus-ovddideaddji guovlopolitihkalaš váikkuhangaskaoamit nannejuvvot ja lágiduvvot nu. Dat  mearkkaša ahte fertejit leat rápmaeavttutge mat sihkkarastet fylkka ealáhusdoaimmaide  buori beassama gávpemárkaniidda dainna lágiin ahte váidudit guhkes gaskkaid heajut  beliid.</p>
<p type="listitem">Romssa fylkkasuohkan ferte oažžut ekonomalaš rápmaid maiguin sáhttá bargat suohka-niiguin, dutkan- ja oahpahuslágádusaiguin ja ealáhusdoaimmaiguin ovttas proaktiivvalaččat buoridan dihte ealáhusovddideami rápmaeavttuid.</p>
<p type="listitem">Jos heivehuvvon bargoaddidivat jávká, de fertejit ásahuvvot ortnegat mat buhttejit ealáhusdoaimmaid ja almmolaš suorggi liigegoluid.</p>
<p type="listitem">Ealáhusvástesaš prográmmat ja prográmmadoaimmat (NFR, IN ja SIVA várás) mat leat</p>
<p type="listitem">DjO ja ealáhusovddideami olis fertejit regionaliserejuvvot.</p>
<p type="listitem">Váikkuhangaskaoamit fertejit maid siskkildit doarjagiid mat leat fysalaš ruhtadeapmái.</p>
<p type="listitem">Joatkevaš offensiiva áŋgiruššan doaibmaguovllu buorrin, ja ovttalágan máksomearit ja ruhtamearit olles doaibmaguovllus.   4.2</p>
<p>Eanandoallu</p>
<p type="listitem">Romssa eanandoallu galgá leat ealáhus- ja ássanvuođus deaŧalaš oassi, deaŧalaš kulturcaggi, ja  sihkkarastit  eananviidodagaid  ja  kultureanadagaid  hálddašeami.  Eanandoallu  lea  maiddái  deaŧalaš  eará  ealáhusdoaimmaide,  nugo  mátkeealáhusa,  ovddideamis.  Dárbu  lea  bargat  dan  badjelii ahte lea nana báikkálaš eanandoallu mii buvttada luohttehahtti ja áivan borramušaid.  Eanandoallu  ferte  čalmmustit  gávpemárkana  gáibádusaid,  ee.  duođaštuvvon  buvttadeami,  borramušgálvvuid  guorranvejolašvuođa,  elliid  buorredili  ja  etihka.  Latnjalasbuktagiid  buvttadeddjiid  hástalusat  leat  mearkagálvohuksen,  logistihkka,  eanandoalloindustriija  ja  borramušgálvoráiddut.      Doaluid  lohku  lea  garrasit  njiedjan  Romssas,  muhto  doaimmaid  ja  buvttadeami  viidodagat  bissot.  Buđetbuvttadeapmi  lassána,  muhto  sávzzaid  ja  spiinniid  lohku  njiedjá  garrasit.  Šibitdoallu  mas  geavahuvvojit  sihke  roavvafuođđarat  ja  guohtumat,  lea  mearrideaddjin  kultureanadagaid  bisuheamis.  Eatnamiid  ferte  sihkkarastit.  Vai  ealáhusdoaimmat  galget  bissut,  de  gáibiduvvojit  dohkálaš  rápmaeavttut  ja  gánnáhahttivuohta.  Lea  stuorra  dárbu  ođasmahttit  árbevirolaš  eanandoalu  doaibmavisttiid.  Sihkkarastin  dihte  eallinnávccalaš                                                   18 Lea juhkkojuvvon 255 miljon ruvnno juohke guvllolaš gilvagordnefoandii, 180 miljon ru SNN  investerenfoandii ja 17,5 miljon ruvnno Hålogaland Kapitalii  eanandoalu Romssas, de ferte láhčit dili vai ealáhusaktevrrat sáhttet lassin otná buvttadeapmái  ovddidit eará latnjalasbuktagiid ja ođđa bálvalusaid earret biepmuid.    Eanandolliid  lohku  lea  njiedjan  ja  dat  váikkuha  dasa  ahte  lea  uhcit  jearru  bagadallibálvalusaide  jnv.  Landbrukets  Hus/Eanandoalloviesu  ásaheapmi  Báhccavutnii  gos  máŋgasat  sis  geat  fállet  bálvalusaid  eanandolliide  leat  seamma  sajis,  sáhttá  váikkuhit  positiivvalaččat  Romssa  eanandoalu  ovdáneapmái  ja  das  livččii  deaŧalaš  rolla  bálvaluslágideaddjin Romssa eanandoalloaktevrraide.    Boazodoalloealáhussii  ferte  sihkkarastojuvvot  ekologalaččat,  ekonomalaččat  ja  kultuvrralaččat  gánnáhahtti  doaibman.  Romssa  guvllolaš  hástalus  gánnáhahtti  ovdáneamis  lea  sihkkarastit  boazoguohtumii  eananviidodagaid.  Sihke  boazodoallu  ja  šibitdoallu  vásiha  muhtun guovlluin Romssas stuorra váttisvuođaid boraspiriid geažil, geahča muđui vel kap. 6.    Fylkka vuovderiggodagat fertejit nu hálddašuvvot ja geavahuvvot ahte šaddá dakkár vuovderesursa  mii  lea  stuorit  ja  buoret  go  dat  mii  lea  odne.  Vuovderiggodagaid  gánnáhahtti  hálddašeapmi  ferte  lágiduvvot.  Go  eambbo  geavahuvvojit  vuovddit,  de  stuorru  vuovdebuktagiid  muohkadanvejolašvuohta  Romssas.  Dat  biomássa  mii  boahtá  vuovddis  ja  eanandoalus,  lea  geavatkeahtes  riggodat  mii  heive  bioenergiijabuvttadeapmái.  Fylkka  valjes  meahcceriggodagatge fertejit buorebut geavahuvvot.      Ulbmilsuorggit</p>
<p type="listitem">Ovddidit  Romssas  gávpemárkanii  heivehuvvon  eanandoalu,  mii  sáhttá  daid  ovda-muniid  geavahit  mat  mis  leat  davvin.  Dat  mearkkaša  ahte  fertet  lágidit  nu  ahte  lea  ovdáneapmi sihke árbevirolaš eanandollui ja unnadoallofitnodagaide.</p>
<p type="listitem">Ovddidit viidodatpolitihka mii sihkkarastá guhkesáigásaš gánnáhahtti bargoosiid.</p>
<p type="listitem">Čalmmustit latnjalasbuktagiid distribušuvnna hástalusaid.</p>
<p type="listitem">Fylkka  vuovderesurssaid  hálddašeami  ulbmil  galgá  leat  viiddit  vuovdegeavaheapmi.</p>
<p type="listitem">Báikkálaš  vuovderesurssaid  geavaheapmi  ja  muohkadeapmi  galgá  lassánit,  sihke  árbevirolaš sahádoaibma, vuovdeenergiija ja ođđa geavahansuorggit.</p>
<p type="listitem">Ráisavuonas galgá leat guovdilis rolla muorraindustriijaguovddážin.</p>
<p type="listitem">Váldit vára boazodoalloberoštumiin viidodat- ja guohtunvuođu sihkkarastin bokte.</p>
<p type="listitem">Riikkalaš dási oasáluš</p>
<p type="listitem">Maiddái  riikka  dásis  ferte  viidodatpolitihka  lágiduvvot  nu  ahte  eanandollui  sihkka-rastojuvvojit eallingelbbolaš ja gánnáhahtti oasit boahtteáiggis.</p>
<p type="listitem">Ollislaš  ja  guhkesáigásaš  eanandoallopolitihkka  ferte  leat  ulbmilin,  mii  eanaš  váldá vuhtii báikkálaš resurssaid.</p>
<p type="listitem">Eanandoalus ferte ain leat deaŧalaš rolla riikkaoasi ássamii.</p>
<p type="listitem">Stáhtadoarjja ferte vuovdedollui fas lágiduvvot. 4.3</p>
<p>Guolástus ja mearradoallu</p>
<p type="listitem">Romssa guolástus- ja mearradoalloealáhus lea deaŧalaš caggi fylkka bargovejolašvuođaide ja  ássamii.  Ealáhusa  reguleren  ferte  vuhtii  váldit  sihke  ceavzilvuođa,  gánnáhahttivuođa,  árvodahkama, bargosajiid ja servodatekonomiija.      Guolástus-  ja  mearradoalloealáhusat  leat  máilmmeviidosaš  ealáhusat  maid  ovdáneapmái  váikkuhit  riikkaidgaskasaš  sojut.  Ovdamearkka  dihte  guolástit  máŋgga  riikka  fatnasat  dorski  Barentsábis,  ja  eará  riikkaid  bivdin  guolit  gilvalit  norgga  bivdin  guliiguin  olgoriikii vuovdinmárkanis.  Lassin  dasa  váikkuha  regulerekeahtes  dorskebivdu  norgga  ollesearrái.  Ovdamearkka  dihte  leat  ruošša  njuolggadusat  mat  gusket  dasa  ahte  olgoriikkas  oastit  luosa  rievdaduvvon  ja  dat  lea  váikkuhan  dasa  ahte  dušše  okta  luossanjuovahat  Romssas  lea  dohkkehuvvon  Ruššii  vuovdit  luosaid.  Ođđa  gáibádusat  čuožžilit  guolástus-  ja  mearradoalloealáhussii go márkan čalmmustišgoahtá borramušgálvvuid guorran-vejolašvuođaid ja duođaštusaid.     Árbevirolaš reahkaindustriija Romssas lea garrasit geahpeduvvon danne go ii leat gánnáhahtti,  earret eará go lieggačáhcereahkaid fálaldagat leat lassánan. Seammás leat dan guokte báhcán  rusttega  buvttadannávccat  sturron.  Dál  eai  leat  Romssas  šat  čielga  mearramanni  reahkafatnasat.     Ovddos  guvlui  stuorra  hástalus  lea  oažžut  deaŧaleamos  guolleresurssaid  ovdánit  bures,  ja  oažžut  ruovttoluotta  ovddeš  báikkálaččat  gođđi  guollešlájaid.  Jos  eambbo  bivdojit  báikkálaš  njuorjohivvodagat,  de  datge  attášii  báikkálaš  guolásteapmái  buoret  vejolašvuođaid.  Máŋgga  šlájas lea gealbu šaddat ávkin ealáhusaid olis, muhto eaktun dasa leat DjO-searvamat hivvodatkártemii ja bivdosiid heiveheapmái ja buorideapmái.     4.3.2  Guolástanfatnasat  Romssas fatnasiid joavku lea máŋgga šládjii, go leat arvat áhpefatnasat ja ollu riddofatnasat.  Romssas  lea  sin  lohku  njiedjan,  geaid  váldoealáhus  lea  guolásteapmi,  ja  nu  lea  dahkan  eambbo  go  riikkas  muđui.  Ođđa  olbmuidge  lohku  lea  njiedjan,  guđet  álget  ealáhussii,  ja  guolásteddjiid gaskamearálaš ahki goargŋu. Máŋgga gillái lotnolaš guolásteapmi lea deaŧalaš  ealáhusheivehallan, muhto riikkalaš rápmaeavttut leat vánit heivvolaččat dakkár doaimmaide.     Eanet  ja  eanet  guolástemiide  ráddjejuvvo  olbmuid  vejolašvuohta  searvat,  ja  dat  hábme  ealáhusa struktuvrra nu ahte čuohcá sihke bargosajiide ja ássamiidda miehtá mearragátti. Deaŧalaš  lea reguleremiid hábmet nu ahte buktet vuoigatvuođaid ruovttoluotta riikkaoassái.      4.3.3  Guolleindustriija  Dakkár  áššit  go  guollehivvodagat,  bivdofanasstruktuvrrat,  guollegávppašeami  minstarat  ja  olgoriikkalaš  fatnasiid  guollebuktimiid  nuppástusat  váikkuhit  guolleindustriija  siskkáldas  struktuvrraide.  Romssas  lea  odne  nana  sajádat  dakkár  báikin  masa  buktet  guliid  ja  guollebuktagiid  báikkálaš  industriijii.  Reahkaindustriija  mearkkaša  ollu  fylkii,  mas  leat  máŋga  stuorra  buvttadanrusttega.  Dárbu  lea  bargat  árjjálaččat  vai  reahkaealáhusa  árvohahkama  rápmaeavttut bissot ja nannejuvvojit. Plánaáigodagas ferte árvoháhkan lassánit varasávdnasiid  vuođul mat dál dušše fievrriduvvojit guovllu čađa.  Guhkibu vuollái maiddái biebmodorskige  sáhttá leat deaŧalaš, go buorida varasávnnasboahtima industriijii miehtá jagi.      Ovddos guvlui lea deaŧalaš ahte guolleindustriija ovddida eambbo iežas gilvalanovdamuniid,  omd. buorrešlájat varasguliid álkis háhkan. Go varasávdnasiid kvalitehtas váldojuvvo vára, de  lea  vejolaš  ráhkadit  buktagiid  maid  ovddas  mákset  buriid  hattiid  gávpemárkaniin.  Guollebuktimiid lea vejolaš buoridit go guolleindustriija ja guollefatnasat gulahallet ja barget ovttas,  ja dat gánnáha goappašiid oasálaččaide. 4.3.4  Guollebiebman   Romssas  ja  Finnmárkkus  dárbbašit  luossabiebmanrusttegat  eanet  ja  eanet  veajehiid,  ja  odne  dáppe  buvttadit  menddo  unnán  luossaveajehiid.  Válmmasvuođa  dárbbut  gáibidit  ahte  báikkálaš  veajetbuvttadeapmi  ferte  stuorrut.  Seammás  leat  máŋgga  biebmanrusttegis  sierra veajetrusttegat  mat  buvttadit  veajehiid  iežaset  atnui.  Jáhkehahtti  lea  ahte  fylkkaplána  áigodagas hábmejit guollebiebmanealáhusa struktuvrra ođđasis, mii mielddisbuktá ahte unnit  osiide juohkásit gávpesearvvit ja ahte konsešuvnnat mannet gávpegálvun.   Romssas  leat  stuorra  buvttadanvejolašvuođat  guollebiebmamis,  ja  vuordámušat  leat  ahte  guollebiebmanovdáneapmi buktá ealáhussii ođđa šlájaid, nugo dorski, stáidnára, skálžžuid ja  gáranasruittuid. Dán suorggis lea ain dagakeahttá ollu DjO-bargu. Hástalus lea ceahkkádit ja  gávppáiduhttit  dutkanbohtosiid,  go  dat  gáibida  hirbmat  ollu  ruhtanávccaid.  Muhtun  ođđa  šlájaid lea dárbu heivehit distribušuvnna ja jođiheami dáfus.      Meahcceguollebivdu  lea  pilotprošeakta  mas  bibmet  Álttesjávrirusttegis  rávdduid.  Dát  doaibmabidju lea boahtán johtui sierranas fága- ja dutkanbirrasiid ovttasbarggu geažil, ja dat  lea miellagiddevaš ođas guollebiebmanealáhusas.     Romssas  ferte  plánaáigodagas  leat  oppalaš  čalmmusteapmi  mearradoalloealáhussii,  nu  ahte  ovddidanbargguid  čađaheapmi  lea  nu  ávkkálaš  fylkii  go  fal  vejolaš.  Mearragátti  viidodagat  fertejit  váldojuvvot  atnui  jierpmálaččat.  Seammás  šaddá  nu,  go  mearragátti  álget  geavahit  eambbo  ja  eambbo,  ee.  ođđa  ealáhusaide,  ahte  čuožžilit  gáibádusat  ahte  olbmos  leat  biologalaš ja biraslaš diliid birra máhttu.         Ulbmilsuorggit</p>
<p type="listitem">Fylkkasuohkan  ferte  váldit  badjelasas  jođiheaddji  rolla  guolástus-  ja  mearradoallo-ealáhusa guvllolaš ovddideamis Romssas, ja geavahit fylkka ovdamuniid.</p>
<p type="listitem">Fertet  bargat  dan  badjelii  ahte  guolástus-  ja  mearradoalloealáhusa  struktuvranuppá-stusat leat ávkin servodat- ja ealáhusovdáneapmái fylkkas, go lávdadanprofiila joatká.</p>
<p type="listitem">Guolástus- ja mearradoalloealáhusa vástesaš váikkuhangaskaoamit fertejit sihkkarastit guvllolaš ovddidanulbmiliid.</p>
<p type="listitem">Buhtadusortnegat mat čatnasit viidodagaide, resurssaide ja buvttadanvuoigatvuođaide, fertejit  čielggaduvvot  plánaáigodagas,  ja  váikkuhusčielggadeapmi,  ovdalgo  álggahuvvojit.</p>
<p type="listitem">Dakkár fáttát go rekruteren, vuoigatvuođat ja daid juogadeapmi fertejit čalmmustuvvot eambbo guolástuspolitihkas.</p>
<p type="listitem">Guolleindustriija ásaheami vuođđu ferte ain leat báikki lagašvuohta varasguollehivvo-dagaide.  Industriija  rápmaeavttut  fertejit  nannejuvvot  dainna  lágiin  ahte  gávpemárkandilálašvuođat buoriduvvojit ja beassat geahpeduvvo varasguollehivvodagaid, ja  ahte varasguolit mat mannet fylkka čađa, muohkaduvvojit fylkkas vai árvu stuorru.</p>
<p type="listitem">Eambbo  searat  biddjojuvvojit  bivdovugiide  ja  sálašmuohkadeapmái  mat  eanemusat buoridit varasávnnaskvalitehta.</p>
<p type="listitem">Joatkit dilálašvuođaid láhčima nu ahte lea vejolaš eambbo buvttadit luossa- ja dápmo-veajehiid gilvinguollin Romssas.</p>
<p type="listitem">Guvllolaš strategiija ferte hábmejuvvot mariidna šlájaid biebmama várás. Strategalaš gávpeservviid dahje prográmmaid vuođđudeami  badjelii lea dárbu bargat, go dat leat  mielde  ceahkkádeamen  ja  gávppáiduhttimin  ođđa  šlájaid  geavaheami  guollebiebmamis, ja systemat fertejit heivehuvvot guollebuktagiid fievrrideami ja jođiheami várás.</p>
<p type="listitem">Bargu  ferte  dahkkojuvvot  mii  unnida  viidodatvátnivuođa,  go  dat  hehtte  guolle-biebmanealáhusa ovdáneames eambbo. Čielggaduvvot ferte leago vejolaš ovtta báikái  bidjat sierralágan náliid biebmanrusttegiid, go dat sáhttá stuorrudit buvttadannávccaid  ja leat mielde čoavdimin eará báikkiid.</p>
<p type="listitem">Riikkalaš dási oasáluš</p>
<p type="listitem">Ásahuvvot ferte earáláhkáiovttastuvvon riikkalaš strategiija, man vuođđun leat guvllo-laš  ovdamunit  guolástus-  ja  mearradoalloealáhusa  ovddideami  dáfus,  ja  váikkuhangaskaoamitge fertejit čuovvut strategiija(id) mielde.</p>
<p type="listitem">Láhkaásahus  ferte  heivehuvvot  ođđa  dárbbuide  dainnago  čalmmusteapmi  lea  kvali-tehtasihkkarastimii ja guorranvejolašvuođaide.</p>
<p type="listitem">Guolástus- ja mearraealáhus lea kompleksa ealáhus, ja danne berrejit ođđa njuolgga-dusčoahkiid  ja  váikkuhangaskaomiid  váikkuhusat  guorahallojuvvot.  Ovdamearkka  dihte  fertejit  ođđa  spesifikašuvnnat  mat  váikkuhit  gilvinluossaveajehiid  ja  gilvindápmotveajehiid  vuovdimii  váldit  vuhtii  ahte  fylkkas  váilot  gilvinveajehat.  Go  mearradoalloealáhusa  siskkobealde  plánejuvvo,  de  ferte  raššivuođa  ja  válmmasvuođa  bealitge árvvoštallojuvvot guvllolaš dásis.</p>
<p type="listitem">Guovllut  fertejit  oažžut  eambbo  válddi  váikkuhit  daidda  hálddašandoaimmaide  mat čatnasit guolástus- ja mearradoalloealáhussii. Dat fátmmasta maid válddi árvvoštallat  ja čađahit dihto guollenáliid dáfus báikkálaš hálddašanmálliid.</p>
<p type="listitem">Guolástusaid hálddašeapmi ferte leat nu ahte lea guhkesáigásaš bissovaš gánnáhahtti-vuohta. Barentsábi geavatkeahtes šlájat ja hivvodagat fertejit kártejuvvot, ja njuorjjuid  lea dárbu garraseappot geahpedit.</p>
<p type="listitem">Riddo-  ja  vuotnasystemaid  viiddis  kártema  lea  dárbu  čađahit  iešguđetlágan  guolle-šlájaid šaddanguovlluid, gođđanbáikkiid jna. dihte.</p>
<p type="listitem">Guollefatnasiid struktureren ferte váldit guovlluid ja guollepolitihka vuhtii. Ferte leat vejolaš  dohkálaš  gánnáhahttivuhtii  buot  sturrodatjoavkkuid  siskkobealde.  Vuoigatvuođat fertejit buktojuvvot ruovttoluotta riikkaoassái. Regulerensystema ferte hábmejuvvot nu ahte ii daga vejolažžan čohkket guolástusvuoigatvuođaid moatti gihtii.</p>
<p type="listitem">Guolástussii ferte bargojuvvot nuoraid rekruterenvejolašvuođaid.</p>
<p type="listitem">Dakkár regulerenmállet fertejit ovddiduvvot mat dahket sávahahttin buktit guliid main leat alla kvalitehta.</p>
<p type="listitem">Njuolggadusat fertejit heivehuvvot guolleindustriija dárbbuide oažžut varasávdnasiid jeavddaleappot.</p>
<p type="listitem">Troláriid buktingeatnegasvuohta ferte bisuhuvvot. 4.4</p>
<p type="listitem">đot ealáhusat ”Kombinasjonsnæringer langs en fjord” nammasaš prošeavttas leat leamaš positiiva vásáhusat  lotnolas ealáhusaid heivehallamis. Go sierralágan ealáhusat kombinerejuvvojit, de lea vejolaš  oažžut áigái beaktilis resursageavaheami, ja vel viiddidit guovlluid ealáhusvuođu. Árbevierru  lea  leamaš  kombineret  eanandoalu  ja  guolástusa.  Dasto  lea  vejolaš  kombineret  ee.  dujiin,  ruoktodujiin, mátkkoštanealáhusain ja kultuvrrain.      Kulturvuđot ealáhusat leat seagáš suorgi19. Kulturvuđot ealáhusovdáneami ulbmil lea ovddidit eallinnávccalaš  fitnodagaid  ja  bargosajiid  ja  lea  oassi  ássankvalitehta-  ja  báikegoddeovdáneamis báikkálaččat ja guvllolaččat.    Kulturvuđot  ealáhusovdáneami  deaŧalaš  dovdomearkkat  leat  hutkkáivuohta,  kulturgealbu  ja  fuomášumit.  Kulturvuđot  ealáhusprošeavttat  leat  dávjá  friddjaavádagas  gaskal  máŋggaid                                                   19 Válddahallan lea vuođđuduvvon kultur-Retur rapport 4/2007-raportta oassái, maid NIFU/STEP lea dahkan  Gielda- ja guovlodepartementta ovddas. servodat-  ja  politihkkasurggiid  nugo  kultuvra,  ealáhus  ja  guovloovddideapmi.  Danne  lea  áššáigullevaš  guorahallat  man  muddui  doarjjavuogádat  láhčá  dili  fitnodagaide  gulul  ja  dađistaga iešheanalaččat ja eallinnávccalaččat birgegoahtit ekonomalaččat.    Ulbmilsuorggit</p>
<p type="listitem">Áigodagas lea dárbu eambbo searaid bidjat lotnolas ealáhusaid heivehallamii.</p>
<p type="listitem">Riikkalaš dási oasáluš</p>
<p type="listitem">Guovlluin lea dárbu lotnolas ealáhusaide láhčit dilálašvuođaid, sihke rápmaeavttuiguin ja  váikkuhangaskaomiiguin.  Lotnolas  ealáhusat  fertejit  šaddat  ulbmilsuorgin  ráđđehusa unnaservodatáŋgiruššamis. 4.5</p>
<p type="listitem">Stoltenberga ráđđehusa politihkalaš vuođđu deattuha ahte davveguovllut, energiijapolitihkalaš  fápmoguovddážin,  leat  Norgga  politihkalaš  áŋgiruššansuorgi.  Davveguovlodieđáhusas20 boahtá  ovdan  ahte  stuorra  resurssat  davvin  galget  boahtit  álbmogii  buorrin.  Mearrideaddjin  lea  ahte  riikkaoassi  ieš  nákce  láhčit  dárbbašlaš  guvlloláš  rápmaid  mat  váikkuhit  ekonomalaš  ovdáneapmái, servodat- ja ealáhusovdáneapmái.    Romssa  fylkkasuohkan  bargá  dan  ovdii  ahte  ovdal  2010  galgá  gávdnot  dárkkistuvvon  rápmagaskaoapmi  ja  plánagaskaoapmi  mii  váikkuha  hálddašanplána  sisdollui  ja  viidáset  váikkuhusčielggadanproseassaide.  Ollislaš  hálddašanplána  dárkkisteapmi  2010:s  fertešii  lassin  davvi  petroleumdoaimmaid  birasguoskevaš  lassiváikkuhusaide  maiddái  eanet  čalmmustit vejolaš servodatguoskevaš lassiváikkuhusaid.    Jus  petroleumovdáneapmi  galgá  buktit  stuorámus  lági  mielde  guvllolaš  ja  báikkálaš  árvoháhkama,  de  fertet  čalmmustahttit  guhkesáigge  ja  dássidis  lassiváikkuhusaid.  Rusttegiid  doaimmaheami  árvoháhkanpotensiála  áiggi  mielde  lea  mearkkašahtti.  Vásáhusat  čájehit  ahte  lea doaimmahanmuttos goas áiggi mielde hábmejuvvojit stuorámus njuolggo lassiváikkuhusat  bargguiduhttima,  báikkálaš  ja  guvllolaš  gálvo-  ja  bálvaluslágidemiid,  kapitálalasihemiid  ja  investeremiid  ektui.  Danne  lea  deaŧalaš  ovdánahttit  fitnodatovddidanprográmmaid  mat  leat  vuođđuduvvon  daid  lágideddjiid  gealbodárbbuide  ja  -gáibádusaide  geat  galget  fuolahit  ja  divodit rusttegiid mat leat doaimmas.    Ferte  maiddái  vuoruhit  petroleumdoaimma  guhkesáigge  gánnáhahttivuođa  dain  osiin  árvoráiddus  main  leat  stuorámus  guvllolaš  lassiváikkuhusat.  Dat  guoská  sihke  guvllolaččat  ávkkástallat  gássa  industriijii  ja  energiijaulbmiliidda,  guvllolaččat  geavahit  petroleuma  álgoávnnasin  ja  oljo-  ja  gássaindustriija  suorggiduvvon  doaimmaide.  Ealáhuseallin  ferte  vuoruhit  daid  surggiid  main  riikkaoasis  lea  ovdamunni  nugo  oljosuodjalusgearggusvuohta,  bearráigeahččan, doappargieđahallan.    Davvi-Norgga  fitnodagaid  ja  DjO-birrasiid  ja  ásaiduvvon  norgga  gálvolágideaddjiindustriija  ovttasbargooktavuođat  leat  deaŧalaččat  vai  sáhttá  vuoruhit  ealáhusovttastusaid  ásaheami.  Dakko  berrešii  maiddái  vuoruhit  nu  ahte  láhčá  dili  ásahit  fitnodagaid  main  lea  deaddu  petroleumindustriijas.  Ferte  sihkkarastit  eavttuid  mat  váikkuhit  ahte  ásaheamit  nannejit                                                   20 St. dieđáhus 30 (2004-2005) Muligheter og utfordringer i nord guvllolaš  ja  báikkálaš  ealáhusa  ja  doibmet  dego  industriijamohtor  barggus  ovddidit  riikkaidgaskasaš ceavzilis ealáhusovttastusaid riikkaoasis.    Eará  fylkkaid  vásáhusat  čájehit  ahte  gássa  gáddáibuktin  ja  gássabohkanbáikkiid  doaibmafunkšuvnnat dat addet vejolašvuođaid ovddidit ealáhusaid. Romssa vejolašvuođat leat dakkár  suorggit  go  mariidna  buvttadeapmi,  energiija,  birasbearráigeahčču  ja  válmmasvuohta,  logistihkka, projekteren, inšenearabálvalusat ja priváhta bálvalusat.  Berrešit bisuhit doaimmaid ja  ovddidit  ođđa  doaimmaid  doppe  gosa  juo  leat  vuođđuduvvon  doaimmat  ovddežis.  Čalmmusteapmi  ferte  leat  davveguovlluid  petroleumdoaimmaide  sihke  ruošša  ja  norgalaš  oasis  Barentsábis.  Dán  dili  áitta  lea  davveguovlluin  ohcandoaimmaid  guhkesáigásaš  bissáneapmi, mii dagaha dan ahte máhttobirrasat unnot.      Árbevirolaš  lágideaddjiindustriija,  erenomážit  skiipahuksehat-  ja  inšenearadoaimmaid,  guhkesáigge váldohástalus lea heivehit iežaset boahtteáigge petroleumindustriija gávpemárkaniidda  mas  leat  ođđa  huksenčovdosat  ja  ođđa  teknologiija.  Deaŧalaš  eavttut  dasa  ahte  petroleumindustriija  galgá  ovddiduvvot  ođđa  vuođđoealáhussan  davvin  lea  ahte  riikkaoassi  geasuha  dárbbašlaš  gealbbu.  Dat  mielddisbuktá  ahte  ferte  vuoruhit  oččodeami  ja  oahpu  sihke  joatkkaskuvllain  ja  alit  oahppu  teknalaš  fágain.  Davvi  petroleumdoaimmaid  –  Helgelánddas  Barentsáhpái,  fertešii  eanemus  lági  mielde  hoidet  davvin.  Riikkaoassi  ferte  ja  galgá oažžut mearridan- ja jođihangealbbu.    Hálddašanplána bidjá bajimuš rápmaid dáláš ja ođđa doaimmaide mearrabirrasis, ja dat láhčá  dili  nu  ahte  ealáhusat  nugo  guolásteapmi,  mearrajohtolat  ja  petroleumdoaibma  galget  searválagaid  doaibmat.  Plánaáigumuš  lea  ásahit  ollislaš  ja  ekovuogádatvuođđuduvvon  hálddašeami.      Ulbmilsuorggit</p>
<p type="listitem">Petroleumbirrasiid fertejit nannejuvvot davvin. Háršttás galgá ain leat davi oljoguovddáš-árvu  dainna  lágiin  ahte  doaimmat  mat  leat  dohko  biddjojuvvon,  bissot  ja  ovddiduvvojit  eambbo.  Romsa  mas  leat  dutkan-  ja  máhttobirrasat,  ferte  eambbo  boahtit  oidnosii  oljoindustriija  ovdáneamis  davvin.  Golbma  davimus  fylkkasuohkana  fertejit  nannet  ovttasbargguset petroleumdoaimmaid heivehallamis.</p>
<p type="listitem">Davvinorgalaš  gávpemárkanoassi  petroleumdoaimmas  ferte  lassánit  dainna  lágiin  ahte máhttodássi buoriduvvo ja fierpmádat huksejuvvo.</p>
<p type="listitem">Davvin  máhttovuđđosaš  ealáhusdoaimmat  fertejit  lassánit  ee.  gássa  industriijalaš  ávkin-atnimis.</p>
<p type="listitem">Infrastruktuvra ferte buoriduvvot ee. gássa distribušuvdnasystema bokte.</p>
<p type="listitem">Čalmmusteapmi ferte leat gánnáhahtti ovdádusa vuođđojurdagii ja birrasii dainna lágiin ahte  vuoruhuvvot  šaddet  doaimmat  mat  galget  gássain  buhttet  dáláš  energiijačovdosiid,  erenoamážit fievrrádussuorggis.</p>
<p type="listitem">Romssa petroleumplána ferte ođasmahttojuvvot.    Riikkalaš dási oasáluš</p>
<p type="listitem">Ohcandoaimmaid  ferte  leat  vejolaš  ovddalgihtii  diehtit,  ja  dat  galget  leat  jeavdda-laččat.</p>
<p type="listitem">Barentsábi  oppalaš  hálddašanplána  ii  berrešii  bissehit  ohcamiid,  muhto  dasto  leat buorre vuođđun ođđa juohkimiidda ja stuorit doaimmaide davvin.</p>
<p type="listitem">Lea dárbu bargat vai petroleumsresurssaid geavaheapmi ja dan mielddásaš doaimmat váikkuhit guovlluide.  4.6</p>
<p>đ ui </p>
<p>Divohatindustriija ja eará industriijat barget garra gilvalanmárkanis, ja boahtteáigásaš stuorra hástalus sidjiide lea dahkat gilvalanovdamuniid man vuođđun lea hábmen, áššehasheivehallan, kvalitehtasihkkarastin, ođđa teknologiija ja viiddis máhttu. Oppalaččat dán industriija dovdomearka leat unna oasit main leat ráddjejuvvon vejolašvuođat ođasmahttit ja ruhtadit stuorra teknologiija. Go dilli šaddá nu ahte gilvu lassána sihke gávpemárkaniid ja bargonávccaid alde, de industriija ferte ávkin geavahit goappašiid sohkabeliid máhtu. Seammás go leat hukseme Snøhvit-ráhkadusa leat davvinorgga skiipahuksenindustriijas leamaš reastaluvvamat ja heaittiheamit. Dasa lassin lea Lulli-Norgga skiipahuksenindustriija vásihan allakonjuktiiva áiggiid daid maŋimuš jagiid. Sivat ovdáneapmái davvin sáhttet leat fanasveaga strukturrievdadusat, mearrasuodjalusa heaittiheamit davvin ja rievdadusat ruošša guolástanfatnasiid divvunminstaris. Dat lea mielddisbuktán ahte suorggis leat liiggás návccat, unna dietnasat, unnit gávppašanfriddjavuohta ja ahte suorgi lea massán gealbbu. Vai skiipahuksenindustriija galgá nákcet gilvalit árbevirolaš márkaniin ja dagahit davvinorgga skiipahuksenindustriija gánnáhahtti suorgin, de ferte lassin guolástanfatnasiid ja eará fatnasiid divodeapmái maiddái lágidišgoahtit bálvalusaid guollebiebmamiidda ja mearrarusttegiidda, eananvuođđuduvvon industriijii ja petroleumindustriijii. Minerálaresurssaid geavaheapmi gáibida viehka ollu fámuid ja ealáhusa gánnáhahttivuohta sorjá dasto buori muddui fápmohattiin, ja gilvalandilálašvuođain máilmmi gávpemárkanis. Jáhkkimis buorit gávdnosat leat fuomášuvvon, ja daid lea dárbu čielggadit plánaáigodagas21.</p>
<p type="listitem">Ođđa  minerálalága  ráhkadanbargu  lea  fas  álggahuvvon,  ja  deaŧaleamos  báhcán  momeanttat  leat dat mat gusket sámi guovlluid eananeaiggádiidda ja eanavuođđohálddašeapmái.      Ulbmilsuorggit</p>
<p type="listitem">Dárbu lea čalmmustit industriija máhttobuorideaddji doaibmabijuide buoridan dihte árvo-dahkama.</p>
<p type="listitem">Riikkalaš dási oasáluš</p>
<p type="listitem">Čalmmustit  lea  dárbu  industriija  rápmaeavttuide  vai  buorránit  árvodahkan  ja  gilvalan-návccat.</p>
<p>Geologalaš resurssaid láhkaásahus berrešii vuhtii váldit guvllolaš beroštumiid ja addit suorggis vejolašvuođa bargosajiid lassánit gánnáhahtti láhkai. Erenoamážit lea dárbu geahččat bearrái ahte sámi guovlluin geologalaš resurssaid geavaheapmi galgá árbevirolaš doaimmaide soahppevaš. 4.7</p>
<p>Bálvalusaddi ealáhusat</p>
<p type="listitem">Bálvalusaddi  ealáhusat  leat  viehka  deaŧalaččat  fylkka  bargosadjedillái.  Dárbu  lea  buoridit  ovdáneami  fievrrádusealáhusain,  IKT  ja  máhttointensiiva  gávppálaš  bálvalusdoaimmain  (KIFT).     Go  diehtojuohkin-  ja  gulahallanteknologiija  (IKT)  geavahuvvo,  de  dat  ovddos  guvlui  sáhttá  addit  stuorra  vejolašvuođaid  bálvalusaddi  ealáhusain.  IKT  váikkuha  buot  ekonomalaš                                                   21 Geologalaš fylkkaprográmma bokte leat čuovvovaš gávdnosat dahkkojuvvon: Čuvges ja buhtes kálkageađgi  Evenášši/Dielddá rádjeguovllus, čuvges ja buhtes dolomihtta Báhccavuonas, tálka Jáhkonjárggas ja ástageađgi  Bearddus.  surggiide,  ja  dasto  vel  organisašuvdnastruktuvrraide  ja  bargodilálašvuođaide.  Hástalusat  leat  mo  guovllut  galget  bissot  oalgálagaid  IKT-ovdánemiin,  ja  nu  maid  leat  mielde  dán  suorggi  ovdáneamis.      Gávppálaš  ja  ruđalaš  bálvalussuorgi  lea  strategalaččat  deaŧalaš  fylkii.  Jos  dát  suorggi  raššuduvvo ain eambbo, de das sáhttet šaddat guhkesáigásaš váikkuhusat fylkka ealáhusaid ovdáneapmái.     DjO-vuđot  ealáhusdoaimmaid  vuođđu  lea  buorre  Romssas.  Buktagiid  ja  bálvalusaid  ođđa  teknologiijain ja máhtuin fertejit dávjá leat riikkaidgaskasaš gávpemárkaniid várás, go riikka  siskkáldas  gávpemárkanat  eai  leat  doarvái  stuorrát.  Hástalus  lea  nappo  dalle  ovddidit  guvllolaš  ealáhuspolitihka  mii  addá  ealáhusdoaimmaide  vejolašvuođa  gilvalit  ovttadássásaš  eavttuiguin  eará  fitnodagaiguin  riikkas  ja  olgoriikkas.  Dat  mearkkaša  doaibmabijuid  mat  galget geahpedit guhkes gaskkaid buktin heajos beliid ja ovddidit geasuheaddji ja dynamalaš  ealáhusbirrasiid. Ođđa bargosajiid ráhkadeapmi guovlluid máhttointensiiva ealáhusaide berre  movttiidahttojuvvot  dainna  lágiin  ahte  infrastruktuvra  ja  ovddidanbirrasat  fállojuvvojit  olbmuide geain leat alit máhttu.     Bioteknologiijas  lea  stuorra  árvodahkanvejolašvuođat.  Go  dat  vejolašvuođat  galget  geavahuvvot,  de  gáibiduvvo  čielga  ulbmilvišuvdna,  ja  ahte  politihkárat,  ealáhusdoaimmat,  eiseválddit,  DjO-birrasat  dorjot  dan,  ja  vuoruhit  čielgasit.  ”Bioklynge  Nord”  lea  ovdamearka  dakkár ovttasdoaibmamis ealáhusdoaimmaid, DjO ja earáid gaskkas buoridan dihte hutkan- ja  gávppáiduhttinnávccaid. ”Bioklynge Nord” ferte viidáset ovddiduvvot vai šaddá ”Norwegian  Center of Expertise”.    4.7.2   Ođđaárvalusat, fidnohutkan  ja ođđahutkan  Dálá ráđđehus deattuha ahte fidnohutkan22 lea okta dain deaŧaleamos faktoriin ođđahutkamis ja  ovdáneamis,  ja  mii  háliidit  láhčit  dili  nu  ahte  sáhttá  oahppat  fidnohutkama  olles  oahpahusmannodagas, mii mearkkaša mánáidgárddis gitta allaskuvlii.    Fertet  vuoruhit  nannet  ođđaásahangráda  fylkkas  dan  gealbbu,  daid  vejolašvuođaid  ja  ovdamuniid vuođul mat leat guovllus. Deaŧalaš áŋgiruššansuorgi dán vuoruheamis lea oččodit  eanet  nuoraid  ja  nissonolbmuid  fidnoálggaheaddjin.  Fylkkaplánadieđáhusa  2005  vuođul  lea  Romssa fylkkasuohkan álggahan fidnohutki- ja ođđahutkanprošeavtta ”Helhetlig gründersatsing i Troms”, mii lea jurddašuvvon leat doaibma- ja boađusguvllot prográmma mii  galgá hukset ja oktiiheivehit dáláš doaimmaid, ja ovddidit ođđa bijuid láhčin dihte dili eanet  fidnoálggaheddjiide Romssas. Fertet ráhkadit struktuvrraid nugo fierpmádagaid ja arenaid, vai  ulbmiljoavku  ealáhus-  ja  ovddidanbargit  besset  lonohallat  vásáhusaid  ja  hukset  gelbbolašvuođaset.    Ulbmilsuorggit</p>
<p type="listitem">Dárbu  lea  čalmmustit  máhttobuoridandoaibmabijuid  bálvalusaddi  ealáhusain,  vai  árvo-háhkange buorrána.</p>
<p type="listitem">Dárbu lea bargat dan badjelii ahte lea ovdáneapmi máhttointensiiva gávppálaš bálvalus-addi ealáhusas ja diehtojuohkin- ja kommunikašuvdnateknologiija suorggis.                                                   22 Vrd fidnohutkama strategiijaplána ”Se mulighetene og gjør noe med dem”. Dán strategiija ulbmil lea  čalmmustahttit fidnohutkama sihke oahppomihttun ja oahpahusstrategiijan. Vrd maiddái ráđđehusa St dieđáhusa  nr 21 (2005-2006) ”Hjarte for heile landet. Om distrikts- og regionalpolitikken”, mas movttiideapmi  fidnohutkamii deattuhuvvo leat guovddáš oassi boaittobeal- ja guovlopolitihkas.</p>
<p type="listitem">Dáláš allamáhttovuđot ealáhusgihput ja hutkansystemat fertejit viiddiduvvot ain eambbo.</p>
<p type="listitem">Go  ođđa  ealáhusgihput  ásahuvvojit  Romssas,  de  lea  dárbu  deattuhit  ođasmahttin-  ja hutkanvejolašvuođaid.  Deaddu  ferte  maid  leat  máhttogihpuid  vejolašvuođas  bargat  ovttasráđiid ja fierpmádagas.</p>
<p type="listitem">Dárbu  lea  lágidit  nu  ahte  Romsa  bissu  ja  ovddida  iežas  ovdamuniid  ja  lihkostuvvá bioteknologiija ovddidanbarggus.</p>
<p type="listitem">Vai bioteknologiija bissu ja ovdána Romssas, de lea vuođđun dárbu movttiidahttit guovllu dutkiidbirrasiid máhtolaš olbmuid bissut guovllus.</p>
<p type="listitem">MABIT-prográmma ferte joatkit.</p>
<p type="listitem">Bioklynge Nord ferte formaliserejuvvot ja viiddiduvvot.    Riikkalaš dási oasáluš</p>
<p type="listitem">Dárbu  lea  hukset  čielga  riikkalaš  oainnu  bioteknologiija  áŋgiruššamis,  ja  oasálaččat berrejit dan čuovvolit.</p>
<p type="listitem">Váikkuhangaskaoamit fertejit biddjojuvvot vuoruhuvvon bioteknologiijaáŋgiruššamii.    4.8</p>
<p>Mátkeealáhus</p>
<p type="listitem">Turismmas  ja  mátkeealáhusas  lea  stuorra  lassáneapmi  eaige  leat  galle  ealáhusa  mat  sturrot  seamma jođánit. Jus Romssa mátkeealáhus galgá leat mielde dán ovdáneamis, de ferte ealáhus  buorebut  oktiiheivehuvvot  nu  ahte  guovlu  oažžu  ollislaš  mátkeealáhusfálaldaga.  Davvi-Norgga mátkeealáhus ferte ovttasbargagoahtit riikkaoasi dásis vai márkanfievrrideapmi šaddá  nu  buorre  go  vejolaš.  Okta  deaŧalaš  oassi  mátkeealáhusáŋgiruššamis  lea  loahpahit  barggu  Romssa  mátkeealáhussii  ásahit  oktasaš  gávpevuođđudusa,  mii  galgá  leat  vuođđun  oktasaš  márkanfievrridanfitnodahkii olles riikkaoassái .      Romssa-gávpot  lea  Romssa  fylkkas  dat  báiki  man  eanemus  mátkkošteaddjit  galledit.  Stuorámus  hástalusat  leat  boaittobealguovllut,  gos  ferte  ovddidit  lundui  vuođđuduvvon  doaibma-  ja  vásáhusbuktagiid  maid  sáhttá  fállat  erenoamáš  surggiide  márkanis  vai  ođđa  mátkkošteaddjit  galledišgohtet  Romssa.  Guovllus  ja  riikkaoasis  leat  sihke  luonddu  ja  kultuvrra  dáfus  buoremus  vejolašvuođat  viidáset  ovddidit  eallinnávccalaš  lundui  ja  vásáhusaide vuođđuduvvon mátkeealáhusa.     Ulbmilsuorggit</p>
<p type="listitem">Dárbu lea bargat dan badjelii ahte oažžut buresdoaibmi ja ulbmálaš organisašuvdnamálle fylkka dásis, ja riikkaoasseovttasbarggu.</p>
<p type="listitem">Ođđa  buktagat  mat  ráhkaduvvojit,  fertejit  heivet  gávpemárkanii.  Erenoamážit  lea  dárbu bidjat  fálaldahkan  návccaid  olbmuid  iežaset  searvamii,  go  dat  sáhttá  geasuhit  eanet  turisttaid  Romssa  fylkii.  Buvttan  berrejit  dakkár  fálaldagat  ráhkaduvvot,  main  luondu  ja  kultuvra lea oassin.</p>
<p type="listitem">”Nasjonal turistveg” ja dasa gullevaš infrastruktuvra ferte buoriduvvot.</p>
<p type="listitem">Doaibmabijuid ovddideapmi buoridan dihte mátkkoštanbuktagiid kvalitehta Romssas. Nu lea vejolaš ee. máhttobuorideami bokte.</p>
<p type="listitem">Váikkuhit dasa ahte lea nu ulbmálaš mátkevuovdaleapmi go vejolaš, ja vuovdalanbarggu árvvoštallat.</p>
<p type="listitem">Riikkalaš dási oasáluš</p>
<p type="listitem">Ásahit  riikkalaš  mihtidansystema  mátkeealáhusa  váikkuhusaid  mihtideapmái,  mas  leat jahkásaš ođasmahttimat.     5</p>
<p>Váldofáddá 3: Logistihkka ja infrastruktuvra </p>
<p>Bajimuš ulbmil lea ahte - fievrrádusa ja telekommunikašuvnna infrastruktuvra galgá hálddašuvvot ja ovddidit dainna lágiin ahte addá servodat- ja ealáhuseallimii vejolašvuođaid ovdánit ja beassat gávpemárkaniidda ovttadássásažžan riikka guovdilis guovlluiguin. 5.1 </p>
<p>Fievrrádusinfrastruktuvra</p>
<p type="listitem">Go Romsa gieđahalai Riikkalaš fievrrádusplána strategalaš perspektiivvaid áigodaga 2006-2015 várás, de deattuhii ahte johtalus lea deaŧalaš guovllu ealáhus- ja servodatovdáneapmái.  Romssa strategalaš árvvoštallan deattuha man deaŧalaš fylkka mariidna ealáhusat šaddet leat  riikii boahtteáiggi árvodahkama dáfus, ja danne dat lea riikii gullevaš hástalus lágidit nu ahte  dát vejolašvuođat šaddet duohtan.   Riikkalaš beroštumiid dihte ja buoridan dihte davveguovlluid árvoháhkama, de fertejit  riikkalaš ja riikkaidgaskasaš fievrráduskorriduvrrat ruhtaduvvot. Geahča mieldečuvvosa 3.  Lea deaŧalaš leat mielde ovddideame ja ovttasbargat fievrrádus- ja  logistihkkadeaivvadanbáikkiid ektui Davveguovlluin. Historjjálaš áiggi lea nannáma  mearragáttis vuolgán gávpejohtalusgeainnut Davvemeara rastá, ja johtalusgeainnut leat  suorranan nuorttas ja oarjjás, mannan Norgga gátti davás gitta Davveoarje-Ruššii. ”Nordlige  Maritime Korridor” lea máŋgga prošeavttaid logus dakkár mii galgá ovddidit otnáš  mearrageavaheaddji fievrridansystemaid seammá guovlluide ávkin. Eurohpás ja Davviriikkain fievrridan- ja logistihkkastruktuvrrat leat nuppástuvvamin. Deaŧalaš  fievrridankorriduvrrat vuoruhuvvojit ja deaivvadanbáikkit šaddet boaittobeal guovlun. Romsii  maid lea hirbmat deaŧalaš sihkkarastit fiervrrádusgeainnuid Nuorta- ja Guovddáš-Eurohpái.     Ulbmilsuorggit</p>
<p type="listitem">Davvi-Norggas ja Romssas fertejit oaidnit ođđa fievrrádusfierpmádagaid ja lágidit searaid nu ahte heivejit ođđa struktuvrraide main mii šaddat sorját boahtteáiggis.</p>
<p type="listitem">Riikkalaš dási oasáluš</p>
<p type="listitem">Romsa ferte bidjat áššelistui riikkaidgaskasaš barggu man fáddán leat davi fievrrádus-korriduvrrat.</p>
<p type="listitem">Dárbu  lea  lágidit  čuovvovaš  doaimmaide  sihkkarastin  dihte  Romsii  beassama  buriid riikkaidgaskasaš korriduvrraid: -</p>
<p>Intermodála deaivvandanbáikehámman/seaillushámman ferte ráhkaduvvot</p>
<p>Romsii. Narviika fertešii eanet huksejuvvot vai sáhttá leat daid fievrridemiid deaivvadanbáikin mat geavahit biillaid ja ruovderaŧi. Daid gaskavuođaid fertet čalmmustit. Terminálat fertejit dárbbu mielde ráhkaduvvot. -</p>
<p>Dannego dárbu lea birasoahppevaš ja máŋggalágan gálvofievrridanfálaldagaide, de ferte projekteret ruovderaŧŧi mii čatná Romssa ja Ofuohta raŧi oktii. -</p>
<p>Háršttá/Narviikka girdihámman ferte viiddiduvvot girdifievrrádusgálvvuid deaivvadanbáikin. -</p>
<p type="listitem">E-6  regularitehta-  ja  johtinvejolašvuođat  fertejit  vuoruhuvvot  ovddimussii,  ja dárbu  lea  bargat  dan  badjelii  ahte  E-8  oažžu  TEN-árvvu  ja  E-10  čilgejuvvo  sierra  váldoruvtton ruđaid vuoruheamis.    Árvvoštallama vuođđun lea ahte guolástus- ja mearradoalloealáhusas leat stuorra logistihkkahástalusat mearas ja gáttis, ja dat gažaldat mo dáid fievrridanvugiid gaskasaš deaivvadanbáiki  berre leat vai ealáhusat ožžot nu buriid ovdánanvejolašvuođaid go vejolaš. Ealáhusaid fievrrideamit galget vuoruhuvvot ovddimussii.    Vai leat mielde bisuheamen guovllu ássanminstara ja buorideamen guovlluid ealáhusaid  rápmaeavttuid, de lea deaŧalaš ahte dáláš geainnut buoriduvvojit dihto dássái man heajut  geainnut dál leaš, ja ahte daid ortnegisdoallan buoriduvvo. Dasto leat luohtehahtti geainnut ja  geaidnofierpmádagat deaŧalaš eavttut.      Ulbmilsuorggit / Riikkalaš dási oasáluš</p>
<p type="listitem">Dárbu  lea  ásahit  beaktilis  ”feedersystema”  deaivvadanbáikkiide  Romsii  ja  Narviikii.</p>
<p type="listitem">Mearrafiervrrádusa  dáfus  dat  eanaš  mearkkaša  ahte  leat  doaibmabijut  stuorimus  johtalushámmaniin  ja  guolástushámmaniin,  ja  geaidnofievrrideami  dáfus  dat  mearkkaša  ahte lea dárbu lágidit njuovžilis geaidnofievrrideami deaivvadanbáikkiide. Dat mearkkaša  ee.  ahte  ollu  eanet  fylkkageainnuide  biddjojuvvo  čavga  geaidnobajáldas  ja  ahte  geaidnofierpmádat  buoriduvvo  nu  ahte  guoddá  ollu  stuorit  biilagurpmiid.  Dasto  suodjaluvvojit  deaŧaleamos  geaidnogaskkat,  vai  ii  leat  geađgefierranvárra.  Fysalaš  riđđohehttehusaid  sadjái  galget  maid  earáge  molssaeavttut  árvvoštallojuvvot  gokko  lea  govttolaš  goluid  dáfus.</p>
<p type="listitem">Dainnago  mearradoallo-  ja  guolástusealáhusain  lea  dárbu  fievrridit  varasguliid  gávpe-márkaniidda,  de  ferte  čilgejuvvot  mii  daid  deaŧaleamos  geaidnofierpmádat  leat,  ja  dan  regularitehta ja johtingelbbolašvuohta ferte leat deaŧalaš árvvoštallamis.</p>
<p type="listitem">Dárbu lea ain návccaid bidjat geaidnogaskkaid sihkkarastinbargguide, vai geainnut bissot rabas.</p>
<p type="listitem">Buorit lahtat ja lahttaoktavuođat ja buorre ortnegisdoallu dálvet dahket geainnuid luohtehahttin ja sihkkarin. Johtalusoadjebasvuođa buoridanbarggut galget joatkit dan  meari mielde mii odne lea.</p>
<p type="listitem">Dáláš  geainnut  fertejit  buoriduvvot  ja  dollojuvvot  ortnegis,  vai  leat  nu  buorit  ahte  eai heađuš  johtalusa  dálvet.  Sekundeara  geaidnofierpmádagas  lea  erenoamáš  deaŧalaš  dálvit  doallat  geainnuid  rabas  ja  ortnegis  ealáhusfievrridemiid  jándor-  ja  áigodatdárbbuid  mielde.</p>
<p type="listitem">Riddoruktu bisuhuvvo fievrridansysteman mii goluid dáfus lea viehka buorre.        Dárbu lea sihkkarastit ahte olmmošfievrridemiid leat vejolaš čađahit jearggalaš vuogi mielde  riikkalaš  guovddážiidda,  ránnjáfylkkaide  ja  muđui  Davvikalohttii.  Fylkka  siskkáldas  hástalusat  leat  nannet  kommunikašuvdnalinnjáid  guovloguovddážiid,  báikkálaš  guovddážiid  ja  birasbáikkiid gaskka.     Ulbmilsuorggit</p>
<p type="listitem">Mátkkošteddjiid terminálat galget ráhkaduvvot Romssas, Háršttás, Finnsnesas ja Skierv-vás.</p>
<p type="listitem">Gávpotguovlluin lea dárbu oažžut kollektiivafievrruide stuorit oasi mátkkošteddjiin.</p>
<p type="listitem">Gávpotguovlluin infrastruktuvrra galget geavaheaddjit máksit đađistaga eambbo.</p>
<p type="listitem">Viidodatgeavaheapmi ferte nu lágiduvvot ahte ii šatta stuorit dárbu ruhtadit geainnuid.</p>
<p type="listitem">Girdi-  ja  fanasjohtimat  Lulli-Romssa/Davvi-Nordlándda  ja  Bådåddjo-Romssa-Finn-márkku gaskka fertejit buoriduvvot. Girdemátkefálaldagat Davvi-Romsii ja Beardui fertejit buoriduvvot.</p>
<p type="listitem">Riikkalaš dási oasáluš</p>
<p type="listitem">Lágiduvvot ferte nu ahte šaddet hálbbit girdimátkelihput ja buoret ruvttofálaldat. Termi-náladilli ferte buoriduvvot Bearddu girdihámmanis nu árrat go vejolaš.</p>
<p type="listitem">Rádjerasttideaddji mátkkoštanvejolašvuođat fertejit buoriduvvot Davvikalohtas.       5.1.4  Fievrrádusplánema regionaliseren  Johtaluspolitihka vuođđun ferte leat dat vuođđojurdda ahte mearrádusat galget dahkkojuvvot  nu lahka geavaheddjiid go vejolaš. Danne lea dárbu ahte fylkkasuohkan váldá badjelasas  koordineren- ja stivrendoaimma áššiin mat gusket guvllolaš johtalussii. Go Romssas geahččat  áššiid, de dávjá riikkalaš plánabargu čalmmusta boasttu áššiid. Dárbu lea defineret eambbo  mat áššiid dat gullet lunddolaččat riikkalaš, guvllolaš ja báikkálaš johtalusfierpmádahkii.  Riikkalaš njuolggadusaid mielde fylkasuohkanis ferte leat friddjavuohta hálddašit ruđaid  sihke ruhtadeapmái ja doibmii.     Riikkalaš dási oasáluš</p>
<p type="listitem">Riikkalaš rápmat johtalusfierpmádaga ruhtadeami várás fertejit leat dan mađe stuorrát ahte dárbbašlaš prošeavttaid leat vejolaš čađahit, maiddái guovlluin.</p>
<p type="listitem">Guvllolaš váldi ruhtadangaskaomiid badjel ferte nannejuvvot vai leat vejolaš ovddidit ja geavahit guvllolaš ovdamuniid.   5.2</p>
<p>čč u </p>
<p type="listitem">Go petroleumdoaibma lea lassánan olggobealde Davvi-Norgga gáttiid, ja go oljuhivvodat lea  issorasat lassánan, maid vižžet Davvenuorta-Ruoššas ja fievrridit Norgga gáttiid olggobealde,  de lea dárbu ásahit ollu buoret heahteválmmastusa ja mearrabearráigeahču. Hástalus lea ee.  nannet birasbearráigeahču miehtá mearragátti, atnit čalmmis ja dárkkistit resursageavaheami  ja johtalusa riddobearráigehččiiguin geaid lohku stuoriduvvo. Riikkavuollásaš mearraviidodaga viiddideapmi lea deaŧalaš go galgat dárkkistit mearraoadjebasvuođa, muhto dárbu  maid lea nannet ovttasbarggu riikkaidgaskasaš, riikkalaš ja guvllolaš oasálaččaiguin.     Ulbmilsuorggit</p>
<p type="listitem">Nannet ovttasbarggu riikkalaš ja riikkaidgaskasaš oasálaččaiguin buoridan dihte mearra-oadjebasvuođa.</p>
<p type="listitem">Nannet riikkalaš dieđuid ja máhtu áhpeguovlluid ja polarguovlluid dilálašvuođaid birra.     Riikkalaš dási oasáluš</p>
<p type="listitem">Dárbu  lea  ovddidit  systemaid  birasbearráigehččui,  roassogehččui  ja  oadjebasvuhtii čoavdin dihte hástalusaid. Oasálaččaid, geain lea ovddasvástádus birrasis ja roassogeahčus  miehtá mearragátti, lea dárbu oažžut ovttasdoaibmamii.</p>
<p type="listitem">”Barentshavet på skjerm” fertet ásahuvvot.</p>
<p type="listitem">Skiipajohtalusgeainnut fertejit buoriduvvot, váralaš ávdnasiid fiervrrideamit fertejit dieđi-huvvot,  ja  skiipajohtaleamit  fertejit  leat  buoret  bearráigeahčus.  Mearrageahčču  ferte  ođastuvvot.</p>
<p type="listitem">Birrasa ja sihkkarvuođa riikkaidgaskasaš deaivvadanbáikkiid eiseválddit fertejit geahččat bearrái  ahte  skiippat  mat  johtet  Norgga  gátti,  devdet  dábálaš  gáibádusaid  birrasa  ja  sihkkarvuođa dáfus.</p>
<p type="listitem">Ráhkadit strategiijaid norgalaš áhpeviidodagaid várás.</p>
<p type="listitem">Nannet siviila – militeara ovttasbarggu vai buoremus lági mielde geavahuvvojit riikkalaš resurssat norgalaš áhpeguovlluid bearráigehččui, ee. geavahit máhtu ja vejolašvuođaid mat  leat maritiibma áibmobearráigeahčču guovddážis Lstn Ráisavuotna.</p>
<p type="listitem">Oassin  mearrageahčus  maid  ferte  dálkegeahčču  buoriduvvot  dainna  lágiin  ahte  riikka-viidosaš dálkerádarráidu huksejuvvo johtileamos vuogi mielde.  5.3</p>
<p>Govdabáddi – boahtteáiggi infrastruktuvra</p>
<p type="listitem">Stáhta lea bidjan govdabáddeásaheami priváhta gávpemárkanii. Dakkár vuogi geažil rievtti  mielde dušše gávpogat ja stuoribuš báikkit ožžot dohkálaš govdabáddefierpmádaga. Romssa  fylkka dovdomearka leat unna báikkážat, guhkes gaskkat ja vuorjjes ássamat. Go stáhtalaš  ovddasvástádus ii leat infrastruktuvrra huksemis, de Romssa fylkkasuohkan lea váldán  badjelasas sihkkarastit sárasrinfrastruktuvrra vejolašvuođa fylkkas buot osiide, ja vuođđudan  foandda govdabátti huksemii.     Fylkka govdabáddeáŋgiruššan galgá leat positiiva guvllolaš fápmu – veahkkin nannet  suohkaniid, fylkka ealáhusdoaimmaid, DjO-birrasa, stáhtalaš lágádusaid ja fylkkasuohkana  ovttasbarggu. Ođđa infrastruktuvra čáhkke saji almmolaš ja priváhta doaimmaid  ođasmahttimii ja njuovžžilmahttimii. Prošeavtta "Govdabáddefylka Romsa" áŋgiruššan  vuoruhuvvo ovddimuš plánaáigodagas:    Ulbmilsuorggit</p>
<p type="listitem">Suohkaniid ja fylkkasuohkana ovttasbargu galgá ruohtastuhttit govdabátti huksema ja ovddidit fierpmádatvuđot čovdosiid sihke priváhta ja almmolaš suorggi várás.</p>
<p type="listitem">Jotkojuvvot galgá DjO/stáhtalaš lágádusaid ovttasbargu fylkkas.</p>
<p type="listitem">Fylkkasuohkana govdabáddefoanda galgá nannejuvvot.</p>
<p type="listitem">Vuođđofierpmádat galgá ollit fylkkas buot suohkaniidda.</p>
<p type="listitem">Prošeakta berre viiddiduvvot nu ahte fátmmasta riikkaidgaskasaš ovttasbarggu</p>
<p>Davvikalohtas ja Barents-guovllus.</p>
<p type="listitem">Riikkalaš dási oasáluš</p>
<p type="listitem">Stáhta ferte váldit ovddasvástádussan bearráigeahččat ahte govdabáddi huksejuvvo miehtá riikka. Jierpmálaš guovlopolitihkka eaktuda ahte leat ovtta buorit vejolašvuođat beassat  nehttii juohke báikkis. Romssa fylkkasuohkan áigu dan dihte bovdet stáhta oasálažžan  viiddidit oasis ”Govdabáddefylka Romsa”. 6</p>
<p>Ealanávccalaš ovdáneapmi </p>
<p>Čuovvovaš bajimuš ulbmilat biddjojuvvojit vuođđun:</p>
<p>Romssas buot doaibmamušaid vuođus galgá ealanávccalašvuođa vuođđojurdda leat, mii sihkkarastá ahte luonddus váldojuvvo várra ja ahte dat seailu boahttevaš sogaide.</p>
<p>Biras- ja resursavuhtiiváldimat galget leat oassin buot doaimmain mat ovddidit guovlluid. Romssa árvodahkan, ja ássamiid ja ovdáneami vuođđu, leat buori muddui min luonddu resurssat. Romssa stuorra birashástalusat čatnasit viidodagaide ja biologalaš resurssaid geavaheapmái. Energiijageavaheapmi, dálkkádatgássaid ja nuoskkideaddji ávdnasiid luoitimat lundui, leat ealanávccalaš ovdáneami guovdilis fáttát. 6.1</p>
<p>Areálaresurssat ja biologalaš šláddjiivuohta</p>
<p>Viidodagat leat vátna resurssat, ja daidda dárbbašuvvo oktiiheivehuvvon ja oppalaš guvllolaš hálddašeapmi. Romssas leat máŋga ja deaŧalaš viidodathástalusat. Geavaheami ja suodjaleami gaskavuohta lea guovdilis ášši. Mariidna ealáhusdoaimmaid lassáneapmi mearraguovlluin lea buktán mielddis stuorit dárbbu viidodagaide. Eanandollui ja boazodollui lea dárbu seailluhemiin ja kártemiin sihkkarastit eanandoalloviidodagaid ja meahcceviidodagaid. Huksen- ja infrastrukturulbmálaš viidodagaid lea dárbu heivehit oktii. Suodjalus lea deaŧalaš Romsii, muhto dárbbaša stuorra eananviidodaga. Geavaheapmi maid lea suodjaleapmi; báikkálaš olbmuid árbevirolaš mearra- ja eanangeavaheapmi ferte váldojuvvot vuhtii. Norga lea Eurohpáráđi eanadatkonvenšuvnna bokte geatnegahtton lásihit fuomášumi mávssolaš eanadagaide areálaplánemis ja ovddidit eanadagaid suodjaleami ja ceavzilis eanadathálddašeami. Meahcceresurssat nugo vuovdi, fuođđu ja sáivačáhceguolit mearkkašit ollu kultuvrralaččat ja báikkálaš ruhtadollui. Kulturmuittuid ja kulturbirrasiid šláddjiivuohta ferte seailluhuvvot máhtto- ja geavahusresursan. Dárbu lea suodjalit lagašbirrasa olggustallanguovlluid ja ruonas guovlluid.</p>
<p type="listitem">Luonddus lea alddis árvu, muhto go biologalaš šláddjiivuohta seailu, de máiddái stuorraárvosaš resurssatge bissot olggustallama, vásáhusaid ja ealáhusdoaimmaid várás. Stuorra  hástalusat čuvvot eanandoalu (jeaggegoikadeamit, kultureanadagaid oktiišaddamat,  mohtorjohtalus ja muorrašlájaid molsun), mearragátti ja anadroma luossaguliid hálddašeami  (biebmoguliid báhtareamit ja luossaparasihtat) ja gáddeguovlluid huksemat, jávrrit ja jogat.  Viidodatplánema guvllolaš oktiiheiveheapmi lea deaŧalaš luonddu boatkankeahtes viidodagaid  seailluheapmái ja mávssolaš kultureanadagaid sihkkarastimii.    Biologalaš šláddjiivuođa hálddašanovddasvástádus gullá suohkaniidda, main leat vánit  ruđalaš resurssat ja máŋgga dáhpáhusas unnán birasfágalaš máhttu dan barggu čađaheapmái.     Ulbmilsuorggit</p>
<p type="listitem">Romssas lea guvllolaš dásis dárbu ovddidit ollislaš strategiija birrasa ja luonddu resurssaid várás, ja dat strategiija sáhttá leat ávkin maid suohkana dássái.</p>
<p type="listitem">Fylkkasuohkan áigu ráhkadit fylkkaoasseplána Romssa viidodathálddašeami várás. Go fylkkasuohkan doaibmá ovttasráđiid suohkaniiguin ja guvllolaš oasálaččaiguin, de plánaproseassa buktá áigái oktasaš guovlopolitihkalaš njuolggadusaid ja strategiijaid  viidodatgeavaheami várás.</p>
<p type="listitem">Suohkaniid vejolašvuohta ja máhttu plánemis ja birasáššiin ferte nannejuvvot vai sihkkarastojuvvo guhkesáigásaš viidodat- ja resursahálddašeapmi, ja nu maiddái  unniduvvojit áddjilis eaŋkiláššit ja dispensašuvdnaáššemeannudeamit.</p>
<p type="listitem">Suohkan plánenmáhttu ferte buoriduvvot ja ovddiduvvot vai geahpeduvvojit mearragátti geavahusa ja suodjaleami alde riiddut.</p>
<p type="listitem">Kulturresurssaid- ja luonddu resurssaid kártenbarggut fertejit joatkit ja digitála reaiddut ráhkaduvvot viidodatplánema ja geavaheami várás.</p>
<p type="listitem">Riikkalaš dási oasáluš</p>
<p type="listitem">Addit suohkaniidda buoret rápmaeavttuid vai váldet badjelasaset ovttasvástádusa biologalaš šláddjiivuođas. Nannet dutkama, oahpahusa ja biologalaš šláddjiivuođa  kártema, vai suohkanat buorebut sáhttet hálddašit biologalaš šláddjiivuođa.   6.2</p>
<p>Mariidna resurssat</p>
<p type="listitem">Riikkalaš ulbmil mariidna resurssaid geavaheamis ja suodjaleamis lea gittalagaid mearra- ja  vuotnaguovlluid hálddašemiin EO rápmadirektiivva mielde, mii leat čáziid ja ”Barents-ábi  ollislaš hálddašanplána” várás. Riikkalaš hálddašanplánaid rápmaid siskkobealde lea deaŧalaš  seailluhit guvllolaš dilálašvuođaid ja min mariidna resurssaid ealanávccalaš geavaheami.     Ulbmilsuorggit</p>
<p type="listitem">Dárbu lea láhčit dilálašvuođaid vai mearradoalloealáhusas lea ealanávccalaš ovdáneapmi.</p>
<p type="listitem">Dat lokte buktagiid árvvu ja váikkuha positiivvalaččat ealáhusoasálaččaide ja báikkálaš  servodahkii.</p>
<p type="listitem">Dilálašvuođaid leat dárbu lágidit nu ahte guolástus buoremus lági mielde sáhttá ovdánit ja geavahit bivdosiid mat unnimusat vahágahttet resurssaid.</p>
<p type="listitem">Riikkalaš dási oasáluš</p>
<p type="listitem">Bidjat eambbo deattu birasjurdaga dutkamii ja oahpahussii (DjO) mii čalmmusta mearradoalu, ja bidjat garraseabbo gáibádusaid riddoavádaga ealáhusaide.</p>
<p type="listitem">Stuorit guvllolaš váikkuheapmi riikkalaš hálddašanplánaide mat leat ábi ja mearragátti várás. 6.3</p>
<p>Boraspiret</p>
<p type="listitem">Riikkalaš ulbmil lea sihkkarastit eallinnávccalaš bierdna-, albbas-, geatke- ja gumpenáliid,  mat sturrodaga dáfus dattetge heivejit vaikko leat meahcceguohtumat geavahusas ja aktiiva  eanandoallu. Deaŧalaš lea sihkkarastit eallinnávccalaš boraspirenáliid, muhto daid  hálddašeapmi ferte leat nu ahte dattetge lea gánnáhahtti eanandoallu ja boazodoallu. Go ovtta  guovllus leat boraspiret ja dát ealáhusat, de čuožžilit riiddut mat šaddet hástalussan sihke  stáhtii ja fylkkasuohkanii.     Ulbmilsuorggit</p>
<p type="listitem">Ovttasbargu ealáhusaiguin ja suohkaniiguin diehtojuohkimis ja doaibmabijuin mat galggašedje geahpedit boraspiriid guoridit šibihiid logu ja earáge sivaid man geažil  sávzzat ja bohccot jápmet, ja ovddidit dáid doaibmabijuid.</p>
<p type="listitem">Boraspirenálit fertejit unniduvvot (geatki ja albbas).</p>
<p type="listitem">Riikkalaš dási oasáluš</p>
<p type="listitem">Boraspiriid guvllolaš beaktilis hálddašeapmi.   6.4</p>
<p>Dálkkádat ja energiija</p>
<p type="listitem">Riikkalaš ulbmila oassin, ahte unnidit nuoskkideami ja dálkkádatgássaid luoitimiid lundui,  Romssa fylkkas fertejit leat guvllolaš áigumušat, strategiijat ja doaibmabijut. Čoavddus lea  geahpedit fossiila energiija doalli ávdnasiid geavaheami ja baicce sirdit dain eret ođasmuvvan  energiija doalli ávdnasiid geavaheapmái. Berrešit geahčadit makkár vejolašvuođat leat  geavahišgoahtit ođđa johtilis fatnasiid, fylkkafierpmádatfearggaid ja gávpotbussiid mat atnet  boaldámuššan luonddugássa ja/dahje biogássaid. Dakkár ođđa prošeavttaide ja ealáhusdoaimmaide berrejit leat movttiidahttin, mat geavahit ođasmahtti energiijaresurssaid.     Ulbmilsuorggit</p>
<p type="listitem">Guovllus ovddidit ovttasbarggu ealáhusdoaimmaid ja almmolaš ásahusaid gaskka, vai lea vejolaš ávkin atnit vejolašvuođaid eambbo geavahit dakkár energiijaaddi ávdnasiid go  bioboaldámušaid, biekkaid, liekkaspumppaid, biogássaid ja spilluimanni lieggasa.</p>
<p type="listitem">Ásahit luonddugássa dahje biogássa guvllolaš distribušuvdnasystema, ja leat mielde oččodeamen geavaheddjiid baicce geavahit luonddugássa ja biogássa boaldámuššan.</p>
<p type="listitem">Bargat dan badjelii ahte fylkkasuohkana viesuin sestojuvvo energiija, ja ahte leat earáiguin energiijaseasti ovttasbargu.</p>
<p type="listitem">Čuovvolit ja ođasmahttit ”Handlingsplan for klima &amp; energi i Troms” nammasaš plána.    Riikkalaš dási oasáluš</p>
<p type="listitem">Buoridit ekonomalaš rápmaeavttuid vai leat vejolašvuođat geavahit guvllolaš ođasmuvvi energiijagaskaomiid servodat- ja ealáhusovddideamis.</p>
<p type="listitem">Regionaliseret váikkuhangaskaomiid dálkkádat- ja energiijasuorggis. 6.5</p>
<p>Doabbarat ja nuoskkideapmi</p>
<p type="listitem">Vai sáhttit čađahit ulbmila oažžut ealanávccalaš ovdáneami, de ferte doabbariid oppalaš  mearri geahpeduvvot, birrasa ja dearvvašvuođa vahágahtti ávdnasiid luoitin lundui  hehttejuvvot, ja ávnnasmáhcahanmearri stuoriduvvot. Oastinšiehtadusaiguin ja  máksobargguiguin almmolaš surggiin sáhttá buoridit olbmuid birasberoštumi priváhta  suorggisge. Dannego álbmogis lea vuoigatvuohta oažžut diehttevassii birasáššiid, de šaddá  dađistaga deaŧaleabbon meannudit dohkálaš ja duođaštahtti vuogi mielde doabbariiguin. Dán  suorggi berret nannet fágalaččat ja ekonomalaččat. Áivaniid buvttadeapmi eaktuda ahte  eatnamis ja čázis eai leat birrasa ja dearvvašvuođa vahágahtti mirkkot, ja dan ferte leat vejolaš  duođaštit. EO rápmadirektiiva čázi várás buktá ođđa gáibádusaid čázi ja birasmirkkuid ja  sierradoabbariid gieđahallamii.    Ulbmilsuorggit</p>
<p type="listitem">Bargat dan badjelii ahte doapparhivvodat geahpeduvvo, ahte dainna meannuduvvo dohkálaččat ja ahte ávdnasat máhcahuvvojit eambbo.</p>
<p type="listitem">Doarjut suohkaniid vai dávistit EO gáibádusaide maid rápmadirektiiva bidjá čáhcái.     Riikkalaš dási oasáluš</p>
<p type="listitem">Ásahit Davvi-Norgii sierradoabbariid lohppii gieđahalli rusttega.  7</p>
<p>Kultuvra </p>
<p>Eanebuš fylkkaplána bajimuš ulbmilat gusket kultursuorgái. Deaŧaleamos vuolggabáikkiin lea čuovvovaš áigumuš:</p>
<p>Sihkkarastin dihte ássamis ja eallinvuogis guvllolaš šláddjiivuođa, de galgá min oktasaš kulturárbi, sihke norgalaš, sámi ja kvenalaš árbi biddjojuvvot vuođđun buot servodatsurggiid ovdáneapmái. Kulturpolitihkka ja álbmotdearvvašvuođabargu galgá buktit álbmogii buoret eallindási.</p>
<p type="listitem">Romssas galgá leat máŋggabealat dáidda- ja kulturbiras, ja buorit dilálašvuođat  friddjadáhtolaš kultureallimii. Kulturpolitihkka galgá leat mielde buorideamen Romssa  álbmoga eallindási dáinna lágiin:</p>
<p type="listitem">vejolašvuohta aktiivva kulturilbmadeapmái</p>
<p type="listitem">buorit ja máŋggašlájat kulturvásáhusat</p>
<p type="listitem">vejolašvuođat rumašlaččat virkos eallimii</p>
<p type="listitem">oktasaš kulturárbbi seailluheapmi</p>
<p type="listitem">vejolašvuođat hutkat ja ovddidit ođđa áššiid</p>
<p type="listitem">buoret máhttu ja ipmárdus    Kulturpolitihkka galgá Romssas atnit vuođđun min oktasaš kulturárbbi mas sihke norgalaš,  sámi ja kvenalaš oasit leat mielde ovttas doaibmamin, mat leat boahtán áigái báikkálaš ja  riikkalaš váikkuhusaid bokte, ja olggobeal máilmmi váikkuhusaid bokte. Fylkkas ásset dál  olbmot mat gullet badjel čuođi riikii, ja go mii eambbo searaid vel bidjat Barents-guovllu  ovttasbargui, de Romssa álbmogis lea erenoamáš buorre vejolašvuohta vásihit ja ovddidit  sierralágan dáidda- ja kulturilbmagiid.      Kulturpolitihkka galgá vuođđuduvvot kultuvrralaš šláddjivuođa árvvus atnimii daiguin  vejolašvuođaiguin maid dat addá ahtanuššamii ja ovdáneapmái.     Kultursuorgi heive guvllolaš ovdáneapmái ja stivremii – dán suorggis mii sáhttit gávdnat  guvllolaš čovdosiid bajimus riikkalaš kulturpolitihka rápmaid siskkobealde. Fylkkasuohkan  ferte oažžut stuorit ekonomalaš ja politihkalaš doaibmanvejolašvuođa, ja oktasaš ruhtadeamiid, mii lea kultursuorggis, ferte stuorit oassi čuovvut guvllolaš vuoruhemiid. Davvi-Norggas eanaš kulturlágádusaid eaiggátvuohta leat guvllolaš/báikkálaš, ja lágádusaid  politihkalaš stivren maid ferte biddjojuvvot guvllolaš politihkalaš dássái.      Kultuvrralaš infrastruktuvra lea deaŧalaš ássanfáktor. Guovddážiin mat leat dásis 1, 2 ja 3  maid galget leat fidnomáhtolaš kulturfálaldagat oktan guvllolaš doaimmaiguin ja stuoribuš  kultur- ja valáštallanrusttegat. Suohkaniidda ferte addojuvvot vejolašvuohta álbmogii ráhkadit  viiddis ja šláddjes kultur- ja friddjaáigefálaldagaid. Dát suorgi lea viehka heivvolaš  suohkaniidgaskasaš ja guvllolaš ovttasbargui. Báikegottiin fertejit leat buorit  čoahkkananbáikkit kultuvrralaš ja sosiála deaivvademiid várás. Miehtá kultur- ja  valáštallansuorggi fertejit dilálašvuođat lágiduvvot friddjadáhtolaš olbmuid searvamii  organisašuvnnaide.  ŧalaš čalmmustansuorggit:  Bargojuvvo dan badjelii ahte museat mat gullet kulturdepartemeantta ruhtadoarjjaortnegii  galget leat ovtta struktuvrras mas leat njeallje ovttadaga: Davvi-Romssa musea, Gaska-Romssa musea, Lulli-Romssa musea ja Davveguovlomusea/Polarpárka Romssa gávpogis.</p>
<p type="listitem">Álbmotdearvvašvuođabargu ferte vuoruhuvvot ja dasa fertejit juolluduvvot mealgat stuorát  ruhtadeamit. Galgá ovddiduvvot ollislaš álbmotdearvvašvuođastrategiija mii lea  vuođđuduvvon ovdáneapmái, árvoháhkamii ja ođđahutki doaimmaide. Galgá leat  guhkesáigge, systemáhtalaš ja ollislaš bargu, ja dan barggu galgá váldit vuhtii buot  servodatplánemis, sihke báikkálaččat ja guvllolaččat. Ferte movttiidahttit ja eanet ovdánahttit  suohkaniidgaskasaš/guvllolaš ovttasbargguid ja vuoruhemiid mat gusket  valáštallanrusttegiidda ja rumašlaš doaimmaide, dás maiddái olgonastindoaimmat, ja dan  barggus galgá oppamáilmmálaš hábmen čalmmustuvvot.    Galgá láhčit dili ovdánahttit kulturvuođđuduvvon ealáhusa ja kulturealáhusaid Romssas.  Filbma ja filbmii guoski doaimmat leat issorasat ovdáneame Davvi-Norggas. Fertet vuoruhit  sihke mánáid ja nuoraid, gealboovdáneami buot dásiin ja fidnomáhtolaš filbmabirrasiid. Lea  deaŧalaš ahte lea buorre infrastruktuvra sihke kultuvrraid ja ealáhusaid ektui, ja ferte láhčit dili  viidáseappot ovdánahttit Romssa suohkana filbmabirrasa, nugo Filmhuset Tvibit ja Romssa  riikkaidgaskasaš filbmafestivála. FilmCampii ferte sihkkarastit dárbbašlaš doaimma ja  ovdáneami.    Ferte sihkkarastit ruhtadeami čađahit Girjerádjosođastusa 2014 áigumušaid.    Lea deaŧalaš ovdánahttit fidnomáhtolaš dáiddabirrasa. Romssa fylkkasuohkan áigu bargat dan  badjelii ahte Tromsø Symfoniorkester huksejuvvo ollislaš symfoniijaorkeasttarin  golmmajahkásaš áigodagas.    Geavahit daid vejolašvuođaid ja hástalusaid maid vejolaš riikkaidgaskalaš Olympia gilvvutohcamuš mielddisbuvttášii.      Ulbmilsuorggit  Olbmot galget movttiidahttojuvvot ásahit buriid fágalaš ja kultuvrralaš fierpmádagaid  vuođđun guvllolaš ovttasbarggu huksemii, máhttobuorideapmái ja dáláš resurssaid buoret  geavaheapmái.</p>
<p type="listitem">Vai šláddjiivuohta sihkkarastojuvvo ja bures ovddasteaddji oassi kulturmuittuin ja kulturbirrasiin seailu, de lea dárbu eambbo deattu bidjat gaskkusteapmái ja máhttobuorideapmái sihke suohkaniin ja álbmogis muđui.</p>
<p type="listitem">Fysalaš čoakkáldagat, fierpmádatbálvalusat ja máhttu mii lea girjerájuin, leat oktasaš resursa. Ásahuvvot fertejit nana guvllolaš oasit main leat buorit báikkálaš fálaldagat, mat  leat hábmejuvvon dárbbuid mielde – maid gaskkas girjebussefálaldatge berre leat. Fylkka  skuvlagirjerájut berrejit buoriduvvot máhttoloktema skuvlagirjerájuid gáibádusaid ektui.</p>
<p type="listitem">Ráhkaduvvot galget fierpmádatvuđot čovdosat kultuvrra ja kulturmáhtuid gaskkusteami várás. Museat ja girjerájut fertejit oažžut vejolašvuođa váldit atnui ođđa  gulahallanteknologiija.</p>
<p type="listitem">Dárbu lea ásahit arkiivva Romsii mii seailluha deaŧalaš dokumeanttaid ja čoakkáldagaid, erenoamážit daid mat leat priváhta ja báikegoddehistorjjálaččat, muđui vahágahttit dáid.</p>
<p type="listitem">Romssas vuođđoskuvllaid ja joatkkaskuvllaid buot ohppiide galgá sihkkarastojuvvot buorre kulturfálaldat mas vásihit, ráhkadit ja ohppet fidnomáhtolaš dáiddáriin ja  kulturlágádusain ”kultuvrralaš skuvlalávka” doaimma olis.</p>
<p type="listitem">Deaddu galgá Romssas leat dearvvašvuođa ovddideaddji, dávddaid áiddasteaddji ja buorideaddji doaibmabijuin dainna lágiin ahte searat biddjojuvvojit álbmotdearvvašvuođa  bargguide ja erenoamážit rumašlaš hárjehallamiidda.</p>
<p type="listitem">Fálaldagat galget viiddiduvvot mánáide ja nuoraide ja vuhtii váldit erenoamážit mánáid ja nuoraid iežaset virkuivuođa. Deaŧalaš lea ráhkadit kultuvrralaš deaivvadanbáikkiid main  mánát ja nuorat sáhttet ovdánit dovdat ja gierdat guđet guimmiideaset ilbmadanvugiid.</p>
<p type="listitem">Friddjadáhtolaš organisašuvnnat, searvvit ja searvvážat galget oažžut buoret ruhtadili stuorit juolludemiid geažil. Mánáid- ja nuoraidbarggut galget vuoruhuvvot.</p>
<p type="listitem">Bargi dáiddáriid bargodilálašvuođat galget buoriduvvot Romssas.</p>
<p type="listitem">Fylkkasuohkan galgá leat mielde seailluheamen ja gaskkusteamen árbevirolaš musihka ja doarjut doaimmaid maidda gullá ođđaáigásaš rytmalaš musihkka.</p>
<p type="listitem">Kulturlágádusat fertejit sihkkarastojuvvot joatkevaš ovdáneami Romssas.     Riikkalaš dási oasáluš</p>
<p type="listitem">Fylkkasuohkanii ferte addojuvvot stuorit ekonomalaš ja politihkalaš doaibmanviidodat dainna lágiin ahte kultursuorggi stáhtalaš doarjjaortnegat eambbo biddjojuvvojit guvllolaš  vuoruhemiid háldui.</p>
<p type="listitem">Ovdehuvvo ahte fidnomáhtolaš kulturlágádusat huksejuvvojit ain eambbo.</p>
<p type="listitem">Stáhta ferte stuoridit iežas oasi maid bidjá sámi kultuvrii ja sámi guovddážiid huksemii.   7.1</p>
<p>Sámi beroštumit</p>
<p>Ovttasbargošiehtadus galgá dárkkistuvvot 2007:s, ja dat soaitá dagahit ahte áŋgiruššansuorggit ja vuoruheamit rivdet. Viidáseappot vuoruhat sámi giella- ja kulturguovddážiid leat deaŧalaš sámegiela ja kultuvrra seailluheapmái ja ovddideapmái. Hástalus ovddasguvlui lea oažžut guovddážiid maiddái searvat fylkka sámi ealáhusdoaimmaid ovddideapmái. Máŋgga guovddážis leat huksendárbbut, dat guoská sihke Ája Sámi Guovddážii ja Várdobáiki sámi guovddážii. Čohkket sámi doaimmaid fylkkas ovtta sadjái daid guovddážiid oktavuođas lea áigeguovdil áigodagas. Ovddasguvlui ferte čájehit stuorát fuomášumi Romssa sámi mátkeealáhusa ovddideapmái. Seamma guoská lotnolasealáhusaide ja dán oktavuođas lea deaŧalaš čuovvolit ráđđehusa árvoháhkanprográmma. Romsa orru dego bázahallamin eará sámi guovlluid ektui. Sámi beliid regionáliseremis ja davveguovlloovddideamis fertet ain áimmahuššat. Šiehtadusabealit áigot lágidit dilálašvuođaid nu, ahte sámit sáhttet seailluhit ja ovddidit gielaset, kultuvrraset, servodateallimeaset ja ealáhusaideaset Romssa fylkkas. Šiehtadusbealit áigot dasto oktiiheivehit politihkalaš ovdáneami nu ahte sihke álgoálbmogis ja eará ássiin davvin lea ceavzilis, eallinnávccalaš ja ovddosguvlui geahčči servodat. Šiehtadusas lea áigumuš bidjat searaid dáidda guovdilis surggiide: </p>
<p type="listitem">Kultuvra ja giella</p>
<p type="listitem">Doaibmabijuid čađaheapmi, maiddái sámi guovddážiid dáfus, Ája Sámi Guovddáš ja</p>
<p>Várdobáiki, sávaldat ožžut áigái Moskavuona ja Sáčča giellaguovddážiid, sámegiela ja kultuvrra oahpaheapmi, ja maiddái sámi báikenamaid geavaheapmi. Ovttasbargu galgá maid fátmmastit museadoaimmaid ja girjerádjofálaldagaid. Šiehtadusbealit áigot dahkat šiehtadusa mii eambbo geatnegahttá kulturmuittuid hálddašemiid. Šiehtadusbealit áigot nannet sámi kultuvrra ja kulturipmárdusa gaskkusteami, ja áigot lágidit nu ahte leat ealli sámi searvvit Romssas. Searat galget maid biddjojuvvot Romsii dahkan dihte dan álgoálbmotgávpogin.</p>
<p type="listitem">Guvllolaš ovdáneapmi  Sámediggi áigo searvat guvllolaš ovddidanproseassaide ja šiehtadusbealit áigot dahkat  geatnegahtti ovttasbargošiehtadusa man ulbmil lea ovddidit sámi servodagaid Romssas.</p>
<p type="listitem">Sámediggi ja Romssa fylkkasuohkan áigot erenoamážit čalmmustit Romssa suohkaniid vai ovddidit iežaset sámepolitihka.</p>
<p type="listitem">DavveguovloovdáneapmiNorggas lea dárbu ovddidit davveguovlopolitihka mii buorebut doaibmá. Hástalus lea  ovddidit davveguovlostrategiija rádjerasttideaddji perspektiivvas, mas  álgoálbmotberoštumit leat mielde. Sámediggi ja Romssa fylkkasuohkkan leat  geatnegahttán iežaset atnit čalmmis goabbat guoimmiska beroštumiid áigeguovdilis  deaivvadanbáikkiin.</p>
<p type="listitem">Strategiija berre siskkildit riikkalaš ja rádjerasttideaddji doaibmabijuid. Árktalaš ovttasbargu, Barents-ovttasbargu, Norgga bilaterála bargu eará árktalaš stáhtaid ektui,  EO davveguovlluid dimenšuvdna ja árktalaš luŋká, Davvekalohttabargu ja dat bargu  maid Northern Forum dahká, leat mielde.</p>
<p type="listitem">Lassin dasa mii juo lea šiehtadusas mielde, lea dat hástalus ahte riikkalaš ealáhuspolitihkka  boahtá vuostálagaid sámi árvvuiguin báikkálaš resurssaid geavaheamis, sámi suohkaniid  ássamiid ja vuođđoealáhusaid bargosadjesajádaga dihte, namalassii dainna vuođuin mas  ealáhusat galggašedje ovdánit ja seailluhit sámi kultuvrra ja identitehta.</p>
<p type="listitem">Sámediggi ja Romssa fylkkasuohkan fertejit bargat ovttasráđiid vai sáhttet váikkuhit riikkalaš rápmaeavttuide nu ahte lea vejolaš hukset eallinnávccalaš báikkálaš servodagaid  Romssas.  7.2</p>
<p>Kvenat – riikka unnitlohkosaš álbmot</p>
<p type="listitem">Kvenat leat riikka unnitlohkosaš álbmot mas lea guhkes historjá Romssas. Riikkalaš resurssat  mat biddjojuvvojit kvenalaš kultuvrra dokumentašuvdnii ja oidnosiibuktimii, eai leat doarvái  buorit  rápmaeavttut  kvenalaš  kultuvrra  ovddideapmái  Romssas.  Fylkkasuohkan  áigu  leat  mielde Halti álbmotmeahci ja Ráissa kvenalaš kulturguovddáža ásaheamis. Dárbu lea joatkit   kvena-/suomagiela nannema skuvlaásahusas.      Ulbmilsuorggit</p>
<p type="listitem">Fylkkasuohkan  ferte  leat  politihkalaš  álššaiduhtti  vai  ásahuvvojit  stáhtalaš  váikkuhan-gaskaoamit  mat  dahket  vejolažžan  čađahit  kvenalaš  kultuvrabargguid  guvllolaš  ovttasbargguin.  Fylkkasuohkan  áigu  leat  mielde  Ráissa  kvenalaš  kulturguovddáža  ásaheamis.</p>
<p type="listitem">Ovttasráđiid kvenaiguin ja sin organisašuvnnaiguin fylkkasuohkan ferte gávdnat doaibma-bijuid maiguin sáhttet nannet kvenalaš revitaliserema.</p>
<p type="listitem">Dárbu  lea  joatkit  suomagiela  nannema  skuvlaásahusas.  Maiddái  lea  deaŧalaš  seailluhit kvenalaš beliid museadoaimmain, ja maiddái dutkandoaimmain. Seammás lea deaŧalaš doarjut otnáš ealli kvenalaš kulturilbmagiid, ee. media, dáidaga, girjjálašvuođa ja musihka.  8</p>
<p>Almmolaš suorggi vuo đđ udeaddji eavttut </p>
<p>Fylkkaplána bidjá vuođđunis čuovvovaš bajimuš bálvalanulbmiliid:</p>
<p>Bisuhit ja buoridit servodatbálvalusaid ja buriid eallineavttuid buot ássiide fylkkas ja juohke oasis.</p>
<p>Jos ulbmiliid galggaš leat vejolaš čađahit, de fertejit searat biddjojuvvot máŋgga dássái. Álbmoga stuoribuš joavkkuide lea suohkan guovdileamos bálvalusaddi, ja dat mearkkaša ollu ahte suohkanat ožžot vejolašvuođa bures čađahit iežaset doaibman- ja ovddidanbargguid. Fylkkasuohkanis leat deaŧalaš ovddádus- ja bálvalusdoaimmat maidda fertet jáhkkimis juolluduvvot ekonomalaš vuođu ja dárbbašlaš doaibmanfriddjavuođa. Maiddái stáhtalaš ovddasvástádussuorggit fertejit bisuhuvvot ássiid dárbbuid mielde oppalaččat ja dohkálaččat. Jos bohtet nuppástusat dakkár váikkuhangaskaomiide go heivehuvvon bargoaddidivdagii ja doaibmaguvlui, de dat lassin dasa maid váikkuhit ealáhusovdáneapmái (geahča kap 4), maiddái čuhcet vejolašvuođaide bisuhit servodatbálvalusaid/eallindási. 8.1</p>
<p>Suohkanat</p>
<p>Vaikko suohkansuorgi lea ožžon lassi dietnasiid daid golbma maŋimuš jagiid, de leat Romssa suohkanat ožžon unnit doaibmanfriddjavuođa ja sin vealgenoađđi lea lassánan. Romssa suohkaniin lea viehka ollu heajut netto doaibmaboađus go dat mii lea riikka gaskamearri. Romssa suohkaniin njiejai netto doaibmaboađus 2004:s 2005:i 1,8 proseanttas 1,6 prosentii, ja riikkas oppalaččat fas lassánii 1,8 proseanttas 3,9 prosentii. Njukčamánu 2007 ledje 5 suohkana fylkka 25 suohkanis ROBEK-registaris, ja dat lea 7 suohkana unnit go guokte jagi áigi. ROBEK-suohkanat eai sáhte váldit loana dahje dahkat guhkitáigge láigošiehtadusaid almmá Fylkkamánni dohkkeheami haga. 23 suohkanis fylkkas lea stuorát vealgi olmmošlogu ektui go riikkas gaskamearálaččat lea. Dušše 523 suohkanis 25 suohkaniin lassánii olmmošlohku 2006:s. Eará suohkaniin fas olmmošlohku njiejai dahje bisui seamma dásis. Váldooassi suohkaniid dietnasis mearriduvvo olmmošlogus ja álbmoga jahkečoahkádusas. Go suohkaniin njiedjá olmmošlohku ollu, de ožžot suohkanat váttisvuođaid heivehit bálvalusbuvttadandási dinestusnjiedjamii ja danne ožžot doaibmanvuolláibáhcaga. Máŋgga boaittobealsuohkanis leat unnán nuorra nissonolbmot ja ollu vuorraset olbmot, ja dat mearkkaša ahte fárrenminsttar ferte rievdat nu ahte šaddá boaittobealsuohkaniidda ovdamunnin jus daid ovdánemiid galgá rievdadit. Dasa lassin leat resursagáibideaddji geavaheaddjit lassánan, sihke mánát mánáidgárddiin ja skuvllain ja nuorat vuollel 66 jagi ásahusain. Vaikko stáhtalaš ruhtadanortnegat mat gusket resursagáibideaddji geavaheddjiide leat lassánan, de galget suohkanat máksit stuorra iežasoasi ovdal go olahit stáhtalaš ruhtadeami. Unna suohkaniin gos olmmošlohku leat njiedjan šaddá dát stuorra ekonomalaš hástalussan. Dál go ruhtadeamit suohkansuorgái leat lassánan daid maŋemus jagiid ja riikkalaš ja priváhta ekonomiija lea hui nanus, de lea suohkaniin stuorra hástalus geahpedit doaibmandási nu ahte doaimmat leat heivehuvvon dienasdássái. 23 Beardu, Romsa, Ivgu, Hárštá ja Málatvuopmi</p>
<p>KOSTRA24 lea váikkuhan dasa ahte dál gávdnojit čoavddalogut mat dahket vejolažžan buohtastahttit suohkaniid. Romssa suohkaniin leat almmatge stuorát dálkkádatlaš ja geográfalaš hástalusat doaimmahit suohkanlaš vuođđobálvalusaid go muđui riikkas gaskamearálaččat lea. Dat dagaha ahte dát suohkanat eai sáhte leat seamma beaktilat goluid ektui go “gaskamearálaš suohkan”, ja dat váikkuha dasa ahte Romssa suohkaniin máŋgga bálvalusa dáfus leat stuorát ovttadatgolut ja golut juohke geavaheaddji ektui. KOSTRA čoavddalogut eai muital maidege bálvalusaid kvalitehta birra, muhto buoret mánáidgárdefálaldat, eanet vuođđoskuvlaoahppit geat ožžot sierraoahpahusa ja buoret buhcciidruoktofálaldat Romssas go riikkas gaskamearálaččat leat, geažuha ahte bálvalusfálaldagain lea buorre kvalitehta. Suohkaniin leat lassánan váttisvuođat oččodit ja áimmahuššat fágabirrasiid dihto fágasurggiin, omd. teknalaš suorggis ja areálaplánemis. Dán hástálusa sáhtášii čoavdit go ásaha guvllolaš fágabirrasiid. Leat álggahuvvon prošeavttat mat galget lasihit suohkanlaš ovttasbarggu máŋgga suorggis, e.e. Hálti plánenkantuvrra ja suohkanlaš/fylkkasuohkanlaš gávppašanovttasbargu ja lágideaddjiovddideapmi. Sáhttá leat áigeguovdil álggahit eanet diekkár álgagiid. 8.2</p>
<p>Fylkkasuohkan</p>
<p type="listitem">Romssa fylkkasuohkan lea máŋga jagi čađahan arvat  goluid unnideaddji  doaibmabijuid, mat  leat  dagahan  dan  ahte  Romssas  bálvalusfálaldagat  leat  unnon  álbmogii.  Maŋŋilgo  fylkkasuohkana  rolla  dearvvašvuođa  suorggis  unniduvvui,  de  guvllolaš  ovddideaddji  rolla  lea  boahtán  eambbo  ovdan.  Dat  eaktuda  ahte  fylkkasuohkanii  sihkkarastojuvvo  ekonomalaš  vuođđu  mas  lea  vejolaš  doaibmat  árjjálaš  ovddideaddjin,  seammás  go  bálvalusdoaimmat  bures čađahuvvojit.  Fylkkasuohkaniidda  leat  addojuvvon  eanet  váldi  hálddašit  guovlo-  ja  guovlopolitihkalaš  váikkuhangaskaomiiguin.  Dán  oktavuođas  iešguđetlágan  váikkuhangaskaomiid  juolludandássi  šaddá  leat  deaŧalaš  maiddái  fylkkasuohkana  váldái  doaibmat  ovddideaddjin  guvllolaš  bargoguoibmevuođas, vrd. váldofáttá 2 - Ealáhusovddideapmi.     Ulbmilsuorggit (suohkanat ja fylkkasuohkanat)  Almmolaš  bálvalusat  ja  siskkáldas  struktuvra,  sihke  báikkiid  ja  kvalitehta  dáfus,  leat  kritihkalaš bealit bargosadjedillái, ássamiidda ja eallindillái. Deaŧalaš lea gávdnat strategiijaid  maiguin sáhttit sihkkarastit bálvalusfálaldagaid.</p>
<p type="listitem">Johtui ferte biddjojuvvot bargu mii ovddida ođđa ovttasbarganvugiid ja mii movttiidahttá suohkaniid eambbo ovddidit iežaset suohkaniidgaskasaš / guvllolaš ovttasbarggu bálvalusbuvttadeamis, ja dás maid iešguđetlágan surggiid máhttoresurssaid geavaheamis.</p>
<p type="listitem">Riikkalaš dási oasáluš suohkaniid ja fylkkasuohkaniid ektui</p>
<p type="listitem">Dinestussystema ferte nuppástuvvat vai olmmošlogu njiedjamat eai čuoze nu garrasit unniduvvon juolludemiid geažil, nugo odne. Suohkanat mat fertejit plánet dan vuođul ahte  olmmošlohku unnu, deaividit garra hástalusaid bálvalusbuvttadeamis, ja seammás dainna  ahte dinestusvuođđu hedjona. Maiddái dainge suohkaniin main olmmošlohku stuorru,  nuppástuvvet gollodárbbut, mat fertejit buhttejuvvot.</p>
<p type="listitem">Davvi-Norgga  juolludeapmi  ferte  juohke  stáhtabušeahtas  heivehuvvot  haddegoarŋuma mielde.                                                   24 Kommune-Stat-RApportering</p>
<p type="listitem">Dárbu lea oččodit dakkár ovdáneami mas stáhtalaš ođastusat, doaibmaplánat, ulbmilruđat jna. eai čana menddo nannosit fylkkasuohkana ja suohkaniid vuoruhusaid, nu ahte báikkálaš  demokráhtalaš  doaibmanfriddjavuohta  dušše  lea  suoivva.  Dasto  fertejit  juolluduvvon  ruhtasumit stuorrut heivvolaččat go suohkansuorgái biddjojuvvojit ođđa doaimmat.</p>
<p type="listitem">Suohkansuorgái ferte addojuvvot eanet doaibmanfriddjavuohta dainna lágiin ahte stáhtalaš stivren  láhkaásahusa  unnimus  čuoggáid  mielde  ja  dieđihangáibádus  duođaid  geahpeduvvo.  8.3</p>
<p>Stáhtalaš bargosajit</p>
<p type="listitem">Stáhtalaš doaimmat leat struktuvrralaččat nuppástuvvame ja nuppástuvvet várra ain eambbo  vel. Earret eará leat bargomárkanetáhtta ja oadjoetáhtta časkon oktii Norgga bargo- ja  čálgoetáhttan (NAV). Čielga ulbmil leat álkidahttit ja eanet ulbmillažžan dahkat doaimmaid,  vuolidit bargguhisvuođa ja olbmuid logu geat ožžot veahkkeruđa.    Dovddahuvvo ballu ahte oktii časkin sáhttá mielddisbuktit ahte sihke bálvalusat ja bargosajit  guovdduštuvvojit dađistaga go ođastus čađahuvvo. Ođastus máinnašuvvo leat Norgga  stuorámus hálddašanođastus, muhto stuorra oassi dáhpáhuvvá almmá guvllolaš politihkalaš  váikkuheami haga. Leat uhcán dieđut dan birra mo ođastus váikkuha bargosajiid lohkui ja  dasa mo NAV-bargosajit juhkkojuvvojit suohkaniidda.     Dainna áigumušain ahte njuovžilvuohta buorrána ulbmiliid ja goluid dáfus, lea ovddeš  ráđđehus sirdán eanet stáhtalaš doaimmaid guovlluide. Vuođđojurdda lea buorre. Stáhtalaš  doaimmaid geográfalaš juogadeapmi lea e.e. mielde nanneme guovlluid máhttobirrasiid ja  guovlluid šaddanfámu. Dasto oidno vásáhusain mat lea leamaš Norggas ja olgoriikkas, ahte  stáhtalaš bearráigeahču sirdimat eret oaivegávpogis addet bissovaš bargoveaga ja unnidit  doaibmagoluid.      Lea álggahuvvon prošeakta man ulbmil lea ásahit/sirdit stáhtalaš bargosajiid fylkii, e.e daid  bohtosiid geažil maid leat olahan daid maŋimuš jagiid, vrd Bargobearráigeahču  guovlokantuvrra ásaheami Finnsnesii.      Ulbmilsuorggit</p>
<p type="listitem">Suohkanat, guovloráđit ja fylkkasuohkan fertejit bargat ovttasráđiid strategiijaid válljemis dainna  ulbmiliin  ahte  oažžut  stáhtalaš  bargosajiid  sirdit  Romssa  fylkii.  Ovttasbarggu  vuođđu ferte leat objektiiva geahčadeapmi mas iešguđetge báikki ovdamunit váldojuvvojit  ovdan ja dorjojuvvojit oskkáldasat oktasaš riikkaoasseperspektiivvas, vrd. kap 3.4.</p>
<p type="listitem">Riikkalaš dási oasáluš</p>
<p type="listitem">Joatkit stáhtalaš bargosajiid sirdimiid barggu.</p>
<p type="listitem">Romssas bargosadjebáikkiin leat buorit vejolašvuođat váldit vára doaimmain mat gáibidit sierralágan  máhtuid.  Go  stáhtalaš  bargosajit  boahtteáiggis  ain  sirdojuvvojit,  de  lea  vuordámuš ahte dat ásahuvvojit maiddái Romssa fylkiige. Go stáhtalaš bargosajit boahtteáiggis  sirdojuvvojit,  de  vurdojuvvo  maid  ahte  bargosajit  ásahuvvojit  daidda  Romssa  suohkaniidda mat leat massán ollu almmolaš/stáhtalaš bargosajiid.</p>
<p type="listitem">Go  stáhtalaš  doaibma  nuppástuvvá,  de  ferte  vuhtii  váldojuvvot  ahte  dan  bálvalusat  leat  geavaheddjiid olámuttus.</p>
<p type="listitem">Go  almmolaš  ja  beallealmmolaš  fálaldagat  nuppástuvvet,  de  fertejit  buot  golut  mero-štallojuvvot rehketdoaluin, ee. eastadan dihte ahte dihto etáhta dahje doaimma nuppástus  buktá  olbmuide  ja  ealáhusdoaimmaide  stuorit  fievrrádusgoluid,  mat  dasto  leat  duššadan  vejolaš  njuovžžálmahttinovdamuniid.  Bajimus  eiseválddit  fertejit  geahččat  bearrái  ahte  dakkár  rehketdoalut  almmuhuvvojit  ja  biddjojuvvojit  mearrádusvuođđun  iešguđetlágan  stáhtalaš doaimmaid nuppástuhttimii.  8.4</p>
<p>đ abálvalus </p>
<p type="listitem">Riikkalaš dearvvašvuođaplána 2007–2010 aiddostahttá deaŧalaš vuođđojurdagiid ahte olles  álbmogis lea vuoigatvuohta ovttaárvosaš dearvvašvuođabálvalusaide sorjjaskeahttá agis,  orrunsajis ja sohkabealis, ja ahte sosiála erohusaid galgá caggat.    Spesialistadearvvašvuođabálvalusa ja vuođđodearvvašvuođabálvalusa ferte oktiiheivehit vai  sihkkarastá ollislaš dálkkodanfálaldaga olles álbmogii.    Spesialistadearvvašvuođabálvalusas leat vásáhusat ja gealbu mat leat deaŧalaččat  álbmotdearvvašvuođabarggus. Eaktuduvvo ahte spesialistadearvvašvuođabálvalus galgá leat  mielde álbmotdearvvašvuođabarggus.    Riikkalaš dási oasáluš</p>
<p type="listitem">Davvi-Norgga  universitehtabuohcceviessu  (UNN)  ferte  huksejuvvot  ain  eambbo  vai  lea dievas universitehtaklinihkka ja olles riikkaoasi dearvvašvuođabálvalusa máhttovuođđu.</p>
<p type="listitem">Stáhta  ferte  joatkit  buresdoaibmi  ja  lávdaduvvon  spesialistadearvvašvuođabálvalusain</p>
<p type="listitem">Romssas.  Psykiatriija  ossodat  UNN  (Åsgård)  ja  psykiatriija  poliklinihkat  fertejit  nannejuvvot  fylkkas.  Psykiatriija  guovddážiid  huksen  davvi-  ja  gaskafylkkas  ferte  čađahuvvot  Romssa  psykalaš  dearvvašvuođafuola  huksenplána  mielde.  Buohccebiilabálvalus  ja  eará  heahtemedisiidnalaš  bálvalusat,  mat  leat  spesialistadearvvašvuođabálvalusa  guhkiduvvon  giehta báikegottiin, ferte bisuhuvvot ja buoriduvvot.</p>
<p type="listitem">Doaibma ferte sihkkarastojuvvot Leaŋgáviikka ja Ráissa riegádahttin- ja buohcceviesuin, ja maiddá Háršttá riegádahttin- ja heahteviesus.</p>
<p type="listitem">Guovlomedisiidnalaš guovddáš ferte ásahuvvot Leaŋgáviikii ja Ráisii.</p>
<p type="listitem">”Viken”-guovddáš psykiatriija ja siellodivššu várás davvin lea Modum Bad málle mielde, ja dat nanne riikkalaš searaid psykiatriijas.</p>
<p type="listitem">Romssa  militearabuohcceviessu  galgá  joatkit  spesialistadearvvašvuođa  deaŧalaš  oassin, dát bálvalus berre viiddiduvvot ja nannejuvvot.</p>
<p type="listitem">Váldit  báikkálaš  buohcceviesu  atnui  dego  spesialistadearvvašvuođabálvalusa  válmmaš-vuođa oassin.</p>
<p type="listitem">”Nasjonalt Senter for Telemedisin” ferte oažžut vejolašvuođaid ovdánit, nu ahte telemedi-siidnalaš bálvalusaiguin lea guovlluin álkit olahit dearvvašvuođabálvalusaid uhccit goluid   vuogi mielde.</p>
<p type="listitem">Davvi Dearvvašvuođa plána- ja mearridanproseassat fertejit leat almmolaččat. 8.5</p>
<p>Suodjalusa mearkkašupmi guvllolaš ovdáneapmái Romssas</p>
<p>Suodjalus doarvái doaimmaiguin davveguovlluin doalaha ahte stáđisvuohta lea ain guovddáš rápmaeaktu servodat- ja ealáhusovdáneapmái davvin.</p>
<p type="listitem">Suodjalusa ođđa struktuvrras galgá siskkit Romsa doaibmat soahteveaga deaŧaleamos  guovlun, ja Mearrasuodjalus galgá leat Háršttás ja Romssas. Áibmosuodjalus áigu ain leat  Gaska-Romssas, go das lea riikkalaš maritiibma áibmobearráigeahččanguovddáš Ráisavuonas  ja Bearddu girdihámmanis. Romsii lea huksejuvvon siviila ja militeara infrastruktuvra, vai  Suodjalusas leat buorit rápmaeavttut. Suodjalus čalmmusta dál eambbo dasa ahte galgá leat  kapitálaintensiiva suodjalus. Danne Suodjalusa nuppástusat fertejit fátmmastit buoret siviilamiliteara ovttasbarggu. Dat váikkuha ollu Romsii. Suodjaluspolitihkas lea maid garra háliidus  oažžut Davvi-Norgii ja Romsii min vearjolihtolaččaid hárjehallat.     Sd.prp. nr 42 gieđahalai Suodjalusa ođasmahttima áigodagas 2005–2008. 2008:s almmuhuvvo  ođđa stuorradiggedieđáhus Suodjalusa doaimmaid birra. Dieđáhus bidjá eavttuid Suodjalussii  ja maiddái suodjalusfylkii Romsii ja lea danne deaŧalaš fylkka viidáset strategiijaide.       Ulbmilsuorggit</p>
<p type="listitem">Dárbu lea bargat dan badjelii ahte Suodjalusas šaddet positiiva váikkuhusat guovlluide.</p>
<p type="listitem">Siviilamilitearalaš ovttasbargu Romssas ferte vuhtiiváldojuvvot guvllolaš perspektiivvas.</p>
<p type="listitem">Romsa  galgá  ain  lágidit  daid  erenoamáš  vejolašvuođaid  mat  leat  fylkkas  ovttashárje-hallamiidda.</p>
<p type="listitem">Geavahit siviila-militeara ovttasbarggus Suodjalusa máhtuid ávkin ealáhusovddideapmái.    Riikkalaš dási oasáluš</p>
<p type="listitem">Suodjalus ferte ollásit ja álo leat davvin iežas soalddátjoavkkuiguin, vai Romsa ii leat dušše guhkálmas hárjehallanguovlu.</p>
<p type="listitem">Nannet lea dárbu Suodjalusa lahkaorruma buriid váikkuhusaid Romssas, ja seammás bidjat searaid daidda nuppástusaide maid soalddátlogu unnideapmi dagaha guovllus.</p>
<p type="listitem">Romssas Suodjalusa máhttu ferte nuppástusbargguin boahtit guvlui ávkin, vai Suodjalusa geahpedeamit eai čuoze nu lossadit báikkálaš máhttomassima geažil.</p>
<p type="listitem">Áigumuš  lea  siviila-militeara  ovttasbargguin,  mii  lea  buot  suodjalussurggiin,  buoridit</p>
<p>Suodjalusa máhtu polara/árktalaš dilálašvuođaid birra, vai norgalaš Suodjalusa ovdamunit nannejuvvojit. 8.6</p>
<p>Báikkálaš servodaga ovdáneapmi</p>
<p>Ealáhusovdáneami ja servodatoadjebasvuođa eavttut leat ahte miehtá mearragátti ja siseatnamiin ásset olbmot ja leat doaibmi servodagat. Riikka dásis geavahit unnaservodat-doahpaga daidda guovlluide ” main leat guhkes gaskkat guvllolaš guovddážiidda, váttis ealáhusstruktuvra ja olmmošlohkonjiedjan” . Dakkár guovlluin lea erenoamáš deaŧalaš sihkkarastit ahte bálvalusat leat olámuttus, geavahit báikkálaš vejolašvuođaid ja váldit vára dain árvvuin mat erenoamážit gullet dan servodahkii. Sohkabeal- ja ahkeoasseperspektiiva leat deaŧalačča. Fylkka eanaš suohkaniin leat guovllut mat heivejit unnaservodat-doahpagii. Fylkaplána bajimuš ulbmiliin geavahuvvo unnaservodat-doaba dainnago dat soahpá dábálaš giellageavaheapmái Romssas, ja go dat ii ráddje rahčamušaid duššefal boaittobeal báikkiide. Báikkálaš servodat deaivida hástalusaid dakkár surggiin go ealáhusovddideapmi, máhttu, infrastruktuvra ja bálvalusat. Báikkálaš servodahkii Soahppevaš strategiijat danne gávdnojit earáge sajiin fylkkaplánas. </p>
<p type="listitem">Dasto lea deaŧalaš čađahit dihtolágan doaimmaid vásáhusaid vuođul maid ee. dakkár prográmmat/ulbmilbarggut leat addán go ”Divrrát – oahppi suohkan – pilotsuohkanáŋgiruššan”,  ”báikkálaš mobiliseren”, ”Vuotnagátti lotnolas ealáhusat”, ”Máhttoservodat Ivvárstáđit”, ja  stuorit nuoraidprošeavttat Davvi-Romssas, Siskkit-Lulli-Romssas ja Gaska-Romssas, eanandolluigullevaš nuoraidprošeavttat, mánáid ja nuoraid doaibmaprográmma, almmolaš bálvaluskantuvrrat ja nissonolbmuid vástesaš ealáhus- ja fierpmádatdoaibmabijut.     Ferte láhčit dili nu ahte nissonolbmot sáhttet vuolggahit ja geavahit gealbbuset ovddidit  servodat- ja ealáhuseallima olles Romssas. Lea dárbbašlaš čalmmustahttit nissonolbmuid  oassálastima báikkálaš ja guvllolaš ovdánahttinproseassain sihke almmolaš ja priváhta arenain  danne go lea ain nu ahte oččodeapmi ja sohkabealbálansa ii boađe automáhtalaččat. Ferte  maid hábmet sierra áŋgiruššamiid nissonolbmuide ja nuoraide doppe gos leat dárbbut dasa.     Dákkár doaibmabijut gáibidit oppalašvuođa jurddašanvuogi ja searaid máŋgga suorgái. Dat  suohkanat mat guhkit áiggi leat bargan aktiivvalaččat báikkálaš servodaga ovddidanbargguin,  gávdnet čovdosiid dihto čuolmmaide/bargobihtáide, lasi máhtu ja čađahandáiddu, ja dan  mielde maiddái njuovžilvuođa nuppástumiide ja ovddidemiide.    Árvalusat  fylkkaplánii  čájehit  ahte  máŋgga  suohkana  ekonomalaš  dilli  váttásmahttá  álgagiid  dahkama.  Vai  lea  vejolaš  veahkehit  suohkaniid  sin  ovddidanruđa  vátnivuođas  eret,  de  lea  fylkkasuohkan vuođđudan suohkanlaš ovddidanfoandda. Ortnet lea mealgat nannejuvvon daid  maŋimuš jagiid. Mákso foanddaide dáhpáhuvvá ovttasráđiid suohkaniiguin.     Ulbmilsuorggit</p>
<p type="listitem">Doaibmabidjo-  ja  ovddidanprošeavttaid  lihkostuvvamii  lea  guovdilis  ášši  ahte  dain  lea báikkálaš gullevašvuohta ja oasálaččaid ovttasbargu, gulahallan ja arenahuksen. Dárbu lea  plánet prošeavtta bures ja čuovvolit dan.</p>
<p type="listitem">Máhtu ferte bisuhuvvot ja buoriduvvot ovddideaddji prošeakta- ja prográmmabargguin.</p>
<p type="listitem">Dárbu lea hukset vásahus- ja máhttoarenaide mat juo leat, ja ođđa arenaide mat bohtet.  Fylkkasuohkana fierpmádathuksejeaddji ja álgaga dahkki rolla lea deaŧalaš.</p>
<p type="listitem">Mánát ja nuorat leat fylkka deaŧaleamos resurssat eallinnávccalaš ja hutkás Romssa huksemii. Sin dárbbut fertejit danne boahtit oidnosii ja váldojuvvot vuhtii, ja sii fertejit  beassat leat mielde almmolaš mearridanproseassaide, ja dain váldojuvvot vuhtii.</p>
<p type="listitem">Searat fertejit biddjojuvvot suohkanlaš ovddidanfondii.</p>
<p type="listitem">Ain lea dárbu addit doarjaga vuorjjes guovlluid dállodoallogávppiide.    Riikkalaš dási oasáluš</p>
<p type="listitem">Sierra departemeanttat fertejit bargat ovtta guvlui vai positiiva ovdáneapmi lihkostuvvá unnaservodagain/báikkálaš servodagain.</p>
<p>Mielde č uovus 1: Vuo đđ oávdnasiid visogovva Duogášnotáhtat – Romssa fylkkaplána 2004–2007: 01/02: Fylkkasuohkanlaš bálvalusat 02/02: Máhttu ja DjO 03/02: Prošeakta ”Kvinnebilder i Troms” 04/02: Ealáhusovddideapmi 05/02: Johtalus 06/02: Guovloráđđeárvalus ”Regional inndeling, regionale funksjoner og senterstrategi” Eará vuo đđ oávdnasat Čoakkáldatdokumeanta, cealkámušat Romssa fylkkaplánii 2004–2007 Čoahkkáldatdokumeanta, olgguldas ja siskkáldas cealkámušat fylkkaplánadieđáhussii 2007 </p>
<p>Notáhta – Bargomárkan ja oahpahus Romssas Notáhta – Demográfalaš ja ealáhuslaš ovddádussárgosat Romssas otnáš plánaguovlluid mielde</p>
<p>Raporta: Næringsmessige utviklingstrekk Troms fylke. Norut Samfunnsforskning AS rapport nr. 01/2007</p>
<p>Raporta: Tromskommunene – indikatorer for omstillingsutfordringer. Norut NIBR</p>
<p>Finnmark rapport nr. 08/2006</p>
<p>Romssa johtalusplána 2006–2009 Ovddeš fylkkadiggemearrádusat ja plánadokumeanttat Fylkkadiggedie đ áhusat - Fylkkadiggedieđáhus 1:2005 regionaliserema birra ”Grep om egen utvikling” - Fylkkadiggedieđáhus 2:2005 kultuvrra birra ”Det muliges kunst” - Fylkkadiggedieđáhus 1:2006 oahpahusa birra ”Det kunnskapsrike nord” - Fylkkadiggedieđáhus 2:2006 davviguovlopolitihka birra ”Fellesskap og muligheter i nord!” </p>
<p>Olggobeal cealkámušat Notáhta – Eanandoalu perspektiivvat Romssas Notáhta – Romssa riddosuohkaniid ovdáneapmi buohtalagaid guolástusa ja mearradoalloealáhusa ovdánemiin </p>
<p>Notáhta – Guolástusa ja guollebiebmanealáhusa resursadivadat? Notáhta – Romssa ja Finnmárkku guolástusindustriija – Struktuvranuppástus ja árvodahkan</p>
<p>Notáhta – Ođđa mearraealáhusa máhttohástalus – guvllolaš oktiiheivemat Notáhta – Romssa mátkkoštanealáhus – strategiijat ja doaibmaplána</p>
<p>Mielde č uovus 2: Dea ŧ alaš fágabirrasat Romssa fylkkas fagmiljøer i Troms fylke </p>
<p>Midt i Norden</p>
<p>OPUS</p>
<p>NÆRINGSHAGE</p>
<p>Universitetet i Tromsø</p>
<p>Forskningsparken i Tromsø</p>
<p>Høyskolen i Harstad</p>
<p>Høyskolen i Tromsø</p>
<p>Studiesenter</p>
<p>Utviklingssenter/-selskap</p>
<p>Ája Samisk senter</p>
<p>Pr es en ta sj on : S A M-R Å</p>
<p>ÁJA</p>
<p>Váldobálggis Riikkabálggis ei</p>
<p>Guovllu deaŧaleamos deaivvadan- báikkit ja nannánstruktuvra mii daid čatná oktii.</p>
<p>Davi Maritiibma Korriduvra</p>
</body></document>
