<document xml:lang="sme" id="no_id"><header><title>SÁMEGIELLA VUOSTTAŠGIELLAN, SÁMEGIELLA 1 - OAHPPOPLÁNA</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>3268</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual/><origFileName>http://www.udir.no/upload/larerplaner/Fastsatte_lareplaner_for_Kunnskapsloeftet/Samiske/Samisk_som_forstesprak_nordsamisk.rtf</origFileName><parallel_text xml:lang="nob" location="samisk_som_forstesprak_bokmal.doc"/><parallel_text xml:lang="sma" location="samisk_som_forstesprak_sorsamisk.doc"/><parallel_text xml:lang="smj" location="samisk_som_forstesprak_lulesamisk.doc"/><metadata><uncomplete/></metadata><version>XSLtemplate $Revision: 32948 $; file-specific xsl  Revision; common.xsl  $Revision: 154948 $; </version><note>Converted from rtf to doc with OpenOffice.org</note></header><body><p xml:lang="vep"><em type="bold">SÁMEGIELLA VUOSTTAŠGIELLAN, SÁMEGIELLA 1 - OAHPPOPLÁNA </em></p>
<p><em type="bold">Fága ulbmil </em></p>
<p>Sámit leat okta álbmot vaikko orrot iešguđet riikkas, ja giella čatná sámiid oktii riikarájiid rastá. Sámegiella lea nanu sámi kulturguoddi ja sisttisdoallá oktasaš árvvuid, vásáhusaid ja máhtu. Sámegiella lea almmolaš giella Norggas, Ruoŧas ja Suomas ja lea ulbmil ahte sámegiella galgá bisuhuvvot ja ainovdánahttot boahtte buolvvaide. Seammás lea sámegiella unnitlogugiella Norggas, Ruoŧas, Suomas ja Ruoššas, ja gielladilli ja sámegiela eavttut eai leat ovttaláganat iešguđet guovlluin Sámis. Muhtin sámi servodagain lea sámegiella eanetlogu giella, muhto eará sámi servodagain lea sámegiella unnitlogugiella.</p>
<p>Oahpahus sámegielas galgá leat mielde lahttudit mánáid ja nuoraid sámi kultuvrii ja servodateallimii, ja kulturipmárdus, gulahallan, oahppahábmen ja identitehtaovdánahttin leat guovddážis oahpaheamis. Oahpahus mii ovddida positiivvalaš guottuid sámegillii ja mii vuhtiiváldá dan máŋggalágan giella- ja kulturvalljivuođa maid sámi oahppit vásihit, addá ohppiide máŋggagielalaš ja -kultuvrralaš gelbbolašvuođa ja gielalaš iešluohttámuša ja vuođu aktiivvalaš servodatoassálastimii ja eallinagioahppamii. Buorre sámegielgelbbolašvuohta addá vejolašvuođaid válljet oahpu ja barggu.</p>
<p>Fága sámegiella vuosttašgiellan galgá ovttas dárogielfágain bidjat vuođu ohppiid guovttegielalašvuođa ovdánahttimii, ja leat mielde addime ovttaskas oahppái máhtu, movtta ja oadjebasvuođa seailluhit, nannet ja ovdánahttit gielas sihke njálmmálaččat ja čálalaččat. Deattuhettiin sámi kultuvrra guovddáš árvvuid, sáhttá fága maid čujuhit mainnalágiin sámi árvvuid sáhttá heivehit ja ainovdánahttit ođđa dilálašvuođaide ja rievdi áigái. Diehtu eará eamiálbmogiid ja kultuvrraid birra váikkuha dasa ahte olmmoš buorebut ipmirda ja árvvusatná earáid, ja maid dasa ahte buorebut ipmirda iežas kultuvrra.</p>
<p>Oahppit galget, aktiivvalaš giellageavaheami bokte beassat vásihit, hutkat ja bargat kreatiivvalaččat ja ovdánahttit iežaset estehtalaš beliid. Fága galgá ovdánahttit ovttaskas oahppi giella- ja teakstagelbbolašvuođa oahppi iežas návccaid vuođul ja movttiidahttit oahppi ovdánahttit buriid oahppanstrategiijaid ja kritihkalaš jurddašeami. Dasa lassin galgá fága movttiidahttit oahppi lohkan- ja čállinhálu ja buriid lohkan- ja čállindábiid ovdánahttit. Sámi girjjálašvuhtii ja iešguđet sámegielaide ja suopmaniidda oahpásnuhttin viiddida ohppiid iežaset ipmárdusa giella- ja kulturvalljivuođas sámi servodagain.</p>
<p>Vai oahppit galget buoremuslági mielde beassat ovdánahttit iežaset sámegielgelbbolašvuođa, de lea deaŧalaš ahte ohppiin lea vejolašvuohta geavahit iešguđet giellaarenaid. Fága sámegiella vuosttašgiellan sáhttá maid leat reaidun eará fágaide. Sámegiel- ja dárogielfágas leat ollu oktasašoasit ja danne lea lagas ovttasbargu dan guovtti fága gaskka deaŧalaš.</p>
<p><em type="bold">Fága váldooasit </em>Fága lea juhkkojuvvon váldoosiide maidda leat hábmejuvvon gelbbolašvuođamihttomearit. Váldooasit dievasmahttet nuppit nuppiid ja fertejit gehččojuvvot oktavuohtan. </p>
<p>Fága lea oktasašfága, mii gullá buot joatkkaoahpahusa oahppoprográmmaide. Oahpahusa galgá danin heivehit sierra oahppoprográmmaide vai dat livččii ohppiide nu relevánta go vejolaš.</p>
<p>Sámegiella vuosttašgiellanfágas leat gelbbolašvuođamihttomearit maŋŋel vuođđoskuvlla 2., 4., 7. ja 10. ceahki ja maŋŋel Jo1, Jo2 ja Jo3 joatkkaoahpahusa studerenráhkkanahtti oahppoprográmmaid.</p>
<p>Fidnofágalaš oahppoprográmmain lea diibmolohku sámegielfágas Jo1:as ja Jo2:is unnit go Jo1 studerenráhkkanahtti oahppoprográmmas. Gelbbolašvuođamihttomearit mat leat merkejuvvon násttiin* Jo1:as eai guoskka ohppiide geat čuvvot fidnofágalaš oahppoprográmmaid.</p>
<p>Bajilgovva váldoosiin:</p>
<p xml:lang="smj"><em type="bold">Jahke-ceahkki </em></p>
<p><em type="bold">Váldooasit </em></p>
<p xml:lang="vep">1-10.</p>
<p xml:lang="smj">Jo1-Jo3</p>
<p>Njálmmálaš gulahallan</p>
<p>Čálalaš gulahallan</p>
<p>Árbevirolaš máhttu</p>
<p>Giella geavahusas</p>
<p><em type="bold">Njálmmálaš gulahallan </em></p>
<p><em type="italic">Njálmmálaš gulahallan </em>váldooasis lea guldaleapmi ja hupman guovddážis. Sámegiela hupmat máksá gulahallat njálmmálaččat go oassálastá aktiivvalaččat earáiguin máŋgga ja iešguđetlágan arenain. Dát ovdána stoagadettiin, muosáhettiin, oahpadettiin, ovdanbuvttidettiin ja ovttastaladettiin earáiguin. Go váldet atnui ođđa ja iešguđetlágan mediaid, de lassánit gielalaš hivvodagat fágaid ja fáttáid rastá. Dán váldooassái gullá maid ovdánahttit dulkongelbbolašvuođa. </p>
<p><em type="bold">Čálalaš </em><em type="bold">gulahallan </em></p>
<p><em type="italic">Čálalaš gulahallan </em>váldooasis lea lohkan ja čállin guovddážis ja mearkkaša dan ahte ipmirdit earáid teavsttaid ja čálalaččat gulahallat earáiguin. Lohkan ja čállin leat buohtalas proseassat oahppamis. Sámegielmáhttu ja teakstaipmárdus ovdána guldalettiin, logadettiin ja čálidettiin, ja girjjálašvuohta lea lunddolaš oassi das. Váldooassái gullá bargat iešguđetlágan teavsttaiguin, čálalaš, govva- ja jietnateavsttaiguin. Dás lea sáhka sihke muosáheamis, kritihkalaš árvvoštallamis, teakstaanalysas ja iežas teakstahábmemis. Girjjálašvuohta addá oktasaš muosáhusaid maid birra ságastit ja maid suokkardit, ja seammás oažžut dieđuid gielaid ja kultuvrraid birra. </p>
<p><em type="bold">Árbevirolaš máhttu </em></p>
<p><em type="italic">Árbevirolaš máhttu </em>váldooasis deattuhuvvo ovdánahttit giela mii guoská árbevirolaš doabageavaheapmái ja dadjanvugiide. Árbevirolaš máhtu fievrredeapmi buolvvas bulvii lea guovddážis. Sámi máinnasteapmi, luođit, lávlagat ja sálmmat, sátnevádjasat ja diiddat leat oasit árbevirolaš máhtus. Váldooassái gullá maid dat makkár doaimmat árvvuin nugo fuolkevuođagullevašvuohta, birgejupmi ja barggu čađa oahppan ledje ja leat dálá áiggis ja ovdalaš áiggis ja movt dát heivehuvvojit ja ainovdánahttojit. </p>
<p><em type="bold">Giella geavahusas </em></p>
<p><em type="italic">Giella geavahusas </em>váldooasis lea dan birra ahte oažžut máhtu das movt giella doaibmá olbmuid gaskkas. Dása gullá máhttit sámegielaid historjjá, hámi ja ráhkadusa. Giellamáhttu ovdána go geavaha giela, ja giellagelbbolašvuohta nanne ipmárdusa man vuogi mielde giela oahppá. </p>
<p><em type="bold">Fága diibmolohku </em></p>
<p>Diibmolohku lea almmuhuvvon 60-minuvtta ovttadahkan.</p>
<p xml:lang="deu">MÁNÁIDCEAHKKI</p>
<p>1.-7. jahkecehkiin: 916 diimmu</p>
<p xml:lang="deu">NUORAIDCEAHKKI</p>
<p xml:lang="fkv">8.-10 jahkecehkiin:</p>
<p>Molssaeaktu 1: 335 diimmu, gusto ohppiide geat eai vállje vierisgiela/gielalaš čiekŋudeami</p>
<p>Molssaeaktu 2: 278 diimmu, gusto ohppiide geat válljejit vierisgiela/gielalaš čiekŋudeami</p>
<p xml:lang="deu">STUDERENRÁHKKANAHTTI OAHPPOPROGRÁMMAT</p>
<p>Jo1: 103 diimmu</p>
<p>Jo2: 103 diimmu</p>
<p>Jo3: 103 diimmu</p>
<p xml:lang="deu">FIDNOFÁGALAŠ OAHPPOPROGRÁMMAT</p>
<p>Jo1: 45 diimmu</p>
<p>Jo2: 45 diimmu</p>
<p xml:lang="deu">LASÁHUS OPPALAŠ STUDERENGELBBOLAŠVUHTII FIDNOFÁGALAŠ OAHPPOPROGRÁMMAIN</p>
<p>Jo3: 219 diimmu</p>
<p><em type="bold">Vuođđogálggat fágas </em></p>
<p>Vuođđogálggat leat integrerejuvvon gelbbolašvuođamihttomeriide gos dat leat mielde ovdánahttime fágagelbbolašvuođa ja leat maid oassin das. Sámegiella vuosttašgielas ipmirduvvojit vuođđogálggat ná:</p>
<p><em type="italic">Má </em><em type="italic">httit njálmmálaččat ovdanbuktit </em>fágas sámegiella vuosttašgiellan lea máhttit guldalit, hupmat ja árvvoštallat ságastallamiid osiid máŋggabealat ságastallandilálašvuođas, ja dan ferte máhttit go galgá gulahallat earáiguin sihke servvoštallamis, bargoeallimis ja almmolaš eallimis. Hupman ja guldaleapmi leat olmmošlaš vuođđodoaimmat mat fágas sámegiella vuosttašgiellan ovdánit systemáhtalaš oahpahemiin iešguđetlágan njálmmálaš šáŋraid ja doaimmaid bokte. </p>
<p><em type="italic">Máhttit čálalaččat ovdanbuktit </em>lea sámegiella vuosttašgiellanfága ovddasvástádus, álgočállinoahpahusa rájes ja miehtá 13 jagi. Čálalašvuohta servodagas lassána, earenoamážit digitála gulahallanvugiid ovdáneami geažil. Gáibádus hálddašit čálalaš ovdanbuktima iešguđet surggiin lea sturron. Čállin lea vuohki ovdánahttit ja hábmet fuomášumiid ja jurdagiid, muhto maid gulahallanmálle ja oahppanvuohki. </p>
<p><em type="italic">Máhttit lohkat </em>sámegiella vuosttašgiellanfágas lea ovdánahttit dekodengálggaid ja dađistaga buoridit lohkanipmárdusa. Lohkat iešguđetlágan šáŋraid teavsttaid iešguđet dásiin ovddida teakstaipmárdusa ja ávkkálaš lohkanstrategiijaid. Kultuvrralaš referánsarámmat mearridit lohkanipmárdusa, seammás go lohkan ovdánahttá gulahallangálggaid ja kulturipmárdusa. </p>
<p><em type="italic">Máhttit rehkenastit </em>sámegiella vuosttašgiellanfágas lea oktan giellagelbbolašvuođain vuođđun doabaovdánahttimii, logihkalaš jurddašeapmái ja váttisvuođaid čoavdimii. Lunddolaš oassin das leat maiddái sámi erenoamáš mihttoovttadagat ja rehkenastinvuogit. Dasa lassin rehkenastingálga ja giellagelbbolašvuohta gáibidit ipmárdusa hámis, vuogádagas ja komposišuvnnas. Dán láhkái rehkenastingálga veahkeha ovdánahttit fágalaš gelbbolašvuođa sámegielas. </p>
<p><em type="italic">Máhttit geavahit digitála reaidduid </em>sámegiella vuosttašgiellanfágas lea dárbbašlaš vai sáhttá hálddašit ođđa teakstahámiid ja ovdanbuktimiid. Dát rahpá ođđa oahppanarenaid ja addá ođđa vejolašvuođaid lohkan- ja čállinoahpahusas, teavsttaid ráhkadeamis, komponeremis ja divodeamis. Dán oktavuođas lea deaŧalaš ovdánahttit kritihkalaš árvvoštallandáiddu ja gáldogeavaheami. Digitála reaiddut addet ođđa vejolašvuođaid geavahit sámi árbevirolaš máhtu ja sáhttet doarjut ja ovdánahttit gulahallangálggaid ja ovdanbuktinvugiid. </p>
<p><em type="bold">Fága gelbbolašvuođamihttomearit </em></p>
<p><em type="bold">Gelbbolašvuođamihttomearit 2. jahkeceahki ma </em><em type="bold">ŋŋel </em></p>
<p><em type="bold">Njálmmálaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">stoahkat ja geahččaladdat gielain riimmaid, hoahkamiid, ritmmaid, jienaid ja sániid geavahemiin</p>
<p type="listitem">albmanahttit ja muitalit njuovžilit dovdduidis, muosáhusaidis ja oaiviliiddis birra</p>
<p type="listitem">ságastallat govaid ja govvaráidduid birra, ja ieš muitalit govaiguin</p>
<p type="listitem">guldalit, rámidit ja jearahallat go earát muitalit ja lohket</p>
</list><p><em type="bold">Čálalaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">dovdát jietnadagaid ja čállit unna ja stuora bustávaid</p>
<p type="listitem">ságastallat mii sátni, cealkka, čuokkis ja gažaldatmearka lea</p>
<p type="listitem">juohkit sániid stávvaliid mielde</p>
<p type="listitem">geavahit bustávaid ja geahččaladdat sániiguin, iežas giehtačállosiin ja dihtoriin</p>
<p type="listitem">muitalit man guvlui mii lohkat ja čállit ja ságastallat čállinmálliid birra eará sajiin máilmmis</p>
<p type="listitem">hutkat divttaid ja ovdanbuktit daid</p>
<p type="listitem">gávdnat čáppagirjjálašvuođa- ja fágagirjjiid girjerádjosis alcces lohkandihte</p>
</list><p><em type="bold">Árbevirolaš máhttu </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">ságastallat persovnna ja sisdoalu birra sámi máidnasiin ja muitalusain</p>
<p type="listitem">gohčodit iežas lagas fulkkiid fuolkenamahusaiguin ja diehtit mii lea gáibmi</p>
<p type="listitem">ovdanbuktit dramatiseremiin lávlagiid, luđiid, hoahkamiid ja máidnasiid</p>
</list><p><em type="bold">Giella geavahusas </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">ságastallat movt lagasbirrasa sáhttá geavahit sámegielsániid ja dadjanvugiid oahpahallamis</p>
<p type="listitem">dovdát muhtin suopmansániid iežas suopmanis mat leat ovttaláganat dahje earaláganat go eará suopmanis</p>
</list><p><em type="bold">Gelbbolašvuođamihttomearit 4. jahkeceahki ma </em><em type="bold">ŋŋel </em></p>
<p><em type="bold">Njálmmálaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">geavahit iešguđetlágan dajaldagaid dilálašvuođaid mielde</p>
<p type="listitem">ovdanbuktit teavsttaid</p>
<p type="listitem">ságastallat das movt giellageavaheapmi sáhttá doaibmat positiivvalaš ja negatiivvalaš áigumušain</p>
<p type="listitem">guldalit, lohkat ja ovdanbuktit iešguđetlágan mielamiel čáppagirjjálašvuođa teavsttaid ja ságastallat teavsttaid birra</p>
</list><p><em type="bold">Čálalaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">lohkat ahkái heivvolaš teavsttaid njuovžilit, ja fáhtet teavsttaid sisdoalu</p>
<p type="listitem">ordnet teavsttaid bajilčállagiin, álggahusain ja loahpahusain</p>
<p type="listitem">čállit oktiičadnon ja doaibmi giehtačállagiin</p>
<p type="listitem">dovdát ja geavahit muhtin gielalaš váikkuhangaskaomiid iežas teavsttain</p>
<p type="listitem">čállit muitalusaid, divttaid, reivviid ja áššeteavsttaid</p>
<p type="listitem">gávdnat fáttáid iežas čállinbargguide girjerádjosis ja Interneahtas, ja ráhkadit, vurket ja viežžat fas teavsttaid digitála reaidduid geavahemiin</p>
</list><p><em type="bold">Árbevirolaš máhttu </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">geavahit fuolkevuođanamahusaid</p>
</list><list><p type="listitem">ságastallat elliid namahusaid birra sámi ealáhusain, nugo boazodoalus, šibitdoalus, guolásteamis ja bivddus</p>
<p type="listitem">ságastallat báikkálaš sámi báikenamaid ja daid mearkkašumi birra ja buohtastahttit daid dárogiel ja earágiel báikenamaiguin</p>
<p type="listitem">geavahit árbevirolaš muitalusaid iežas barggus</p>
</list><p><em type="bold">Giella geavahusas </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">čilget ja čájehit ovdamearkkaiguin movt sániid sáhttá suorggidit</p>
<p type="listitem">válddahit giela ja giellageavaheami, sátneluohkáid ja daid doaimma</p>
<p type="listitem">geavahit deaŧaleamos riektačállinnjuolggadusaid</p>
<p type="listitem">ságastallat máŋggagielalašvuođa birra</p>
</list><p><em type="bold">Gelbbolašvuođamihttomearit 7. jahkeceahki ma </em><em type="bold">ŋŋel </em></p>
<p><em type="bold">Njálmmálaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">doaibmat iešguđetlágan giellarollain rollaneavttašeami ja drámá, lohkama, jearahallamiid ja ovdanbuktimiid bokte</p>
<p type="listitem">jođihit čoahkkima</p>
<p type="listitem">guldalit earáid, albmanahttit ja ákkastallat oaiviliiddis ja árvvusatnit earáid oaiviliid</p>
<p type="listitem">ovdandivvut fágaáššiid njálmmálaččat veahkkeneavvuiguin dahje haga</p>
<p type="listitem">digaštallat movt giella sáhttá albmanahttit ja dahkat miellaguottuid ovttaskas olbmui ja olmmošjoavkkuide</p>
<p type="listitem">geavahit dihtomielalaččat sámegielsániid ja dajaldagaid</p>
<p type="listitem">lohkat guhkit čáppagirjjálašvuođateavsttaid, mánáid- ja nuoraidgirjjálašvuođa- ja áššeprosateavsttaid, ja albmanahttit ipmárdusa ja lohkanmuosáhusaid</p>
<p type="listitem">lohkat eará eamiálbmogiid árbevirolaš muitalusaid ja buohtastahttit daid sámi máidnasiiguin ja muitalusaiguin</p>
</list><p><em type="bold">Čálalaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">geavahit iešguđetlágan lohkanstrategiijaid lohkat iešguđetlágan teavsttaid iešguđet leahtuin</p>
<p type="listitem">ovdánahttit iežas čállosa jurdagis gárvves buvttan, ja árvvoštallat teavstta ovdáneami responssa vuođul</p>
<p type="listitem">ovdandivvut iežas čáppagirjjálašvuođa ja fágagirjjiid lohkanvásáhusaid ja geavahit dáid vásáhusaid vuođđun iežas čállinbargguide</p>
<p type="listitem">árvvoštallat iežas ja earáid teavsttaid</p>
<p type="listitem">geavahit heivvolaš gálduid ja diehtogirjjiid barggadettiin teavsttaiguin</p>
<p type="listitem">čállit oktilit persovnnalaš ja doaibmi giehtačállagiin</p>
<p type="listitem">geavahit digitála reaidduid čállinproseassas ja interaktiivateavsttaid buvttadeamis</p>
<p type="listitem">geavahit ulbmillaččat girjerádjosa, sámegiel diehtogirjjiid, sámegiel mediaid ja digitála diehtogálduid</p>
</list><p><em type="bold">Árbevirolaš máhttu </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">geavahit dálke- ja siivusániid ja -doahpagiid, ja muitalit mearkabeivviid ja dálkemearkkaid birra</p>
<p type="listitem">čohkket dieđuid lagasbirrasis diiddaid ja sátnevádjasiid birra ja movt daid geavahit beaivválaš eallimis</p>
</list><list><p type="listitem">geavahit árbevirolaš bargguide čadnon sániid ja doahpagiid ja ságastallat mii birgejupmi lea</p>
</list><p><em type="bold">Giella geavahusas </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">selvehit movt ráhkadit goallossániid ja suorggádusaid ja movt heivehit loatnasániid</p>
<p type="listitem">čájehit movt giella rievddada dilálašvuođa, áiggi ja báikki mielde</p>
<p type="listitem">čájehit goal lea váldocealkka ja oalgecealkka, ja geavahit iešguđet cealkkaráhkadusaid</p>
<p type="listitem">struktureret teavstta áigeortnetvuoru ja fáttá mielde ja ráhkadit oktavuođa gaskkal cealkagiid ja teakstaosiid</p>
<p type="listitem">selvehit movt eanetlogugielat leat váikkuhan ja ain váikkuhit sámegillii</p>
<p type="listitem">válddahit earenoamášvuođaid iežas suopmanis čállingiela ektui</p>
<p type="listitem">muitalit giellaguovlluid birra Sámis</p>
</list><p><em type="bold">Gelbbolašvuođamihttomearit 10. jahkeceahki ma </em><em type="bold">ŋŋel </em></p>
<p><em type="bold">Njálmmálaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">muitalit gulahallanvugiid birra ja movt gielalaš ja kultuvrralaš girjáivuohta váikkuha gulahallamii</p>
<p type="listitem">digaštallat gielladikšuma</p>
<p type="listitem">jođihit ja refereret čoahkkimiin ja digaštallamiin, albmanahttit oaiviliiddis ja árvvoštallat mii lea áššálaš ákkasteapmi</p>
<p type="listitem">ságaskuššat ja čilget máŋggagielalašvuođa ja máŋggakultuvrralaš gullevašvuođa</p>
<p type="listitem">čađahit eaŋkalis logaldallamiid, ovdanbuktimiid, muitaleaddji lohkamiid, rollaneavttašemiid ja dramatiserema, heivehuvvon iešguđetlágan vuostáiváldiide</p>
<p type="listitem">árvvoštallat iežas ja earáid njálmmálaš ovdanbuktimiid</p>
</list><list><p type="listitem">muitalit iežas mielamiel girjjiid ja girječálliid birra ja ákkastallat girjeválljemiiddis</p>
</list><list><p type="listitem">lohkat ja buohtastahttit sámi ja eará eamiálbmogiid girjjálašvuođa</p>
<p type="listitem">árvvoštallat máidnosiid ja guoimmuhanmediaid váikkuhangaskaomiid ja reflekteret movt dat váikkuhit</p>
</list><p><em type="bold">Čálalaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">gaskkustit iežas lohkanvásáhusaid ja lohkanmuosáhusaid dulkoma ja reflekterema vuođul</p>
<p type="listitem">dovdát iešguđetlágan gielalaš váikkuhangaskaomiid ja geavahit daid iežas teavsttain</p>
<p type="listitem">plánet ja čađahit čállinprošeavtta jurdaga rájes gárvves buvttan ja árvvoštallat iežas teavstta ja iežas čállinovdáneami giella- ja teakstamáhtu vuođul</p>
<p type="listitem">ovdanbuktit dárkilit ja geavahit girjás ja máŋggabealat sátneriggodaga iešguđetlágan teavsttain</p>
<p type="listitem">geavahit teakstagieđahallanreaidduid iežas bargguid vurket ja systematiseret</p>
<p type="listitem">geavahit teavsttaid maid lea viežžan girjerádjosis, Interneahtas ja mediain kritihkalaččat, ságaskuššat teavsttaid ja čujuhit geavahuvvon gálduide</p>
<p type="listitem">lohkat ja ieš čállit teavsttaid iešguđetlágan šáŋrain, sihke áššeprosa ja čáppagirjjálašvuođa teavsttaid</p>
<p type="listitem">selvehit sámi girjjálašvuođa váldoáigodagaid ja muitalit sámi girječálliid ja sámi girjjálašvuođa klassihkkáriid birra</p>
<p type="listitem">ovdandivvut iežas válljen čiekŋudanfáttá bohtosiid</p>
</list><p><em type="bold">Árbevirolaš máhttu </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">buohtastahttit árbevirolaš sámegielteavsttaid ođđaáigásaš teavsttaiguin</p>
<p type="listitem">geavahit sániid, doahpagiid ja dadjanvugiid mat gusket lundui</p>
<p type="listitem">buohtastahttit sámi ja dáru sátnevádjasiid</p>
</list><p><em type="bold">Giella geavahusas </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">hálddašit riektačállima ja ortografiija ja dábálaš teakstalađastanvugiid</p>
</list><list><p type="listitem">čilget sátneluohkáid, sojahanoahpa, suorggideami ja cealkkaoahpa vuođđoáššiid, barggadettiin gielain ja teavsttaiguin</p>
<p type="listitem">ságaskuššat movt áimmahuššat gielladikšuma ja giellaovdánahttima</p>
<p type="listitem">identifiseret sámegielaid ja muitalit ovttaláganvuođaid ja erohusaid birra dain ja muitalit suoma-ugralaš giellajoavkku birra</p>
<p type="listitem">selvehit rivttiid mat gusket sámegillii</p>
</list><p xml:lang="smj"><em type="bold">Gelbbolašvuođamihttomearit Jo1 - studerenráhkkanahtti oahppoprográmma ma </em><em type="bold">ŋŋel </em></p>
<p><em type="bold">Gelbbolašvuođamihttomearit Jo2 - fidnofágalaš oah </em><em type="bold">ppoprográmma maŋŋel </em></p>
<p><em type="bold">Njálmmálaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">hálddašit iešguđetlágan njálmmálaš rollaid joavkoságastallamiin, logaldallamiin, dramatiseremiin, ovdandivvumiiguin ja čájálmasain sihke oassálastin ja guldaleaddjin</p>
</list><list><p type="listitem">čilget mii gulahallamii váikkuha, makkár dagaldagat sáhttet ovddidit ja hehttet gulahallama</p>
<p type="listitem">geavahit prográmmafágaid fágamáhtu fágalaš gulahallamis</p>
<p type="listitem">dulkot beaivválaš áššiid dárogielas sámegillii</p>
<p type="listitem">digaštallat eatnigiela, guovttegielalašvuođa ja doaibmi guovttegielalašvuođa doahpagiid iežas gielladili ja vásáhusaid vuođul ja árvvoštallat iežas giellamáhtu guđege gielas ja iešguđetlágan giellaoktavuođain</p>
<p type="listitem">digaštallat ja buohtastahttit gielalaš ja estehtalaš váikkuhangaskaomiid girjjálašvuođas, TV-ráidduin ja máidnasiin</p>
</list><p><em type="bold">Čálalaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">lohkat teavsttaid ja ságastallat earáiguin dan birra maid lea lohkan</p>
<p type="listitem">máhttit riektačállinnjuolggadusaid barggadettiin iežas teavsttaiguin</p>
<p type="listitem">hálddašit iešguđetlágan čállirollaid skuvlla almmolašvuođas ja servodat- ja bargoeallimis</p>
<p type="listitem">jorgalit iežas čállin teavsttaid dárogielas sámegillii</p>
<p type="listitem">čállit hutkkálaš teavsttaid iešguđetlágan šáŋrain</p>
<p type="listitem">geavahit digitála reaidduid teavsttaid systematiseret ja vurket ja iežas bargguid ovdandivvut ja almmuhit</p>
</list><list><p type="listitem">geavahit girjás, máŋggabealat gielalaš váikkuhangaskaomiid iežas čállimis, sihke čáppagirjjálašvuođas ja áššeprosas*</p>
<p type="listitem">lohkat ja analyseret vissis meari iešguđetlágan teavsttaid, sihke čáppagirjjálašvuođa ja áššeprosa šáŋraid, mat gullet maŋŋá 1995 áigodahkii*</p>
</list><p><em type="bold">Árbevirolaš máhttu </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">selvehit movt muitalusat, sátnevádjasat, diiddat ja nárrideapmi geavahuvvojit mánáidbajásgeassimis</p>
<p type="listitem">selvehit máidnasiid variánttaid ja buktit ovdamearkkaid movt kulturlonohallan vuhtto máidnasiin</p>
</list><p><em type="bold">Giella geavahusas </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">čilget movt ođđa sánit ja tearpmat sámegielas ráhkaduvvojit ja loatnasániid geavaheami ja heivehallama</p>
<p type="listitem">geavahit sániid ja dajaldagaid mat čatnasit árbevirolaš ja ođđaáigásaš bargoeallimii ja evttohit ja árvvoštallat ođđa tearpmaid</p>
<p type="listitem">čilget sámegiela grammatihkalaš iešvuođaid ja buohtastahttit eará gielaiguin ja čilget movt dát váikkuha jorgalanbargui*</p>
<p type="listitem">identifiseret variašuvnnaid sámegielain*</p>
<p type="listitem">geavahit sániid ja dajaldagaid mat gusket árbevirolaš ja ođđaáigásaš bargoeallimii, árvalit ja árvvoštallat ođđa tearpmaid</p>
</list><p xml:lang="smj"><em type="bold">Gelbbolašvuođamihttomearit Jo2 - studerenráhkkanahtti oahppoprográmma ma </em><em type="bold">ŋŋel </em></p>
<p><em type="bold">Njálmmálaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">geavahit iežas prográmmafágaid fágamáhtu logaldallamiin ja digaštallamiin skuvlla, servodaga ja bargoeallima birra</p>
<p type="listitem">árvvoštallat ja buktit oaiviliid iežas ja earáid njálmmálaš ovdandivvumiidda</p>
<p type="listitem">dulkot áššiid mat gusket skuvlii dárogielas sámegillii</p>
<p type="listitem">analyseret ja selvehit gulahallanvugiid ja gulahallanstrategiijaid sámi servodagain ovdal ja dál</p>
<p type="listitem">buohtastahttit sámi ja eará eamiálbmogiid teavsttaid ja árvvoštallat daid mearkkašumi kultur- ja identitehtahuksejeaddjin</p>
<p type="listitem">ságastallat sámi girjjálašvuođahistorjjá váldoáigodagaid birra ja buohtastahttit davviriikkaid girjjálašvuođa historjjáin</p>
</list><p><em type="bold">Čálalaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">lohkat álkis teavsttaid čállon eará sámegielaide</p>
<p type="listitem">lohkat teavsttaid mat leat čállon dološ čállinvugiide ja buohtastahttit dálá čállinvugiin</p>
<p type="listitem">analyseret teavsttaid iešguđet šáŋrain vai sáhttá oaivvildit maidege dain gažaldagain mat teavsttain bohtet ovdan ja árvvuin maid dat ovddastit</p>
<p type="listitem">teavstta buvttadeamis válljet heivvolaš šáŋra, váikkuhangaskaomiid ja giellageavaheami</p>
<p type="listitem">válddahit ja árvvoštallat iežas lohkan- ja čállinstrategiijaid</p>
<p type="listitem">lohkat ja analyseret vissis meari iešguđetlágan teavsttaid, sihke čáppagirjjálašvuođa ja áššeprosa šáŋraid, mat gullet ovdal 1965 áigodahkii</p>
</list><p><em type="bold">Árbevirolaš máhttu </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">selvehit juoiganárbevieru ja luođi saji, árvvu ja dili ovdal ja dál</p>
<p type="listitem">buohtastahttit sámi ja dáru lávlla- ja sálbmaárbevieruid</p>
</list><p><em type="bold">Giella geavahusas </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">selvehit sámi giellahistorjjá</p>
<p type="listitem">digaštallat movt giela árvu servodagas lea váikkuhan sámiid giellamáhttui, guovttegielalašvuhtii ja iešdovdui</p>
</list><list><p type="listitem">árvvoštallat Sámelága giellanjuolggadusaid ja Sámedikki ásaheami gielladili ja guovttegielalašvuođa ektui</p>
<p type="listitem">ságaskuššat man láhkái skuvla, servodat ja bargoeallin sáhtáše doarjut guovttegielalašvuođa</p>
<p type="listitem">geavahit cealkkaanalysa ja fágatearpmaid gielaid válddaheamis</p>
</list><p><em type="bold">Gelbbolašvuođamihttomear </em><em type="bold">it Jo3 - studerenráhkkanahtti oahppoprográmma maŋŋel </em></p>
<p><em type="bold">Njálmmálaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">dulkot ja geavahit dulkongelbbolašvuođa praktihkalaš dulkondilálašvuođain</p>
<p type="listitem">ságastallat iešguđet kultuvrraid gulahallanvugiid birra</p>
<p type="listitem">buohtastahttit ja árvvoštallat sámi ja eará eamiálbmogiid fiktiivvalaš teavsttaid ja áššeteavsttaid kultuvrralaš konteavsttas</p>
</list><p><em type="bold">Čálalaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">čađahit ja ovdandivvut iežas válljen čiekŋudanbarggu mas fáddá lea giella, girjjálašvuohta dahje eará sámi fáddá</p>
<p type="listitem">guorahallat teavsttaid ideologiija ja árvvoštallat gálduid ja mediaid</p>
<p type="listitem">jorgalit ja heivehit earáid čállin teavsttaid dárogielas sámegillii</p>
<p type="listitem">čállit fágateavsttaid dábálaš fágačállinnjuolggadusaid mielde</p>
<p type="listitem">čállit čielgasit disponerejuvvon teavsttaid main lea čielga fokus ja áššálaš ákkasteapmi</p>
<p type="listitem">lohkat ja analyseret vissis meari iešguđetlágan teavsttaid, sihke čáppagirjjálašvuođa ja áššeprosa šáŋraid, mat gullet 1965-1995 áigodahkii ja digaštallat movt áigodaga servodatlaš ja kultuvrralaš dilit oidnojit teavsttain</p>
</list><p><em type="bold">Árbevirolaš máhttu </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">selvehit sámi máinnasteami</p>
<p type="listitem">muitalit muitalusaid geavahettiin sámi máinnasteami elemeanttaid</p>
</list><list><p type="listitem">buohtastahttit sámi máidnasiid eará eamiálbmogiid ja eará kultuvrraid máidnasiiguin</p>
</list><p><em type="bold">Giella geavahusas </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">guldalit ja lohkat teavsttaid čállon eará sámegielaide ja ságastallat ovttaláganvuođaid ja erohusaid birra</p>
</list><list><p type="listitem">buohtastahttit sámi giellahistorjjá váldolinjjáid davviriikkalaš gielaid historjjáin</p>
</list><list><p type="listitem">árvvoštallat sámegielaid dili servodagas ja buohtastahttit eará eamiálbmogiid gielladiliin</p>
<p type="listitem">digaštallat sámi giellapolitihka ja kulturovdánahttima beliid</p>
<p type="listitem">selvehit njálmmálaš ja čálalaš giela gaskavuođa</p>
</list><p><em type="bold">Gelbbolašvuođamihttomearit lasáhusa oppalaš studerengelbbolašvuhtii - fidnofágalaš oahppoprográmma ma </em><em type="bold">ŋŋel </em></p>
<p><em type="bold">Njálmmálaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">geavahit iežas prográmmafágaid fágamáhtu logaldallamiin ja digaštallamiin skuvlla, servodaga ja bargoeallima birra</p>
<p type="listitem">árvvoštallat ja buktit oaiviliid iežas ja earáid njálmmálaš ovdandivvumiidda</p>
<p type="listitem">analyseret ja selvehit gulahallanvugiid ja gulahallanstrategiijaid sámi servodagain ovdal ja dál</p>
<p type="listitem">ságastallat eará kultuvrraid gulahallanvugiid birra</p>
<p type="listitem">dulkot ja geavahit dulkongelbbolašvuođa praktihkalaš dulkondilálašvuođain</p>
<p type="listitem">ságastallat sámi girjjálašvuođahistorjjá váldoáigodagaid birra ja buohtastahttit davviriikkaid girjjálašvuođa historjjáin</p>
<p type="listitem">buohtastahttit sámi ja eará eamiálbmogiid teavsttaid ja árvvoštallat daid mearkkašumi kultur- ja identitehtahuksejeaddjin</p>
<p type="listitem">buohtastahttit ja árvvoštallat sámi ja eará eamiálbmogiid fiktiivvalaš teavsttaid ja áššeteavsttaid kultuvrralaš konteavsttas</p>
</list><p><em type="bold">Čálalaš gulahallan </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">geavahit girjás, máŋggabealat gielalaš váikkuhangaskaomiid iežas čállimis, sihke čáppagirjjálašvuođas ja áššeprosas</p>
<p type="listitem">teavstta buvttadeamis válljet heivvolaš šáŋra, váikkuhangaskaomiid ja giellageavaheami</p>
<p type="listitem">lohkat álkis teavsttaid čállon eará sámegielaide</p>
<p type="listitem">lohkat teavsttaid mat leat čállon dološ čállinvugiide ja buohtastahttit dálá čállinvugiin</p>
<p type="listitem">válddahit ja árvvoštallat iežas lohkan- ja čállinstrategiijaid</p>
<p type="listitem">čađahit ja ovdandivvut iežas válljen čiekŋudanbarggu mas fáddá lea giella, girjjálašvuohta dahje eará sámi fáddá</p>
<p type="listitem">guorahallat teavsttaid ideologiija ja árvvoštallat gálduid ja mediaid</p>
<p type="listitem">jorgalit ja heivehit earáid čállin teavsttaid dárogielas sámegillii</p>
<p type="listitem">čállit fágateavsttaid dábálaš fágačállinnjuolggadusaid mielde</p>
<p type="listitem">čállit čielgasit disponerejuvvon teavsttaid main lea čielga fokus ja áššálaš ákkasteapmi</p>
<p type="listitem">lohkat ja analyseret vissis meari iešguđetlágan teavsttaid, sihke čáppagirjjálašvuođa ja áššeprosa šáŋraid, mat gullet ovdal 1965 áigodahkii</p>
<p type="listitem">lohkat ja analyseret vissis meari iešguđetlágan teavsttaid, sihke čáppagirjjálašvuođa ja áššeprosa šáŋraid, mat gullet áigodahkii 1965-1995 ja, digaštallat movt áigodaga servodatlaš ja kultuvrralaš dilit oidnojit teavsttain</p>
<p type="listitem">lohkat ja analyseret vissis meari iešguđetlágan teavsttaid, sihke čáppagirjjálašvuođa ja áššeprosa šáŋraid, mat gullet áigodahkii maŋŋil jagi 1995</p>
</list><p><em type="bold">Árbevirolaš máhttu </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">selvehit juoiganárbevieru ja luođi árvvu ja dili dálá servodagas</p>
<p type="listitem">buohtastahttit sámi ja dáru lávlla- ja sálbmaárbevieruid</p>
<p type="listitem">selvehit sámi máinnasteami</p>
</list><list><p type="listitem">muitalit muitalusaid geavahettiin sámi máinnasteami elemeanttaid</p>
</list><list><p type="listitem">buohtastahttit sámi ja eará eamiálbmogiid máidnasiid ja eará kultuvrraid máidnasiid</p>
</list><p><em type="bold">Giella geavahusas </em></p>
<p><em type="italic">Oahpahusa mihttomearri lea ahte oahppi galgá máhttit </em></p>
<list><p type="listitem">čilget sámegiela grammatihkalaš iešvuođaid ja buohtastahttit eará gielaiguin ja čilget movt dát váikkuha jorgalanbargui</p>
<p type="listitem">geavahit cealkkaanalysa ja fágatearpmaid gielaid válddaheamis</p>
<p type="listitem">selvehit njálmmálaš ja čálalaš giela gaskavuođa</p>
<p type="listitem">identifiseret variašuvnnaid sámegielain</p>
<p type="listitem">guldalit ja lohkat teavsttaid eará sámegielaide ja ságastallat ovttaláganvuođaid ja erohusaid birra</p>
<p type="listitem">čilget sámi giellahistorjjá ja buohtastahttit sámi giellahistorjjá váldolinjjáid davviriikkalaš gielaid historjjáin</p>
<p type="listitem">digaštallat movt giela árvu servodagas lea váikkuhan sámiid gielladáidui, guovttegielalašvuhtii ja iešdovdui ja man láhkái skuvla, servodat ja bargoeallin  sáhtášedje doarjut guovttegielalašvuođa</p>
<p type="listitem">árvvoštallat Sámelága giellanjuolggadusaid ja Sámedikki ásaheami gielladili ja guovttegielalašvuođa ektui</p>
<p type="listitem">digaštallat sámi giellapolitihka ja kulturovdánahttima beliid</p>
<p type="listitem">buohtastahttit sámegielaid dili servodagas eará eamiálbmogiid gielladiliin</p>
</list><p><em type="bold">Árvvoštallan fágas </em></p>
<p>Loahppaárvvoštallama mearrádusat:</p>
<p><em type="bold">Oppalašárvosáni árvvoštallan </em></p>
<p xml:lang="sma"><em type="bold">Jahkeceahkki </em></p>
<p xml:lang="nob"><em type="bold">Ortnet </em></p>
<p>10. jahkeceahkki</p>
<p>Oahppit galget oažžut guokte oppalašárvosáni, ovtta sámegielas 1 čálalaš ja ovtta sámegielas 1 njálmmálaš.</p>
<p>Jo2 fidnofágalaš oahppoprográmmat</p>
<p>Oahppit galget oažžut guokte oppalašárvosáni, ovtta sámegielas 1 čálalaš ja ovtta sámegielas 1 njálmmálaš.</p>
<p>Jo3 studerenráhkkanahtti oahppoprográmmat</p>
<p>Lasáhus oppalaš studerengelbbolašvuhtii</p>
<p>Oahppit galget oažžut guokte oppalašárvosáni, ovtta sámegielas 1 čálalaš ja ovtta sámegielas 1 njálmmálaš.</p>
<p>Go fága bistá máŋga jagi, de bissu dušše joatkkaoahpahusa bajimus dási oppalašárvvoštallan gelbbolašvuođaduođaštusas dahje oahppoduođaštusas.</p>
<p><em type="bold">Eksámen - oahppit </em></p>
<p xml:lang="sma"><em type="bold">Jahkeceahkki </em></p>
<p xml:lang="nob"><em type="bold">Ortnet </em></p>
<p>10. jahkeceahkki</p>
<p>Oahppit sáhttet vuorbáduvvot sámegiella 1 čálalaš eksámenii. Čálalaš eksámen ráhkaduvvo ja sensurerejuvvo guovddáš ásahusain. Oahppit sáhttet maid vuorbáduvvot sámegiella 1 njálmmálaš eksámenii. Njálmmálaš eksámen ráhkaduvvo ja sensurerejuvvo báikkálaččat.</p>
<p>Jo2 fidnofágalaš oahppoprográmmat</p>
<p>Oahppit sáhttet vuorbáduvvot sámegiella 1 čálalaš eksámenii. Čálalaš eksámen ráhkaduvvo ja sensurerejuvvo báikkálaččat. Oahppit sáhttet maid vuorbáduvvot sámegiella 1 njálmmálaš eksámenii. Njálmmálaš eksámen ráhkaduvvo ja sensurerejuvvo báikkálaččat.</p>
<p>Jo3 studerenráhkkanahtti oahppoprográmmat</p>
<p>Lasáhus oppalaš studerengelbbolašvuhtii</p>
<p>Oahppit galget váldit sámegiella 1 čálalaš eksámena. Čálalaš eksámen ráhkaduvvo ja sensurerejuvvo guovddáš ásahusain. Oahppit sáhttet maid vuorbáduvvot sámegiella 1 njálmmálaš eksámenii. Njálmmálaš eksámen ráhkaduvvo ja sensurerejuvvo báikkálaččat.</p>
<p><em type="bold">Eksámen - privatisttat </em></p>
<p xml:lang="sma"><em type="bold">Jahkeceahkki </em></p>
<p xml:lang="nob"><em type="bold">Ortnet </em></p>
<p>10. jahkeceahkki</p>
<p>Geahča rávisolbmuid vuođđoskuvlaoahpahusa gustovaš ortnega.</p>
<p>Jo2 fidnofágalaš oahppoprográmmat</p>
<p>Privatisttat galget váldit sámegiella 1čálalaš ja njálmmálaš eksámena. Čálalaš eksámen ráhkaduvvo ja sensurerejuvvo báikkálaččat. Njálmmálaš eksámen ráhkaduvvo ja sensurerejuvvo báikkálaččat.</p>
<p>Jo3 studerenráhkkanahtti oahppoprográmmat</p>
<p>Lasáhus oppalaš studerengelbbolašvuhtii</p>
<p>Privatisttat galget váldit sámegiella 1 čálalaš eksámena Jo 3 dásis. Čálalaš eksámen ráhkaduvvo ja sensurerejuvvo guovddáš ásahusain. Lassin galget váldit njálmmálaš eksámena. Njálmmálaš eksámen ráhkaduvvo ja sensurerejuvvo báikkálaččat.</p>
<p>Árvvoštallama oppalaš mearrádusat leat oahpahuslága láhkaásahusas.</p>
<p xml:lang="vep">16</p>
<p xml:lang="vep">16</p>
</body></document>