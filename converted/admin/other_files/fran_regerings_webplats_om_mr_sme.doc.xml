<document xml:lang="sme" id="no_id">
  <header>
    <title> 
Untitled
</title>
    <genre code="admin"/>
    <author>
      <unknown/>
    </author>
    <wordcount>701</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision: 32698 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="deu">
      <em type="bold">RÁĐĐEHUSA WEBBASADJI OLMMOŠLAŠ VUOIGATVUOĐAID BIRRA </em>
    </p>
    <p>"Gait olbmot leat riegádan friddja, seamma árvvuin ja seamma vuoigatvuođaiguin." Nu láhkái álggahuvvo ON-a almmolaš duođašteapmi olmmošlaš vuoigatvuođaid birra. Ruoŧa ráđđehusas lea vuoruhuvvon áššin nannet ja ovddidit olmmošlaš vuoigatvuođaid ja daid fuolaheami sihke sisriikkalaččat ja riikkaid gaskasaččat.</p>
    <p>Ráđđehus lea válbmen nuppát ruoŧa doaibmaplána olmmošlaš vuoigatvuođaid birra Ruoŧas mii galgá leat fámus jagiid 2006-2009. Doaibmaplánas deattuhuvvo man dehálaš lea dieđihit olmmošlaš vuoigatvuođaid birra vai ipmárdus lassána áššis.</p>
    <p>Ráđđehusa webbasadji olmmošlaš vuoigatvuođaid birra rahppui miessemánu 2002. Dat lea dehálaš veahkkeneavvu ráđđehusa rahčamis gilvit máhtu olmmošlaš vuoigatvuođaid birra ja dieđihit ráđđehusa doaibmabijuid áššeguovllus. Webbasajis sáhtát lohkat duomuid birra maid Eurohpaduopmostuollu lea dubmen Ruoŧa vuostá, OD-a (olgoriikadepartemeantta) MR-raporttaid guđege riikkas ja doppe dan stuora vuorkkás gávnnat iežá čállosiid ja raporttaid.</p>
    <p>Webbasadji jođihuvvo ovttasbargun Integrašuvdna- ja dásseárvvudepartemeantta ja Olgoriikadepartemeantta gaskkas.</p>
    <p>Min doaivva lea ahte webbasadji galgá leat mávssolaš dutnje gii ozat dieđu, gii háledat diehtit maid ja got ráđđehus bargá ja gii háledat digaštallat olmmošlaš vuoigatvuođaid birra min digaštallanforumis. Doaivut maid webbasadji sáhttá movttaidahttit du gii háledat bargat olmmošlaš vuoigatvuođaiguin Ruoŧas ja maid olles máilmmis.</p>
    <p><em type="bold">Olmmošlaš vuoigatvuođat </em> Olmmošlaš vuoigatvuođat leat fámus juohke olbmo dihte. Dat lohket ahte juohke olmmoš lea riegádan friddja, seamma árvvuin ja vuoigatvuođaiguin. Olmmošlaš vuoigatvuođat leat fámus viidát máilmmis beroškeahttá riikka, kultuvrra dahje eareliiggánis dilálašvuođa.  Álbmotriekti dahje riikkaid gaskasaš riekti Olmmošlaš vuoigatvuođat leat oassin álbmotrievttis. Rievttit leat čállon sierra riikkaid gaskasaš soahpamušain. Dain leat sierralágán namahusat gitta das makkár vuoigatvuođaid sisdoallá. Konvenšuvnnat ja beavdegirjjit šaddet juridihkalaččat fámolaččat dallego stáhtat čálalaččat duođaštit daid, nuppi dáfus leat duođašteamit ja deklarašuvnnat politiikalaččat geatnegahtti áššegirjjit. </p>
    <p><em type="bold">Oktasašbargu áigodagas maŋŋil soađi </em> Riikkaid gaskasaš oktasašbargu olmmošlaš vuoigatvuođa áššiin lea ovddiduvvon eareliiggánit maŋŋil nuppát máilmmi soađi. Máŋggain stáhtain ledje juo ovdal 1945 iežaset lágat álbmotlahtuid vuoigatvuođain stáhtaid ektui muhto váilo riikkaid gaskasaš njulgosat máŋggaid stáhtaid gaskkas. </p>
    <p>Maŋŋil nuppát máilmmi soađi lei ipmárdus gohccán riikkain geat ledje oasis Ovttastahtton Nášuvnna lihtus (ON) ahte máilmmilihtus ferte leat oktasaš ovddasvástádus ovttaskasa olmmošlaš vuoigatvuođain. Olmmošlaš vuoigatvuođaid ovddideapmi lea okta ON-a ulbmiliin nugo lohká ON-a njulgosis. ON-a lea barggustis jagiid čađa válbmen máŋggaid áššegirjjiid mat gieđahallet olmmošlaš vuoigatvuođaid. Ovttas ON-a vuogádaga ovddideamis olmmošlaš vuoigatvuođaid de leat guovlulaš vuogádagat šaddan sierralaš guovlluin máilmmis.    <em type="bold">Vuđolaš friddjavuođat ja vuoigatvuođat </em> ON-a almmolaš duođašteapmi ja dat guokte ON-konvenšuvnna jagis 1966 sisdollet ovttas guovlulaš konvenšuvnnaiguin máŋggaid rivttiid mat gusket vuđolaš friddjavuođaide, riekti oažžut suoji veahkaváldimiid vuostá ja rievttit mat duođaštit vuđolaš dárbbuid. </p>
    <p>Rievttit sáhttet čohkkejuvvot ja čilgejuvvot máŋggat láhkái. Dán webbasajis leat válljen juohkit vuoigatvuođaid ja gullivaš jearaldagaid ná láhkái:</p>
    <list>
      <p type="listitem">Álbmotlahtolaš ja politiikalaš vuoigatvuođat</p>
      <p type="listitem">Ekonomalaš, sosiálalaš ja kultuvrralaš vuoigatvuođat</p>
      <p type="listitem">Suodji vealaheami vuostá</p>
      <p type="listitem">Nášuvnnalaš unnitlogut ja eamiálbmogat</p>
      <p type="listitem">Máná vuoigatvuođat</p>
      <p type="listitem">Nissoniid vuoigatvuođat</p>
      <p type="listitem">Asylajearaldagat</p>
      <p type="listitem">Iežá áššit (Soađevearju riiddut, olmmošgávppašeapmi jna.)</p>
    </list>
    <p><em type="bold">Mii lea vuoigatvuohta? </em> Olmmošlaš vuoigatvuođat gokčet stuora osiid olbmo eallimis. Ulbmilin lea ahte juohke olbmoš galgá leat máŧolašvuohta birgejupmi eallimii ja sisdoallá danin njulgosiid olbmuid máŧolašvuođaid birget, galgá leat biebmu ja orohat, olbmuid riekti iežaset čiekŋaleamos jurdagiidda ja jáhkolaš ipmárdusaide, suodji vehkii, friddjavuohta veahkaváldimiid ja bákkubargamiid vuostá, riekti oahpu oažžut, ságastanfriddjavuohta ja oassálastin riikka stivremis. </p>
    <p><em type="bold">Stáhta geatnegasvuođat ja ovttaskasa vuoigatvuođat </em> Stáhtat leat geatnegahtton fuolahit álbmotrievtti njulgosiid. Juohke riikkas lea ovddasvástádus ahte olmmošlaš vuoigatvuođa lohpádusat bohtet oidnosis sisriikkalaš láhkačállimis. Ii leat goittotge doarvái ahte lágaid bokte čilge stáhtaid geatnegasvuođaid dahje mat gildet muhtin doaimmaid. Ferte maid gávdnot doaibmi rievttalaš vuogádat (poliissat, advokáhtat ja guoddaleaddjit, eahpebelolas ja vuoiggalaš duopmostuolut) mii duohtandahká lágaid. Dasa lassin gáibiduvvojit veahkkedoaimmat nugo dieđihemiin dahje iežá láhkái ovddidit olmmošlaš vuoigatvuođaid. </p>
    <p><em type="bold">Riikkaid gaskasaš bero </em><em type="bold">štupmi </em> Jos olmmošlaš vuoigatvuođat rihkkojuvvojit de lea álggus gullivaš riikka ovddasvástádus njulget ášši ovttaskasa buorrin. Muhto olmmošlaš vuoigatvuođat leat riikkaid gaskasaš beroštumit ja danin lea njuolggus maid iežá riikkaide čilget oainnuset áššis ja geahččalit váikkuhit dilálašvuođa stáhtas gos vuoigatvuođat rihkkojuvvojit. Olmmošlaš vuoigatvuođaid áššiin lea stáhtain geatnegasvuođat ja ovttaskas olbmuin leat vuoigatvuođat. Ovttaskas olbmuin lea geatnegasvuohta iežas riikka lágaid bokte dohkkehit iežá olbmuid vuoigatvuođaid. Oaivenjuolggadusa jelgii leat goittot dušše stáhtat geat riikkaid gaskasaččat sáhttet ráŋggáštuvvot olmmošlaš vuoigatvuođaid rihkkumis. </p>
    <p><em type="bold">Ratifikašuvdna </em> Ratifikašuvnna bokte dohkkeha riika konvenšuvnna njulgosiid ja lea čadnon daidda. Eanas riikkain dan dahká riikka láhkamearrideaddji čoahkkin (Ruoŧas dat lea riikkabeaivi). Ovdal dan leat ráđđehusa ovttasteaddjit čállán konvenšuvnna vuollái. Vuolláičállin sáhttá ipmirduvvot mielavuoseheapmin ja maiddai vuosehussan ahte gullivaš stáhta ovddida ratifikašuvnna vissis konvenšuvnnas. Áigeguovdilis ratifikašuvdnalisttut vuosehit makkár konvenšuvnnaid sierra stáhtat leat ratifiseren dahje main leat oassálastin. Jos háledat dieđu áššis makkár konvenšuvnnaid Ruoŧŧa lea ratifiseren, geahča dokumeantavuorkkás. </p>
  </body>
</document>
