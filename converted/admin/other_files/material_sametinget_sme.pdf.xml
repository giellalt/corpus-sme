<document xml:lang="sme" id="no_id"><header><title/><genre code="admin"/><author><unknown/></author><year>2011</year><wordcount>195</wordcount><conversion_status type="standard"/><availability><license type="standard"/></availability><origFileName>http://www.minoritet.se/1995?file_id=1</origFileName><parallel_text xml:lang="sma" location="material_sametinget_sma.pdf"/><parallel_text xml:lang="smj" location="material_sametinget_smj.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p>B. Eurohpáráđi ministerkomitéa  ávžžuhusat got Njuolggadus galgá fuolahuvvot  Ruoŧas</p>
<p>Ministerkomitéa ávžžuhus RecChL(2011)3 mii čilge got Ruoŧas galgá fuolahit Eurohpáráđi njuolggadusa riikaguovlulaš- dahje unnitlogugielaid</p>
<p>(Dohkkehuvvon Ministerkomitéas, 1123.t čoahkkimis ambassadevrraiguin, golggotmánu 12 beaivvi 2011)</p>
<p>16 artihkkala jelgii Eurohpáráđi njuolggadusas riikaguovlulaš- dahje unnitlogugielaid; maŋŋilgo leat váldán vuhtii Ruoŧa ávžžuhusa guovvamánu 9 b 2000;  maŋŋilgo leat lohkan ekspeartajoavkku árvvoštallama mas čilgejit got Ruoŧŧa fuolaha Njuolggadusa; ipmárdusain ahte dát árvvoštallan lea vuođđuduvvon  Ruoŧa dieđihuvvon dieđuide iežas našuvnnalaš rapportas, lassedieđuin ruoŧaeiseválddiin,  dieđuin mat leat guđđon dohkkehuvvon orgánain ja ovttastusain Ruoŧas, ja maiddai dieđuide maid Ekspeartajoavku lea ožžon iežas guossástallama bakte; maŋŋilgo lea lohkan ruoŧa eiseválddiid fuomášumiid sisdoalu ektui Ekspeartajoavkku rapportas; Ministerkomitéa  ávžžuha ruoŧa eiseválddiid váldit duohtan gait dárkumiid ja fuomášumiid  Ekspeartakomitéas ja dohkkeha deháleamosin:</p>
<p>1. nannet oahpahusa gait riikaguovlulaš- dahje unnitlogugielain, go dohkkeha dárkilis  ja vuohkkasit hábmejuvvon plána, mii lea vuođđuduvvon ságasteddjiid dárbbuide ja gielaid diliide 2. dáhkidit dan ahte <span type="quote">“eatnigiela”</span> oahpahus doaibmá Njuolggadusa gáibádusa ektui ja fállá buori ja ávkkálaš oahpahusa, vai oahppit olahit dievas lohkan- ja čállindáidui guoskevaš gielain; 3. lasihit guovttegielat oahpahusa suoma- ja sámigielas, ja álggahit guovttegielat oahpahusa meänkielis; 4. cegget heivehuvvon oahpaheaddjioahpahusa dohkálaš návccaiguin gait riikaguovlulaš- dahje unnitlogugielaid dihte; 5. válbmet oahpponeavvuid gait riikaguovlulaš- dahje unnitlogugielaide.</p>
</body></document>