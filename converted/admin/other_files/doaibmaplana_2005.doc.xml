<document xml:lang="sme" id="no_id"><header><title>SAMISK SPRÅKSENTERS AKTIVITETER I 2002 - </title><genre code="admin"/><author><unknown/></author><wordcount>820</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision$; </version></header>
<body>
<p>Gáivuona Sámi Giellaguovddáš - 2005</p>
<p><em type="bold">Sámi Giellaguovddáža doaibmaplána jahkái </em> <em type="bold">2005 </em></p>
<p>Sámi Giellaguovddáš lea Gáivuona suohkana ossodat ja ásahuvvui jagi 1994. Sámi Giellaguovddá  ža  stivrenjoavkkus leat golbma lahtu: Bjørn Inge Mo, sátnejođiheaddji, Liv Rundberg, rektor ja Mary Mikalsen Trollvik, sámepolitihkalaš lávdegotti lahttu.</p>
<p type="title">Geográfalaš doaibmaguovlu</p>
<p type="title">Min ulbmil lea ahte Gáivuona Sámi Giellaguovddáš ovttas iežá giellaguovddážiiguin galgá leahtit oahpahus- ja máhttoguovddáš sámi guvlui Norggas ja Davvikalohtas.</p>
<p type="title">Bargit</p>
<p>Mis leat guokte olles virggi, dasa lassin prošeaktavirgi mii ruhtaduvvo ruđain mii boahtá Romssa fylkkasuohkanis. Mii sávvat ahte mii sáhttit guhkidit dan virggi ruđaiguin Romssa Fylkkasuohkanis olles jahkái. Dasa lassin bálkáhit oahpaheddjiid doallat eahketgurssaid min ovddas iežá suohkaniin. Mii bagadallat sin atnit min oahpahanvugiid ja min oahppoávdnasiid. Mii bálkáhit maid báikkálaš sámegielalaš vehkiid gielladoaluide ja maid liigeveahki prošeavttaid oktavuođas.</p>
<p type="title">Lanjat</p>
<p type="title">Mis lea gaskaboddasaš kanturčoavddus, ee. ovttasbarggus Davvi-Romssa Museain. Mii oažžut ođđa lanjaid go Ádjaga oassehuksen lea válmmaš jagi 2005 mielde. Dat addá minsii ođđa vejolašvuođaid doaimmaide, muhto mielddisbuktá maiddái eanet bargguid go galgat fárret, ja jáhkkimis fertet maid ovtta gaskka sirdit Ádjagis eret huksenbarggu dihte.</p>
<p type="title">Barggut</p>
<p>Mii iskat nannet sámegiela geavaheami ja beroštumi dasa. Dán barggus atnit máŋga vuogi: Sámegiela oidnosin dahkat, diehtojuohkin, oahpaheapmi, ráhkadit sámegielalaš arenaid, doarjut iežá giellabargiid, studeanttaid ja sámegiel oahpaheddjiid, ja mii čoaggit, registreret ja gaskkustit giellamateriálaid.</p>
<p type="title">Ruhtadeapmi</p>
<p type="title">Giellaguovddáš ii oaččo sierra ruhtadeami Sámedikkis, go Sámedikki vuođđodoarjja (450.000 ru) gessojuvvo eret guovttegielalašvuođaruđain maid Sámediggi juolluda Gáivuona suohkanii. Gáivuona suohkana ruhtada giellaguovddáža muđuid. Romssa fylkkasuohkan lea dahkan soahpamuša Sámedikkiin mas lohpida lasihit ruđa Sámedikki vuođđodoarjagii Romssa fylkka sámi giellaguovddážiidda, ja mii doaivut mii oažžut doarjaga doppe, nugo oaččuimet 2004. Mii oažžut maiddái gursadoarjaga SOLas (su. 50.000 ru jahkái).</p>
<p xml:lang="nob"><em type="bold">DOAIMMAT </em></p>
<p type="title">Veahkki mánáidgárddiide</p>
<list><p type="listitem">ovttas mánáidgárddiiguin ráhkadit materiálaid</p>
<p type="listitem">addit fásta sámegielat veahki mánáidgárddiide, dainna ulbmiliin ahte mánáidgárddit nannejit iežaset gelbbolašvuođa ja áiggi mielde šaddet iešbirgejeaddjin</p>
<p type="listitem">veahkehit vej. intensiivvalaš sámegiel fálaldagaiguin</p>
</list><p type="title">Fálaldat skuvllaide</p>
<p>Mii bovdet Gáivuona skuvllaid ovttasbargui</p>
<list><p type="listitem">nannet sámegiela njálmmálaš geavaheami skuvlla oahpahusa oktavuođas.</p>
<p type="listitem">jietna-govva-studio bokte addit sámegielohppiide vejolašvuođa deaivvadit ja ovttasbargat iežá skuvllaid sámegielohppiiguin</p>
</list><p type="title">Veahkki sámegiel oahpaheddjiide ja iežáide</p>
<p type="title">Fállat</p>
<list><p type="listitem">giellaguovddáža girječoakkáldaga ja oahpahusávdnasiid. Oahpaheaddjit luoikkahit dahje ožžot veahki ráhkadit spealuid jnv. oahpahussii. Mii leat bidjan ollu oahpponeavvuid internehttii viežžanládje.</p>
<p type="listitem">mánnosaš fáddáčoahkkimiid sámegieloahpaheddjiide</p>
<p type="listitem">giellafágalaš ja metodalaš bagadallama dárbbu mielde</p>
</list><p type="title">Rávesolbmuid gurssat</p>
<p>Mii leat álggu rájes lágidan sámegielgurssaid, erenoamážit Gáivuonas, muhto maiddái iežá Davvi-Romssa suohkaniin. Intensiivagurssaide eanaš oasseváldit bohtet Gáivuonas, muhto iežáge suohkaniin leat olbmot boahtán. Lágidit máŋggalágan gurssaid:</p>
<list><p type="listitem">giellalávguma, 2 vahku (daidda geat máhttet ollu, muhto eai leat hárjánan sárdnut/eai máhte doarvái sániid). Mii áigut doallat ovtta gurssa 2005 geasi.</p>
</list><list><p type="listitem">8-vahkkosaš intensiivagurssaid Álgu (200 dii.) 2005 giđa ja Joatkka (200 dii.) 2005 čavčča. Mii ovttasbargat Romssa universitehtain nu ahte oahppit sáhttet čálihit studeantan ja čađahit eksamena geassemánus 2005 (Álgofáddá 1 - 20 lohkančuoggá) ja juovlamánus 2005 (Álgofáddá 2 - 10 lohkančuoggá). Sis galggašii dalle leahtit doarvái máhttu álgit Sámegiela joatkkafáddái.</p>
<p type="listitem">” Sámegiella ja duodji”, 30 lohkančuoggá. 14 studeantta. 5 čoahkkaneami 2004 čavčča, 3 čoahkkaneami ja eksamen 2005 giđa.</p>
<p type="listitem">Sámegiela joatkkafáddá 2005 giđa. Studeanttat čuvvot Romssa Universitehta oahpahusa jietna-govva-studio bokte.</p>
<p type="listitem">Eahketgurssaid: Cehkiid I, II ja III beroštumi ja resurssaid ektui. Gurssat leat oaivvilduvvon daidda geat eai sáhte čuovvut beaivegurssa.</p>
</list><p><em type="bold">Ilmmaheamit </em></p>
<list><p type="listitem">Mii hálidit almmuhit sámegielat antologiija máŋggalágan teavsttaiguin čállojuvvon Davvi-Romssas. Dasa mii dárbbašit olggobeal ruhtadeami.</p>
<p type="listitem">Hálidit almmuhit ođđa guovttegielat girjjáža  <em type="italic">Gápmagat </em> -fáttás.  </p>
</list><list><p type="listitem">Ovttasbarggus Sámi Mediain ja ovttain skuvllain dán guovllus ráhkadit smávva filmmaid mat muitalit sámi kultuvrra birra, jus prošeavtta ruhtadeapmi lihkostuvvá.</p>
</list><p type="title">Jorgaleapmi ja giellaveahkki iežáide</p>
<list><p type="listitem">Jorgalit Gáivuona suohkanii ja Ája Sámi Guovddážii, maid interneahttasiidduide.</p>
<p type="listitem">Ovttasbargat iežá ásahusaiguin ja servviiguin lágidemiid oktvuođas, ee. Riddu Riđuin. Min bargu lea erenoamážit sihkkarastit sámegiela geavaheami</p>
<p type="listitem">Čuovvulit ovttasbargosoahpamuša Ádjagiin: oidnosin dahkat ja geavahit sámegiela.</p>
<p type="listitem">Jorgalit mávssu ovddas almmolaš ásahusaide ja iežáide, dán mielde govt mis lea dilli.</p>
</list><p type="title">Iežá giellabarggut</p>
<list><p type="listitem">Ráhkadit oahpponeavvuid min gurssaid oktavuođas.</p>
<p type="listitem">Semináraid ja oanehis gurssaid lágidit suohkanbargiide ja iežáide dárbbu mielde.</p>
<p type="listitem">Vahkkosaš sámegielat káfeá, plánejuvvon Biertaváris.</p>
<p type="listitem">Ovddidit giellaguovddáža interneahttasiiddu, ee. bidjat dasa oahpponeavvuid daidda geat hálidit oahppat sámegiela.</p>
<p type="listitem">Oažžut áigái sámi kulturfálaldaga, mielas ovttasráđis kulturkonsuleanttain ja kulturskuvllain.</p>
<p type="listitem">Lágidit Sámi Álbmotbeaivvi Gáivuonas, ovttasráđis iežáiguin.</p>
</list><p type="title">Viiddiduvvon doaimmat – fálaldagat Gáivuona suohkana olggobealde</p>
<p type="title">Romssa fylkkasuohkan lea dahkan soahpamuša Sámedikkiin mas lohpida lasihit ruđa Sámedikki vuođđodoarjagii Romssa fylkka sámi giellaguovddážiidda. Doarjjaga sturrodaga mielde mii sáhttit viiddidit min doaibmaguovllu. Jagi 2005 mii áigut vuoruhit addit fálaldagaid berošteddjiide Gáivuona olggobealde.</p>
<p type="title">Mii hálidit, ekonomalaš resurssaid ektui:</p>
<list><p type="listitem">Fállat eahketgurssaid: Ceahki I, II ja III beroštumi ja dili ektui. Gurssat leat oavvilduvvon daidda geat eai sáhte čuovvut beaivegurssa. Mii vuoruhit oažžut johtui eahketgurssaid iežá suohkaniin Davvi-Romssas.</p>
</list><list><p type="listitem">Lágidit metodihkkagurssa gursaoahpaheddjiide háhkan dihte oahpaheaddji juohke suohkanis.</p>
<p type="listitem">Fállat skuvllaide sámi giella-/kultuvra-páhkaid.</p>
<p type="listitem">Fállat sámegieloahpahusa iežá suohkaniid bargiide - dihto surggiin.</p>
<p type="listitem">Fállat gurssaid iežá suohkaniid mánáidgárdebargiide vai oahppet sámegiel lávlluid, hoahkamiid, stohkosiid ja spealuid.</p>
<p type="listitem">Nannet ovttasbarggu iežá giellaguovddážiiguin.</p>
</list><p><em type="bold">Ovttasbargu riikarájiid rastá </em></p>
<list><p type="listitem">Mii hálidit fas ovttasbargat Sámi Oahpahus Guovddážiin Anáris ja Sámi åhpadusguovd ásjiin  Johkamohkis ja lágidit oktasaš oahpahusa sin ja min ohppiide.</p>
</list><p type="title">Gursaplána</p>
<p type="title">1. jahkeb.</p>
<p type="title">2. jahkeb.</p>
<p type="title">8-vahkkosaš intensiivagursa Álgu, 200 dii.</p>
<p type="title">8-vahkkosaš intensiivagursa Joatkka, 200 dii.</p>
<p type="title">2-vahkkosaš giellalávgu 60 dii.</p>
<p type="title">Sámegiella ja duodji – allaskuvlaoahppu</p>
<p type="title">Sámegiela joatkkafáddá</p>
<p type="title">Eahketgursa iežá suohkaniin</p>
<p type="title">Eahketgursa iežá suohkaniin</p>
<p type="title">Gursa iežá suohkaniid mánáidgárdebargiide</p>
<p type="title">Gursa iežá suohkaniid bargiide</p>
</body></document>
