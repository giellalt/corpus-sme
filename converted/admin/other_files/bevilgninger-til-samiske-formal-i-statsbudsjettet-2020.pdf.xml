<document xml:lang="sme" id="no_id"><header><title>Juolludeamit sámi ulbmiliidda jagi 2020 stáhtabušeahtas</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><place>regjeringen.no</place><publChannel><publication><publisher>Gielda- ja ođasmahttindepartemeanta</publisher></publication></publChannel><wordcount>5939</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><multilingual/><origFileName>https://www.regjeringen.no/contentassets/78f5a49a59964b21beb1be515c8a14d2/bevilgninger-til-samiske-formal-i-statsbudsjettet-2020.pdf</origFileName><parallel_text xml:lang="nob" location="bevilgninger-til-samiske-formal-i-statsbudsjettet-2020.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="bold">Juolludeamit sámi ulbmiliidda </em></p>
<p>Norgga stáhta lea vuođđuduvvon guovtti álbmoga eatnamiidda, sápmelaččaid ja dáččaid. Ráđđehusa ulbmil lea ahte sápmelaččat galget beassat ovddidit gielaset, kultuvrraset ja servodateallimeaset. Vuođđolága § 108 ja sámeláhka leat sámepolitihka riikkalaš riektevuođut. Norggas leat ollu álbmotrievttalaš geatnegasvuođat mat leat láidesteaddjin sámepolitihkkii. Buot departemeanttain lea ovddasvástádus čuovvolit sámepolitihka čađaheami iežaset suorggis. Gielda- ja ođasmahttindepartemeanttas lea bajimus ovddasvástádus stáhta sámepolitihka oktiiheiveheamis, ja dat galgá bargat dan badjelii ahte surggiid rastásaš ja hálddahusdásiid rastásaš politihkka lea ollislaš ja oktasaš. Gielda- ja ođasmahttindepartemeantta Proposišuvnnas 1 S (2019–2020) čilgejuvvojit oanehaččat sámepolitihka hástalusat ja ovdánanmearkkat, ja das válddahallojit departemeantta ulbmilat ja strategiijat. Dán prentosis válddahallojuvvo oanehaččat ja čoahkkájit mo guhtege departemeanta lea evttohan juolludusaid sámi ulbmiliidda jahkái 2020.1 </p>
<p><em type="bold">Sámi ulbmiliidda juolluduvvon ruđaid visogovva </em>(1000 ruvnnuid mielde) </p>
<p>Rehketdoallu 2018 </p>
<p>Salderejuvvon bušeahtta 2019</p>
<p>Evttohus 2020</p>
<p>Gielda- ja ođasmahttindepartemeanta 362 989 550 658 591 749</p>
<p>Máhttodepartemeanta 372 411 303 316 330 323</p>
<p xml:lang="est">Kulturdepartemeanta 118 751 41 473 43 048</p>
<p>Justiisa- ja gearggusvuođadepartemeanta 400 400 400</p>
<p>Dearvvašvuođa- ja fuolahusdepartemeanta 11 800 6 200 6 200</p>
<p>Mánáid- ja dásseárvodepartemeanta 1 000 00</p>
<p>Eanadoallo- ja biebmodepartemeanta 128 721 135 707 154 432</p>
<p>Dálkkádat- ja birasdepartemeanta 12 019 6 000 6 000</p>
<p><em type="bold">Buohkanas juolludeapmi </em>1 008 091 1 043 754 1 132 152 </p>
<p>Sámeálbmotfoanda 5 566 0 0</p>
<p><em type="bold">Submi </em>1 013 657 1 043 754 1 132 152 </p>
<p>Lassin vel lea áigumuš jahkái 2019 geavahit sullii 30 milj. ruvnnu Johtalusdepartemeantta bušeahtas doaibmabijuide mat galget geahpidit bohccuid vuojáhallamiid, geahča válddahallama siiddus 22. Dasa lassin leat várrejuvvon ruđat Mánáid- ja bearašdepartemeantta bušeahtas sihkkarastimii birrajagi doaimma dan ođđa Alternativ til vold-kantuvrras Finnmárkkus mas lea sámi gelbbolašvuohta, geahča válddahallama siiddus 17. Dán almmuhusas čilgejuvvojit dán tabealla logut dárkilit guđege departemeantta válddahallamis. Sámi ulbmiliidda juolluduvvojit maid ruđat doarjjapoasttain main doarjjajuogadeapmi čielgá maŋŋil. Dat doarjagat eai leat dán tabealla loguin mielde, muhto dat leat čilgejuvvon guđege departemeantta válddahallamis. </p>
<p><em type="bold">Sámediggi </em></p>
<p>Sámediggi galgá bušeahttaevttohusa mielde hálddašit sullii 519 milj. ruvnnu jagi 2020. Dás lea sullii 16 milj. ruvnnu (3 proseantta) lasáhus jagi 2019 ektui. Sámedikki vuosttaš olles doaibmajahki lei 1990, ja dalle lei Sámedikki bušeahtta 31,7 milj. ruvnnu stuoru. Sámedikki bušeahtta lea bures ovdánan máŋga jagi. Ovdáneapmi lea eiseválddiid ulbmiliid mielde das, ahte Sámedikkis galgá leat eanet dadjamuš ja váldi dakkár áššiin mat leat erenoamáš dehálaččat sámi álbmogii. <em type="bold">Visogovalaš logahallan juolludemiin Sámediggái </em>(1000 ruvnnuid mielde) </p>
<p>Rehketdoallu 2018</p>
<p>Salderejuvvon bušeahtta 2019</p>
<p>Evttohus 2020</p>
<p>Gielda ja ođasmahttindepartemeanta 310 954 497 069 512 861</p>
<p>Máhttodepartemeanta 69 611 1 0000 0</p>
<p xml:lang="est">Kulturdepartemeanta 83 700 0 0</p>
<p>Dearvvašvuođa- ja fuolahusdepartemeanta 5 600 0 0</p>
<p>Mánáid- ja bearašdepartemeanta 1 000 0 0</p>
<p>Dálkkádat- ja birasdepartemeanta 9 519 6 0001 6 0001</p>
<p><em type="bold">Buohkanas juolludeapmi bevilgning </em>480 384 504 069 518 861 </p>
<p>Sámeálbmotfoanda 5 566 0 0</p>
<p><em type="bold">Submi </em>485 950 504 069 518 861 1 Kapihttala 1429 Riikaantikvára, poasttas 71 <em type="italic">Doarjja ráfáidahttojuvvon priváhta kulturmuittuide </em>lea merkejuvvon 6 milj. ruvnnu <em type="italic">rádjai </em>nannen dihtii barggu automáhtalaččat ráfáidahttojuvvon sámi kulturmuittuid seailluhemiin. </p>
<p>Ráđđehus ja Sámediggi sohpe jagi 2019 ásahit ođđa bušeahttaortnet mas jahkásaš juolludeamit Sámediggái álgojurdaga vuođul čohkkejuvvojit ovtta postii stáhtabušeahtas, geahča čilgejumi kapihttala 560 poastta 50 vuolde, Gielda- ja ođasmahttindepartemeantta Prop 1 S (2018-2019). Ođđa ortnet addá Sámediggái stuorát doaibmanvejolašvuođa ieš vuoruhit ekonomalaš váikkuhangaskaomiid iešguđetlágan doaibmabijuid hárrái. Kapihttala 560 poasta 50 lea oktasaš bušeahttapoasta mii ruhtada daid suorgeviidodagaid maid fágadepartemeanttain lea ovddasvástádus fuolahit. Ođđa bušeahttaortnega láiddanjuolggadusat, maid Gielda- ja ođasmahttindepartemeanta ráhkada, galget daid hástalusaid hálddašettiin leat veahkkin maid okta čohkkejuvvon poasta sáhttá dagahit departemeanttaid gaskasaš ovddasvástádusjuogadeapmái. Dehálaš vuolggasadji lea ahte juohke departemeanttas ain lea ovddasvástádus sámi áššiin iežas suorggis. Sámediggi juogada ruđaid mat leat juolluduvvon, maŋimus dievasčoahkkimisttis dainna várašemiin ahte Stuoradiggi dohkkeha bušeahttamearrádusa. Sámediggi juogada juolludemiid iežas vuoruhemiid mielde, muhto Stuorradikki bušeahttamearrádusa mielde. Sámedikki ekonomiijahálddašeami rámmaid mearrida Gielda- ja ođasmahttindepartemeanta njuolggadusčoahkis mii lea Sámedikki ekonomiijahálddašeami várás, geahča sámelága § 2-1, goalmmát lađđasa. Njuolggadusčoahkis lea departemeanta mearridan ahte Sámediggái ge gustojit stáhta ekonomiijanjuolggadusat ja mearrádusat stáhta ekonomiijastivrema birra. Sámediggái lea biddjojuvvon hálddašanovddasvástádus máŋgga hálddahuslaš áššis, nugo ovdamearkka dihtii sámediggeválggain, ekonomalaš doarjagiid juohkimis, skuvlla oahppoplánaid dárkilit ráddjejuvvon osiid mearrideamis, sámi kulturmuittuid hálddašeamis kulturmuitolága ja dasa gullevaš láhkaásahusaid mielde, ja vel ovddasteddjiidis nammadeamis sierranas almmolaš orgánaide. Sámedikkis lea dasto vel váldi ja dadjamuš go dat oassálastá ja das leat ovddasteaddjit ollu lávdegottiin, stivrrain ja ráđiin. Eanet dieđuid Sámedikki doaimma birra gávnnat Sámedikki neahttasiiddus: www.samediggi.no.</p>
<p><em type="bold">Gielda- ja ođasmahttindepartemeanta (GOD) </em>(1000 ruvnnuid mielde) </p>
<p xml:lang="olo">Kap.</p>
<p xml:lang="est">Poasta</p>
<p>Namahus</p>
<p>Rehketdoallu 2018</p>
<p>Saldere-juvvon bušeahtta 2019</p>
<p>Evttohus 2020 525 01</p>
<p>Fylkkamánneámmáhat, Doaibmagolut 26 022 26 022 27 0001 560 50</p>
<p>Sámi ulbmilat, Sámi giella, kultuvra ja servodateallin 310 954 497 069 512 861 560 54</p>
<p>Sámediggi, Sámeálbmotfoanda 5 566 0 02 560 55</p>
<p>Sámi ulbmilat, Sámi allaskuvla 5 223 5 3633 560 51</p>
<p>Sámi ulbmilat, Divvun 7 234 7 4284 563 01</p>
<p>Riikkaidgaskasaš boazodoalloguovddáš, Doaibmagolut 6 394 6 393 6 508 563 21</p>
<p>Riikkaidgaskasaš boazodoalloguovddáš, Erenoamáš doaibmagolut, <em type="italic">sirdin lea vejolaš </em>1 887 2 717 2 7895 2445 33 </p>
<p>Statsbygg, Dábálaš huksenprošeavttaid álggaheapmi, <em type="italic">sirdin lea vejolaš </em>6 000 29 800 </p>
<p>Submi 359 538 363 616 591 749 1 Juolludus ruhtada davimus fylkkamánniid doaibmamušaid regionála boazodoalloeiseváldin. 2 Jagi 2019 rájes sirdojuvvui kap. 560 poasta 54 juolludus kap. 560 postii 50. 3 Jagi 2019 rájes sirdojuvvui kap. 561 poasta 50 juolludus kap. 560 postii 55. 4 Jagi 2019 rájes sirdojuvvui kap. 561 poasta 51 juolludus kap. 560 postii 51. 5 Rehketdoallolohku sisttisdoallá prošeavttaid main lea olggobeallásaš ruhtadeapmi, Riikkaidgaskasaš boazodoalloguovddáža namas.</p>
<p>Lassin juolluduvvojit ruđat sámi ulbmiliidda čuovvovaš bušeahttakapihttaliin ja poasttain:</p>
<p xml:lang="olo">Kap.</p>
<p xml:lang="est">Poasta</p>
<p>Namahus 500 50</p>
<p>Gielda- ja ođasmahttindepartemeanta, Dutkanprográmmat 553 63</p>
<p>Rádjaregionála Interreg-prográmmat, <em type="italic">sáhttá geavahuvvot kapihttala 553 poasttaid 60 ja 65 vuolde </em></p>
<p><em type="bold">Kap. 525 Fylkkamánneámmáhat, poasta 01 </em>Juolludus galgá ruhtadit davimus fylkkamánniid doaibmamušaid boazodoalloeiseváldin. <em type="bold">Kap. 560 Sámi ulbmilat, poasta 50 Sámi giella, kultuvra ja servodateallinfunnsliv </em>Poasttas lea váldojuolludus Sámediggái. Evttohuvvo lasihit juolludusa 13 milj. ruvnnuin čuovvulit NAČ 2016: 18 <em type="italic">Váibmogiella </em>, ruhta galgá geavahuvvot iešguđet doaibmabijuide nannet sámegielaid. Doaibmabijut mat álggahuvvojit, galget čielggaduvvot konsultašuvnnain Sámedikkiin. Evttohuvvo lasihit juolludusa 1 milj. ruvnnuin daidda sámi organisašuvnnaide mat barget eastademiin givssideami, dainna eavttuin ahte Máhttodepartemeantta kap. 225 Doaibmabijut vuođđooahpahussii, poasta 74 Prošeaktadoarjagat geahpeduvvo seamma ollu. Seammalágan sirdin dahkkojuvvui maiddái jagi 2019, gč. Prop. 114 S ja Innst. 391 S (2018–2019). Sámedikki barggu oktavuođas riikkaidgaskasaš álgoálbmotgiellajagiin lasihuvvui jagi 2019 juolludus 1,1 milj. ruvnnuin. Lassáneapmi gustui ovtta jahkái ja danne evttohuvvo vástideaddji geahpedus jagi 2020 várás. Buohkanassii evttohuvvo 512,9 milj. ruvdnosaš juolludus jagi 2020 várás. Juolludusa hálddaša Sámediggi ollásit. <em type="bold">Kap. 560 Sámi ulbmilat, poasta 51 Divvun </em>Divvun, sierra ovttadat Norgga árktalaš universitehtas – Romssa universitehtas, ovddida ja jođiha teknologalaš giellareaidduid sámegielaid várás. Ođđaáigásaš giellateknologiija geavaheapmi lea eaktun dasa ahte sámegielat sáhttet seailut geavahangiellan otnáš servodagas. Departemeanta evttoha juolludit 7,4 milj. ruvnnu jahkái 2020 Divvuma jođiheapmái. </p>
<p><em type="bold">Kap. 560 Sámi ulbmilat, poasta 55 Sámi allaskuvla </em>Sámi allaskuvla čađaha muhtun bargamušaid Gielda- ja ođasmahttindepartemeantta gohččuma mielde. Juolludus galgá geavahuvvot Sámi statistihka fágalaš analysajoavkku ja Sámi ofelaš-ortnega jođiheapmái. Gielda- ja ođasmahttindepartemeantta gohččuma mielde lea Sámi Allaskuvla doaibman Sámi statistihka fágalaš analysajoavkku čállingoddin ja Sámi ofelaččaid ortnega čállingoddin. Ollistan dihtii ovdaságaid maid Sámi ofelaččat dollet, ráhkaduvvojit sierra neahttasiiddut main leat dieđut sámi giela, kultuvrra ja servodateallima birra, erenoamážit nuoraid várás. Sámi allaskuvla almmuha neahttasiidduid Sámi allaskuvlla 30-jagi ávvudeami oktavuođas 2019 čavčča. Siidu galgá maiddái siskkildit Gáldu ovddeš diehtojuohkinsiiddu materiála álgoálbmot- ja olmmošvuoigatvuođaid birra. Árvaluvvo juolludit Sámi allaskuvlii oktiibuot 5,4 milj. ruvnnu jahkái 2020 Fágalaš analysajoavkku ja Sámi ofelaččaid goluid gokčamii. <em type="bold">Kap. 563 Riikkaidgaskasaš boazodoalloguovddáš, poasta 01 Doaibmagolut ja poasta 21 Erenoamáš doaibmagolut, sirdin lea vejolaš </em>Riikkaidgaskasaš boazodoalloguovddáš Guovdageainnus lea fágalaččat iešmearrideaddji ásahus mii mearrida iežas ulbmiliid ja bohtosiid gáibádusaid daid rájáid siskkobealde maid Gielda- ja ođasmahttindepartemeanta mearrida. Bargu galgá sin várás leat guđet leat ealáhusdoaibmit, almmolaš eiseválddit, dutkanbirrasat ja eará fágabirrasat, ja dasto vel lassin riikkaidgaskasaš organisašuvnnat ja ovttasbargoorgánat. Stivra lea guovddáža bajimus orgána. Departemeanta evttoha juolludit oktiibuot 9,3 milj. ruvnnu Riikkaidgaskasaš boazodoalloguovddážii jahkái 2020. <em type="bold">Kap. 2445 Statsbygg, poasta 33 Dábálaš huksenproseassaid álggaheapmi, sirdin lea vejolaš </em>Jagi 2019 stáhtabušeahtas várrejuvvui 6 milj. ruvnnu álgojuolludussan Saemien Sijte ođđa museavistái Snoasas. Statsbygga galgá leat prošeavtta huksejeaddji. Saemien Sijte ođđa museavistti gollorámman lea biddjojuvvon 115,3 milj. ruvnnu. Vurdojuvvo ahte visti gárvána jagi 2021 nuppi jahkebeali mielde. Departemeanta evttoha juolludit 29,8 milj. ruvnnu barggu joatkimii ođđa museavisttiin jagi 2020. <em type="bold">Kap. 500 Gielda- ja ođasmahttindepartemeanta, poasta 50 Dutkanprográmmat </em>Prográmma Sámi dutkan III, mii lea doaibmi prográmma, masa ii leat mearriduvvon miige bistináigodagaid. Dat lea fágalaččat viiddis vuođđodutkanprográmma sámi čuolbmačilgehusaid várás mat gullet humaniorai ja servodatdiehtagii. Prográmma galgá ovddidit alladásat dutkama guoskevaš politihkkaovddideapmái, hálddašeapmái ja eará servodatdoibmiide. Ulbmil lea háhkat eanet dieđuid ja máhtu dáid áššiid birra: kulturdovddahemiid, sámi identitehta ja servodathuksema, bajásšaddama ja oahpu, giela, dálkkádaga ja birrasa, eallindiliid ja álbmotovdáneami birra. Departemeanta juolluda 3,5 milj. ruvnnu jahkái 2020. <em type="bold">Kap. 553 Nuppástusnávccalaš regiovnnat, poasta 63 Rádjaregionála Interregprográmmat, sáhttá geavahuvvot kapihttala 553, poasttaid 60 ja 65 vuolde </em></p>
<p>Davvikalohtas  Ráhkada oahpponeavvuid plánaid vuođul  Ovddidan ovttasbargovugiid gaskal skuvllaid, oahpaheddjiid ja ohppiid</p>
<p>Buohkanassii leat juolluduvvon 46 prošeavtta Davvi nammasaš oassesuorggis ja 14 Sápmi nammasaš oassesuorggis dán rádjai Interreg-prográmmaáigodagas V (2014-2020):</p>
<p>Dutkan ja Ođđahutkan</p>
<p>Ealáhushutkan</p>
<p>Kultuvra ja biras</p>
<p>Oktasaš bargomárkan</p>
<p xml:lang="deu">DAVVI 17 14 10 5</p>
<p xml:lang="vep">SÁPMI 0 3 9 2</p>
<p><em type="bold">Olgoriikadepartemeanta (OD) </em></p>
<p>Ruđat juolluduvvojit sámi ulbmiliidda čuovvovaš bušeahttakapihttaliin ja poasttain:</p>
<p xml:lang="olo">Kap.</p>
<p>Poasta Namahus 115 21/70</p>
<p>Erenoamáš doaibmagolut ja Kultur- ja diehtojuohkinulbmilat 116 70</p>
<p>Geatnegas máksámušat 118 70</p>
<p>Davviguovllut, ovttasbargu Ruoššain ja atomasihkkarvuohta</p>
<p><em type="bold">Kap. 115 Ealáhusovddideapmi, kultuvra ja diehtojuohkin, poasta 21 Erenoamáš doaibmagolut ja poasta 70 Kultur- ja diehtojuohkináššit </em>Doarjagat mat addojuvvojit dáin poasttain, galget leat mielde ovddideamen olgoriikapolitihkalaš ulbmiliid ja galget leat mávssolaččat Norgga servodat-, ealáhus- ja kultureallimii. Norgga kultureallima riikkaidgaskasaš vejolašvuođaid ja oktavuođaid nannen ja vel Norgga profileren davviguovlluid guovdilis doaibmin leat dán barggu oassin. Dán áŋgiruššama guovddáš áššin leat maiddái álgoálbmotprošeavttat. Maŋimus jagiid lea juolluduvvon dáin poasttain gaskal 1 ja 1,5 milj. ruvnnu prošeavttaide mat galget buoridit Norgga sápmelaččaid riikkaidgaskasaš kulturoktavuođaid eará álgoálbmotjoavkkuiguin. Olgoriikadepartemeantta guovddáš ovttasbargoguoimmit, go lea sáhka daid sámi birrasiid riikkaidgaskasaš kulturovttasbarggus mat ruhtaduvvojit dán poastta bokte, leat earret eará Riddu Riđđu-festivála. <em type="bold">Kap. 116 Riikkaidgaskasaš organisašuvnnat, poasta 70 Geatnegas máksámušat </em>Norgga geatnegas máksámuš Davviriikkaid ministtarráđđái juolluduvvo kapihttala 116 Oassálastin riikkaidgaskasaš organisašuvnnaide poasttas 70 Doarjagat riikkaidgaskasaš organisašuvnnaide. Davviriikkaid ministtarráđđi juolludii 3,9 milj. dánskka ruvnnu doarjjan sámi ovttasbargui kultursuorggis jagi 2019. Ruđat juogaduvvojit Sámeráđđái ja Sámi dáiddárráđđái, ja dat galget eanaš geavahuvvot sámi kulturdoarjjan mas lea davviriikkalaš ávki ulbmilin, eai ge nu ollu hálddahuslaš doaibmagoluid gokčamii. Oahpahussuorgái juolludii Davviriikkaid ministtarráđđi 1,7 milj. dánskka ruvnnu jagi 2019. Ruđat sirdojuvvojit Sámi allaskuvlii ja daid hálddaša Sámi allaskuvlla stivra. Jahkái 2020 doarjja kultur- ja oahpahussuorgái vurdojuvvo bisuhuvvot. <em type="bold">Kap 118 Davviguovlodoaibmabijut jna., poasta 70 Davviguovlodoaibmabijut ja prošeaktaovttasbargu </em>Jagi 2019 sirdojuvvui juolludusa rámma kapihttala 560 Sámi ulbmilat postii 50 Sámi giella, kultuvra ja servodateallin Gielda- ja ođasmahttindepartemeantta bušehttii. </p>
<p><em type="italic">Árktis 2030 </em>Ulbmil juolludusain Árktis 2030-ortnega vuolde lea ovddidit Norgga beroštumiid ja Norgga sajádaga ovddasvástideaddji doaibmin davvin. Ruđat galget váikkuhit dasa ahte Norga sáhttá leat njunnošis máhtu dáfus, ahte galgá leat davviguovlluid birrasa ja luondduriggodagaid buoremus hálddašeaddji ja ahte galgá váikkuhit ealáhusaid ovddideaddjin. Árktis 2030 galgá dan lassin doarjut Norgga áŋgiruššama ja doaimma Antárktisis, ja geavahit ávkin vuoimmi das ahte Norggas lea gelbbolašvuohta guktuid buollaguovlluin. Doarjja dán poasttas siskkilda maid doarjaga álgoálbmotovddasteddjiid searvamii riikkaidgaskasaš ovttasbargui davviguovlluin main leat erenoamáš váikkuhusat álgoálbmogiid beroštumiide. Sámeráđđi ja Olgoriikadepartemeanta vuolláičálle jagi 2017 soahpamuša gokčan dihtii Sámeráđi searvama várás Árktalaš ráđđái. Jagi 2018 máksojuvvui 0,5 milj. Norgga ruvnnu šiehtadusa vuođul ja 0,5 milj. Norgga ruvnnu fas jagi 2019. Jagi 2019-dássi doalahuvvo jagi 2020. Ruđat adnojuvvojit eanemustá álgoálbmotovddasteddjiid mátkegoluid gokčamii, mat leat sin searvama oktavuođas Árktalaš ráđđái ja Barentsráđđái. Sámi dutkamiid guovddáš Romssa universitehtas – Norgga árktalaš universitehtas oaččui áigodahkii 2013-2016 doarjjan 8,7 milj. ruvnnu prošektii <span type="quote" xml:lang="nno">«Brennpunkt nord. Nettverk, urfolksinstitusjoner og kunnskapsproduksjon»</span> (Guovdilis ášši davvin. Fierpmádat, álgoálbmotásahusat ja máhttobuvttadeapmi). Prošeakta gullá máŋggafágalaš álgoálbmotprográmmii Master of Indigenous Peoples. Dan lassin dutkojuvvo riikkaidgaskasaš álgoálbmotlihkadus áiggi ja báikki dáfus. Sullii 1,7 milj. ruvnnu máksojuvvui jahkái 2018, ja jahkái 2019 fas lea jurdda máksit 0,7 milj. Norgga ruvnnu. Šiehtadus loahppá dán jagi. </p>
<p><em type="bold">Máhttodepartemeanta (MD) </em>(1 000 ruvnnuid mielde) </p>
<p xml:lang="olo">Kap.</p>
<p>Poasta Namahus</p>
<p>Rehketdoallu 2018</p>
<p>Saldere- juvvon bušeahtta 2019</p>
<p>Evttohus 2020 222 01/45 Stáhtalaš vuođđo- ja joatkkaskuvllat ja gáiddusoahpahusbálvalusat 119 148 110 526 110 823 223 50</p>
<p>Sámediggi, Doarjja Sámediggái 46 599 0 01 225 63</p>
<p>Doarjja sámi vuođđooahpahussii, <em type="italic">sirdin lea vejolaš </em>67 349 71 038 80 100 225 74 </p>
<p>Prošeaktadoarjja 1 000 1 000 01 226 21</p>
<p>Kvalitehtaovddideapmi vuođđooahpahusas, Erenoamáš doaibmagolut, <em type="italic">sirdin lea vejolaš </em>0 0 15 000 227 63 </p>
<p>Doarjja gielddaide ja fylkkagielddaide2 24 953 25 652 26 500 231 50</p>
<p>Mánáidgárddit, Doarjja sámi mánáidgárdefálaldagaide 22 012 0 01 260 50</p>
<p>Universitehtat ja allaskuvllat, Stáhtalaš universitehtat ja allaskuvllat 90 700 94 300 97 100 275 70</p>
<p>Doarjja alitohppui ja dutkamii3 0 0 500 281 78</p>
<p>Doarjja Universitehta- ja allaskuvlaráđđái 500 500 0 2410 73</p>
<p>Stáhta loatnakássa oahpu váldima várás, Loatnageahpádusat, <em type="italic">meroštallanjuolludus </em>4 150 300 300 </p>
<p>Submi 372 411 303 316 330 323 1 Jagi 2019 rájes sirdojuvvojedjet ruđat rámman kap. 560 Sámi ulbmilat, postii 50 Sámi giella, kultuvra ja servodateallin, mii lea Gielda- ja ođasmahttindepartemeantta bušeahtas. 2 Submi gullá poastta juolludusa oassái mii juolluduvvo Snoasa ja Málatvuomi sámeskuvllaide. 3 Submi gullá poastta juolludusa oassái mii juolluduvvo fágastrategiijalaš orgánii mii lea sámi alitoahpu ja dutkama várás. Ruđat ledje jagi 2019 lohppii kap. 281, postii78 vuolde, muhto leat evttohuvvon sirdojuvvot kap. 275, postii 70 vuollái. 4 Submi gullá poastta juolludusa oassái mii lea evttohuvvon juolluduvvot loatnageahpádussii sidjiide geat čađahit oahpaheaddjioahpu sámegielain.</p>
<p>Lassin juolluduvvojit ruđat sámi ulbmiliidda čuovvovaš kapihttaliin ja poasttain:</p>
<p xml:lang="olo">Kap.</p>
<p xml:lang="est">Poasta</p>
<p>Namahus 254 70</p>
<p>Doarjja rávesolbmuid oahpahussii, Doarjja oahppolihtuide 2601 50</p>
<p>Universitehtat ja allaskuvllat 285 52</p>
<p>Norgga dutkanráđđi, Dutkanulbmilat 1 Gullá juolludusaide eará universitehtaide ja allaskuvllaide go Sámi allaskuvlii, mii oažžu ruđaid sámi doaibmabijuide iežas jahkásaš rámas.</p>
<p><em type="bold">Kap. 222 Stáhtalaš skuvllat ja gáiddusoahpahusbálvalusat, poasta 01 Doaibmagolut ja poasta 45 Stuorát rusttetháhkamat ja ortnegisdoallu, </em>Ulbmil dáinna juolludusain lea seailluhit ja ain ovddidit sámi identitehta, giela ja kultuvrra. Juolludeapmi geavahuvvo jođihit Sámi joatkkaskuvlla Kárášjogas, Sámi joatkkaskuvlla ja boazodoalloskuvlla Guovdageainnus ja Åarjelsaemien vierhtiesåafoe (ovddeš Gaska-Norgga sámeskuvlla) Árborddis. Oahpahus Åarjelsaemien vierhtiesåafoes ja joatkkaskuvllain čuovvu Máhttoloktema – Sámi. Juolludus gokčá maid bálkká riekteeaktosoahpamuša vuođul bargiide heaittihuvvon stáhtalaš skuvllain ja vuordinbálkká bargiide heaittihuvvon stáhtainternáhtain Finnmárkkus. Jahkái 2019 juolludii Stuorradiggi 110,5 milj. ruvnnu kapihttalis 222. Evttohuvvo juolludit 109,2 milj. ruvnnu jahkái 2020 poasttas 01 ja 1,6 milj. ruvnnu poasttas 45. Sámi joatkkaskuvla ja boazodoalloskuvla dárbbaša ođđa visttiid. Ráđđehus mearridii jagi 2018 atnit vuođđun ahte Sámi joatkkaskuvlla ja boazodoalloskuvla ja Sámi Našunálateáhter Beaivváš galget seamma visttiide go pláne viidáseappot daidda ásahusaide ođđa visttiid. Statsbygg lea Kulturdepartemeantta ja Máhttodepartemeantta gohččuma mielde álggahan čielggadit molssaeavttu bidjat skuvlla ja teáhtera seamma visttiide. Čielggadanáigi galgá áigumuša mielde gárvánit jagi 2019 maŋit jahkebeali mielde. Ráđđehus buktá ovdan ášši árvvoštallama Jagi 2020 Reviderejuvvon nationálabušeahta oktavuođas. <em type="bold">Kap. 223 Sámediggi, poasta 50 Doarjja Sámediggái </em>Doarjja lea ruhtadan Sámedikki oahpahusulbmiliid, mat maiddái leat siskkildan dábálaš ja heivehuvvon oahpponeavvuid ráhkadeami ja buvttadeami sámegielaide, barggu sámi oahppoplánaiguin ja dasto vel rávvema ja bagadeami sámi oahpahusa birra. Sámedikki váldoulbmil vuođđooahpahusain lea ahte sámi álbmogis galget leat rivttes dieđut, gelbbolašvuohta ja máhttu seailluhit ja ovddidit sámi servodaga. Dán ulbmila juksan dihtii lea Sámediggi earret eará bargan sámi ohppiid vuoigatvuođain sámegiela oahpahussii ja skuvlla sisdoaluin ja árvovuođuin. Sámediggi addá maid dieđuid ja rávvagiid daidda ohppiide, váhnemiidda ja skuvlaeaiggádiidda geain leat gažaldagat vuođđooahpahusa birra. Oktavuođaváldimat, mat dađistaga lassánit, leat eanaš sámegieloahpahusa fálaldagaid birra. Álo váilot sámegiela oahpaheaddjit ja oahpponeavvut davvisámegillii, lullisámegillii ja julevsámegillii. Erenoamáš váttis lea ovddidit oahpponeavvuid julevsámegillii. Dan sivva lea girječálliid, korrektuvrra lohkkiid ja jorgaleddjiid stuorra váilevašvuohta. Sámediggi juohká dieđuid sámegiela oahpponeavvuid birra Sámedikki oahpponeavvoguovddáža bokte ja oahpponeavvoportálas ovttas/aktan/aktesne, Sámi allaskuvllas. Jagi 2019 ásahuvvui dakkár ortnet mas juolludeamit stáhtabušeahtas Sámediggái čohkkejuvvojit ovtta oktasaš bušeahttapoastan. Danne lea doarjja jagi 2019 bušeahta rájes sirdojuvvon kap. 560 Sámi giella, kultuvra ja servodateallin, postii 50 Sámi giella, kultuvra ja servodateallin mii lea Gielda- ja ođasmahttindepartemeantta bušeahtas. <em type="bold">Kap. 225 Doaibmabijut vuođđooahpahusas, poasta 63 Doarjja sámegillii vuođđooahpahusas, sirdin lea vejolaš Kap. 225 Doaibmabijut vuođđooahpahusas, poasta 74 Prošeaktadoarjja Kap. 226 Kvalitehtaovddideapmi vuođđooahpahusas, poasta 21 Erenoamáš doaibmagolut, sirdin lea vejolaš Kap. 227 Doarjja sierra skuvllaide, poasta 63 Doarjja gielddaide ja fylkkagielddaide </em><em type="italic">Doarjja ruhtadit Snoase ja Málatvuomi gielddalaš sámeskuvllaid </em>Doarjjaortnegiin ulbmil lea váikkuhit sámi identitehta, giela ja kultuvrra bisuheapmái ja ovddideapmái. Doarjja ruhtada jođihit gielddalaš sámeskuvllaid Snoases, mii addá oahpahusa lullisámegillii, ja Málatvuomis, mii fállá oahpahusa davvisámegillii, ja daidda gulli internáhtaid doaimma. Dáidda skuvllaide sáhttet oahppit miehtá riikka beassat. Jahkái 2019 lei juolludus 25,7 milj. ruvnnu gielddalaš sámeskuvllaide. Jahkái 2020 evttoha Máhttodepartemeanta 26,5 milj. ruvnnu sturrosaš juolludusa. <em type="bold">Kap. 254 Doarjja rávesolbmuid oahpahussii, poasta 70 Doarjja oahppolihtuide </em>Doarjja lea veahkkin addimin dohkkehuvvon oahppolihtuide vejolašvuođa fállat rávesolbmuide heivehahtti ja heivehuvvon oahpahusa. Doarjaga osiid ožžot sámi oahppolihtut. Juolludusa unnit oassi galgá geavahuvvot goluid buhtadeapmái rávesolbmuid vuođđoskuvladási sámegieloahpahusas maid dohkkehuvvon oahppolihtut čađahit. Daid doarjagiid sturrodat meroštallojuvvo ovddit jagi doaimma vuođul. Máhttodepartemeanta evttoha ahte buohkanas juolludeapmi kapihttala 254 poasttas 70 jahkái 2020 šaddá 209,6 milj. ruvnnu. <em type="bold">Kap. 260 Universitehtat ja allaskuvllat, poasta 50 Stáhtalaš universitehtat ja allaskuvllat </em>Universitehtaide ja allaskuvllaide mat ožžot juolludusa Máhttodepartemeanttas kapihttalis 260, gustojit čuovvovaš ulbmilat: - alla kvalitehta oahpus ja dutkamis - dutkan ja oahppu buorredilálašvuođa, árvoháhkama ja nuppástuhttima várás - buorre olámuddu ohppui, beaktilis, máŋggabealat ja nana alitoahpposuorgi ja dutkanvuogádat. </p>
<p>Jahkái 2018 oaččui Sámi allaskuvla 90,7 milj. ruvnnu. Allaskuvllas ledje oktiibuot 270 logahallojuvvon studeantta jagi 2018, seamma ollu go jagi ovdal. Allaskuvla fállá earret eará dakkár fágaid go journalistihka, oahpaheaddjioahpuid, sámegiela ja sámi girjjálašvuođa, duoji, boazodoalu ja álgoálbmotoahpu. Buot fágaid vuođus lea sámi kultuvra ja sámi árbediehtu ja -máhttu. Jahkái 2019 oaččui Sámi allaskuvla 94,3 milj. ruvnnu. Juolluduvvui maiddái 0,7 milj. ruvnnu Romssa universitehtii – Norgga árktalaš universitehtii (UiT:i) 25 ođđa oasseáiggi oahpposadjái sámi buohccidikšui. Oahpu galget fállat ovttasráđiid UiT ja Sámi allaskuvla mii galgá fállat fáttáid sámegiela ja kulturoahpu. Dasa lassin oaččui Sámi allaskuvla 1 milj. ruvnnu oahpu ovddideapmái ja ásaheapmái. Jahkái 2020 evttoha Máhttodepartemeanta 97,1 milj. ruvdnosaš juolludusa Sámi allaskuvlii. Dasa lassin evttoha Máhttodepartemeanta lasihit juolludusa Davvi universitehtii 5 milj. ruvnnuin, mii galgá geavahuvvot guhkesáigásaš studeanttaid ja oahpaheddjiid háhkamii ja fágalaš bajáshuksemii lulli- ja julevsámi vuođđoskuvlaoahpaheaddjioahpu várás, mii ásahuvvui jagi 2019.</p>
<p><em type="bold">Kap. 275 Doaibmabijut alit ohppui ja dutkamii, poasta 70 Doarjja </em>Ovddasvástádus sámi alit oahpu ja dutkama fágastrategalaš orgánas lea bissovaš bargamuš mii biddjojuvvui Universitehta- ja allaskuvlaráđđái jagi 2016. Dalle juolluduvvui 0,5 milj. ruvnnu dán ulbmilii. Dán sturrosaš juolludus doalahuvvo jahkái 2020. Lea evttohuvvon ahte ruđat Universitehta- ja allaskuvlaráđđái sirdojuvvojit kapihttala 275 postii 70 jagi 2020. Ovdal dat ledje kapihttala 281 poasttas 78. <em type="bold">Kap. 285 Norgga dutkanráđđi, poasta 52 Guhkesáigásaš vuođđodutkan </em>Dat ruđat mat juolluduvvojit sámi dutkamii kapihttala 285 poasttas 52, geavahuvvojit eanaš <em type="italic">Sámi dutkama prográmmii III </em>(SÁMI III). Dasa gullá vuođđodutkan sámi čuolbmačilgehusaid birra humanioras ja servodatdiehtagis, ja dasto vel luonddudieđalaš dutkan dálkkádat- ja birassuorggis mii njuolgga čatnasa humaniorai ja servodatdiehtagii. Ulbmil lea veahkkin fuolahit Norgga erenoamáš ovddasvástádusa ovddidit ođđa, dutkanvuđot dieđuid ja máhtuid nu ahte sámi álbmotjoavkkus lea vejolašvuohta sihkkarastit ja ovddidit iežas giela, kultuvrra ja servodateallima. Prográmma lea mearriduvvon áigodahkii 2017–2027. Prográmma bušeahtta jagi 2019 lea 14,015 milj. ruvnnu, mas 10,6 milj. ruvnnu boahtá Máhttodepartemeanttas ja 3,415 milj. ruvnnu Gielda- ja ođasmahttindepartemeanttas. Giđđat 2019 almmuhii SÁMI III 22 milj. ruvnnu ovdaprošeavttaide. Dan oktavuođas ráhkadahtii Dutkanráđđi diehtojuohkinvideo ođđa ohcanprosedyraid birra ja buoridan dihtii ohcamiid prográmmii. Almmuhusa bohtosat ilbmet skábmamánus dahje juovlamánus 2019. Giđđat 2018 almmuhuvvui 22 milj. ruvnnu dutkanprošeavttaide, ja 8 oktiibuot 27 ohccis ožžo doarjaga – njeallje dutkanprošeavtta ja njeallje lágidandoarjja-prošeavtta. Dutkanprošeavttat ožžo 5,7 milj. ruvnnu guhtege ja daid fáttát leat giella, árbediehtu ja dearvvašvuohta/servodatmedisiidna. Okta prošeakta geahčada mo viđa-čiežajahkásaččat geain lea davvisámegiella vuosttašgiellan dulkojit ja árvvoštallet etihkalaš bahkadasválljemiid háleštettiineaset rávesolbmuiguin ja mo dat boahtá ovdan sin giellageavaheamis. Nubbi prošeakta geahčada mo mearrádusdahkkit sáhttet árvvusatnit ja siskkildahttit álgoálbmogiid máhttovuogádagaid eananvuđot ja mariinna plánenproseassain, ja dasto vel birrasii guoski mearrádusain. Goalmmát prošeakta geahčada luondduriggodagaid geavahanvugiid julevsámi ja davvisámi riddoguovlluin ja mo máhttu dan birra boahtá oidnosii sámi gielain, muitalusain ja báikenamain, ja njealját prošeakta čalmmustahttá boarásmuvvama, beaivválaš eallima ja fuolahusa ruovttus sámiid gaskkas Norggas ja Atayal-álbmogis Taiwanas. Jahkái 2018 juolludii Dutkanráđđi dasto vel 21 milj. ruvnnu eará sápmái guoski dutkamii: Almmolaš suorggi-ph.D.-ortnegis addojuvvui ovdamearkka dihtii 1,7 milj. ruvnnu ovddidan dihtii jurdagiid proaktiiva kuratoralaš metodaid birra sámi dáidaga várás, MILJØFORSK attii 7,3 milj. ruvnnu ovdaprošektii das mo biebmibuvttadeapmi kulturárbin ovddiduvvo ja hálddašuvvo Norgga rittus, ja Finnmárkkus ge ja Forskningsbasert innovasjon i regionene attii 12 milj. ruvnnu ovddidanprográmmii davvinorgalaš skáhpponfitnodagaid várás, earret eará sámi mátkeealáhusaid várás. <em type="bold">Kap. 2410 Stáhta loatnakássa oahpu váldima várás, poasta 73 Loatnageahpádusat, meroštallanjuolludus </em></p>
<p><em type="bold">Kulturdepartemeanta (KD) </em>(1 000 ruvnnuid mielde) </p>
<p xml:lang="olo">Kap.</p>
<p xml:lang="est">Poasta</p>
<p>Namahus</p>
<p>Rehketdoallu 2018</p>
<p>Salderejuvvon bušeahtta 2019</p>
<p>Evttohus 2020 321 75</p>
<p>Dáiddárulbmilat, Čájáhusbuhtadus 688 740 1 321 75</p>
<p>Dáiddárulbmilat, Girjerádjobuhtadus 1 123 1 198 2 325 53</p>
<p>Dábálaš kulturulbmilat, Sámediggi 83 700 0 03 334 78</p>
<p>Filbmaulbmilat, Máŋggalágan bissovaš doaibmabijut, Riikkaidgaskasaš</p>
<p>Sámi Filbmainstituhtta (ISFI) 5 140 5 765 8 420 35 71</p>
<p>Mediadoarjja, Doarjja sámi aviissaide 28 100 33 770 34 6284</p>
<p>Submi 118 751 41 473 43 048 1 Buhtadusa sturrodat mearriduvvo maŋŋágo jagi 2019 stáhta bálkášiehtadusa rámma lea dihtosis.2</p>
<p>Jagi 2020 buhtadussturrodat meroštallojuvvo dan indeaksamuddema vuođul mii lea juohke luoikkahanovttadaga buhtadushattis juovlamánu 31. beaivvi 2019. 3 Jagi 2019 rájes leat ruđat sirdojuvvon rámman kapihttala 560 Sámi ulbmilat postii 50 Sámi giella, kultuvra ja servodateallin mii lea Gielda- ja ođasmahttindepartemeantta bušeahtas. 4</p>
<p>Bušeahttajagi 2020 álggu rájes sirdojuvvo doarjja sámi aviissaide kapihttala 335 poasttas 75 kapihttala 335 postii 71. Njuolggo mediadoarjja lea dalle čohkkejuvvon ovtta postii stáhtabušeahtas. Dasa lassin juolluduvvojit ruđat sámi ulbmiliidda čuovvovaš bušeahttakapihttaliid bokte:</p>
<p xml:lang="fin">Kap. Poasta</p>
<p>Namahus 325 72</p>
<p>Dábálaš kulturulbmilat, Kulturovttasbargu davviguovlluin 329 01</p>
<p>Arkiivaulbmilat, Doaibmagolut</p>
<p>Dasto hálddašit Kulturdepartemeantta doarjaga/juolludusa máŋga vuostáiváldi bargamušaid ja doaimmaid sámi dáidaga ja kultuvrra várás. Dan dahket ovdamearkka dihtii Nationálabibliotehka, riikkalaš museafierpmádahkii gulli museat, ja Norgga kulturráđđi. <em type="bold">Kap. 321 Dáiddárekonomiija, poasta 75 Buhtadusortnegat </em><em type="italic">Čájáhusbuhtadus </em>lea kollektiiva buhtadus daid dáidagiid čájeheami várás maid almmolaš dahje almmolaččat dorjojuvvon ásahusat eaiggáduššet, ja dan hálddašit njeallje buhtadusfoandda. Ortnega mudde miessemánu 28. Beaivvi 1993 mannosaš láhka nr. 52 dáidaga ja dáiddaduoji jna. čájeheami birra. Dan oasi buhtadusas mii gullá visuála dáidaga čájeheapmái, juhkkojuvvo Sámi dáiddáriid ja girječálliid buhtadusfondii. <em type="italic">Bibliotehkabuhtadus </em>lea kollektiiva buhtadus maid mudde miessemánu 29. beaivvi 1987 mannosaš láhka nr. 23 bibliotehkabuhtadusa birra. Daid dahkosiid dahkkit maid almmolaš girjerájut luokkahit olbmuide, galget oažžut buhtadusa. Buhtadus sturrodat meroštallojuvvo juohke luoikanovttadaga šiehtaduvvon hatti vuođul ja juhkkojuvvo 17 iešguđet buhtadusfondii, earret eará Sámi fágagirjjálaš čálliid ja jorgaleddjiidsearvái ja Sámi dáiddáriid ja girječálliid buhtadusfondii. <em type="bold">Kap. 334 Filbma- ja mediaulbmilat, poasta 78 Máŋggalágan bissovaš doaibmabijut </em>Riikkaidgaskasaš Sámi Filbmainstituhtas (ISFI:s) lea nationála árvodássi. Doarjja ISFI:i juolluduvvo sierra eavttuid vuođul, ii ge seamma eavttuid vuođul go doarjagiid juohkin regionála filbmadoaimmahusaide. Evttohuvvo 2,5 milj. ruvdnosaš lasáhus ISFI:i jahkái 2020. Lasáhusa lea vejolaš geavahit sihke ISFI doaimma ruhtadeapmái ja doarjjan sámi audiovisuála buvttademiide. Ulbmil lea sihkkarastit ISFI:i buoret doaibmandili, nu ahte doaimmahussii lea vejolaš áŋgiruššat viidáseappot ja joatkit ja nannet sámi audiovisuála buvttademiid dahkama. <em type="bold">Kap. 335 Mediadoarjja, poasta 71 Mediadoarjja </em>Dán poasttas addojuvvo doarjja buvttadit sámi aviissaid ja sámegielat aviisasiidduid. Sámi aviissain oaivvilduvvojit aviissat main sámi álbmot lea ulbmiljoavku. Dán ortnega stivre láhkaásahus maid Kulturdepartemeanta lea mearridan, ja juolludemiid juohká Mediabearráigeahčču. </p>
<p><em type="bold">Kap. 325 Dábálaš kulturulbmilat, poasta 72 Kulturovttasbargu davviguovlluin </em>Norgga-Ruošša kulturovttasbarggus álggahuvvojit golmma jagi guhkkosaš ovttasbargoprográmmat ovddidan dihtii Norgga ja Ruošša gaskasaš kulturovttasbarggu. Departemeanta addá golmma jagi guhkkosaš prošeaktadoarjaga ovddidanbargguid várás mat gullet kultursuorggi sierranas osiide, maiddái sámi kultuvrii ja álgoálbmotkultuvrii. Dán áigodagas, 2019-2021, lea álgoálbmotkultuvra okta čalmmustansurggiin. <em type="bold">Kap. 329 Arkiivaulbmilat, poasta 01 Doaibmagolut </em>Sámi arkiivva doaimma gokčet dat jahkásaš juolludeamit mat bohtet Arkiivadoaimmahahkii stáhtabušeahta kapihttala 329 poasttas 01. <em type="bold">Spealloruđat sámi valáštallamii </em>Go speallojagi 2018 Norsk Tipping AS dietnasa juhke jagi valáštallanulbmiliidda jahkái 2019, de várrejuvvui 1,5 milj. ruvnnu sámi valáštallamii. Doarjja sirdojuvvui Sámediggái mas lea ovddasvástádus viidáseappot juohkit daid ruđaid doarjaga ulbmila vuođul. Ulbmil lea bisuhit ja ovddidit viidáseappot sierralágan sámi valáštallandoaimmaid sámi kultuvrra oassin. Dasto galget ruđat dasa váikkuhit ahte álbmogis lassána valáštallan ja rumašlaš lihkadeapmi. Doarjja galgá ovddimustá geavahuvvot mánáid (6-12 jagi) ja nuoraid (13-19 jagi) doaimmaide. Doarjja ii galgga geavahuvvot dakkár dábálaš valáštallandoaimmaid doarjjan maid valáštallanorganisašuvnnat lágidit. Spealloruđat valáštallandoaimmaide jahkái 2020 juhkkojuvvojit gonagaslaš resolušuvnna vuođul giđđat 2020. <em type="bold">Doarjagat eará sámi ulbmiliidda </em>Dasto hálddašit máŋggas geat ožžot doarjaga/juolludusa Kulturdepartemeanttas, bargamušaid ja doaimmaid mat gullet sámi dáidagii ja kultuvrii. Dat guoská ovdamearkka dihtii Nationálabibliotehkii, nationála museafierpmádahkii gulli museaide ja Norgga kulturráđđái. Vejolaš lea namahit ahte juolludus Norgga kulturráđđái jagi 2019 rájes lassánii 2 milj. ruvnnuin mii lea merkejuvvon sámegiela girjjálašvuhtii. Ruđat galget váikkuhit dasa ahte sámi girjjálašvuohta galgá šaddat olámuddui ođđadárrui ja girjedárrui, ja dasa ge ahte dárogielalaš lohkkit galget fáhtet sámi girjjálašvuođa riikka miehtá. </p>
<p><em type="bold">Justiisadepartemeanta (JD) </em>(1000 ruvnnuid mielde) </p>
<p xml:lang="olo">Kap.</p>
<p xml:lang="est">Poasta</p>
<p>Namahus</p>
<p>Rehketdoallu 2018</p>
<p>Salderejuvvon bušeahtta 2019</p>
<p>Evttohus 2020 440 01</p>
<p>Politiijadirektoráhta – politiija- ja leansmánneetáhta,</p>
<p>Doaibmagolut 400 400 400</p>
<p>Submi 400 400 400</p>
<p><em type="bold">Kap. 440 Politiijadirektoráhta – politiija- ja leansmánneetáhta, poasta 01 Doaibmagolut </em>Kapihttala 440 poasttas 01 leat máŋggaid jagiid juolluduvvon ruđat atnimii dain politiijabiirriin main leat sámegiela hálddašanguvlui gulli gielddat. Ulbmil lea movttiidahttit bargiid háhkat alcceseaset eambbo dieđuid sámegiela ja sámekultuvrra birra dain biirriin main sápmelaččat orrot. Dat politiijabiirret main leat gielddat guovttegielalaš hálddašemiin, sáhttet ohcat ruhtadoarjagiid gokčat goluid mat politiijaetáhtas leat leamaš guovttegielalaš hálddašeami geažil. Politiijadirektoráhta lea jagi 2017 álggu rájes fápmudan ortnega hálddašeami Finnmárkku politiijabiirii, mii dalle lea ge ožžon riikkalaš ovddasvástádusa hálddašit ortnega gustojeaddji instruvssa mielde. Sámelága giellanjuolggadusat gustojit Trøndelága, Nordlándda, Romssa ja Finnmárkku politiijabiirriide, main buohkain leat gielddat mat gullet sámelága mearrádusaid gustojeaddji guvlui. Ásahuvvon lea maid resursajoavku mas leat mielde politiijavirggálaččat geain lea sámi duogáš ja/dahje geat máhttet sámegiela. Dat joavku galgá bagadallat direktoráhta ja politiijabiirriid dakkár áššiin mat gusket sámegillii ja sámi kultuvrii politiijaetáhtas. Dasto lea bargu álggahuvvon mii galgá nannet sámegiela dakkár áššiid meannudeamis main sámi mánát leat gillán veahkaválddálašvuođa dahje rohcošeami. Stáhta mánáidvissui Romssas lea dan oktavuođas biddjojuvvon ovddasvástádus, ja das sii leat nanosmahttán bargoveaga go leat virgádan sámegielalaš psykologa. Jagi 2018 ásahuvvui Stáhta mánáidviesu Romssa vuollásaš ossodat Girkonjárgii. Politiijadirektoráhtas leat dál sin áššearkiivavuogádagas reivemállet sihke lulli- ja davvisámegielas. Dát bargu jotkojuvvo go politiija geavahišgoahtá ođđa oktasaš áššemeannudanvuogádaga 2019 čavčča. Bargu eará doaibmabijuiguin nannen dihtii sámegiela politiijas lea ain ovddiduvvomin. Jagi 2018 rehketdoallu lea 400 000 ruvnnu. Jahkái 2019 lea biddjojuvvon 400 000 ruvnnu. Jurdda lea juolludit seamma supmi jahkái 2020. </p>
<p><em type="bold">Dearvvašvuođa- ja fuolahusdepartemeanta (DFD) </em>(1000 ruvnnuid mielde) </p>
<p xml:lang="olo">Kap.</p>
<p xml:lang="est">Poasta</p>
<p>Namahus</p>
<p>Rehketdoallu 2018</p>
<p>Salderejuvvon bušeahtta 2019</p>
<p>Evttohus 2020 762 50</p>
<p>Sámi dearvvašvuohta, Doarjja Sámediggái 5 600 0 01 762 70</p>
<p>Vuođđodearvvašvuođabálvalus, Doarjja, <em type="italic">sáhttá adnojuvvot poastta 21 vuolde </em>2 6 200 6 200 6 200 </p>
<p xml:lang="fao">Sum 11 800 6 200 6 200 1</p>
<p>Jagi 2019 sirdojuvvui juolludus rámman kapihttala 560 Sámi ulbmilat postii 50 Sámi giella, kultuvra ja servodateallin, mii lea Gielda- ja ođasmahttindepartemeantta bušeahtas.2 Supmit mat leat tabeallas čujuhit dušše juolludemiide sámi ulbmiliidda. Bušeahttapoasttaid olles sturrodaga dárkilat čilgejumi hárrái mii čujuhit Dearvvašvuođa- ja fuolahusdepartemeantta proposišuvdnii Prop. 1 S (2016-2017).</p>
<p><em type="bold">Kap. 762 Vuođđodearvvašvuođabálvalus, poasta 70, Doarjja </em>Doarjjaortnegiin ulbmil lea váikkuhit dasa ahte sámi álbmot oažžu seamma buriid dearvvašvuođa- ja fuollabálvalusaid go álbmot muđui ja ahte bálvalusaid vuođus leat dieđut ja máhttu. Dearvvašvuođadirektoráhta hálddaša doarjaga. Dárbu lea oažžut ođasmahttojuvvon dieđuid sámi álbmoga dearvvašvuođa birra ja das mo sámit geavahit dearvvašvuođa- ja fuollabálvalusaid. Juolludus gokčá doarjaga Sámi dearvvašvuođadutkama guovddážii. Guovddáža váldodoaibma lea čađahit dutkamiid čalmmustettiinis sámi álbmoga dearvvašvuođa ja eallinvuogi. Guovddáš čađahii stuorát álbmotiskama jagiid 2003–2004 gielddain main sámit ásset, ja dat gohčoduvvui SAMINOR 1. Iskan SAMINOR 2 nammasaš iskan čađahuvvui golmma davimus fylkkas áigodaga 2012–2014. SAMINOR-iskan lea čájehan ahte sámi álbmogis leat dearvvašvuođahástalusat, muhto guovtti ovddit iskamis leat nu unnán geográfalaš guovllut mielde ahte bohtosiid ii sáhte oppalažžadit. Danne lea dárbu čađahit stuorát SAMINOR-iskama mas sihke davvisámi, julevsámi ja lullisámi guovllut leat mielde. Plánejuvvo stuorát iskan, SAMINOR 3 áigodahkii 2021-22. Jahkái 2019 juolluduvvui sullii 6,2 milj. ruvnnu. Evttohuvvo joatkit juolludusa 6,2 milj. ruvnnu sturrosažžan jahkái 2020. </p>
<p><em type="bold">Mánáid- ja bearašdepartemeanta (MBD) </em>(1000 ruvnnuid mielde) </p>
<p xml:lang="olo">Kap.</p>
<p xml:lang="est">Poasta</p>
<p>Namahus</p>
<p>Rehketdoallu 2018</p>
<p>Salderejuvvon bušeahtta 2019</p>
<p>Evttohus 2020 854 50</p>
<p>Doaibmabijut mánáid- ja nuoraidsuodjalusas, Dutkan ja ovddideapmi 1 000 0 01</p>
<p>Submi 1 000 0 0 1 Jagi 2019 sirdojuvvui juolludus rámman kapihttala 560 Sámi ulbmilat postii 50 Sámi giella, kultuvra ja servodateallin, mii lea Gielda- ja ođasmahttindepartemeantta bušeahtas.</p>
<p>Dasa lassin juolluduvvojit ruđat sámi ulbmiliidda čuovvovaš bušeahttakapihttaliid bokte: </p>
<p xml:lang="fin">Kap. Poasta</p>
<p>Namahus 840 70</p>
<p>Doarjja doaibmabijuide mat eastadit veahkaválddálašvuođa jna.</p>
<p>Bušeahttapoasttaid olles sturrodaga dárkilat čilgejumi hárrái čujuhuvvo Mánáid- ja bearašdepartemeantta proposišuvdnii Prop. 1 S (2018-2019) <em type="bold">Kap. 840 Doaibmabijut veahkaválddi ja illasteami vuostá, poasta 70 Doarjja doaibmabijuide mat eastadit veahkaválddálašvuođa jna. </em>Juolludus poasttas lea earret eará geavahuvvon doarjjan Alternativ til Vold (ATV) nammasaš vuođđudussii doaimmahit dálá ATV-kantuvrra ja ásahit ođđa kantuvrraid. Juolludus evttohuvvo lasihuvvot 6 milj. ruvnnuin jagi 2020 sihkkarastin dihtii birrajagi doaimma ATV ođđa kantuvrras Finnmárkkus mas lea sámegielgelbbolašvuohta, ja nannen dihtii bargoveaga muhtun dálá ATV-kantuvrrain. </p>
<p><em type="bold">Eanadoallo- ja biebmodepartemeanta (EBD) </em>(1000 ruvnnuid mielde) </p>
<p>Kap. Namahus</p>
<p>Rehketdoallu 2018</p>
<p>Salderejuvvon bušeahtta 2019</p>
<p>Evttohus 2020 1142 Eanadoallodirektoráhta 12 184 12 607 18 3321 1151 Boazodoallošiehtadusa čađaheapmái 116 537 123 100 136 100 </p>
<p>Submi 128 721 135 707 154 432 1 Submi tabeallas kapihttalis 1142 Eanadoallodirektoráhta siskkilda juolludemiid poasttain 45, 70, 71, 72 ja 80, geahča poastaválddahallama vulobealde. Juolludus Eanadoallodirektoráhta Álttá ossodahkii ii leat mielde supmis. <em type="bold">Kap. 1142 Eanadoallodirektoráhta </em>(1000 ruvnnuid mielde) </p>
<p>Poasta Doaibmabidju</p>
<p>Rehketdoallu 2018</p>
<p>Salderejuvvon bušeahtta 2019</p>
<p>Evttohus 2020 01</p>
<p>Doaibmagolut 229 542 243 702 238 016 45 </p>
<p>Stuorát rusttetháhkamat ja ortnegisdoallu, <em type="italic">sirdin lea vejolaš </em>3 741 6 312 12 051 50 </p>
<p xml:lang="fao">Areálaresursakárttat 7 643 7 715 7 676 60</p>
<p>Doarjja šibitdoavttirgoluide 146 373 180 471 34 886 70</p>
<p>Doarjja duottarstobuide 799 819 816 71 </p>
<p>Nuppástuhttindoaibmabijut Sis-Finnmárkkus, <em type="italic">sirdin lea vejolaš </em>6 268 4 524 4 513 72 </p>
<p>Bákkolotnumiid ja boazoguhtunvuoigatvuođa láigoheami buhtadusat, <em type="italic">meroštallanjuolludus </em>467 452 452 73 </p>
<p>Doarjja buhtadusaide jna. almmolaš gohččuma geažil šaddo- ja šibitbuvttadusas, <em type="italic">meroštallanjuolludus </em>32 179 55 610 55 610 74 </p>
<p>Buhtadus elliideaiggádiidda guohtungildosa geažil 1 000 1 000 75</p>
<p>Doarjja dálkkádatrávvemii eanadoallodáluin 7 175 80</p>
<p>Radioaktivitehtadoaibmabijut, <em type="italic">sirdin lea vejolaš </em>909 500 500 </p>
<p>Submi kap. 1142 435 096 501 105 355 520</p>
<p><em type="bold">Poasta 01 Doaibmagolut </em>Juolludeapmi galgá gokčat Eanadoallodirektoráhta doaimma. Eanadoallodirektoráhta lea doaimmaheaddji hálddahusorgána guovddáš boazodoallopolitihkalaš váikkuhangaskaomiid várás, ja galgá láhčit diliid boazodoallopolitihka mihttomeriid juksamii. Eanadoallodirektoráhta hálddaša earret eará boazodoallolága ja boazodoallošiehtadussii gulli váikkuhangaskaomiid, ja dat lea maid Boazodoallostivrra, Boazodoalu ovddidanfoandda stivrra ja Bohccobierggu márkanlávdegotti čállingoddi. Direktoráhta galgá veahkehit doarjagiin ja čielggadanbargguin, ja direktoráhtas galgá maid buorre muddui leat rávvejeaddji rolla boazodoallosuorggis. </p>
<p>Eanadoallo- ja biebmodepartemeanta evttoha addit dan poasttas 238 milj. ruvdnosaš juolludusa jahkái 2020. <em type="bold">Daid poasttaid čilgejupmi mat gusket erenoamáš boazodoalloulbmiliidda Poasta 45 Stuorát rusttetháhkamat ja ortnegisdoallu, </em>Juolludeapmi galgá gokčat goluid dan olis go Norggas lea ovddasvástádus rádjeáiddiin mat leat Ruoŧa, Suoma ja Ruošša rájáin. Dasto galgá poasta gokčat daid goluid Plassje-guovlluin maid boazoguohtunšiehtadusaid čađaheapmi dagaha. Ja poasta galgá maid gokčat goluid mat soitet šaddat jus bohtet gáibádusat Suoma eiseválddiin go Norgga bohccot leat rasttidan rájá Supmii. Norga ja Suopma ratifiserejedje jagi 2016 dien guovtti riikka gaskasaš boazoáidekonvenšuvnna. Konvenšuvnna vuođul lea Norggas ovddasvástádus áidut gaskka Gáregasnjárgga-Leavvajoga, ja dat dagaha lassánan goluid áigodahkii 2018-2021. </p>
<p>Lassánan goluid geažil evttoha Eanadoallo- ja biebmodepartemeanta lassáneami 6 milj. ruvdnosaš juolludussii, nu ahte dat šaddá 12 milj. ruvdnosažžan jagi 2020 várás. <em type="bold">Poasta 70 Doarjja duottarstobuide </em>Juolludeapmi galgá dagahit dili oadjebassan váris earret eará boazodolliide. Eanandoallo- ja biebmodepartemeanttas lea dál šiehtadus golmmain duottarstobuin maid stáhta eaiggáduššá, ja dasto vel lea vuolláičállojuvvon šiehtadus njeljiin bođu olbmuin geat guhtege atnet ovddasvástádusa duottarstobus. Geatnegasvuohta lea doallat duottarstobuid rabas birra jagi. Eanadoallo- ja biebmodepartemeanta evttoha 816 000 ruvnnu juolludeapmin poasttas jahkái 2020. <em type="bold">Poasta 71 Nuppástuhttindoaimmat Sis-Finnmárkkus, sirdin lea vejolaš </em></p>
<p>Eanadoallo- ja biebmodepartemeanta evttoha 4,5 milj. ruvnnu juolludeapmin jahkái 2020. <em type="bold">Poasta 72 Bággolotnumiid ja boazoguohtunvuoigatvuođa láigoheami buhtadusat Trollheimenis </em>Ulbmil poasttain lea gokčat buhtadusaid maid bággolotnun ja boazoguohtunvuoigatvuođa láigoheapmi dagaha Trollheimenis, geahča Frostadikki lágamánnerievtti čakčamánu 2. beavvi 1999 mannosaš bajimus árvvoštallanmearrádusa ja vuolláičállojuvvon boazoguohtunšiehtadusaid eanaeaiggádiiguin Trollheimenis. </p>
<p>Eanadoallo- ja biebmodepartemeanta evttoha 452 000 milj. ruvnnu juolludeapmin jahkái 2020. <em type="bold">Poasta 80 Radioaktivitehtadoaibmabijut </em>Ráđđehus dagai mearrádusa suoidnemánu 31. beaivvi 1986 Tjernobyl-lihkohisvuođa radioaktiivvalaš nuoskkideami geažil ja dat lea prinsihpalaš vuođđun dasa ahte stáhtas lea ovddasvástádus gokčat goluid mat šaddet boađusin radioaktiivvalaš nuoskkidemiin. Njuolggadusat radioaktiivavuođa doaibmabijuid hárrái mearriduvvojit seamma vuogi mielde go boazodoallošiehtadussii guoski láhkaásahusat ge. </p>
<p>Eanadoallo- ja biebmodepartemeanta evttoha 500 000 milj. ruvnnu juolludeapmin jahkái 2020. <em type="bold">Kap. 1151 Boazodoallošiehtadus </em>(1000 ruvnnuid mielde) </p>
<p>Poasta Doaibmabidju</p>
<p>Rehketdoallu 2018</p>
<p>Salderejuvvon bušeahtta 2019</p>
<p>Evttohus 2020 51</p>
<p>Doarjja Ovddidan- ja investerenfondii 36 650 33 900 36 600 72</p>
<p>Doarjja organisašuvdnabargui 6 500 7 500 7 300 75</p>
<p>Gollovuolidan- ja njuolggadoarjagat, sirdin lea vejolaš 71 068 79 100 88 200 79</p>
<p>Čálgoortnegat, <em type="italic">sirdin lea vejolaš </em>2 319 2 600 4 000 </p>
<p>Submi kap. 1151 116 537 123 100 136 100</p>
<p>Guovvamánu 26. beaivvi šihtte Norgga Boazosápmelaččaid Riikkasearvi (NBR) ja Stáhta ođđa boazodoallošiehtadusa áigodahkii 2019/2020. Áigodaga 2019/2020 boazodoallošiehtadusas lea 136,1 milj. ruvdnosaš oppalaš rámma. Dat lea 13 milj. ruvdnosaš lassáneapmi 2018/2019 Boazodoallošiehtadusa ektui.</p>
<p>Boazodoallošiehtadusa 2019/2020 váldoulbmil lea ovddidit boazodoallošiehtadusa jierpmálaš márkandiđolaš ealáhussan mii lea ceavzinnávccalaš guhkit áiggi vuollái. Ráđđehusa politihkkavuođu mielde vuoruhuvvojit dat doaibmabijut mat dorjot daid boazodolliid geain lea boazodoallu váldodoaibman, ja doaibmabijut mat ovddidit ekologalaš ceavzinnávcca. Dan geažil go ealáhusas leat buvttadusboađut njiedjan ja dan geažil go gieskat čađahuvvui boazologu heivehanproseassa, de lea leamaš dehálaš bisuhit doarjjavuogádaga váldolinnjáid. Dat váikkuha dássitvuhtii ortnega hárrái mii lea boazodoallošiehtadusas. Doarjaga bisuheapmi doarju maid daid boazodolliid geat leat čuovvulan geahpidanmearrádusaid. Siidaoasit mat eai čuovvul geatnegahttojuvvon geahpidanmearrádusaid, eai leat vuoigaduvvon doarjagiid oažžut šiehtadusa vuođul. Boazodoallošiehtadus 2019/2020 lea ráđđehusa ja NBR`guđat soahpamuš. Ovttamielalašvuohta šiehtadallamiin lea dehálaš doarjun dihtii ásahuvvon šiehtadallamiid ja Eanadoallo- ja biebmodepartemeantta ja NBR`gaskasaš váldošiehtadusa. Departemeanta ovddida árvalussan juolludit doarjaga kapihttalis 1151 jahkái 2020 nugo Stuorradiggi lea gieđahallan jagi 2019/2020 boazodoallošiehtadusa, geahča čállosis Innst. 415 S (2018-2019). Dárkilat dieđuid don gávnnat čállosis Prop. 117 S (2018-2019) <em type="italic">Endringer i statsbusjettet 2019 under Landbruks- og matdepartementet (Reindriftsavtelen 2019/2020 m.m.) </em>ja čállosis Innst. 415 S (2018–2019). </p>
<p><em type="bold">Dálkkádat- ja birasdepartemeanta (DBD) </em>1 Prošeakta heaittihuvvui formálalaččat jagi 2017, lassejuolludus addojuvvui jagi 2018. 2 Jagi 2019 rájes lea evttohuvvon rámman sirdit ruđaid kapihttala 560 Sámi ulbmilat postii 50 Sámi giella, kultuvra ja servodateallin, mii lea Gielda- ja ođasmahttindepartemeantta bušeahtas. 3 Poasttas lea merkejuvvon 6 milj. ruvnnu <em type="italic">rádjai </em>nannen dihtii barggu čuovvuleami mii dahkkojuvvo automáhtalaččat ráfáidahttojuvvon sámi kulturmuittuid seailluhemiin. 4 Supmit mat leat tabeallas čujuhit dušše juolludusaide sámi ulbmiliidda. Bušeahttapoasttaid olles sturrodaga dárkilat čilgejumi hárrái čujuhuvvo Dálkkádat- ja birasdepartemeantta proposišuvdnii Prop. 1 S (2018-2019). <em type="bold">Kap. 1429 Riikaantikvára, poasta 21 Erenoamáš doaibmagolut </em>Automáhtalaččat ráfáidahttojuvvon sámi visttiid seailluhanprográmma vuollásaš Visteregistrerenprošeakta álggahuvvui jagi 2011 ja loahpahuvvui formálalaččat jagi 2017. Jagi 2018 juolluduvvui 2,5 milj. ruvnno lasseruhtan maŋŋebargui. Registreren álggahuvvui dannego Riikkarevišuvdna jagi 2009 cuiggodii ahte dakkár visttiid visogovva váilu. Automáhtalaččat ráfáidahttojuvvon sámi visttiid seailluhanprográmma jotkojuvvo. <em type="bold">Kap. 1429 Riikkaantikvára, poasta 50 Doarjja sámi kulturmuitobargui </em>Doarjja galgá gokčat Sámedikki barggu ortnegisdoallat ja oainnusin dahkat sámi kulturmuittuid ja kulturbirrasiid. <em type="bold">Kap. 1429 Riikkaantikvára, poasta 71 Doarjja ráfáidahttojuvvon kulturmuittuide main leat priváhta eaiggádat, sirdin lea vejolaš </em></p>
<p>Kap. Poasta Namahus</p>
<p>Rehketdoallu 2018</p>
<p>Salderejuvvon bušeahtta 2019</p>
<p>Evttohus 2020 1429 21</p>
<p>Riikaantikvára, erenoamáš doaibmagolut, Máhttolokten, automáhtalaččat ráfáidahttojuvvon sámi visttit, ja KULA, Eanadagat maidda lea nationála beroštupmi 2 500 0 01 1429 50</p>
<p>Riikaantikvára, Doarjja sámi kulturmuitobargui 3 519 0 02 1429 71 </p>
<p>Riikaantikvára, Doarjja ráfáidahttojuvvon priváhta kulturmuittuide, <em type="italic">sáhttá sirdojuvvot 3 </em>6 000 6 000 6 0004 </p>
<p>Submi 12 016 6 000 6 000</p>
<p xml:lang="nno"><em type="bold">Johtalusdepartemeanta (JD) </em></p>
<p><em type="bold">Kap. 1352 Ruovdemáđedirektoráhta, poasta 71 Siskkáldasstruktuvrabálvalusaid oastin – jođiheapmi ja ortnegisdoallan </em>Iskkadeamit čájehit ahte bissovaš áiddit dain guovlluin main ruovdemáđe rasttida guohtunguovlluid dahje dain gaskkain main bohccot dávjá vuddjojit, orrot leamen buoremus doaibmabidju go áigumuš lea geahpidit bohccuid vuojáhallamiid. Lihkostuvvama eaktu lea ahte áiddit leat doarvái guhkit, riekta hábmejuvvon ja biddjojuvvon rivttes sadjái, ja vel ahte lassin ráhkaduvvojit doarvái rasttidanšalddit dahje ruovdemáđe vuloš luottat. Seammás lea dehálaš ahte áiddiin lea buorre kvalitehta ja ahte dat leat doarvái alladat, vai dat girdet ollu muohttagiid ja biekkaid dálvet. Dakkár áidumat mat galget geahpidit bohccuid vuojáhallamiid logu, vuoruhuvvojit dakkár ruovdemáđegaskkain main vuddjonvárra lea stuoris ja main áiddiid lea vejolaš cegget lunddolaš rasttidansajiid gaskii. Áiddit leat erenoamáš beaktilis doaibmabijut. Vásáhusat leat ahte bohccuid vuojáhallamat nohket measta áibbas dain gaskkain main leat áiddit ceggejuvvon, soames spiehkastagaiguin go eallit leat beassan áiddi siskkobeallai. Bane NOR SF álggahii jagi 2018 boazoáiddiid huksemiid Nordlándda ruovdemáđes eastadan dihtii daid ollu vuddjomiid dán ruovdemáđes. Oktiibuot galget áiddit huksejuvvot máđe goappát beali lagabui 28 km Nordlándda ruovdemáđes áigodaga 2018-2019 mielde. Jagi 2018 geavahuvvui 16,9 milj. ruvnnu vuovddi ja spáittu njáskamii ja vuosttas gaskka áidumii, namalassii Skog ja Kvalfors bru gaskka (7,6 km). Jagi 2019 áigot bidjat ođđa áiddiid Kvalfors ja Bjoråsen tunnel (18 km) gaskii ja Sefrielv ja Sefrivatn tunnel (2,5 km) gaskii mii lea dálá áiddi guhkideapmi ja mii šaddá máksit sullii 36 milj. ruvnnu. Áigodagas 2020-2021 lea áigumuš guhkidit dálá áiddi Sálatvuome suohkanis Kjemåga elv-Rusånes tunnel (15,9 km) gaskkas. Golut leat meroštallojuvvon šaddat oktiibuot 30 milj. ruvnnu ja juohkásit 15 milj. ruvdnun goappáge jahkái 2020 ja 2021. </p>
</body></document>
