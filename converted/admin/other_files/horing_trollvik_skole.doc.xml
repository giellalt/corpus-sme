<document xml:lang="sme" id="no_id"><header><title> 
Trollvik skole
</title><genre code="admin"/><author><unknown/></author><wordcount>189</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/><language xml:lang="sme"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision: 154948 $; </version></header><body><p>Ruollaluovtta skuvla</p>
<p xml:lang="nob">9147 Birtavarre</p>
<p><em type="bold">Gulaskuddan das govt galgat čállit skuvlla nama </em></p>
<p>Báikenammalága 1990 §7 mielde lea báikkálaš servviin/ásahusain riekti buktit cealkámuša nammaáššiide maidda dain lea erenoamáš gullevašvuohta. Mii dáhttut Ruollaluovtta skuvlla buktit cealkámuša sámi nammakonsuleantabálvalusa gaskaboddosaš rávvemii skuvlla sámi bálddalasnama ektui:</p>
<p><em type="bold">1. Nieidaluovtta skuvla </em></p>
<p><em type="bold">2. Ruollaluovtta skuvla </em></p>
<p>Sámi nammakonsuleantabálvalus cealká gaskaboddosaš rávvemisttis ahte orru leamen guokte molsaeavttu: Nieidaluovtta skuvla dahe Ruollaluovtta skuvla. Nammakonsuleantabálvalus lea gálduid ektui mearridan rávvet geavahit <span type="quote">”Nieidaluovtta skuvla”</span>-nama skuvlla sámi bálddalasnamman. Muhto, nugo sii celket báikenammalágas § 3-2, sámi ja suoma namat maid báikki olbmot geavahit, galget almmolaš ásahusat dábálaččat geavahit. </p>
<p>Trollvik-gili sámi bálddalasnamma galgá maid gulaskuddamii. Vaikko suohkan lea geavahan <span type="quote">”Ruollaluovtta skuvla”</span>-nama, de sáhttit dan ođđasit árvvoštallat dan ektui goabbá namma válljejuvvo gilinamman. Gč. muđuid nammakonsuleantabálvalusa mearkkašumiid gili/skuvlla namaid ektui.</p>
<p>Dán vuođul de dáhttut din erenoamážit árvvoštallat goabbá namma lea njálmmálaš geavahusas.</p>
<p>Cealkámuš <em type="bold">galgá </em>vuođoštuvvot. Báikenammalága §6 mielde suohkanis lea mearridanváldi skuvlla ja gili namaid ektui. </p>
<p>Gulaskuddanáigemearri lea <em type="bold">20.12.2005. </em></p>
<p>Dearvvuođaiguin</p>
<p xml:lang="nob">Mildosat: - Stedsnavnloven av 1990</p>
<list><p type="listitem" xml:lang="nob">Forskrift om skrivemåten m.v. av stedsnavn av 1991</p>
<p type="listitem" xml:lang="nob">Den samiske navnekonsulenttjenesten - foreløpige tilrådninger</p>
<p type="listitem" xml:lang="nob">Kommentar fra navnekonsulenttjenesten vedr. det samiske navnet på bygda og skolen</p>
<p type="listitem" xml:lang="nob">Opplysninger til navnesaker i Trollvik</p>
</list></body></document>