<document xml:lang="sme" id="no_id"><header><title> 
Protokoll fra styremøte i Finnmarkseiendommen/Finnmárkku-opmodat Svanvik 30
</title><genre code="admin"/><author><unknown/></author><wordcount>1118</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision: 154948 $; </version></header><body><p>Beavdegirji - Finnmarkseiendommen/Finnmárkkuopmodaga stivrra čoahkkin, Svanvikas, borgemmánu 30. ja 31 b. 2007:s.</p>
<p>Č oahkkinbáiki ja -áigi:</p>
<p>Bioforsk Svanvikas duorastaga 30.08 dii. 12.00 rájes gitta dii. 19.00 rádjái oktan fitnamiin Bahčaveaji guovllus gos vuovdi ja FeFo rolla vuovdeeaiggádin lei fáddan.</p>
<p>Bearjadaga 31.08. lei vuos diehtojuohkinčoahkkin Bioforska birra. Dasto lei vuolgga Girkonjárgii gos gallejuvvojedje FeFo kantturlanjat ja opmodat.</p>
<p>Dii. 10.00 rájes dii. 11.30 rádjái čoahkkinaste FeFo ja Mátta-Várjjat gielda. Čoahkkimis čilgejuvvui FeFo strategiija. Viidáseappot digáštallojedje ea.ea. dilli gaskal gieldda mii lea plána- ja hukseneiseváldi ja FeFo gii lea eananeaiggát, fálaldat gildii oastit Skytterhusvári, FeFo Energi A/S'a ásaheapmi, váikkuhusat Báhčaveaji vuovdedollui, Galloka meahcceplána ja guovžžaid liseansabivdu.</p>
<p>Maŋŋil čoahkkima gielddain dollui oanehis stivračoahkkin gos ášši 57 - 2007 jienastuvvui.</p>
<p>Č oahkkinjo đ iheaddji:</p>
<p>Stivrajođiheaddji Erling Fløtten.</p>
<p>Stivralahtut č oahkkimis:</p>
<p>Egil Olli, Tormod Bartholdsen, Berit Ranveig Nilssen, ja Inga Manndal,.</p>
<p>Geat eai sáhttán boahtit:</p>
<p>Per A. Bæhr. Su varrelahttu ii sáhttán boahtit.</p>
<p>Bargiidáirras:</p>
<p xml:lang="nob">Erik Sundland.</p>
<p>Hálddahusas bohte:</p>
<p>Direktevra Jon Meløy, veahkkedirektevra Søren Karlstrøm, opmodathoavda Sverre Pavel, meahcástanhoavda Rolf Kollstrøm, juridihkalaš konsuleanta Didrik Johannessen, ja diehtojuohkki ja gulahalli Sárá Márja Magga.</p>
<p>Dulka:</p>
<p xml:lang="nob">Inger-marie Oskal.</p>
<p>Áššit gieđahallamii:</p>
<p><em type="italic">Ášši 50 - 2007. Gohččuma ja áššelisttu dohkkeheapmi. </em></p>
<p>Gohččun ja áššelistu dohkkehuvvuiga čuovvovaš rievdadusain: Egil Olli hálidii ahte ášši 5-km-ráji birra galgá mearriduvvot sierra áššin. Dasa lassin lei direktevra sádden lassiášši bivdokoartašlájiad lasiheami birra.</p>
<p><em type="italic">Ášši 51 - 2007. Geassemánu 14. - 15. b. 2007 stivračoahkkima beavdegirjii dohkkeheapmi. </em></p>
<p>Beavdegirji dohkkehuvvui ovttajienalaččat. Vuolláičállit otná čoahkkima beavdegirjji válljejuvvuiga Erling Fløtten ja Berit Ranveig Nilssen.</p>
<p><em type="italic">Ášši 52 - 2007. Otná čoahkkima beavdegirječálli. </em></p>
<p>Didrik Johannessen válljejuvvui.</p>
<p><em type="italic">Ášši 53-2007. Finnmárkkulága § 24. Sierranas bákkálaš ávkkástallanriekti. </em></p>
<p>Direktevrra mearrádusevttohus:</p>
<p>Go eai gávdno makkárge vásihusaid masa sáhttá hukset, ja go leat gielddat mat galget meannudit ohcamiid, áigu stivra meannudit ášši guvttiin gulaskuddanvuoruin gielddaide. Vuosttaš vuorus gielddaiguin gávnnaha stivra leamen riekta dáhttut sis mearkkašumiid/ árvalusaid friddjadit. Go mearkkašumit/árvalusat leat čohkkejuvvon ja arbeidet, hálida stivra ovtta maŋemus gulaskuddanvuoru vel gielddaiguin ja earáiguin geaidda guoská, mas leat konkrehta mearrádusat gielddaid meannudeapmái ja ohcanárvvoštallamii lága § 24 mielde. Ulbmil lea loahpalaččat gieđahallat mearrádusaid 2008 dálvvi.</p>
<p>Stivrra mearrádus:</p>
<p>Direktevrra mearrádusevttohus ovttajienalaččat mearriduvvon.</p>
<p><em type="italic">Ášši 54 - 2007. FeFo Energiija O/S'a ásaheapmi </em></p>
<p>Direktevra jugii reviderejuvvon ásahandokumeanttaid ja ja FeFo Energiija O/S'a mearrádusaid.</p>
<p>Direktevrra mearrádusevttohus:</p>
<p>FeFo ásaha oasussearvvi FeFo Energiija OS'a nugo ásahandokunmeanttat ja mearrádusat čilgejit.</p>
<p>Fløtten árvalii:</p>
<p>Direktevrra mearrádusevttohus dohkkehuvvo, muhto stivra biddjo dainna lágiin oktii:</p>
<p>Stivrras leat: stivrajođiheaddji: Erling Fløtten, stivralahtut: Jon Meløy ja Berit Ranveig Nilssen</p>
<p>Fløttena evttohus dohkkehuvvui ovttajienalaččat.</p>
<p><em type="italic">Ášši 55 - 2007. Lobáhuššamat - vuogit movt guoddalit diliid mat jáhkkimis leat ráŋggáštahttit. </em></p>
<p>Direktevrra mearrádusevttohus:</p>
<list><p type="listitem">Áššiin main lea ágga jáhkkit ahte leat doaimmat eatnamiin maid Finnmárkku- opmodat eaiggáduššá, ovdamearkka dihte eananvaháguhttimat, bartahuksemat, mássaid váldin jna., ja maidda FeFo ii leat addán lobi, oažžu direktevra fápmudusa árvvoštallat mii galgá váidojuvvot. Jus eahpiduvvo galgá go guoddalit de galgá ságastallat stivra jođiheddjiin. Dakkár áššiin galgá stivra oažžut dieđuid maŋit áiggis.</p>
</list><list><p type="listitem">Jus galgá čuožželahttot ášši de galgá stivra mearridit dán. Dát lea áigeguovdil dušše go leat stuorra rihkkumat ja go lea massán stuorra árvvuid.</p>
</list><list><p type="listitem">Áššit mat maiddái gusket plána- ja huksenlága rihkkumii galget vuosttažettiin čuovvolahttot dán lága mielde. Direktevrra lea dain áššiin gearggus veahkehit gielddaid. Dakkár veahkki sáhttá leat rapporteren, govven ja eará duohta dieđuid fáhten.</p>
<p type="listitem">Dakkár áššiin main gielda ieš ii reagere áigu FeFo árvvoštallat galgá go dilli maiddái guoddaluvvot pbl. rihkkumin.</p>
</list><p>Stivrra mearrádus:</p>
<p>Direktevrra mearrádusevttohus dohkkehuvvui ovttajienalaččatenstemmig vedtatt.</p>
<p><em type="italic">Ášši 56 - 2007. Lassiáš </em><em type="italic">ši. Bivdokoartašlájaid lasiheapmi. </em></p>
<p>Direktevrra mearrádusevttohus:</p>
<p>Stivra bidjá fas johtui koartašlája <span type="quote">”Smávvafuođđobivdu ovtta gielddas”</span> mii bistá olles áigodaga, olbmuide geat ásset Finnmárkkus, mii gusto áigodaga 2007-08, mas lea haddi kr 220.</p>
<p>Stivrra mearrádus:</p>
<p>Direktevrra mearrádusevttohus ovttajienalaččat mearriduvvon.</p>
<p><em type="italic">Ášši 57 - 2007. 5-kilomehtarrádji </em>. </p>
<p>Direktevra buvttii čuovvovaš árvalusa (álgoálggus diehtojuohkinášši):</p>
<p>FeFo ii oainne gildosa oaggut stávrrain ja giehtaváđuin guhkelis go 5 km eret riikaluottas (5-km ráji) vuogas váikkuhangaskaoapmin Finnmárkku guolleriggodagaid seailluheapmái. Dan sivas go ollu buorit guollejávrrit maid báikkálaš olbmot bivdet leat dán ráji siskkobealde. Dasa lassin lea mearrádus earuhit Norgalaččaid geat eai oro Finnmárkkus ja eará olbmuid EEO-guovllu siskkobealde eahpidahtti Finnmárkkulága § 25 ja EEO-šiehtadusa ektui.</p>
<p>FeFo áigu almmatge čuovvut dili dárkilit riggodagaid hárráisihke go guoská smávvafuođđuide ja guliide ja álggahit beaktilis doaimmaid jus lea dárbbašlaš. Doaimmat galget vuhtiiváldit man láhkái iešguhtetge geavaheaddjijoavkkut geavahit riggodaga ja FeFo áigu vuoruhit lagásvuođa riggodahkii. Dasa lassin áigu FeFo nugo daddjo Finnmárkkulága § 1:s deattuhit sámi kultuvrra vuhtiiváldima ja hálddašit ođasmahtti riggodagaid buoremussan fylkka ássiide. Vejolaš doaimmat sáhttet leat ráddjet koartalogu mii lea oažžumis sidjiide geat eai leat finnmárkolaččat ja bivdoearit. Jávrriin mat leat hearkkit dan geažil go leat unnán guolit áigu FeFo árvvoštallat ovdagihtii-várrogas doaimmaid <em type="bold">ovttasráđiid gielddaiguin ja iešguhtetge báikkálaš servodagaiguin </em>sihkkarastin dihte bákki olbmuid vejolašvuođa ávkkástallat vánes riggodagaid. </p>
<p>Egil Olli árvalii ná:</p>
<p>FeFo joatká ovdalaš njuolggadusaid dan hárrái ahte sii geat orrot olgoriikkas dušše besset oaggut 5 km eret Finnmárkku váldoluottain.</p>
<p>Báikkálaš mátkkoštanfitnodagat ožžot obbalaš lobi fievrredit olgoriika astoáigge- guolásteddjiid ráji olggobeallái nu go ovdal.</p>
<p>Direktevrra mearrádusevttohus dohkkehuvvui 3 jienain(Fløtten, Manndal, Bartholdsen) 2 jiena vuostá (Olli, Nilssen).</p>
<p><em type="italic">Ášši 58 - 2007. Muđui. </em></p>
<p>Čoahkkinbáiki golggotmánu 24. - 25. b. šaddá Jergul Astu olggobealde Kárášjoga. Stivra hálida maiddái gohččut preassa ságastallančoahkkimii.</p>
<p>Diehtojuohkináššit :</p>
<p>Áššit main leat sáddejuvvon dokumeanttat:</p>
<list><p type="listitem">Rehketdoalloraporta.</p>
</list><p>Ášši váldui diehtun.</p>
<list><p type="listitem">Ođđa mohtorjohtolatlága gulaskuddan.</p>
</list><p>Stivra maid hálddahus váldá fárrui go bargá viidáseappot loahpalaš evttohusain gulaskuddancealkámuššii.</p>
<p>Momeanttat mat namuhuvvo ledje ea.ea. ahte FeFo oaivvilda mohtorjohtolat galgá čavgejuvvot eambbo bievlan go muohtan, FeFo's ii galgga makkárge hálddašanrolla, gielda galgá leat sierralohpeeiseváldi, stivra dohkkeha dábálaččat ahte ollu gielddat časket oktii lahtuideaset ja ii berre leat dárbbalaš ohcat sierralobi fievrredit ealgagorudiid vulos go lea bivddus.</p>
<p>Direktevra ráhkada evttohusa gulaskuddamii mii sáddejuvvo stivrii gaskaboddosaš</p>
<p>geahčadeapmái addin dihte dieđuid maŋás hálddahussii.</p>
<list><p type="listitem">Eanandoalloeatnamiid vuovdin.</p>
</list><p>Pavel jugii dieđuid. Stivra doahttala áššemeannudanvuogi maid direktevra evttoha, ea.ea. ahte dollojuvvo čoahkkin gaskal FeFo ja eanandoallo- organisašuvnnaid. Ášši váldui muđui diehtun.</p>
<list><p type="listitem">Stáhta loana guhkideapmi.</p>
</list><p>Ášši váldui diehtun.</p>
<list><p type="listitem">Stuorrafuođđobivddu boahttevaš hálddašeapmi.</p>
</list><p>Kollstrøm jugii dieđuid gulaskuddama ovdánanplána birra mii váldui diehtun.</p>
<list><p type="listitem">Notáhta FeFo barttaid birra.</p>
</list><p>Notáhta váldui diehtun. Čujuhuvvo maiddái finademiide mat ledje gos ollu barttat gehččojuvvo.</p>
<list><p type="listitem">NBGS (NJFF) - Smávvafuođđobivdoášši stivramearrádusa váidin</p>
</list><p>Kollstrøm jugii oanehaččat dieđuid váidaga birra. Dát biddjo stivrii gieđahallamii boahtte čoahkkimis. Ášši váldui muđui diehtun.</p>
<list><p type="listitem">Dárkkistanlávdegotti jahkeraporta</p>
</list><p>Ášši váldui diehtun.</p>
<p>Áššit main eai leat sáddejuvvon dokumeanttat</p>
<list><p type="listitem">Diehtojuohkin ohcciid birra almmuhuvvon virggiide.</p>
</list><p>Jođihus jugii dieđuid mat váldojedje diehtun.</p>
<list><p type="listitem">Ruona ruhtajuolludeamit - boahtán ohcamat.</p>
</list><p>Kollstrøm muitalii ahte leat boahtán su. 56 ohcama, dán vuolde ohcamat dain dain organisašuvnnain mat gokčet olles fylkka 4H ja NBGS (NJFF) sin báikkálaš servviid ovddas.</p>
<list><p type="listitem">Árvvoštallanášši - Gilivuona bieggamillorusttegat, Gartefjell.</p>
</list><p>Meløy'as lei diehtojuohkin mii váldui diehtun. Nuorta-Finnmárkku diggegoddi lea gieđahallan árvvoštallanášši gaskal Statkrafta ja FeFo buhtadusa birra bieggafápmohuksema oktavuođas. Duopmu vurdojuvvo celkot 2 - 3 mánu geahčen.</p>
<list><p type="listitem">Rabas bivdoguovllutdige Anárjoga suodjaluvvon meahcis - rahppon eará bivdojoavkkuide go Finnmárkku ássiide.</p>
</list><p>Kollstrøm jugii dieđuid dan birra ahte golbma joavkku Tromssás ja okta Tynsehtas ledje ožžon bivdolobi. Ii lean oktage ohcci Finnmárkkus maŋemus almmuheamis. Ášši váldui diehtun.</p>
<p xml:lang="nob">Refereanta: Didrik Johannessen.</p>
<p>Jorgalan: Anne Kristine Utsi</p>
</body></document>