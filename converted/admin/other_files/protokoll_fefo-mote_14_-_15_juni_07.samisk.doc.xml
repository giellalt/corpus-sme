<document xml:lang="sme" id="no_id"><header><title>Protokoll fra styremøte i Finnmarkseiendommen/Finnmárkku-opmodat 20</title><genre code="admin"/><author><unknown/></author><wordcount>1455</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision$; </version></header>
<body>
<p><em type="bold">Beavdegirji - Finnmarkseiendommen/Finnmárkkuopmodaga stivrračoahkkin geassemánu 14. ja 15 b. 2007:s, Gilivuonas. </em></p>
<p><em type="bold">Čoahkkinbáiki ja áigi: </em></p>
<p>Finnmarkseiendommen/Finnmárkkuopmodat, Gilivuonas. Duorastaga geassemánu 14. b. dii. 12.00 – 19.00. Bearjadaga geassemánu 15. b. dii. 08.30 – 11.00. Dii.11.00 rájes gitta dii. 12.00 rádjái čoahkkinaste FeFo ja sátnejođiheaddji Harald Larsen Davvesiiddas ja doaibmi sátnejođiheaddji Per Carstens Gáŋgaviikas.</p>
<p>Osiin čoahkkimis oassálaste maiddái FeFos dárkkistanlávdegotti lahtut Kristin Normann, Jan Erik Henriksen ja Eva Danielsen Husby.</p>
<p>Dárkkistanlávdegotti jođiheaddji Kristin Normann logaldalai stivrra geatnegasvuođaid ja ovddasvástádusa birra ja áššemeannudannjuolggadusaid birra.</p>
<p>Duorastaga geassemánu 14. b. dii. 17.30 – 19.00 finai stivra Gartefjellet bieggamillorusttegiid geahččame ovttas Statkrafta ovddasteddjiin.</p>
<p><em type="bold">Čoahkkinjođiheaddji: </em></p>
<p xml:lang="nob">Erling Fløtten.</p>
<p><em type="bold">Stivralahtut geat bohte: </em></p>
<p>Egil Olli, Tormod Bartholdsen, Per A. Bæhr ja Inga Manndal.</p>
<p type="title">Geat ledje dieđihuvvon jávkat:</p>
<p>Berit Ranveig Nilssen. Su varrelahttu Lemet-Jon Ivvár ii sáhttán boahtit</p>
<p><em type="bold">Bárgiidáirras: </em></p>
<p xml:lang="nob">Erik Sundland.</p>
<p><em type="bold">Hálddahusas bohte: </em></p>
<p>Direktevra Jon Meløy, veah. direktevra Søren Karlstrøm, opmodathoavda Sverre Pavel, meahcástanhoavda Rolf Kollstrøm, juridihkalaš ráđđeaddi Didrik Johannessen.</p>
<p type="title">Dulkkat</p>
<p>Inger-marie Oskal ja Anne Kristine Utsi.</p>
<p><em type="bold">Áššit gieđahallamii: </em></p>
<p><em type="bold">Ášši 41 - 2007. Gohččuma ja áššelisttu dohkkeheapmi. </em></p>
<p>Ovttajienalaččat dohkkehuvvon.</p>
<p type="title">Ášši 42 - 2007. Njukčamánu 20. ja 21. b. stivračoahkkima ja cuoŋománu 26. b. telefovdnastivračoahkkima beavdegirjji dohkkeheapmi ja vuolláičállin</p>
<p type="title">Beavdegirjjit dohkkehuvvo ovttajienalaččat. Erling Fløtten ja Inga Manndal válljejuvvuiga vuolláičállit Gilivuona čoahkkima beavdegirjji.</p>
<p type="title">Ášši  43 - 2007. Otná čoahkkima beavdegirječálli.</p>
<p>Beavdegirječállin válljejuvvui Didrik Johannessen.</p>
<p><em type="bold">Ášši 44 - 2007. </em><em type="bold">Finnmárkku smávvafuođđobivddu hálddašannjuolgggadusat </em></p>
<p type="title">Direktevrra mearrádusevttohus:</p>
<p><em type="bold">1. Beahcelotti (goahppila/čuvččá) ráfáiduhttin Álttá ja Porsáŋggu gielddain </em></p>
<p>Beahceloddi ráfáiduhtto hálddahuslaččat Álttá ja Porsáŋggu gielddain.</p>
<p><em type="bold">2. Beahceloddebivddu vuoruheapmi bivdiide geat ásset Finnmárkkus dakkár jagiid go lea beahcelottiid šaddu lea vuollin </em></p>
<p>Beahceloddebivdu (goahppila/čuvččá) vuoruhuvvo bivdiide geat ásset Finnmárkkus dakkár jagii go šaddu lea unni. Stivra addá direktevrii fápmudusa bidjat johtui muddemiid dakkár jagiid go lea heajos šaddu. Báikkálaš mátkkoštanealáhus galgá vuhtiiváldot.</p>
<p><em type="bold">3. Rievssatgárdun várrejuvvo olbmuide geat ásset finnmárkkus </em></p>
<p>Rievssat- ja girongárdun lea várrejuvvon olbmuide geat orrot Finnmárkkus.</p>
<p><em type="bold">4. Geahččalit neavvu háddjen dihte bivdiid ja oláhan dihte ceavzilis rievssatávkkástallama, Guovdageainnu suohkanis bivdojagi 2007-08, mii evaluerejuvvo 2008:s. </em></p>
<p>Guovdageainnu suohkan ii juhkkojuvvo guovlluide bivdoáigodaga 2007-08. FeFo álggaha oktavuođa gieldda, gilisearvvi, NJFF, ja boazodoalu ovddasteddjiiguin digáštallan dihte čovdosiid mat heivejit buoremusat háddjet bivdiid. FeFo áigu 2007 čavčča registreret man ollu bivdojuvvo iešguđetge sajis fylkkas, oažžun dihte eambbo duogášdieđuid dan birra gos bivdojuvvo eanemus fylkkas.</p>
<p><em type="bold">4.2 </em><em type="bold">Golbma molssáevttolaš vuogi muddet ávkkástallama borgemánu tákseremiid vuođul </em></p>
<p>Mudden vuhtiiváldin dihte rievssatlogu, dalle go lea unnán šaddu, dáhpáhuvvá beaiveeriid álggahemiin Guovdageainnu suohkanis. Earit mearriduvvojit 01.09.2007 borgemánu tákseremiid vuođul. Earreortnet doaibmá áigodagas 10.09.-24.09.2007 ja guoská buohkaide gos ihkinassii orrot.</p>
<p><em type="bold">5. Ráfáiduhttit rievssatbivddu osiid várjjagis gaskal čáhcesullo ja Várggáha, Anárjogas Kárášjogas ja Stuorroaivvis davábealde Guovdageainnu, áigodagas 2008 gitta 2010 rádjái ovttasráđiid rievssathálddašanprošeavttain (refugiija- iskkádeamit) </em></p>
<p>Direktevra čielggada lagábuidda iešguđetge molssáeavttuid ovttasráđiid suohkaniiguin maidda guoská. Áigemearri čielggadit guovllu lea 01.12.2007.</p>
<p><em type="bold">6. Doaimmat oaččuhit nuoraid álgit smávvafuođđobivdduin </em></p>
<p>Konkrehta plánat ráhkaduvvojit oaččuhan dihte nuoraid bivdit. FeFo sáhttá juohkit doarjagiid oaččuhandoaimmaide ohcama mielde, ruoná ruhtajuolludemiinisguin.</p>
<p><em type="bold">7. </em><em type="bold">Boazodoalu vuhtiiváldin, 3 molssáevttolaš vuogi dahje dáid lotnolas geavaheapmi. </em></p>
<p>7.1. Boazodoallu vuhtiiváldo diehtojuohkimiin boazovettregler ja kárttain mii čájeha bohcco čakčaguohtumiid Finnmárkkus (nugo ovdal).</p>
<p>7.2. Ráhkaduvvo riidokárta mii čájeha čakčaguohtumiid mat leat anus 10.09.-24.09.2007 Guovdageainnu suohkanis. Riidokárta galgá čuovvut bivdokoartta maid oastá Guovdageainnu suohkanii. Ásahuvvo dasa lassin <span type="quote">”boazo-telefovdna”</span> smávvafuođđobivdiide Guovdageainnu suohkanis. Bálvalus addá dieđuid guđe areálaid boazodoallu geavaha ain goasge riidoareálaid siskkobealde guokte vuosttaš vahku bivddus. Ortnet evaluerejuvvo maŋŋil dainna jurdagiin lea go boazodoallu duhtavaš doaimmain ja sáhttá go dán viiddiidit eará osiide fylkkas dárbbu mielde.</p>
<p><em type="bold">8. </em><em type="bold">Mohtorfievrru geavaheami njuolggadusat smávvafuođđobivddu oktavuođas, 2 molssáeavttu </em></p>
<p>Ii beasa bivdit ja fáŋget lagábuidda go 300 mehtara eret iežas bissehuvvon fievrrus, meahccemáđiin beahcevuovdeguovlluin Kárášjogas ja Mátta-Várjjagis.</p>
<p><em type="bold">Muddemiid lágalaš vuođđu lea finnmárkkulága § 27.s ja dáid sáhttá váidit bargo- ja searvádahttindepartementii hálddašanlága mielde. </em></p>
<p type="title">Eará</p>
<p>Stivra álggaha áigodatkoartta gielddaid várás smávvafuođđobivdiide geat orrot olggobealde finnmárkku, mii lea fámus 25.09.07 rájes gitta 15.03.08 rádjái. Haddi lea kr 700,- mii lea lihkka ollu go gielddaid vahkkokoarta vuosttaš guokte vahku.</p>
<p><em type="bold">Stivrra mearrádus: </em></p>
<p>Direktevrra mearrádusevttohus dohkkehuvvui ovttajienalaččat.</p>
<p type="title">Ášši 45 –07. Ruoná ruhtajuolludeamit – Meahcástallan Finnmárkkus</p>
<p type="title">Direktevrra mearrádusevttohus:</p>
<p type="title">Ruoná ruđa njuolggadusat.</p>
<p type="title">Ulbmil:</p>
<p>FeFo ruhta galgá veahkehit lassánahttit meahcástallama Finnmárkkus. Doarjja addo doaimmaide luonddus. Doarjja ásahit ja doaimmahit fysalaš rusttegiid ii addo dábálaččat.</p>
<p>Doaimmat mat ovddidit bearašustitlaš ja beaivválaš meahcástallama, ássanguovlluid lahká vuoruhuvvojit. Dasa lassin vuoruhuvvojit doaimmat mat ovddidit meahcástallama joavkkuin main leat earenoamáš dárbbut.</p>
<p>Ovdamearkkat makkár doaimmat sáhttet oažžut doarjaga</p>
<list><p type="listitem">vázzinláhtuid merken, tuvraorienteren, tuvrakárttat ja dakkáraččat</p>
<p type="listitem">olgoáibmocampemat mánáide ja nuoraide</p>
<p type="listitem">vázzimat meahcis ja čuoigamat</p>
<p type="listitem">bivdo-, guolástan-, ja meahcástallankurssat.</p>
</list><p type="title">Geat sáhttet ohcat</p>
<p>Eaktudáhtolaš ovttastusat ja searvvit, beroštumisearvvit, gilisearvvit jna. Organisašuvnnat main leat báikkálaš searvvit eanet go 5 gielddas Finnmárkkus, sáhttet ohcat doarjaga doaimmaide báikkálaš searvviset ovdddas.</p>
<p type="title">Ohcanvuohkit</p>
<p>Ohcan sáddejuvvo sierra skoviin. Ohcamat galget leat siste ovdal cuoŋománu 15. b.</p>
<p>2007:s biddjo áigemearri ohcat 3 vahku maŋŋil go lea almmuhuvvon.</p>
<p type="title" xml:lang="nob">Ohcan - rapporteren</p>
<p>Ohcamis galgá leat obbalaš bušeahtta, mas iežasoassi/dugnad spesifiseres. FeFo sáhttá addit doarjaga gittal 50% rádjái obbalaš bušeahtas. Doarjja mákso go lea juolluduvvon.  Ohcci galgá buktit álkis raportta oktan doaimma govaiguin maŋŋil. Raportta áigemearri lea 01.12 dan jagi go lea ožžon juolludeami.</p>
<p>Mearrádusaid mat gusket ruoná ruhtajuolludemiide ii leat vejolaš váidit.</p>
<p>Inga Manndal evttohii ahte maŋemus sárggis bajilčállaga  <em type="italic"><span type="quote">”ovdamearkkan makkár doaimmaide sáhttá oažžut doarjaga”</span>  </em>galgá čuodjat:  </p>
<list><p type="listitem">Bivdo- guolásteami-, ja meahcástallankurssat ja oahpahus mat earenoamážit deattuhit nieiddaid oláhanjoavkun.  <em type="italic"> </em></p>
</list><p><em type="bold">Stivrra mearrádus: </em></p>
<p>Direktevrra mearrádusevttohus oktan Manndala lassiárvalusain mearriduvvui ovttajienalaččat.</p>
<p><em type="bold">Ášši 46 – 07. Bovdehus searvat mieleaiggádin Sarves A/S:ii </em></p>
<p>Stivrra ovttajienalaš mearrádus:</p>
<p>FeFo ii váldde vuostá Sarves A/S:a bovdejumi leat mieleaiggát.</p>
<p><em type="bold">Ášši 47 – 07. </em><em type="bold">Eanandoalloareálaid oastima vuogit. </em> </p>
<p><em type="bold">Direktevrra mearrádusevttohus: </em></p>
<p>Stivra bidjá čuovvovaš njuolggadusaid vuođđun eanandoalloeatnamiid oastimii.</p>
<list><p type="listitem"><span>Doaibmavisttiid areálaid mat leat aktiivvalaš geavahusas sáhttá vuovdit. Sáhttá juohkit sierra areála opmodagaide mat leat visttit. Seamma guoská areálaide maidda galgá huksejuvvot.  </span></p>
</list><list><p type="listitem"><span>Eanandoalloeana mii lea geavahusas mas lea rádji váldodollui ja mii ain boahtá leat nu boahtte áiggis, ii vuvdojuvvo, muhto láigohuvvo. Seamma guoská guovlluide mat leat lahká čoahkkebáikki main jáhkkimis lea stuorra ekonomalaš árvu ja areálaide main ii leat rádji váldodollui.  </span></p>
</list><list><p type="listitem"><span>Unnit areálaid vuovdin buoridan dihte arronderema lea lohpi. </span></p>
</list><list><p type="listitem"><span>Doalu orrunviste- ja doaibmavisteareálat mat eai leat šat anus dahje leat ávdimin sáhttet láigohuvvot, muhto eai vuvdojuvvot. </span></p>
</list><list><p type="listitem"><span>Iešguđetlágán parseallat/mihtideami mat eai leat doaimmas galget celkot eret. Vuovdin dahje viidáseappot láigoheapmi ii leat lohpi.  </span></p>
</list><list><p type="listitem"><span>Huksensajiid/areálaid juohkin astoáiggebarttaide ja sullásaččaide eanandoallo- </span></p>
</list><p type="title">eatnamiin mat láigohuvvojit (areálaid láigoheapmi mat leat gildojuvvon huksemis) ii leat lohpi.</p>
<p><em type="bold">Stivrra mearrádus: </em></p>
<p>Direktevrra mearrádusevttohus ovttajienalaččat dohkkehuvvon.</p>
<p><em type="bold">Ášši 48 – 07. Válddi addin mearridit Finnmárkkuopmodaga stivrras Finnmárkkuopmodaga direktevrii. </em></p>
<p><em type="bold">Direktevrra mearrádusevttohus: </em></p>
<list><p type="listitem">Direktevrii addo váldi ásahit/virgádit organisašuvnna nu ahte FeFo álo nágoda čoavdit bargguidis mat leat jođus.</p>
</list><list><p type="listitem">Direktevrii addo fápmudus vuovdit opmodagaid ja lonuhit opmodaga eará opmodagain ruhtaráji siskkobealde mii lea 5 mill NOR. Jus guovlu oláha hatti mii lea badjelis go ruhtarádji maŋŋil šiehtadallamiid lea direktevrras šiehtadanváldi, jus stivra dohkkeha hatti.</p>
</list><list><p type="listitem">Direktevrii addo váldi buktit cealkámuša rogganlohpeáššiin báktedoaibmalága § 22 mielde.</p>
</list><list><p type="listitem">Go guoská ođasmahtekeahtes minerálaid roggamii oažžu direktevra fápmudusa addit ohcanlobi ja lobi geahččalandoaimmaide. Direktevra oažžu maiddái fápmudusa šiehtadit doaibmalobi, jus stivra dohkkeha dán.</p>
</list><list><p type="listitem">Direktevrii addo váldi gieđahallat gollebassanohcamiid.</p>
</list><list><p type="listitem">Direktevrii addo váldi šiehtadit biegga- ja čáhcefápmorusttegiid. Šiehtadusat galget dahkkot jus stivra dohkkeha dan.</p>
</list><list><p type="listitem">Direktevra oažžu fápmudusa searvat bealálašovddasteaddjin riekteáššiin. Dát váldi sáhttá addot viidáseappot earáide.</p>
</list><list><p type="listitem">Ráŋl. § 79 1.lađas 2. čuokkis addá direktevrii válddi gáibidit áššečuožželahttima áššiin ráŋ. 396 mielde.</p>
</list><p>Direktevra gesii 7. ja 8. čuoggá čoahkkimis dan sivas go lei eahpesihkar leago lohpi addit válddi viidáseappot.</p>
<p><em type="bold">Stivrra mearrádus: </em></p>
<p>Direktevrra mearrádusevttohus, 1. čuoggás 6. čuoggái, mearriduvvui ovttajienalaččat.</p>
<p><em type="bold">Diehtoáššit </em></p>
<list><p type="listitem">Bargu njuolggadusaiguin finnmárkkulágas § 24 2.lađđasa mielde gielddaid gieđahallama ja árvvoštallama áššiin mat gusket earenoamáš riektái ávkkástallat ođasmuvvi riggodagaid báikkálaččat.</p>
</list><p>Rolf Kollstrøm muitalii ahte ovddiduvvo ášši borgemánu stivračoahkkimis. Dasto sáddejuvvo ášši gulaskuddamii ja gieđahallo loahpalaččat juovlamánu čoahkkimis, nu ahte gielddat sáhttet mearrádusa dahkat 2008 giđa. Ášši váldui mearkkašupmin.</p>
<list><p type="listitem">Álttá vuovdetáksta, fálaldat (eah.almm.)</p>
</list><p>Meløy jugii dieđuid. Ášši váldui mearkkašupmin</p>
<list><p type="listitem">Ovttasbargošiehtadus iNatur’ain.</p>
</list><p>Kollstrøm muitalii ee. ahte lei leamaš čoahkkin iNatur’ain. Ášši váldui mearkkašupmin.</p>
<list><p type="listitem">Ovttasbargošiehtadus SNO’in.</p>
</list><p>Kollstrøm jugii dieđuid. Ášši váldui mearkkašupmin.</p>
<list><p type="listitem">Davvesiidda ohcamat. Čuovggaid bidjan Finnkjerkai ja sámi lávvosaji ásaheapmi luoddagurrii Oksevågii.</p>
</list><p>Pavel jugii dieđuid. Inga Manndal dáhtui váldit vuhtii sanitearadiliid. Ášši váldui diehtun.</p>
<list><p type="listitem">Luossasaji juolludeapmi Arnt Ring’ii.</p>
</list><p>Meløy jugii dieđuid. Stivra lei ovttaoaivilis ahte hálddáhus ráhkada reiveevttohusa Ringii mii čájehuvvo stivrii ovdal go sáddejuvvo. Ášši váldui mearkkašupmin.</p>
<p>Diehtoášši oktavuođas luossasaji juolludeami birra Arnt Ringii dovddahii stivra ahte dakkár áššiid mat galget mearriduvvot ii heive ollinge gieđahallat telefovdnačoahkkimiin.</p>
<list><p type="listitem" xml:lang="nob">Hjalmar Harila – sávzaguohtun Ánnejogas.</p>
</list><p>Pavel jugii oanehaččat dieđuid ášši ja Justisdepartemeantta láhkaossodaga reivve birra FeFos lobi birra muddet guohtunrievtti. Ášši váldui mearkkašupmin.</p>
<list><p type="listitem">Fálaldat Mátta-Várjjagii oastit Skytterhusváris (eah.almm.)</p>
</list><p>Pavel jugii dieđuid. Ášši váldui mearkkašupmin.</p>
<list><p type="listitem">Diehtojuohkin stevdnema birra Roži-áššis (u.off.)</p>
</list><p>Meløy jugii dieđuid. Ášši váldui mearkkašupmin.</p>
<list><p type="listitem">Guovžabivdu – vejolaš bivddu organiseren čakčat.</p>
</list><p>Kollstrøma jugii dieđuid. Ášši lea váldon mearkkašupmin.</p>
<list><p type="listitem">Mássaváldima stivrenvuogit (eah.almm.)</p>
</list><p>Meløy jugii dieđuid. Ášši váldui mearkkašupmin.</p>
<list><p type="listitem">Ekonomiijaraporta, dán vuolde loatna Norges Bank’as.</p>
</list><p>Karlstrøm jugii dieđuid. Ášši váldui mearkkašupmin.</p>
<p><em type="bold">Čoahkkáigeassu čoahkkimis gaskal FeFo ja Davvesiidda sátnejođiheaddji ja Gáŋgaviika doaibmi sátnejođiheaddji. </em></p>
<p>Dat mii earenoamážit ságastallui lei gielddaplánaid areálaoasi ođasmahttin, dán vuolde fáttat nugo mátkkoštanealáhus, bieggafápmu/energiija, bartaguovlluid plánen, skohterláhtut, gilvváguollerusttegat ja oljju ja gássa fievrredeapmi gáddái.</p>
<p>Gaŋgaviika gildii guoskkai earenoamážit ahte váilevaš fágaolbmot teknihkalaš etáhtas dahket areálaplánema váttisin.</p>
<p xml:lang="nob">Refereanta: Didrik Johannessen.</p>
<p>Jorgalan: Anne Kristine Utsi </p>
</body></document>
