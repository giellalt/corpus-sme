<document xml:lang="sme" id="no_id"><header><title> 
Protokoll fra styremøte i Finnmarkseiendommen/Finnmárkku-opmodat (FeFo) Jergul Astu, 24
</title><genre code="admin"/><author><unknown/></author><translator><person firstname="Ánne Ristiinná Eira" lastname="Utsi" sex="f" born="" nationality="NO"/></translator><wordcount>935</wordcount><conversion_status type="standard"/><availability><free/></availability><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision$; </version></header><body><p>Beavdegirji - Finnmarkseiendommen/Finnmárkkuopmodaga (FeFo) stivrra čoahkkin, Jergul Astus, golggotmánu 24. ja 25 b. 2007.</p>
<p><em type="bold">Čoahkkinbáiki ja čoahkkináigi: </em></p>
<p>Jergul Astu gaskavahku golggotmánu 24. beaivvi dii. 12.00 rájes gitta duorastahkii golggotmánu 25. beaivvi rádjái 2007 dii. 13.00 rádjái.</p>
<p>Gaskavahku dii. 13.00 - 15.00 dollui čoahkkin NGI'in (Norges geologiske undersøkelser) ja Bedriftskompetanse Finnmarkain Finnmárkku málbma- ja minerálaindustriija ealáhusovdánahttin-vejolašvuođaid rapportta birra Morten Often, NGI (NGU, Rune Rautio, Bedriftskompetanse, ja Bernt Holst, NORUT Alta, bokte.</p>
<p>Juhkkojuvvo dieđut valljodagaid birra mat gávdnojit ja vejolašvuođaid birra mat leat Finnmárkkus. Bedriftskompetanse A/S lea ráhkadeame prošeaktaplána FeFo'i viidáseappot bargui valljodagaiguin.</p>
<p>Gaskavahku dii. 15.30 - 16.30 dollojuvvui čoahkkin Finnmárkku boanddaidservviin (Finnmark bondelag) jođiheaddji Fred Johnsena ja Viktoria Andersena bokte ja Finnmárkku boanddaid- ja smávvadálolaččaid servviin (Finnmark bonde- og småbrukarlag) jođiheaddji Gunnar Johnsena bokte.</p>
<p>Boanddaidsearvvit čilgejedje ahte eanandoalloealáhus dađis rievdá ja ahte doalloovttadagat sturrot ja vátnot. Ja earenoamážit leat guhkesáigásaš láigošiehtadusat ja váttisvuođat mat leat čadnon buolvamolsumiidda FeFo ovddasvástádus.</p>
<p>Ovddasteaddjit ledje duhtávaččat čoahkkimiin ja ledje ovttamielalaččat ahte ulbmil lea ahte gilvojuvvon eatnamis galgá leat doaibma.</p>
<p>Ealáhusa organisašuvnnat ja FeFo galgaba fargga boahtteáiggis deaivvadit geahčadit FeFo njuoggadusaid go láigoha eanandoalloeatnamiid ja makkár oktavuođain sáhttá vuovdit.</p>
<p><em type="bold">Čoahkkinjođiheaddji: </em></p>
<p>Stivrajođiheaddji Erling Fløtten.</p>
<p><em type="bold">Stivralahtut geat bohte: </em></p>
<p>Josef Vedhugnes, Tormod Bartholdsen, Berit Ranveig Nilssen, Inga Manndal ja Per A. Bæhr.</p>
<p><em type="bold">B </em><em type="bold">argiidáirras: </em></p>
<p>Erik Sundland.</p>
<p><em type="bold">Hálddahusas: </em></p>
<p>Direktevra Jon Meløy, veah. direktevra Søren Karlstrøm, opmodathoavda Sverre Pavel, meahcástan-hoavda Rolf Kollstrøm, juridihkalaš ráđđeaddi opmodatsuorggis, Didrik Johannessen, diehtojuohkki ja servodatgulahalli Sárá Márjá Magga ja giellakonsuleanta Anne Kristine Utsi.</p>
<p><em type="bold">Dulka </em></p>
<p>Inger-marie Oskal.</p>
<p>Áššit gieđahallamii:</p>
<p><em type="italic">Ášši 59 - 2007. Gohččuma ja áššelisttu dohkkeheapmi. </em></p>
<p>Gohččun ja áššelistu dohkkehuvvuiga.</p>
<p><em type="italic">Ášši 60 - 2007. Borgemánu 14. - 15. b. 2007 stivračoahk </em><em type="italic">kima beavdegirjii dohkkeheapmi. </em></p>
<p>Beavdegirji dohkkehuvvui ovttajienalaččat. Erling Fløtten ja Berit Ranveig Nilssen válljejuvvuiga vuolláičállit otná čoahkkima beavdegirjji.</p>
<p><em type="italic">Ášši 61 - 2007. Otná čoahkkima beavdegirječálli. </em></p>
<p>Beavdegirječállin válljejuvvui Didrik Johannessen.</p>
<p><em type="italic">Ášši 62 - 2007. FeFo gulaskuddancealkámuš ođđa mohtorjohtolatláhkii maid LD (DN) lea evttohan. </em></p>
<p><em type="italic">Direktevrra mearrádusevttohus: </em></p>
<p>FeFo mearrida cealkámuša ođđa láhkii mohtorjohtoleami várás meahcis maid LD (DN) lea evttohan nugo lea dán áššečilgehusas.</p>
<p>Stivrra gieđahallamis evttohuvvojedje čuovvovaš rievdadusat mearrádusevttohussii:</p>
<p>1. čuoggái:</p>
<p>2. čálagurgadas 2. cealkka: <span type="quote">”Gieldda ássit”</span> rievdaduvvo <span type="quote">”fylkka ássin”</span>. 3. cealkagis rievdaduvvo <span type="quote">”báikkálaš olbmuid vejolašvuohta”</span> <span type="quote">”fylkka vejolašvuohtan”</span>. 3. čálagurgadas hilgásuvvo.</p>
<p>4. čuoggái:</p>
<p>7.cealkka galgá leat: ”Eará gažaldagat mat eai leat árvvoštallon leat bievlaláhtuid leaktorájit ja deaddorájit.”</p>
<p>5. čuoggái:</p>
<p>3. čálagurgadas 2.cealkka galgá čuodjat: <span type="quote">”FeFo áigu almmatge ávžžuhit ahte mohtorjohtolat dohkkehuvvon bievlaláhtuin arbevirolaš ávkkástallama oktavuođas viessodárbbuide lea lobálaš. Dávjá leat ávkkástallamis guhkes historjjálaš ruohttasat mas luondduvalljodagat nugo luopmanat ja guolli fievrreduvvojedje ruoktot heasttain. FeFo áigu danne ávžžuhit ahte gielddat ožžot lága vuođul addit sierralobi johtalit mohtorfievrruiguin ásahuvvon vuodjinluottain guolásteami, lupmema ja eará luondduvalljodagaid ávkkástallama várás viessodárbbuide”</span>. Cealkaga: ”Dán oktavuođas….” rájes: nugo mearrádusevttohus.</p>
<p><em type="italic">Stivrra mearrádus: </em></p>
<p>Direktevrra mearrádusevttohus oktan evttohuvvon rievdadusaiguin mearriduvvui ovttajienalaččat.</p>
<p><em type="italic">Ášši 63 - 2007. NJFF váidda Finnmárkku smávvafuođđobivddu njuolggadusaide. </em></p>
<p>Direktevrra mearrádusevttohus:</p>
<p>FeFo stivra ii vuhtiiváldde Norgga Bivdiid- ja guolásteaddjisearvvi (Norges Jeger- og Fiskerforbund) váidaga.</p>
<p>Stivra doalaha 2. čuoggá Finnmárkku smávvafuođđobivddu njuolggadusain mii čuodjá ná:</p>
<p>”Beahceloddebivdu vuoruhuvvo bivdiide geat ásset Finnmárkkus dakkár jagiid go lea unnán šaddu. Stivra addá direktevrii fápmudusa álggahit muddemiid dakkár jagiid go leat unnán rievssatčivggat. Báikkálaš mátkkoštanealáhus galgá váldot vuhtii.”</p>
<p>Stivra oaidná riektan vuoruhit fylkka iežas bivdiid og smávvafuođđuid valljodatboahtu lea vuollin. Go lea valljodatvátni fertejit sii geain lea vuoigatvuohta mannat ovddabeallái sin geain lea lohpi. Stivra čujuha finnmárkkulága ulbmil paragráfii mas ee. daddjo ahte valljodagat galget hálddašuvvot fylkka ássiide buorrin, ja lága § 27 6.lađđasii gos ee. daddjo ahte galgá muttolaččat vuhtiiváldit iešguđetge geavaheaddjejoavkku valljodatgeavaheami.</p>
<p>Ášši sáddejuvvo Bargo- ja searvádahttindepartementii loahpalaš mearrideapmái.</p>
<p>Stivrra mearrádus:</p>
<p>Direktevrra mearrádusevttohus ovttajienalaččat dohkkehuvvon.</p>
<p><em type="italic">Ášši 64 - 2007. Stuorrafuođđobivddu gulaskuddandokumeanta. </em></p>
<p>Direktevrra mearrádusevttohus:</p>
<p>Stivra bivdá sáddet stuorrafuođđobivddu doaimmaheami gulaskuddamii, nu go direktevra evttohus lea.</p>
<p>Stivrra mearrádus:</p>
<p>Stivra bivdá sáddet stuorrafuođđobivddu doaimmaheami gulaskuddamii, nu go direktevra evttohus lea ja daiguin rievdadusaiguin ja lasáhusaiguin maid stivra mearridii.</p>
<p><em type="italic">Ášši 65 - 2007. Ii leat almmolaš. </em></p>
<p>Direktevrra mearrádusevttohus ovttajienalaččat dohkkehuvvon.</p>
<p><em type="italic">Ášši 66 - 2007. Evttohuvvon čoahkkinplána 2008. </em></p>
<p>Stivrra mearrádus:</p>
<list><p type="listitem">Guovvamánu 21. - 22. b. Leavnnjas. Oktan čoahkkimiin fylkkasátnejođiheddjiin ja sámedikkepresideanttain.</p>
<p type="listitem">Cuoŋománu 1. - 2. b. Álttás. Luossasadjeváidagat + čoahkkin Statskoga stivrrain ja oktasaš gaskabeaivvit cuoŋománu 1. b.</p>
<p type="listitem">Geassemánu 10. - 11. b. Hasvik</p>
<p type="listitem">3. -  4. sept. i Laggo</p>
<p type="listitem">Golggotmánu 22. - 23. b. Guovdageainnus</p>
<p type="listitem">Juovlamánu 10. - 11. b. Čáhcesullos</p>
</list><p><em type="italic">Ášši 67 - 2007. Ii leat almmolaš. </em></p>
<p>Stivrra mearrádus:</p>
<p>Direktevrra divoduvvon mearrádusevttohus ovttajienalaččat dohkkehuvvon.</p>
<p><em type="italic">Ášši 68 - 2007. Muđui. </em></p>
<p><em type="italic">Guo. Rohči-áššái. </em></p>
<p>Josef Vedhugnes evttohii čuovvovaččat:</p>
<p>FeFo stivra čujuha advokáhttafitnodaga Per A. Amundsena reivii mas lea dáhton 23.10.07.</p>
<p>FeFo stivra mearrida álggahit soabahusšiehtadallamiid maid ulbmil lea loahpahit ášši ja ásahit eananláigohanšiehtadusa visttiide dnr. 21, gnr. 206 Porsáŋggu gielddas.</p>
<p>Oasehasat mákset iežaset áššegoluid mat leat gártan maŋŋil 01.07.06 ja ovdalaš áššegoluid mat leat gártan ovdal 01.07.06 eai guoskka FeFo'i.</p>
<p>Evttohusa dorjo: Vedhugnes ja Nilssen.</p>
<p>Evttohusa vuosttildedje: Fløtten, Bartholdsen, Manndal ja Bæhr.</p>
<p><em type="italic">Stivrra mearrádus: </em></p>
<p>Vedhugnesa evttohus hilgojuvvui.</p>
<p>Diehtojuohkináššit</p>
<list><p type="listitem">Ekonomalaš raporta 30.09.2007.</p>
</list><p>Ášši váldui diehtun.</p>
<list><p type="listitem">Gulaskuddanreive mii guoská finnmarkkulága § 24:i, gč. ášši 53 - 2007.</p>
</list><p>Ášši váldui diehtun.</p>
<list><p type="listitem">420 kV-fápmojođas Báhccavuonas - Hammerfestii.</p>
</list><p>Ášši váldui diehtun. Dasa lassin bivddii stivra ahte buot čálalaš materiálain maid FeFo boahtte áiggis ráhkada berre geahččalit dárogiel ja sámegiel teavstta buohtalaga seamma siiddus nugo lei dahkkon Statneahta (Statnett) notáhtas.</p>
<list><p type="listitem">NBGS (NJFF) Tromssá, miellahttobláđđi nr. 2 2007. Kopiija bláđi váldoartihkalis.</p>
</list><p>Ášši váldui diehtun.</p>
<list><p type="listitem">2007 boazotelefuvnna evaluerenčoahkkima referáhta.</p>
</list><p>Ášši váldui diehtun.</p>
<list><p type="listitem">Direktevrra luossačážádat forpáktema doarjjajuolludeami njuolggadusat.</p>
</list><p>Ášši váldui diehtun.</p>
<list><p type="listitem">Ruoná ruhtadoarjagat - diehtojuohkin juolludemiid birra.</p>
</list><p>Ášši váldui diehtun. Stivra bivddii ráhkadit preassadieđáhusa dán birra.</p>
<list><p type="listitem">Ii leat almmolaš.</p>
</list><p>Ášši váldui diehtun. Dasa lassin mearridii sitvra ahte galget dollot álbmotčoahkkimat ná:</p>
<p>Duorastaga 08.11 dii. 18.00 - 21.00 Hammerfeasttas mas lea váldofádda ealáhus. Vuossárgga 12.11 dii. 18.00 - 21.00 Čáhcesullos mas lea váldofádda opmodat. Duorastaga 15.11 dii. 18.00 -21.00 Kárášjogas mas lea váldofádda meahcásteapmi.</p>
<p>Refereanta: Didrik Johannessen</p>
<p>Jorgalan: Anne Kristine Utsi</p>
</body></document>
