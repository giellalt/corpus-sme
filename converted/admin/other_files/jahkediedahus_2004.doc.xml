<document xml:lang="sme" id="no_id">
  <header>
    <title> 
SÁMI GIELLAGUOVDDÁŽA JAHKEDIEĐÁHUS JAGI 2002 
</title>
    <genre code="admin"/>
    <author>
      <unknown/>
    </author>
    <wordcount>3259</wordcount>
    <conversion_status type="standard"/>
    <availability>
      <free/>
    </availability>
    <submitter name="Lene Antonsen" email="lene.antonsen@uit.no"/>
    <multilingual>
      <language xml:lang="nob"/>
    </multilingual>
    <metadata>
      <uncomplete/>
    </metadata>
    <version>XSLtemplate  1.14 ; file-specific xsl  $Revision: 1.5 $; common.xsl  $Revision: 154948 $; </version>
  </header>
  <body>
    <p>
      <em type="bold">S </em>
      <em type="bold">ámi Giellaguovddáža jahkedieđáhus </em>
      <em type="bold">2004 </em>
    </p>
    <p>
      <em type="bold">- </em>
      <em type="bold">Gáivuona suohkan </em>
    </p>
    <p>Sámi Giellaguovddáš lea Gáivuona suohkana ossodat. Giellaguovddáža stivrenjoavkkus lea golbma lahtu. Áššit maid stivrenjoavku gieđahallá, mannet sámepolitihkalaš lávdegoddái, ja de ovdagoddái loahpalaš dohkkeheapmái.</p>
    <p>Stivrenjoavku lea doallan golbma čoahkkima ja gieđahallan 9 ášši.</p>
    <p>Lahtut: Bjørn Inge Mo, sátnejođiheaddji</p>
    <p>Kristin Vatnelid-Johansen gean sadjái bođii Liv Rundberg, kulturskuvlla rektor</p>
    <p>(18.6.04 rájes).</p>
    <p>Mary Mikalsen Trollvik, sámepolitihkalaš lávdegotti lahttu</p>
    <p>Várrelahtut leat leamaš: Karl Idar Berg, Åge B. Pedersen ja Rita Lindvall.</p>
    <p>
      <em type="bold">Geográfalaš doaibmaguovlu </em>
    </p>
    <p>
      <em type="bold">Gáivuona Sámi Giellaguovddáš galgá ovttas iežá giellaguovddážiiguin lea </em>
      <em type="bold">hti </em>
      <em type="bold">t oahpahus- ja máhttoguovddáš </em>
      <em type="bold">Norgga </em>
      <em type="bold">ja D </em>
      <em type="bold">avvikal </em>
      <em type="bold">ohta sámi guovlluis ovddas </em>
      <em type="bold">. Gáivuona suohkan máksá min goluid, ja mis leat eanaš doaimmat Gáivuonas, muhto min gursaoasseváldit bohtet miehtá Davvi-Sámi, ja mii leat maid ovttasbargan julevsámi ásahusain. Mii leat ožžon doarjaga Romssa fylkkasuohkanis maid mii erenoamážit geavahit viiddidit min doaibmaguovllu Gáivuona suohkana ol </em>
      <em type="bold">g </em>
      <em type="bold">gobeallái. </em>
    </p>
    <p>
      <em type="bold">Sámi Giellaguovddáš ja Ája sámi guovddáš </em>
    </p>
    <p>Mii láigohit lanjaid Ája sámi guovddážis, muhto mis leat maid golbma ovttasbargo-soahpamuša: Sámegiela geavaheami nannen guovddáža siskkálbealde ja olggosguvlui, giellaveahkki prošektii bidjat sámegiel báikenamaid internehttii ja <span type="quote">”Sámegiella ja duodji”</span>-oahpu čađaheapmái.</p>
    <p xml:lang="nob">
      <em type="bold">RUHTADEAPMI </em>
    </p>
    <p>Sámediggi juolludii 450.000 ru. Gáivuona suohkan attii 495.000 ru. Lassin mii oaččuimet rávesolbmuid oahpahusdoarjaga SOLas, 25.000 ru. Diniimet muđuid sullii 40.000,- ru, ee. jorgalanbargguin. Romssa fylkkasuohkanis lea ovttasbargosoahpamuša Sámedikkiin, ja dan olis Romssa fylkkasuohkan juolludii minsii 200.000 ru.</p>
    <p>Submi maid oažžut njuolgga Sámedikkis geahpeduvvo fas guovttegielalašvuođa ruđain mat juolluduvvojit Gáivuona suohkanii. Sámedikki juolludeapmi adnojuvvo doaimmaide Gáivuona suohkanis, ja fálaldagat suohkana olggobealde ruhtaduvvojit iežáládje.</p>
    <p>Skuvlajagi 2004/05 mii fállat <span type="quote">“Sámegiella ja duodji”</span><span type="quote">”-oahpu heivehuvvon oahpaheddjiide, mas leat 30 lohkančuoggá. Máŋga jagi lea leamaš stuora beroštupmi Sámi Allaskuvlla duodjefálaldahkii, muhto maid frustrašuvdna danne go máŋggas leat dovdan iežaset hilgojuvvon go eai máhte sámegiela. “Sámegiella ja duodji”</span><span type="quote">“Sámegiella ja duodji”</span> lea buorre fálaldat oahpaheddjiide sámi váldoguovlluid olggobealde. Oahpadettiin duoji sii maid ohppet sámegiela. Sámi Allaskuvllas lea fágalaš ovddasvástadus, muhto Gáivuona suohkan ferte ruhtadit fálaldaga. Sámediggi hilggui ohcama oažžut doarjaga danne go eai hálidan ruhtadit oahpahusa. Gáivuona suohkan mearridii dattetge bidjat oahpu johtui. Mii oažžut 20.000 ru rávesolbmuiddoarjjan, ja juohke studeanta máksá 2000 ru oahppodivan. Gáivuona suohkan máská 196.000 ru. Dasa lassin máksá suohkan čieža studeantta vikáragoluid.</p>
    <p xml:lang="nob">
      <em type="bold">BARGIT </em>
    </p>
    <p>
      <em type="bold">Mis leat leamaš 2 </em>
      <em type="bold">bistevaš </em>
      <em type="bold">virggi </em>
      <em type="bold">, dasa lassin bohtet prošeaktavirgi ja engašemeanttat </em>
      <em type="bold">. </em>
      <em type="bold">Oktiigait dát leat dahkan su. 3 virggi jagi 2004. Dát leat bargan min ovddas </em>
      <em type="bold">: </em>
    </p>
    <p>Lene Antonsen, ossodatjođiheaddji</p>
    <p>Kjellaug Isaksen, giellamielbargi/prošeaktabargi</p>
    <p>Lars-Joar Halonen, giellamielbargi 9.8.04 rájes</p>
    <p>Jorunn Løkvold, prošeaktabargi 11.8-31.12.04, 65 % virgi</p>
    <p>Judith Solberg, engašemeanta 1.9-31.12.04 25 % virgi</p>
    <p>Aimo West, engašemeanta diibmolisttu mielde</p>
    <p>Hildur Larsen, gursaoahpaheaddji Návuonas</p>
    <p>Karen Kemi Nyheim, gursaoahpaheaddji Omasvuonas</p>
    <p>Gry Fors ja Per Andersen. Ája ja Sámi Giellaguovddáš leat daid engašeren oahpahit duoji allaskuvlaoahpus.</p>
    <p>Báikkálaš giellaveahkit:</p>
    <p xml:lang="nob">Harry Solhaug</p>
    <p xml:lang="nob">Oliva Nilsen</p>
    <p xml:lang="nob">Mary Mikalsen Trollvik</p>
    <p>Karin M. Utsi</p>
    <p xml:lang="nob">Inger Elen Bål</p>
    <p xml:lang="nob">Hilma Nilsen</p>
    <p xml:lang="nob">Tor Nilsen</p>
    <p>Resursaolbmot muđuid: Per Lyngstad, Odd Solberg</p>
    <p xml:lang="nob">
      <em type="bold">LANJAT JA RUSTTEGAT </em>
    </p>
    <p>Mii oaččuimet ođđa kantuvrraid Ádjaga váldogearddis njukčamánu rájes. Vaikko ain lea gárži, de mis leat dál guokte sierra kantuvrra ja dat buorida min bargodili. Dasa lassin mii leat gaskkohaga luoikkahan kantursaji Davvi-Romssa Museas. Mii illudit dasa ahte Ádjaga nuppi oassehuksen válbmana 2005 geasi.</p>
    <p>Mii leat oastán ođđa dihtora, čállinbeavddi jnv. danne go mis leat leamaš eanet bargit. Mii leat maid oastán duodjereaidduid <span type="quote">”Sámegiella ja duodji”</span>-oahpu oktavuođas. Reaidduid mii sáhttit maŋŋil luoikat skuvllaide ja servviide.</p>
    <p>Muhtun bargit Ádjagis leat sámegielagat, ja dat máksá olu vaikko mii sávašeimmet ahte gaikkat máhtešedje sámegiela. Lunddolaš sámegielat biras nannešii min oahpahusa. Mii hálidivččiimet ahte olles Ája šaddašii sámegielat arenan - arena gos maid <span type="quote">“ođđa”</span> sámegielagat sáhtášedje gávdnat sajiset.</p>
    <p>Mis leat darfegoahti ovttas Riddu Riđđu Servviin, Gáivuona NSRain, Goržži Mánáidgárddiin, Olmmáivákki skuvllain ja Ádjagiin. Mii geavahit goađi giellagurssaide ja iežá lágidemiide sihke ohppiide ja gussiide. Praktihkalaš oahpahussii muđuid mii láigohit lanjaid lagašbirrasis, omd. Olmmáivákki Duodjesearvvis dahje skuvllain. Danne go mii deattuhit lávdadit fálaldagaid, de eat leat áŋgiruššan oažžut iežamet duodjelanjaid jnv. Vuođđojurdda lea ahte fálaldat vuosttážettiin galgá lágiduvvot báikkis gos oahppit orrot ja gos min báikkálaš giellaveahkkit leat oahpásat. </p>
    <p xml:lang="nob">
      <em type="bold">DOAIMMAT </em>
      <em type="bold">JAGI 2004 </em>
    </p>
    <p>
      <em type="bold">G </em>
      <em type="bold">urssat </em>
      <em type="bold">Gáivuonas </em>
      <em type="bold">rávesolbmuide ja suohkanbargiide </em>
    </p>
    <p>Mii leat lágidan dáid gurssaid:</p>
    <list>
      <p type="listitem">giellalávguma, 2  vahku, daidda geat máhttet ollu, muhto eai leat hárjánan sárdnut/eai máhte doarvái sániid. Gursa bisttii 66 diimmu ja lágiduvvui 21.6-2.7. Das ledje 10 oasseváldi, dain fas 5 suhkanbargi.</p>
      <p type="listitem">8-vahkkosaš intensiivagurssa Joatkka (200 dii.) 15.3-14.5 Ádjagis ja ráđđeviesus. 11 oasseváldi, dain ledje 9 suohkanbargi. Logis čađahedje joatkkaskuvlla C-giellaeksamena, okta oasseváldi čađahii eksamena Romssa Universitehtas. Oahppomátki Anárii ja Kárášjohkii.</p>
      <p type="listitem">eksamenráhkaneaddji beaivegurssa lohkanbajistudeanttaide 28.1.</p>
    </list>
    <list>
      <p type="listitem">gurssa mánáidgárdebargiide - <span type="quote">”Duodji mánáidgárdemánáiguin”</span> 5.1 Dálošvákki kulturguovddážis. Su. 20 oasseváldi. Gait bargit Čieŋalluovtta, Dálošvákki ja Biertavári mánáidgárddiin.</p>
      <p type="listitem"><span type="quote">”Sámegiella ja duodji”</span> álggahuvvui čakčamánus - allaskuvlaoahppu 30 lohkančuoggáin. Álggahuvvui ovttasráđis Ája sámi guovddážiin ja Sámi Allaskuvllain. Oahpus leat 14 studeantta. 5 čoahkkaneami čakčabajis ja golbma giđđabajis.</p>
    </list>
    <p>
      <em type="bold">Fálaldagat Gáivuona v </em>
      <em type="bold">uođđoskuvllaide </em>
    </p>
    <p>Miessemánus sáddiimet breava skuvllaide ovttasbarggu birra 2004 čavčča. Dušše Olmmáivákki skuvla asttai čuovvulit min fálaldaga, ja dan dihte attiimet maid eanemus fálaldagaid sinsii.</p>
    <p><em type="italic">Olmmáivákki skuvllas </em>čađaheimmet: </p>
    <list>
      <p type="listitem">Logaldallama CD-romain sámi dáidaga birra, gaskadássái, nuoraiddássái ja oahpaheddjiide (2 diimmu 3 geardde).</p>
      <p type="listitem">Dáiddaprošeavtta smávvadássái - 21.-23.1.</p>
      <p type="listitem">Leairaskuvllas Gohpis 24-26.8 giellaguovddáš lei mielde ovttain giellamielbargiin guokte beaivvi ja guvttiin giellabargiin ovtta beaivve.</p>
      <p type="listitem">Giellaguovddáš lei mielde ovttain giellamielbargiin golmma giellabeaivvi 15-17.9 smávvadásis/gaskadásis, nuoraidskuvlla sávzaprošeavttas 20.9, nuoraidskuvlla mediabeaivve 24.9 ja vel beaivelahki meahccejoavkkuin/sámegiel čiekŋudanjoavkkuin golggotmánus.</p>
      <p type="listitem">Duodji sámegillii nuoraidskuvllas ohppiide geain lea sámegiella 1. ja 2. giellan 2004 čavčča: Ovtta diimmu vahkus ja 5 beaivelahki Grenebuas. Skuvlla bealis lei sámegieloahpaheaddji mielde, giellaguovddáža bealis fas sámegielat duodjeoahpaheaddji.</p>
    </list>
    <p>
      <em type="italic">Dálošvákki skuvllas </em>
      <em type="italic">: </em>
    </p>
    <list>
      <p type="listitem">Logaldallan sámi dáidaga birra - CD-romain. Beaivelahki 22.9 nuoraidskuvllas.</p>
    </list>
    <p>
      <em type="italic">Dasa lassin leat fállan skuvllaide </em>
    </p>
    <list>
      <p type="listitem">atnit jietna-govva-studio doallat oktavuođa sámegielohppiiguin iežá skuvllain, muhto ii okta skuvla leat dán rádjai geavahan dan vejolašvuođa.</p>
    </list>
    <list>
      <p type="listitem">giellaguovddáža girjeráju ja oahpahusávdnasiid. Oahpaheaddjit leat luoikkahan dahe ožžon veahki ráhkadit spealuid jnv. oahpahussii. Mis leat originálat ja laminerenmášiidna. Mii leat bidjan oahpponeavvuid internehttii viežžanládje sámegieloahpaheddjiide ja iežáide.</p>
      <p type="listitem">fágalaš bagadeami - ee. bagadallama geavahit girjjiid ja iežá oahppaneavvuid. Iežá suohkaniid skuvllat ja mánáidgárddit váldet maid oktavuođa.</p>
    </list>
    <p>
      <em type="bold">Ovttasbargu mánáidgárddiide </em>
    </p>
    <p>Olles giđa mii doalaimet vahkkosaččat sámegielbottu Trollstuas Goržži mánáidgárddis. Dasa lassin doalaimet sámi bottu Biertavári mánáidgárddis 6.2.</p>
    <p>Borgemánu rájes bálkkáheimmet prošeaktabargi čielggadit sámegielfálaldaga mánáidgárddis skuvlii: Makkár sávaldagat vánhemiin leat, dieđut skuvllaide das man ollu mánát máhttet go mannet mánáidgárddis skuvlii, heivvolaš fálaldat skuvllas mánáid máhtu ja vánhemiid sávaldagaid mielde (modulat, fágat sámegillii). Vej. intensiivvalaš fálaldat mánáidgárddis ovdalgo mánát álget skuvlii. Rekrutteren sámegiel klássii. Prošeaktabargi lea čoahkkinastán gait mánáidgárddiiguin ja maid oasálastán vánhenčoahkkimiin Biertavári ja Goržži mánáidgárddiin. Son lea čállán raporta mas leat evttohuvvon doaimmat.</p>
    <p>
      <em type="italic">Min fásta fálaldat máná </em>
      <em type="italic">idgárddiide borgemánu </em>
      <em type="italic">2004 </em>
      <em type="italic">rájes </em>
      <em type="italic">: </em>
    </p>
    <list>
      <p type="listitem">Goržži mánáidgárddi Riebangárddis: Giellanannen/bagadallan beaivelahki juohke vahkus.</p>
      <p type="listitem">Goržži mánáidgárddi Trollstuas: Sámegiel boddu oktii vahkus.</p>
      <p type="listitem">Biertavári mánáidgárddis: Sámegiel boddu oktii vahkus.</p>
      <p type="listitem">Dálošvákki mánáidgárddis: Ii leat vuos fásta fálaldat, muhto mii leat doallan čoahkkimiid, ja boađus lea ahte álgit ovttasbargat 4.1.2005 rájes, álggos mii doallat gurssa bargiide.</p>
    </list>
    <p>
      <em type="bold">Ovttasbargu allaskuvllain </em>
      <em type="bold">/universite </em>
      <em type="bold">h </em>
      <em type="bold">t </em>
      <em type="bold">ain </em>
    </p>
    <p>Válddiimet oktavuođa Romssa Universitehtain ja čoahkkinasttiimet guktii ovttasbarggu birra, 27.9 ja 1.10. Lene lei giellaguovddáža bealis. Mii leat soahpan universitehtain ahte min gursalaččat besset čálihit studeantan ja čađahit eksamena Universitehtas, oktigait 30 lohkančuoggá. Giellaguovddáš bidjá seammá eavttuid oasselastimii ja bákkolaš čállosiidda go universitehta.</p>
    <p>Mii plánet <span type="quote">”Sámegiela joatkkafátta”</span> (ovddeš sámegiel lohkanbajioahppu) Gáivuonas jietna-govva-studio bokte ovttasráđis Romssa Universitehtain 2005 giđa. Oahppu addá 20 lohkančuoggá. Máŋga suohkanbargi leat ohcan permišuvnna searvat dasa. </p>
    <p><span type="quote" xml:lang="nob">”Arctic Perspective on Norwegian Art and Crafts”</span>-studeanttat Romssa Allaskuvllas ledje guossis 29.9-1.10. Ája lei lágideaddji. Kjellaug oahpahii su. 10 diimmu sámi dáidaga ja duoji birra.</p>
    <p>
      <em type="bold">Dasa lassin mii leat lágidan </em>
      <em type="bold">dáid: </em>
    </p>
    <list>
      <p type="listitem">Sámi Giellaguovddáš lei mielde lágideamen Sámi Álbmotbeaivvi Gáivuonas ovttas Riddu Riđđu Servviin ja Ádjágiin. Bohte su. 100 olbmo.</p>
      <p type="listitem">Lágideimmet sámegiel gáffadaga Grenebuas juohke mánnodaga eahketbeaivvi 2.2-10.5.</p>
      <p type="listitem">Giellaguovddáš devddii 10 jagi dán čavčča ja ávvudeimmet duorastaga 2.9 mállásiiguin ja kulturbinnáiguin giettis Ádjaga vuolábealde. Dát artisttat ledje mielde: Nils-Magnus Tornensis juoiggai, Siri Broch Johansen lávllui ja Bernt Mikkel Haglund čuojahii gitárrain ja Gáivuona lávlunjoavku lávllui. Dollojuvvojedje sártnit, ja oaččuimet máŋga skeaŋkka.</p>
      <p type="listitem">Lágideimmet seminára <span type="quote">”Riiddut, heahti ja soabadeapmi”</span> Ádjagis ovttas giellakonsuleanttain 2-3.9. 120 oasseváldi.</p>
    </list>
    <list>
      <p type="listitem">Lágideimmet Giellagiella-foruma - fágalaš čoahkkima sámegiela hálddašanguovllu giellamielbargiide 16-17.12 ráđđeviesus Dálošvákkis.</p>
    </list>
    <p>
      <em type="bold">Iežá giellabarggut </em>
    </p>
    <p>Mii jorgalit sihke Gáivuona suohkanii ja Ádjagii, ee. interneahttasiidduide.</p>
    <p>Mii addit fágalaš veahki ja jorgalit Ádjaga prošektii <span type="quote">”Sámegiel báikenamat ja kulturmuittut interneahtas”</span>.</p>
    <p>Mis lea ovttasbargosoahpamuš Ádjagiin sámegiela birra mii geatnagahttá Ádjaga čalmmustahttit sámegiela siskkáldasat ja olgguldasat. Giellaguovddáš galgá jorgalit ja searvat Giellaboddui - sámegiel sárdnonjovkui. Joavku ii leat doaibman beassážiid rájes.</p>
    <p>
      <em type="bold">Ilmmaheamit </em>
    </p>
    <p>Mii leat deaddilan <span type="quote">”Málengirjji”</span> mas leat sámi govat ja sánit. Kjellaug lea sárgon.</p>
    <p>Mii leat buoridan girjjáža Miessegietti mearrasámi dálu birra, ja deaddileimmet dan ođđa namain: <span type="quote">”Mearrasámi eallin Ivgus - Miessegietti mearrasámi dállu”</span>.</p>
    <p>T-báidi <span type="quote">”Giella eallá - sártno muinna”</span> valbmánii ođđajagis 2004. Kjellaug lea dan hábmen.</p>
    <p>
      <em type="bold">Guossit, representašuvnnat ja logaldallamat </em>
    </p>
    <list>
      <p type="listitem">Guossit Romssa Allaskuvllas čakčamánu 1.,2. ja 8. b. - 50 oahpaheaistudeantta juohke háve. Kjellaug logaldalai.</p>
      <p type="listitem">Bargit sámi mánáidgárddis Ráissas 19.10.</p>
      <p type="listitem">Nils Jernsletten-seminára Tromssas 13.9, Lene oasálasttii.</p>
      <p type="listitem">Ártna rahpan Romssa Universitehtas 13.9. Lene oasálasttii, mii attiimet skeaŋkka ovttas Ádjagiin.</p>
      <p type="listitem">Romssa Fylkkasuohkana gelbbolašvuođaprošeavtta álggahanseminára 1.9. Lene logaldalai sámegiela gelbbolašvuođadárbbuid birra.</p>
      <p type="listitem">Romssa Fylkkasuohkana álggahanseminára - <span type="quote">”Sámi kulturprošeakta Romssa joatkkaskullain”</span> 16.9. Kjellaug oasálasttii.</p>
      <p type="listitem">Sámedikki giellaguovddážiid seminára Tromssas 30.9-1.10: Lene ja Lars-Joar oasálasttiiga.</p>
      <p type="listitem">Sámi skuvlakonferánsa 27-28.10 Tromssas. Jorunn ja Lars-Joar oasálasttiiga.</p>
      <p type="listitem">Moskavuona giellaguovddáža almmolaš rahpan 16.4.  Lene doalai sártni ja geigii skeaŋkka.</p>
      <p type="listitem">Ovttasbargomátki Giellagáddái - Deanu giellaguovddážii (SEG) guovvamánus 2004. Lene lei jerrojuvvon searvat oahpahanneavvuid duogášjovkui. Dasa lassin lágideimmet fáddáčoahkkima oahpaheddjiide giellaspealuid birra. Bohte 22 olbmo.</p>
      <p type="listitem">Ája doalai gurssa sámi diliid birra Romssa Fylkkasuohkana áššemeannudeddjiide. Lene logaldalai 15.12: <span type="quote">”Sámegiella Romssa fylkkas”</span>.</p>
    </list>
    <p>
      <em type="bold">Prošeakta: Čoaggit materiálaid Gáivuon-sámegielas </em>
    </p>
    <p>Suohkan oaččui 190.000 ru dán prošektii Sámedikkis. Prošeakta lea maŋonan, muhto prošeaktabargi lea bargan veaháš dan lassin maid fásta bargit leat bargan. Prošeakta loahpahuvvo 2005 giđa.</p>
    <p>
      <em type="bold">Girjerádjoprošeakta </em>
    </p>
    <p>Sámi Giellaguovddáš lea 2001 rájes ovttas Gáivuona girjerájuin, Olmmáivákki skuvllain, Ája Sámi Guovddážiin ja Riddu Riđđu Servviin leamaš mielde huksemin girjeráju/mediatehka diehke Olmmáivággái. Prošeaktaáigodat nogai 2004 giđa. Giellaguovddáš lea prošeakta-áigodagas addán girjjiid ja 50.000 ru..</p>
    <p>
      <em type="bold">Giellaguovddáža </em>
      <em type="bold">dávvirat ja čoakkáldat: </em>
    </p>
    <list>
      <p type="listitem">Girjjit maid olbmot sáhttet luoikkahit dahe geahčadit - fálaldat erenoamážit skuvllaide.</p>
      <p type="listitem">Spealut ja oahpahanávdnasat. Mii válmmaštit dađistaga kommunikatiiva oahpahanávdnasiid min gurssaide - ja diktit iežáid daid máŋget.</p>
      <p type="listitem">Sámegiela terminologiija: Gáivutnii gullevaš sánit ja báikenamat, vuotnabivdu, duodji ee.</p>
      <p type="listitem">Dávvirat muđui: Ođđaáigásaš ja árbevirolaš lávut, duoljit, dollabáđit, gadjunliivvat, duodjereaiddut ee. Skuvllat, mánáidgárddit ja iežát luoikkahit daid sámi giella- ja kultuvradoaluid oktavuođas.</p>
    </list>
    <p>
      <em type="bold">Ovttasbargu i </em>
      <em type="bold">ežá giellaguovddážažiiguin </em>
    </p>
    <p>Mis lea dávjá oktavuohta ja ovttasbargu Várdobáiki Sámi Giellaguovddážiin, Moskavuona giellaguovddážiin ja Giellagáttiin - Deanus Sámi Giellaguovddážiin. Mii leat maid ásahan oktavuođa iežá giellaguovddážiigun Sámedikki fierpmádaga bokte.</p>
    <p>
      <em type="bold">Viiddiduvvon doaimmat - maid Romssa fylkkasuohkan ruhtada </em>
    </p>
    <p>Jagi 2004 mii leimmet várren 70 % virggi dán bargui. Statistihkka das galle vuođđoskuvlaoahppis lei sámegiella fágan skuvlajagi 2003/2004, vuosiha muhtun muddui suohkaniid doaibmadási. Dat vuosiha ahte Ivgu, Omasvuotna ja Skiervá leat bázahallan iežá Davvi-Romssa suohkaniid ektui.</p>
    <p>Mii leat ee. váldán oktavuođa olbmuiguin ja ásahusaiguin Ivgus ja Omasvuonas árvvoštallat vejolašvuođaid oažžut johtui giellafálaldagaid, ja mii leat leamaš mielde nanneme Omasvuona doaibmadási jagi 2004. Mii čađaheimmet dáid doaimmaid:</p>
    <p>
      <em type="bold">Min </em>
      <em type="bold">oahpponeavvuid ja metodihka gaskkust </em>
      <em type="bold">eapmi </em>
    </p>
    <p>Olbmot váldet oktavuođa minguin jearrat oahpponeavvuid. Mii leat ee. addán oahpponeavvuid Árran - julevsámi guovddážii maid sii leat jorgalan julevsámegillii. Ođđajagemánus sii lágidedje giellalávgogurssa min málle mielde. Lene lea searvan duogášjovkui bargui nannet julevsámi geavaheami guovddážis. Mii bidjat dađistaga oahpponeavvuid internehttii viežžanládje oahpaheddjiide ja iežáide - nuvttá. Dása mii leat ožžon buori responssa. Oahpponeavvut gávdnojit dás: <em type="italic">www.kafjord.kommune.no </em>ja <em type="italic">www.ajasamisksenter.no </em>. </p>
    <p>Lágideimmet vahkkoloahppagurssa ođđa gursaoahpaheddjiide 28.-29.8. Sáddiimet breava gait Davvi-Romssa ja Gaska-Romssa suohkaniidda, dasa lassin almmuheimmet áviissain. Guđas serve gursii - eatnasat oahpahit vuođđoskuvllas. Oasálastit hálidivččet ođđa čoahkkaneami juovllaid maŋŋil. Sii oaivvildedje ahte lea dárbu oažžut fágalaš lasseoahpu, erenoamážit oahpaheaddjit geat barget okto sin suohkaniin.</p>
    <p>Olbmot Haštas ja Loabagis leat dáhtton oahpponeavvuid ja bagadeami eahketgurssaide. Dannego dát báikkit lunddolaččat gullet Várdobáikki guvlui, de mii lágideimmet ovttasráđis singuin metodihkkagurssa 26-27.11 Evenáššis. Várdobáiki sáhttá heivehit min oahpponeavvuid ja váldá ovddasvástadusa báikkálaš gurssaid ovddas.</p>
    <p>Mii jotkkiimet barggu ráhkadit sámegielgurssa CD-romii/internehttii. Ozaimet doarjaga teknihkalaš buvttadeapmái VOXas, eatge ožžon. Ozaimet maid doarjaga Sámedikkis, eatge ožžon doppege. Váiddiimet biehttaleami, muhto Sámedikkis ii lean šat ruhta juolludanládje. Dan dihte mii leat gaskabottasaččat bidjan dan prošeavtta eret.</p>
    <p>
      <em type="bold">Fállat sámegielgurssaid </em>
      <em type="bold">Gáivuona suohkan </em>
      <em type="bold">a olggobealde </em>
      <em type="bold">. </em>
    </p>
    <p>
      <em type="bold">S </em>
      <em type="bold">ámegiella ja </em>
      <em type="bold">duodji </em>
    </p>
    <p>Ovccis min ohcciin orro Gáivuona olggobealde: Njealjis orro Romssas, okta Omasvuonas, guovttis Ráissas, okta Návuonas ja okta Ivgus. Eatnasat dain eai váldán oahpposaji, ja mii diehtit ahte lea leamaš váttis oažžut virgelobi bálkkáin. Mis leat dattetge vihtta studeantta (35 % gait studeanttain) iežá suohkaniin go Gáivuonas. Oassi prošeaktavirggi boargoáiggis lea mannan ráhkkanit ohppui ja oahpahit sámegiela.</p>
    <p>
      <em type="bold">S </em>
      <em type="bold">ámegielgurssat iežá suohkaniin </em>
    </p>
    <p>Mii vuoruhit lágidit sámegielgurssaid eahkedis iežá suohkaniin dannego lea measta veadjetmeahttun suohkaniid bargiide oažžut friddja bálkkáin. Mii oažžut rávesolbmuidoahppodoarjaga mii dahká 72 ru oahppodiimmus, muhto dat gokčá dušše unna oasáža goluin. Mii máksit oahpaheaddjebálkká, mátkegoluid ja hálddahusgoluid. Gursalaččat osteet iežá oahpponeavvuid (min girjjážiid máŋgema, sátnelisttuid ja minigiellaoahpa). Doarjja Romssa fylkkasuohkanis dahká vejolažžan addit dán fálaldaga.</p>
    <p>Mii doalaimet diehtojuohkinčoahkkima sámegielgurssaid birra Čavkkosis 6.9. Danne go lei nu stuorra beroštupmi, 30 oasseváldi, de mii leat doallan guokte eahketgurssa bálddaga Hattenga skuvllas 21.9 rájes. Muhtun oasseváldit bohte Ivgus ja Báhccavuonas. Gurssat bistet 12 vahku, goappáge gurssas leat oktiigait 36 oahppodiimmu.</p>
    <p>Lágideimmet eahketgurssa Buvrovuonas. Gursa álggahuvvui jagi 2003, ja loahpahuvvui 11.3.04.</p>
    <p>
      <em type="bold">Fálaldag </em>
      <em type="bold">at/lágideamit buoridit </em>
      <em type="bold">guottuid sámi gillii ja kultuvrii </em>
      <em type="bold">. </em>
    </p>
    <p>Maid ásahusat Gáivuona olggobealde váldet oktavuođa minguin, ja mii geahččalit nu bures go sáhttit addit fálaldagaid vaikko eai gaikkat sáhttet máksit dan ovddas. Dakkár dáhpáhusain mii čujuhit dasa ahte mii oažžut doarjaga dasa Romssa fylkkasuohkanis.</p>
    <p>Mii servvaimet Dutkanbeivviide 22.9. Háltis Ráissas doalaimet njeallje cuvccasbottu 4. klássalaččaide. Oahppit bohte Davvi-Romssa suohkaniin.</p>
    <p>Oteren Framlag lágidii sámi kulturvahkkoloahpa Čavkosis 22-24.10. Mii leimmet mielde juohke beaivvi. Sotnabeaivvi doalaimet minisámegielgurssa mánáide ja sin vánhemiidda.</p>
    <p>Dalle go Gáivuona suohkan lágidii seminára <span type="quote">”Riiddut, heahti ja soabadeami”</span> 2-3.9, de várriimet stuora oasi seminára nuppi beaivvis geahčadit barggu ovddidit sámi giela ja kultuvrra Omasvuona, Ivgu ja Loabaga suohkaniin. Suohkaniid sátnejođiheaddjit dolle ovdasága fáttás. Mii almmuheimmet seminára áviissain, muhto geavaheimmet maid áiggi váldit njuolgga oktavuođa olbmuiguin Omasvuonas ja Ivgus. Dát dagai ahte bohte eanet olbmot, erenoamážit Omasvuonas. Maŋŋil mis lea leamaš oktavuohta áŋgiris olbmuiguin Omasvuonas, ja mii addit dál máŋga fálalagaid soppe, ja dat lea hui buorre. Semináras ledje 120 oasseváldi.</p>
    <p>Studeanttat Romssa Universetehtas ledje giellaguovddážis 4-5.5. Mii oahpaheimmet guokte beaivvi sámi gielas ja kultuvrras.</p>
    <p>
      <em type="bold">S </em>
      <em type="bold">ámi dádda, kultuvra ja giella skuvllaide </em>
    </p>
    <p>
      <em type="bold">Mii geahččalit </em>
      <em type="bold">addit fálaldaga skuvllaide </em>
      <em type="bold">: S </em>
      <em type="bold">ámi dáidda, kultuvrra ja giella </em>
      <em type="bold">. </em>
    </p>
    <p>
      <em type="bold">Oasálasttiimet Romssa fylkkasuohkana álggahansemináras prošeavttas </em>
      <em type="bold"><span type="quote">”Sámi kulturprošeakta Romssa joatkkaskullain”</span> 16.9. </em>
    </p>
    <p>Čađaheimmet 4 diibmosaš oahpahusa gait Ákšvuona skuvlla klássaide Ráissas 8-12.3. Fálaldat bisttii olles vahku. Mii čokkiimet dieđuid Ákšovuonaguovllus Stáhtaarkiivvas ja Báikenammaarkiivvas, ja oahpaheimmet báikenamaid birra guokte diimmu gait skuvlla ohppiide. Mánáidskuvlaklássat ožžo dasa lassin guokte diimmu sámi cukcasiid birra ja nuoraidskuvla ožžo guokte diimmu sámi dáiddaga ja dáiddariid birra. Ovttas minisámegielgurssain maid mii doalaimet jagi 2003, dát dahká oahppopáhka mas leat 9 diimmu, heivehuvvon iešguđet klássii.</p>
    <p>Mii leat ráhkadan oahpahusa sámi dáiddagis ja dáiddariin CD-roma Govdasa vuođul. CD-rom lea sámegillii ja suomagillii ja dan dihte veadjetmeahttun geavahit oahpaheddjiide geat eai máhte daid gielaid. Mii leat geahččaladdan dan Olmmáivákki skuvllas golbma geardde, sihke gaskadássái ja nuoraiddássái, ja Dálošvákki nuoraidskuvllas oktii. Mii leat soahpan dan čađahit Guohcanuori skuvllas Ráissas juovllaid maŋŋil.</p>
    <p>Skániid joatkkaskuvla lea diŋgon olles beaivvi oahpahusa mis guovvamánus 2005. Dán rádjái mis ii leat leamaš resurssaid aktiivvalaččat fállat dakkára gait skuvllaide, muhto mii leat fállan dalle go skuvllat leat váldán oktavuođa minguin.</p>
    <p>Mii leat sádden nuvttá gáppalagaid girjjážiin <span type="quote">”Mearrasámi eallin Ivgus”</span> ja <span type="quote">”Málengirji”</span> gait Ivgu, Moskavuona ja Omasvuona vuođđoskuvllaide ovttas dieđuiguin giellaguovddáža doaimmaid birra.</p>
    <p xml:lang="nob">
      <em type="bold">DOAIBMAÁRVVOŠTALLAN </em>
      <em type="bold">JA BOHTOSAT </em>
    </p>
    <p>Mii leat ollašuhttán eanaš mihttomeriid 2004 doaibmaplánas. Muhtumin mii leat dahkan iežáládje go maid mii leimmet plánen go leat heivehan fálaldagaid dan ektui makkár lea leamaš beroštupmi. Omd. Sámegiella ja duodji-oahppu ii lean namuhuvvon min doaibmaplánas. Muhto min mielas lea justa min ovdu ahte sáhttit geavahit buorrin vejolašvuođaid mat bohtet, máŋgii hui jođánit. Stivrenjoavkkuin mii ságastallat vuoruhemiid birra, dasa lassin mis lea hui lagaš ovttasbargu suohkana sámegiela- ja kuvltuvrakonsuleanttain. Deaŧalaš lea ahte mii oaidnit giellaguovddáža barggu stuorit oktavuođas, sihke suohkana ja servvodaga dárbbuid ektui.</p>
    <p>Giellaguovddáš lea 2004 čavčča nannen barggu suohkana mánáidgárddiin, sihke čađahuvvon prošeavtta bokte, ja go okta giellamielbargis lea leamaš váldoovddasvástadus mánáidgárddiid čuovvulit.</p>
    <p>Čavčča 2004 rádjai lei Sámi Giellaguovddážis leamaš vahkkosaš sámegielboddu Goržži mánáidgárddi Trollstua-ossodagas. Muđuid lei oktavuohta iežá mánáigárddiiguin leamaš oalle hárvenaš. Go giellaguovddáža resurssat nannejuvvojedje, ođđa bargi 9.8 rájes, de rahpasii vejolašvuohta addit stuorit fálaldaga gait mánáidgárddiide, sin sávaldagaid mielde. Dan oktavuođas mii doalaimet čoahkkimiid mánáidgárddiiguin, ja čuvvovaš doaimmat álggahuvvojedje:</p>
    <list>
      <p type="listitem">Sámi Giellaguovddáš lea vahkkosaččat beaivelahki Goržži mánáidgárddi Riebangárddi-ossodagas, giellanannema/bagadeami dihte. Guovddážis lea mánáid sámegielalaš ovdáneapmi ja njálmmálaš sámegiel gálggat. Ovttasbarggu boađus lea beaivválaš kaleandarboddu ja ahte sámegiella lea aktiivvalaš giella boradettiin. Muđuid lea boahtán ovdan ahte muhtun suohkana eavttut dahket sámegiela ovdáneami váttisin, omd.  sisaváldin birra jagi ahkeeavttuid haga. Čujuhit muđuid <span type="quote">“Beavdegirjái 10.12.2004: Riebangárddi mándáhtačoahkkin gelbbolašvuođaovddideames”</span>  ja min prošeaktaráportii: <span type="quote">“Sámegielfálaldat mánáidgárddis skuvlii”</span>, vai sáhttá buorebut ipmirdit eavttuid ja hástalusaid mat leat.</p>
    </list>
    <list>
      <p type="listitem">Sámi Giellaguovddáš lea velge mielde sámegielbottuin oktii vahkus Goržži mánáidgárddi Trollstua-ossodagas, muhto dál dainna ulbmiliin ahte bargit ieža áiggi mielde galget čađahit beaivválaš sámegiel bottuid. Danne go lei juo leamaš ovttasbargu ovdal, de fertiimet geahčaladdat ođđasit. Geavaheimmet kaleanddara oažžut fásta struktuvrra. Sámegiella adnojuvvo maid boradettiin.</p>
    </list>
    <list>
      <p type="listitem">Ovttasbargu Biertavári mánáidgárddiin lea leamaš hárvenaš, ja dan dihte go lei ođas goappáge beallái, de bijaimet johtui iđit-/kaleandarbottu čielga ipmárdusain ahte bargit galget ieža čađahit dan juohke beaivvi. Mii leat plánen álggahit boradeami sámegillii jagi 2005 álggus maŋŋilgo giellaguovddáš lea doallan gurssa bargiide 3.1.05.</p>
    </list>
    <list>
      <p type="listitem">Sámi Giellaguovddáš ja Dálošvákki mánáidgárdi, Čieŋalluovtta ossodat gullá dasa, eai geargan álggahit fásta ovttasbarggu jagi 2004, muhto čoahkkimiid bođus lei ahte Sámi Giellaguovddáš galgá doallat gurssaid bargiide ja fásta sadjásaš bargiide ođđajagimánus 2005 vai mánáidgárddis sáhttá leahtit juoga sámegillii juohke beaivve.</p>
    </list>
    <p>Giellaguovddáš lea maid jagi 2004 geavahan resurssaid rávesolbmuidoahpaheapmái. Ovdal mii leat lágidan Álgu-gurssa čakčat, muhto vai studeanttat galget sáhttit čađahit eksamena Romssa Unviersitehtas, de mii sirddiimet gurssa giđđii. Dan dihte ii šaddan intensiivagursa 2004 čavčča. Dan sajis mii geavaheimmet resurssaid lágidit allaskuvlaoahpu duojis ja plánet Sámegiela joatkkafáttá ovttas universitehtain 2005 giđa vai eanet suohkanbargit ja iežá sáhttet váldit allaskuvlaoahpu báikkálaččat. Lávdáduvvon sámegielfálaldagat dahket Gáivuotnalaččaide ja Davvi-Romsalaččaide ekonomalaččat álkibun váldit universitehtaoahpu sámegielas, ja sávvamis jotket eanebat lohkat sámegiela alit dásisge. Dán leat dahkan ovttasráđis iežá suohkana ossodagaiguin dannego studeanttat dárbbašit virgelobi bálkkáin vai sáhttet searvat. Gáivuona suohkan lea várren stuora oasi guovttegielalašvuođa ruđain máksit vikáragoluid vai bargit sáhttet searvat fálaldagaide. Mii vásihit ahte lea olu váddásat iežá suohkaniid bargiide oasálastit.</p>
    <p>Mii álggaheimmet vuot ovttasbarggu Sámi Oahpahusguovddážiin Anáris ja leimmet guossis sámegielohppiiguin miessemánus. Mii eat šaddan váldit oktavuođa Sámi Åhpadusguovdásjiin</p>
    <p>Johkamohkis, muhto mii leat plánen dan dahkat miessemánus 2005. Jáhkkimis mii vuolgit dohko Álgu-gurssa ohppiiguin ja Anárii fas Joatkka-ohppiiguin.</p>
    <p>Giellaguovddáš jorgala dađistaga sihke suohkana ja Ádjaga interneahttasiidduide sámegillii. Ollu olbmot lohket siidduid. Jagi 2004 loahpas ledje juohke beaivve gaskamearálaččat 650 geavaheaddji Gáivuona siidduin. Ádjaga siidduin ledje 250 geavaheaddji juohke beaivve.</p>
    <p>Ekonomiija lea leamaš buorre min fásta doaimmaid ektui. Min bargiin lea alla gelbbolašvuohta eanaš surggiin ja mii leat dan dihte sáhttán geavahit bargiveaga njuovččilit. Muhto mii leat dán jagi vásihan man váttis dat lea oažžut ruhtadeami lassedoaimmaide mat min mielas leat deaŧalaččat dán guvlui. Sámediggi lea hilgon máŋga ohcama: Ozaimet doarjaga sámegiella ja duodjeohppui, ozaimet doarjaga ráhkadit digitálalaš oahpponeavvuid Romssa fylkka sámi suopmana ja kultuvrra vuođul ja ozaimet doarjaga sámegiel antologiijai mas leat teavsttat Davvi-Romssas. Gait dát ohcamat hilgojuvvojedje.</p>
    <p>Sámediggi čálii omd. sin hilgomis ahte gávdnojit iežá ruhtadanvejolašvuođat alit dási oahpahussii, muhto mii vásihit ahte dakkár ii gávdno. Ii leatge vejolaš oažžut doarjaga rávesolbmuidorganisašuvnnain, maid mii oaččuimet ovdal. Dattetge bijaimet johtui Sámegiella ja duodji-oahpu danne go Gáivuona suohkan vuoruhii várret ruđaid dasa, ja giellaguovddáš vuoruhii dan iežas bušeahtas dallego mis lei ovtta gaskka guorus virgi. Iežá prošavttat leat maŋiduvvon go mii eat leat gávdnan iežá ruhtadanvejolašvuođaid.</p>
    <p>Sámediggi hálida ahte giellaguovddážiid doaibmaguovlu galgá leahtit stuorit go suohkan gosa giellaguovddáš lea ásahuvvon. Sámediggi cealká áššis 43/02: "Giellaguovddážat, mat leat jo ásahuvvon, berrejit beassat viiddidit doaibmaguovlluid vai doaimmašedje guovlulaš giellaguovddážin." Muhto sámediggi ii váldde dan vuhtii juolludettiinis ruđaid. Doarjja mii juolluduvvo giellaguovddážii, gessojuvvo eret ruđas mii juolluduvvo Gáivuona suohkanii. Mii leat dattetge vuoruhan <span type="quote">“viiddiduvvon doaimmaid”</span>. Doarjja maid Romssa fylkkasuohkan juolluda, dahká dan vejolažžan.</p>
    <p>Gáivuona Sámi Giellaguovddáš - Jahkedieđáhus 2004</p>
  </body>
</document>
