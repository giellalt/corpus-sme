<document xml:lang="sme" id="no_id">
  <header>
    <title> 
Protokoll fra styremøte i Finnmarkseiendommen/Finnmárkku-opmodat (FeFo) Scandic hotell, tromsø, 11
</title>
    <genre code="admin"/>
    <author>
      <unknown/>
    </author>
    <translator>
      <person firstname="Anne Kristine" lastname="Utsi" sex="f" born="" nationality="NO"/>
    </translator>
    <wordcount>948</wordcount>
    <conversion_status type="standard"/>
    <availability>
      <free/>
    </availability>
    <metadata>
      <uncomplete/>
    </metadata>
    <version>XSLtemplate $Revision: 32698 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Beavdegirji - Finnmarkseiendommen/Finnmárkkuopmodaga (FeFo) stivrra čoahkkin, Scandic hoteallas, Tromssas, Juovlamánu 11. - 12. b. 2007.</p>
    <p>
      <em type="bold">Čoahkkinbáiki ja čoahkkináigi: </em>
    </p>
    <p>Scandic hotealla, Tromssas, maŋŋebargga juovlamánu 11. b. dii. 16.00 - 19.00 ja gaskavahku juovlamánu 12. b. dii. 08.30 - 11.30.</p>
    <p>
      <em type="bold">Čoahkkinjođiheaddji: </em>
    </p>
    <p>Stivrajođiheaddji Erling Fløtten.</p>
    <p>
      <em type="bold">Stivralahtut geat bohte: </em>
    </p>
    <p>Josef Vedhugnes, Tormod Bartholdsen (bođii veahá maŋŋit su. dii. 17.00), Berit Ranveig Nilssen, Inga Manndal ja Per A. Bæhr.</p>
    <p>
      <em type="bold">Hálddahusas: </em>
    </p>
    <p>Direktevra Jon Meløy, veah. direktevra Søren Karlstrøm, opmodathoavda Sverre Pavel, meahcástanhoavda Rolf Kollstrøm, diehtojuohkki ja servodatgulahalli Sárá Márjá Magga ja giellakonsuleanta Anne Kristine Utsi.</p>
    <p>
      <em type="bold">Jávkan </em>
    </p>
    <p>Danne go girdi lei bissehuvvon eai sáhttán bargiidáirras Erik Sundland, juridihkalaš ráđđeaddi Didrik Johannessen ja advokáhtta Espen Bjørbæk searvat.</p>
    <p>
      <em type="bold">Dulka </em>
    </p>
    <p>Berit Margrethe Oskal.</p>
    <p>Áššit gieđahallamii:</p>
    <p>Dan sivas og Bartholdsena girdi lei maŋŋonan álggii stivra diehtojuohkináššiiguin. Stivraáššiid gieđahallan ii álgán ovdal go Bartholdsen lei sajis. </p>
    <p>
      <em type="italic">Ášši 69 - 2007. </em>
      <em type="italic">Gohččuma ja áššelisttu dohkkeheapmi. </em>
    </p>
    <p>Gohččun ja áššelistu dohkkehuvvuiga.</p>
    <p>
      <em type="italic">Ášši 70 - 2007. Borgemánu 14. - 15. b. 2007 stivračoahkkima beavdegirjii dohkkeheapmi. </em>
    </p>
    <p>Ovddit čoahkkima beavdegirjji dohkkeheapmi ja vuolláičállin maŋiduvvui boahtte stivračoahkkimii. Ii válljejuvvon oktage vuolláičállit dán stivračoahkkima beavdegirjji.</p>
    <p>
      <em type="italic">Ášši 71 - 2007. Otná čoahkkima beavdegirječálli. </em>
    </p>
    <p>Beavdegirječállin válljejuvvui Sverre Pavel.</p>
    <p><em type="italic">Ášši 72 - 07: Jagi 2008 stivrajođiheaddji ja nubbinjođiheaddji válljen </em>. </p>
    <p>Nugo Per A. Bæhr evttohus lei válljejuvvui Berit Ranveig Nilssen ovttajienalaččat stivrra jođiheaddjin stivrii 2008:s. Nubbinjođiheaddjin 2008:s válljejuvvui Josef Vedhugnes ovttajienalaččat.</p>
    <p>
      <em type="italic">Ášši 73 - 07: Budšeahtta 2008. </em>
    </p>
    <p>Direktevrra mearrádusevttohus:</p>
    <p>Čujuhuvvo sáddejuvvon budsjettforslag for 2008.</p>
    <p>Stivrajođiheaddji Erling Fløttena evttohus rievdadit budšeahta:</p>
    <list>
      <p type="listitem">Poasta doarjja servviide ja ovttastusaide (ruoná doarjagat) Lasihuvvu 1.000.000,- kruvdnui.</p>
    </list>
    <p>Stivrra ovttajienalaš mearrádus:</p>
    <p>Stivra dohkkeha budšeahta dainna rievdadusain maid Fløtten evttohii.</p>
    <p>Budšeahta gieđahallama oktavuođas buvttii stivra čuovvovaš signaler direktervii:</p>
    <p>Leavnnja kantuvradilli ferte árvvoštallot, dán vuolde ferte fuolahit doarvái areálaid sihkkarastimii mii sáhttá gokčat FeFo dárbbuid.</p>
    <p>Ferte ráhkaduvvot notáhta mas leat háttit mat čájehit eatnamiid vuovdima ja láigoheami háddeovdáneami ovdal ja dál, ja mas leat buohtastahttimat márkaniin muđui.</p>
    <p>
      <em type="italic">Ášši 74 - 07: Ii almmolaš, gč. almml. § 5 1. oassi. </em>
    </p>
    <p><em type="italic">St </em><em type="italic">ivrra mearrádus </em>: </p>
    <p>Stivra doarju evttohuvvon doaimmaid.</p>
    <p>
      <em type="italic">Ášši 75 - 07: Lobiheami ásahuvvon doaibma Čáhcesullos. <span type="quote">”Palleveien”</span>. </em>
    </p>
    <p>Direktevrra mearrádusevttohus:</p>
    <list>
      <p type="listitem">FeFo miehtá ahte palleveien oažžu bisuhuvvot ja čuoččut nugo juo lea ásahuvvon.</p>
      <p type="listitem">Šaldi Storelva (Stuorrajoga) badjel galgá rievdaduvvot/huksejuvvot eará láhkái nu ahte daid govda pállaid ferte jávkadit ja lonuhit <span type="quote">”dábálaš pállaiguin”</span> pállaiguin mat leat su. 80 cm govddu. Dahje nu govdadat go šaldis ledje ovdal go huksejuvvui eará láhkái ja ahte giehtarindi (rekkverk) ferte biddjot ođđasit. Barggu áigemearri lea borgemánu 01. b. 2008.</p>
      <p type="listitem">Eará pállat ožžot leat dainna eavttuin ahte šaldi divoduvvo.</p>
      <p type="listitem">Ohcan oažžut ruhtadoarjaga gokčat goluid mat leat čadnon palleveienii hilgojuvvo.</p>
    </list>
    <p>
      <em type="italic">Stivrra ovttajienalaš mearrádus oktan Josef Vedhugnesa lasáhusain (ođđa čuokkis 4): </em>
    </p>
    <p>1. FeFo miehtá ahte palleveien oažžu bisuhuvvot ja čuoččut nugo juo lea ásahuvvon.</p>
    <p>2. Šaldi Storelva (Stuorrajoga) badjel galgá rievdaduvvot/huksejuvvot eará láhkái nu ahte daid govda pállaid ferte jávkadit ja lonuhit <span type="quote">”dábálaš pállaiguin”</span> pállaiguin mat leat su. 80 cm govddu. Dahje nu govdadat og šaldis ledje ovdal og huksejuvvui eará láhkái ja ahte ferte giehtarindi (rekkverk) ferte biddjot ođđasit. Barggu áigemearri lea borgemánu 01. b. 2008.</p>
    <list>
      <p type="listitem">Eará pallene ožžot leat dainna eavttuin ahte šaldi divoduvvo.</p>
      <p type="listitem">Vejolaš billahuvan, bálkásan pállat ja eará huksenbázahasat galget čorgejuvvot ja dolvojuvvot dohkkehuvvon doapparbáikái.</p>
      <p type="listitem">Ohcan oažžut ruhtadoarjaga gokčat goluid mat leat čadnon Palleveienii hilgojuvvo.</p>
    </list>
    <p>
      <em type="italic">Ášši 76 - 07: Rávttošjoga oamasteaddjisearvvi ja Rávttošjoga johkaoamasteaddjisearvvi ja Rávttošjoga eananeaiggátsearvvi ohcamat lihttoláigohit Rávttošjoga. </em>
    </p>
    <p>Direktevra jugii Rávttošjoga oamasteaddji searvvi reivve beaiváduvvon juovlamánu 7. b. 2007.</p>
    <p>Direktevrra mearrádusevttohus:</p>
    <p>Ovdalaš vásihusaid daid guovtti ohcciiguin ja stivrra lihttoláigohannjuolggadusaid vuođul oažžu Rávttošjoga Eaananeaiggátsearvi joatkit lihttoláigoheaji áigodagas 2008 - 2012.</p>
    <p>Gáibádus ahte doaibmaplána galgá ráhkaduvvot 2 jagi sisa čavgejuvvo, gč lihttoláigoheami njuolggadusaid 6. čuoggá. Jus gáibádus ii dollojuvvo árvvoštallo lihttoláigoheapmi ođđasit.</p>
    <p>Stivrra ovttajienalaš mearrádus:</p>
    <p>Ášši maŋiduvvo vuorddedettiin ahte dollojit čoahkkimat dainna guovtti doaimmaheddjiin.</p>
    <p>
      <em type="italic">Ášši 77 - 07: Muđui. </em>
    </p>
    <p>
      <em type="italic">Earenoamáš stivračoahkkin </em>
    </p>
    <p>Evttohuvvui doallat earenoamáščoahkkima su. ođđajagimánu 15. b. 2008:s Fylkkamánni árvaluvvon johkabivdonjuolggadusaid ja Luondduhálddašandirektoráhta árvaluvvon luossabivdonjuolggadusaid oktavuođas, gč. diehtojuohkinášši luossabivddu muddema birra mearas ja jogas.</p>
    <p>Stivrra ovttajienalaš mearrádus:</p>
    <p>Dollojuvvo earenoamáš stivračoahkkin 21.01.2008 Deanus dahje Unjárggas.</p>
    <p>
      <em type="italic">Rožiášši </em>
    </p>
    <p>Stivrajođiheaddji jugii oanehaččat dieđuid rožiášši ja siva birra manne álggahuvvo soabahusšiehtadallamat vaikko stivra leige dahkan mearrádusa ovddit stivračoahkkimis golggotmánus. Stivra doahttalii ovttajienalaččat soabahusa.</p>
    <p>
      <em type="italic">Diehtojuohkináššit main ledje sáddejuvvon dokumeanttat: </em>
    </p>
    <list>
      <p type="listitem">2007 giđđaloddema raporta.</p>
    </list>
    <p>Meahcástanhoavda muitalii oanehaččat dán jagi vásihusaid birra. Ovttasbargu gielddain doaibmá bures. Ortnet joatkašuvvá seamma eavttuiguin maiddái 2008:s. Stivra bivddii direktevrra čuovvolit Guovdageainnu gieldda árvalusaid go guoská guđe guovlluin sáhttá bivdit. Dan muddui go orru dárbbašlaš ráhkada direktevra lassicealkámuša mii doarju gieldda oainnu.</p>
    <p>Ášši váldui muđui diehtun.</p>
    <list>
      <p type="listitem">Miennagámme - diehtojuohkin ášši birra.</p>
    </list>
    <p>Opmodathoavda jugii dieđuid. Stivra ohcalii mii dáhpáhuvvá eará gielddain, dán vuolde man ollu visttit leat ceggejuvvon almmá lobi haga. Hálddahusas lei oanehis diehtojuohkin dán birra ja máŋggabealat ášši birra mii boahtá stivrra gieđahallamii maŋŋil.</p>
    <p>Ášši váldui muđui diehtun.</p>
    <list>
      <p type="listitem">Sáivaguolásteapmi - hálddašannjuolggadusat ja guolástankoarttat.</p>
    </list>
    <p>Ášši váldui diehtun.</p>
    <list>
      <p type="listitem">Luossabivddu mudden mearas ja jogain.</p>
    </list>
    <p>Meahcástanhoavda jugii dieđuid. Ášši boahtá gieđahallamii stivračoahkkimii ođđajagimánu 21. b. 2008.s. Stivrras ledje konkrehta dadjamušat áššái go guoská gárvvisvuođadárbui gárgidan biebmoluosaid ektui. Dasa lassin čujuhuvvui guolásteaddjisearvvi fuomášahttimiidda go guoská heajos rekruteremii mearraluossbivdui.</p>
    <p>Ášši váldui muđui diehtun.</p>
    <list>
      <p type="listitem">Smávvafuođđohálddašeapmi.</p>
    </list>
    <p>Meahcástanhoavda jugii čuovvovaš dieđuid:</p>
    <p>FeFo árvvoštalla dál man bivddu man beaktil dán jagi earremudden (baglimit) lea leamaš, dán vuolde leago váikkuhan dasa man ollu bivdojuvvo Guovdageainnus ja lagás guovlluin.</p>
    <p>Leat čielggadeami guđe areála FeFo galga ráddjet rievssathálddašanprošektii.</p>
    <p>FeFo háliida viiddidit doaimmaid mat unnidit riidduid boazodoalu ja rievssatbivdiid gaskkas stuorit osiin fylkkas.</p>
    <p>FeFo áigu sáddet gulaskuddama regulerema birra mii addá FeFoi vejolašvuođa muddet smávvafuođđobivddu olles fylkkas iige dušše Guovdageainnus nugo dahkkui čakčat.</p>
    <p>Ášši váldui diehtun.</p>
    <p>
      <em type="italic">Diehtojuohkináššit main eai leat </em>
      <em type="italic">sáddejuvvon dokumeanttat: </em>
    </p>
    <list>
      <p type="listitem">Diehtojuohkin čoahkkimiid birra Oslos BSD'ain (AID), dárkkistanlávdegottiin ja earáiguin. Direktevra muitalii čoahkkimiid birra mat jođiheaddjijoavkkus ledje Oslos ovddit vahku (3.-5.12.07). Direktevra jugii earenoamážit dieđuid čoahkkima birra dárkkistanlávdegottiin ja buvttii dán oktavuođas soames konkrehta dieđuid maŋás dárkkistanlávdegottis. Stivra oažžu dás maŋás buot dárkkistanlávdegotti beavdegirjjiid dađistaga.</p>
    </list>
    <p>Refereanta: Sverre Pavel.</p>
    <p>Jorgalan: Ánne Ristiinná Eira Utsi</p>
  </body>
</document>
