<document xml:lang="sme" id="no_id"><header><title>Skábmamánu 30. beaivvi 1998 Ráđi resolušuvdna</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2002</year><place>http://www.nsi.no/Hoved/Publikasjoner/Publications_Other/20020528_EU30nov-resol.pdf</place><publChannel><publication><publisher>Nordisk samisk institutt</publisher></publication></publChannel><wordcount>734</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/><language xml:lang="sme"/></multilingual><origFileName>20020528_EU30nov_resol.pdf</origFileName><metadata><uncomplete/></metadata><version>XSLtemplate  1.14 ; file-specific xsl  $Revision: 1.2 $; common.xsl  $Revision$; </version></header><body><p>Skábmamánu 30. beaivvi 1998 Ráđi resolušuvdna</p>
<p>Álgoálbmogat mat gullet servodaga ja mielahttostádaid ovdánahttin ovttasbarggu rámmačoakkáldaga siskkobeallái. 1.</p>
<p>Ráđđi čujuha geassemánu 5. b. 1997 konklušuvdnii mas bovdii komišuvnna ovdanbuktit mearrádusčállosa ovttasbarggu ja doarjjaga birra álgoálbmogiiguin. Ráđđi bivdá komišuvnnas bargodokumentta mii doarju álgoálbmogiid ovdánahttit ovttasbarggu gaskal servodaga ja mielahttostádaid.</p>
<p>Ráđđi maiddái vuhtiiváldá internašunála gaskaomiid mat leat ráhkaduvvon álgoálbmogiid várás, earenoamážit máilmmi álgoálbmogiid 10 –jagi ON-resolušuvnna, Rio 1992 deklarašuvnna oktan biologalaš girjáivuođakonvenšuvnnain, 1993 Vienna deklarašuvnna ja ILO konsvenšuvnna nr. 169 álgoálbmogiid ja čearddalaš álbmogiid birra. Dát dokumenttat bivdet internašunála servodaga sihkkarastit álgoálbmogiid ekonomalaš, sosiála ja kultuvrralaš dili, ahte sii besset ávkkástallat bohtosiin mat addet bistevaš ovdáneami ja ollislaš ja friddja oassálastima buot servodataspeavttain. 2.</p>
<p>Álgoálbmogiid kultuvra lea árbevirolaš máhtu ja jurdagiid girjáivuohta, mii lea potensiála riggodagahkan oppa mailbmái. Danne, ráđđi deattuha dehálašvuođa ahte nannet álgoálbmogiid duođaštit sin <span type="quote">"ieš-ovdáneami"</span>, namalassii, hábmet sin iežaset sosiálalaš, ekonomalaš ja kultuvrralaš ovdánahttima ja sin iežaset kultuvrralaš identitehta. Dát jurddašanvuohki maiddái dohkkeha sin iežaset máŋggabealálaš ovdánahttindoahpagiid, ja čuoččuha ahte galggaše oassálastit ollislaččat ja friddja ovdánahttin prosessas. Lea maiddái dehálaš vuhtii váldit máŋggalágan riikaoktavuođaid gos álgoálbmogat ellet ja movttidahttit álgoálbmogiid ollislaččat oassálastit iežaset riikka demokráhtalaš proseassaide. Sin oassálastima badjelgeahččan, sáhttá álgoálbmogiidda dagahit vuorddekeahtes dahje negatiivvalaš váikkuhemiid. 3.</p>
<p>Ráđđi diehtá ahte ollu álgoálbmogat ellet ovdánahttinriikkain gos sii dávjá vásihit ekonomalaš, sosiálalaš ja politihkalaš gáržžidemiid ja gos sii beaivválaččat uhkkiduvvojit nu ahte sin olmmošvuoigatvuođat dulbmojuvvojit. 4.</p>
<p>Dasto, ollu álgoálbmogat ellet guovlluin gos lea dehálaš gáhttet biogirjáivuođa, ja gos ferte doalahit sosiálalaš ja kultuvrralaš beaivválaš bargguid nu go álgoálbmogat lea dološ áiggi rájes bargan ja geain lea earenoamáš rolla biologalaš girjáivuođa doalaheames ja nannemis ja earenoamáš bistevaš ovdánahttinmodeallaid seailluheamis. Ráđđi geardduha EU ja mielahttostádaid politihkalaš dáhtu oassálastet aktiivvalaččat daidda áigumušaide mat leat siskkobealde biologalaš girjáivuođakonvenšuvnna doarjun dihte báikkálaš ja álgoálbmogiid rahčamušaid nannet ja geavahit bistevaš biologalaš girjávuođa. 5. Ráđđi vuhtiiváldá ahte ovttasbargu álgoálbmogiiguin ja dakkár ovttasbarggu vuođđudeami doarjun lea dehálaš jus áigu jávkadit geafivuođu, seailluhit luondduriggodaid bistevaš ovdáneami, vuhtiiváldit olmmošvuoigatvuođaid ja ovddidit demokrátiija. Ráđđi fuomášuhttá earenoamážit álgoálbmogiid rolla luondduriggodagaid bistevaš geavaheami gáhttejeaddjin; álgoálbmogiid positiivvalaš oasi ovdánahttinproseassas; álgoálbmogiid hearkkesvuođa, ja ovdánahttinprogrammat sáhttet šaddat sidjiide vahágin; ahte álgoálbmogiin leat seamma vuoigatvuođat go earáin sihkkarastit eallinláibbiset, ja iežaset válljejuvvon eallinvuogi, ja sii galget oažžut seammadássásaš láhkasuodjalusa; sii galggaše maiddái oažžut, vealakeahtes eavttuiguin, vejolašvuođaid ja luondduriggodaid maid dárbbašit oláhit dáid rahčamušaid, ja sii galggaše maiddái oažžut máŋggagielat oahpahusa ja dearvvašvuođa bálvalusaid; ahte álgoálbmogiin lea vuoigatvuohta válljet iežaset ovdánahttinbálgáid, mii sisttisdoallá rievtti vuosttaldit prošeavttaid, earenoamážit sin iežaset árbevirolaš guovlluin. Dát sisttisdoallá buhtadusaid gos prošeavttain lea negatiivvalaš váikkuhus álgoálbmogiid eallimii. 6. Ráđđi dovddaha ahte ovdánahttinovttasbargu galggašii addit váikkuhemiid álgoálbmotrivttiid nannemii ja vejolašvuođaid <span type="quote">"ieš-ovdáneampái"</span>. Dát sisttisdoallá álgoálbmogiid beroštumiid integrererema rasttildeaddji aspeaktan buot dásiin ovdánahttinovttasbarggus, masa maiddái gullet mearrádusgulahallamat ovttasbargoriikkaiguin ja álgoálbmogiid organisašuvnnaid vejolašvuođaidnannen leat effektiivvalaš oassálastin ovdánahttinprográmmaid plánemiin ja čađahemiin. 7.</p>
<p>Ollu gaskariikkalaš ovdánahttinorganisašuvnnat ja iešguđetlágan EU mielahttostádat leat juo ovddidan mearrádusaid ja strategiijaid buoridit álgoálbmogiid positiivvalaš ovdánahttima ovttasbargováikkuhusaid. Eurohpá Komišuvdna ovttasbargá ja doarju álgoálbmogiid viiddis mearrádussurggiid, prográmmaid ja prošeavttaid bokte ja lea bidjan johtui máŋggaid doaimmaid ráhkkanahttin dihte viidásat lahkoneami álgoálbmogiid ektui. 8. Ráđđi maiddái deattuha man dehálaš ovttasbargu gaskal uniovnna ja mielahttostádaid lea, hehtten dihte rahčamušaid duppálgeavaheami ja lasihit effektiviserejuvvon ja doarvai ovdánahttindoarjagiid álgoálbmogiidda. Dása dárbbašuvvojit ráđđádallan, ovttasbargo- ja čađahanortnegat. 9.</p>
<p>Ráđđi deattuha ahte lea dárbu viiddis politihkkii, masa gullet álgoálbmogiid bargguid sohkabealleaspeavttat, ja bovde komišuvnna ain joatkit ovdánahttinbarggu mielahttostádaiguin ja álgoálbmogiiguin Komišuvnna bargodokumentta viiddis politihkalaš mearrádusaid vuođul, mas lea earenoamáš deaddu movt praktihkalaččat čađahit dán politihka. Guovddážiz galggašii leat movt heivehit eamiálbmogiid áššiid ovddidanbarggu dálá prosedyraide, rávvagiidda ja ovdánahttinbargguid giehtagirjjiide.</p>
<p>Dát gáibida boahtteáiggi metologiijaovdánahttima sihkkarastin dihte ahte álgoálbmogiin lea vejolašvuohta ovdanbuktit ja muitalit iežaset oainnuid boahttevaš doaimmaid ektui nu ahte ollislaččat besset leat mielde prošeavttain álggus gitta lohppii. Muittus anidettiin iešguđet lágan álgoálbmogiid stuora heterogenitehta miehtá máilmmi, ferte ráhkadit earenoamáš strategiijaid earenoamáš dilálašvuođaide. 10. Dán oktavuođas Komišuvdna ja mielahttostádat berrejit nu jođánit go vejolaš guorahallat vejolašvuođaid ráhkadit earenoamáš njuolggadusaid iežaset veahkkeorganisašuvnnaide, čájehit váldohástalusaid mat galget guorahallojuvvot sihkkarastin dihte ahte álgoálbmogiid vuođđodárbbut leat váldon mielde čađa prošeaktaáigodaga, ávkkástallat veahkkeneavvuin mat adnojuvvojit álggahit ovdánahttima ja gulahallat sosiála váikkuhusaida. Ráđđi evttoha ahte evttohuvvon ulbmilat galggašedje diagaštallojuvvot álgoálbmogiiguin ja eará ovttasbargiiguin geain leat beroštumit intergreret álgoálbmogiid ovdánahttinprosessii, maiddái báikkálaš álbmoga, guovllulaš- ja báikkálaš eiseválddiid, priváhta organisašuvnnaid ja eará siviilaservodaga ja priváhta suorggi miellahtuid. Sosiálaovdánahttima ekspertajoavku galggašii guorahallat dáid áigumušaid vejolašvuođaid, dárkkistit man muddui bargodokumentta doaibmaplána lea čađahuvvon ja evttohit dárbbu mielde doaimmaid movt ollašuhttit politihkalaš áigumušaid álgoálbmogiid doarjuma ja ovttasbarggu hárrái. 11.</p>
<p>Komišuvdna lea bivdon rapporteret ruovttoluotta Ráđđái mas čilgejuvvo álgoálbmogiidbarggu ovdáneapmi 2000 nuppi jahkebealis."</p>
</body></document>
