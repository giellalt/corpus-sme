<document xml:lang="sme" id="no_id">
  <header>
    <title>Skábmamánu 30. beaivvi 1998 Ráđi resolušuvdna</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2002</year>
    <place>http://www.nsi.no/Hoved/Publikasjoner/Publications_Other/20020528_EU30nov-resol.pdf</place>
    <publChannel>
      <publication>
        <publisher>Nordisk samisk institutt</publisher>
      </publication>
    </publChannel>
    <wordcount>735</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <multilingual>
      <language xml:lang="nob"/>
      <language xml:lang="sme"/>
    </multilingual>
    <origFileName>20020528_EU30nov_resol.pdf</origFileName>
    <metadata>
      <uncomplete/>
    </metadata>
    <version>XSLtemplate  1.14 ; file-specific xsl  $Revision: 1.2 $; common.xsl  $Revision: 154948 $; </version>
  </header>
  <body>
    <p>Skábmamánu 30. beaivvi 1998 Ráđi resolušuvdna</p>
    <p>Álgoálbmogat mat gullet servodaga ja mielahttostádaid ovdánahttin ovttasbarggu</p>
    <p>rámmačoakkáldaga siskkobeallái.</p>
    <p>1.  Ráđđi  čujuha geassemánu 5. b. 1997 konklušuvdnii mas bovdii  komišuvnna</p>
    <p>ovdanbuktit mearrádusčállosa ovttasbarggu ja doarjjaga birra álgoálbmogiiguin. Ráđđi</p>
    <p>bivdá komišuvnnas bargodokumentta mii doarju álgoálbmogiid ovdánahttit</p>
    <p>ovttasbarggu gaskal servodaga ja mielahttostádaid.</p>
    <p>Ráđđi maiddái vuhtiiváldá internašunála gaskaomiid mat leat ráhkaduvvon</p>
    <p>álgoálbmogiid várás, earenoamážit máilmmi álgoálbmogiid 10 –jagi ON</p>
    <p>resolušuvnna, Rio 1992 deklarašuvnna oktan biologalaš girjáivuođakonvenšuvnnain,</p>
    <p>1993 Vienna deklarašuvnna ja ILO konsvenšuvnna nr. 169 álgoálbmogiid ja</p>
    <p>čearddalaš álbmogiid birra. Dát dokumenttat bivdet internašunála servodaga</p>
    <p>sihkkarastit álgoálbmogiid ekonomalaš, sosiála ja kultuvrralaš dili, ahte sii besset</p>
    <p>ávkkástallat bohtosiin mat addet bistevaš ovdáneami ja ollislaš ja friddja oassálastima</p>
    <p>buot servodataspeavttain.</p>
    <p>2. Álgoálbmogiid kultuvra lea árbevirolaš máhtu ja jurdagiid girjáivuohta, mii lea</p>
    <p>potensiála riggodagahkan oppa mailbmái. Danne, ráđđi deattuha dehálašvuođa ahte</p>
    <p>nannet álgoálbmogiid duođaštit sin <span type="quote">"ieš-ovdáneami"</span>, namalassii, hábmet sin iežaset</p>
    <p>sosiálalaš, ekonomalaš ja kultuvrralaš ovdánahttima ja sin iežaset kultuvrralaš</p>
    <p>identitehta. Dát jurddašanvuohki maiddái dohkkeha sin iežaset máŋggabealálaš</p>
    <p>ovdánahttindoahpagiid, ja čuoččuha ahte galggaše oassálastit ollislaččat ja friddja</p>
    <p>ovdánahttin prosessas. Lea maiddái dehálaš vuhtii váldit máŋggalágan</p>
    <p>riikaoktavuođaid gos álgoálbmogat ellet ja movttidahttit álgoálbmogiid ollislaččat</p>
    <p>oassálastit iežaset riikka demokráhtalaš proseassaide. Sin oassálastima</p>
    <p>badjelgeahččan, sáhttá álgoálbmogiidda dagahit vuorddekeahtes dahje negatiivvalaš</p>
    <p>váikkuhemiid.</p>
    <p>3.  Ráđđi diehtá ahte ollu álgoálbmogat ellet  ovdánahttinriikkain</p>
    <p>gos sii dávjá vásihit ekonomalaš, sosiálalaš ja politihkalaš gáržžidemiid ja gos sii</p>
    <p>beaivválaččat uhkkiduvvojit nu ahte sin olmmošvuoigatvuođat dulbmojuvvojit.</p>
    <p>4. Dasto, ollu álgoálbmogat ellet guovlluin gos lea dehálaš gáhttet biogirjáivuođa, ja gos</p>
    <p>ferte doalahit sosiálalaš ja kultuvrralaš beaivválaš bargguid nu go álgoálbmogat lea</p>
    <p>dološ áiggi rájes bargan ja geain lea earenoamáš rolla biologalaš girjáivuođa</p>
    <p>doalaheames ja nannemis ja earenoamáš bistevaš ovdánahttinmodeallaid</p>
    <p>seailluheamis. Ráđđi geardduha EU ja mielahttostádaid politihkalaš dáhtu oassálastet</p>
    <p>aktiivvalaččat daidda áigumušaide mat leat siskkobealde biologalaš</p>
    <p>girjáivuođakonvenšuvnna doarjun dihte báikkálaš ja álgoálbmogiid rahčamušaid</p>
    <p>nannet ja geavahit bistevaš biologalaš girjávuođa.</p>
    <p>5. Ráđđi vuhtiiváldá ahte ovttasbargu álgoálbmogiiguin ja dakkár ovttasbarggu</p>
    <p>vuođđudeami doarjun lea  dehálaš jus áigu jávkadit geafivuođu, seailluhit</p>
    <p>luondduriggodaid bistevaš ovdáneami, vuhtiiváldit olmmošvuoigatvuođaid ja ovddidit</p>
    <p>demokrátiija. Ráđđi fuomášuhttá earenoamážit</p>
    <p>álgoálbmogiid rolla luondduriggodagaid bistevaš geavaheami gáhttejeaddjin; álgoálbmogiid positiivvalaš oasi ovdánahttinproseassas; álgoálbmogiid hearkkesvuođa, ja ovdánahttinprogrammat sáhttet šaddat sidjiide vahágin;</p>
    <p>ahte álgoálbmogiin leat seamma vuoigatvuođat go earáin sihkkarastit eallinláibbiset, ja iežaset válljejuvvon eallinvuogi, ja sii galget oažžut</p>
    <p>seammadássásaš láhkasuodjalusa; sii galggaše maiddái oažžut, vealakeahtes</p>
    <p>eavttuiguin, vejolašvuođaid ja luondduriggodaid maid dárbbašit oláhit dáid</p>
    <p>rahčamušaid, ja sii galggaše maiddái oažžut máŋggagielat oahpahusa ja</p>
    <p>dearvvašvuođa bálvalusaid;</p>
    <p>ahte álgoálbmogiin lea vuoigatvuohta válljet iežaset ovdánahttinbálgáid, mii sisttisdoallá rievtti vuosttaldit prošeavttaid, earenoamážit sin iežaset árbevirolaš</p>
    <p>guovlluin. Dát sisttisdoallá buhtadusaid gos prošeavttain lea negatiivvalaš</p>
    <p>váikkuhus álgoálbmogiid eallimii.</p>
    <p>6. Ráđđi dovddaha ahte ovdánahttinovttasbargu galggašii addit váikkuhemiid</p>
    <p>álgoálbmotrivttiid nannemii ja vejolašvuođaid <span type="quote">"ieš-ovdáneampái"</span>. Dát sisttisdoallá</p>
    <p>álgoálbmogiid beroštumiid integrererema rasttildeaddji aspeaktan buot dásiin</p>
    <p>ovdánahttinovttasbarggus, masa maiddái gullet mearrádusgulahallamat</p>
    <p>ovttasbargoriikkaiguin ja álgoálbmogiid organisašuvnnaid vejolašvuođaidnannen leat</p>
    <p>effektiivvalaš oassálastin ovdánahttinprográmmaid plánemiin ja čađahemiin.</p>
    <p>7.  Ollu gaskariikkalaš ovdánahttinorganisašuvnnat ja iešguđetlágan EU mielahttostádat</p>
    <p>leat juo ovddidan mearrádusaid ja strategiijaid buoridit álgoálbmogiid positiivvalaš</p>
    <p>ovdánahttima ovttasbargováikkuhusaid. Eurohpá Komišuvdna ovttasbargá ja doarju</p>
    <p>álgoálbmogiid viiddis mearrádussurggiid, prográmmaid ja  prošeavttaid bokte ja lea</p>
    <p>bidjan johtui máŋggaid doaimmaid ráhkkanahttin dihte viidásat lahkoneami</p>
    <p>álgoálbmogiid ektui.</p>
    <p>8. Ráđđi maiddái deattuha man dehálaš ovttasbargu gaskal uniovnna ja mielahttostádaid</p>
    <p>lea, hehtten dihte rahčamušaid duppálgeavaheami ja lasihit effektiviserejuvvon ja</p>
    <p>doarvai ovdánahttindoarjagiid álgoálbmogiidda. Dása dárbbašuvvojit ráđđádallan,</p>
    <p>ovttasbargo- ja čađahanortnegat.</p>
    <p>9.  Ráđđi deattuha ahte lea dárbu viiddis politihkkii, masa gullet álgoálbmogiid bargguid</p>
    <p>sohkabealleaspeavttat, ja bovde komišuvnna ain joatkit ovdánahttinbarggu</p>
    <p>mielahttostádaiguin ja álgoálbmogiiguin Komišuvnna bargodokumentta viiddis</p>
    <p>politihkalaš mearrádusaid vuođul, mas lea earenoamáš deaddu movt praktihkalaččat</p>
    <p>čađahit dán politihka. Guovddážiz galggašii leat movt heivehit eamiálbmogiid áššiid</p>
    <p>ovddidanbarggu dálá prosedyraide, rávvagiidda ja ovdánahttinbargguid giehtagirjjiide.</p>
    <p>Dát gáibida boahtteáiggi metologiijaovdánahttima sihkkarastin dihte ahte</p>
    <p>álgoálbmogiin lea vejolašvuohta ovdanbuktit ja muitalit iežaset oainnuid boahttevaš</p>
    <p>doaimmaid ektui nu ahte ollislaččat besset leat mielde prošeavttain álggus gitta</p>
    <p>lohppii. Muittus anidettiin iešguđet lágan álgoálbmogiid stuora heterogenitehta</p>
    <p>miehtá máilmmi, ferte ráhkadit earenoamáš strategiijaid earenoamáš dilálašvuođaide.</p>
    <p>10. Dán oktavuođas Komišuvdna ja mielahttostádat berrejit nu jođánit go vejolaš</p>
    <p>guorahallat vejolašvuođaid ráhkadit earenoamáš njuolggadusaid iežaset</p>
    <p>veahkkeorganisašuvnnaide,  čájehit váldohástalusaid mat galget guorahallojuvvot</p>
    <p>sihkkarastin dihte ahte álgoálbmogiid vuođđodárbbut leat váldon mielde čađa</p>
    <p>prošeaktaáigodaga, ávkkástallat veahkkeneavvuin mat adnojuvvojit álggahit</p>
    <p>ovdánahttima ja gulahallat sosiála váikkuhusaida. Ráđđi evttoha ahte evttohuvvon</p>
    <p>ulbmilat galggašedje diagaštallojuvvot álgoálbmogiiguin ja eará ovttasbargiiguin geain</p>
    <p>leat beroštumit intergreret álgoálbmogiid ovdánahttinprosessii, maiddái báikkálaš</p>
    <p>álbmoga, guovllulaš- ja báikkálaš eiseválddiid, priváhta organisašuvnnaid ja eará siviilaservodaga ja priváhta suorggi miellahtuid. Sosiálaovdánahttima ekspertajoavku</p>
    <p>galggašii guorahallat dáid áigumušaid vejolašvuođaid, dárkkistit man muddui</p>
    <p>bargodokumentta doaibmaplána lea čađahuvvon ja evttohit dárbbu mielde doaimmaid</p>
    <p>movt ollašuhttit politihkalaš áigumušaid álgoálbmogiid doarjuma ja ovttasbarggu</p>
    <p>hárrái.</p>
    <p>11.   Komišuvdna lea bivdon rapporteret ruovttoluotta Ráđđái mas čilgejuvvo</p>
    <p>álgoálbmogiidbarggu ovdáneapmi 2000 nuppi jahkebealis."</p>
  </body>
</document>
