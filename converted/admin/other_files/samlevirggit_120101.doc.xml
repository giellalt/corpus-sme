<document xml:lang="sme" id="no_id">
  <header>
    <title> 
Untitled
</title>
    <genre code="admin"/>
    <author>
      <unknown/>
    </author>
    <wordcount>617</wordcount>
    <conversion_status type="standard"/>
    <availability>
      <free/>
    </availability>
    <submitter name="Lene Antonsen" email="lene.antonsen@uit.no"/>
    <multilingual>
      <language xml:lang="nob"/>
    </multilingual>
    <metadata>
      <uncomplete/>
    </metadata>
    <version>XSLtemplate  1.14 ; file-specific xsl  $Revision: 1.5 $; common.xsl  $Revision: 154948 $; </version>
  </header>
  <body>
    <p>(logo Gáivuona suohkan/Kåfjord kommune)</p>
    <p>Gáivuona suohkan lea eanandoallo- ja guolástansuohkan Davvi-Romssas birrasiid 2400 ássiin. Dálošvággi lea suohkana hálddahusguovddáš. Suohkanis lea doaimmalaš kultuvrralaš biras, e.e. suohkana musihkkaskuvllas leat olu fálaldagat. Dáppe lea erenoamáš luondu gos leat buorit vejolašvuođat bivdit, guolástit ja muđui golahit ásttoáiggi olgodoaimmaiguin. E6-bálggis manná suohkana guovddáš osiid čađa. Gáivuona suohkan gullá Davvi-Romssa ja Finnmárkku doaibmaguvlui gos leat vearrogeahpádus, studieloanaid geahpádus ja eanet mánáidoadju. Suohkan lea gokčan mánáidgárdedárbbu. Suohkan gullá sámelága giellanjuolggadusaid hálddašanguvlui.</p>
    <p xml:lang="nob">
      <em type="bold">GORŽŽI MÁNÁIDGÁRDI </em>
    </p>
    <p>Goržži mánáidgárddis lea rabas 100% assisteantavirgi gitta 20.12.01 rádjái, álgin farggamusat. Goržži mánáidgárddi jođiheaddji Reidun Isaksen vástida gažaldagaid virggi birra, tel. 77 71 64 53.</p>
    <p>Ohccit fertejit vuosehit viehka ođđa politijaduođaštusa. Virgi bálkkáhuvvo virgekoda 6332:s assisteanta, bálkárámma 2.</p>
    <p xml:lang="nob">
      <em type="bold">ČIEŊALLUOVTTA SKUVLA </em>
    </p>
    <p>Rabas 68% virgi Čieŋalluovtta skuvllas. Bargu lea oahpahit 1.-4.luohkas. Álgin farggamusat, virgi bistá skuvlajagi 00/01 lohpii. Ohccit fertejit vuosehit viehka ođđa politijaduođaštusa. Háld.oahpaheaddji Georg Mathisen Čieŋalluovtta skuvllas vástida gažaldagaid virggi birra, tel. 77 71 72 02.</p>
    <p xml:lang="nob">
      <em type="bold">BÁLKÁ-JA BARGIID </em>
      <em type="bold">KANTUVRRA MIELBARGI </em>
    </p>
    <p>Bálká- ja bargiid kantuvrras lea rabas 50% bistevaš virgi. Ohcat mielbargi gii lea bargan bálká- ja personálabargguin ovdal. Lea sávahahtti ahte dovdá bálkásystema NLP ja sihke stáhta ja suohkana soahpamušdiliid. Virgái gullá maid áššemeannudeapmi.</p>
    <p>Virgi bálkáhuvvo virgekoda 6559, konsuleanta, bálkárámma 9. Bargiid hoavda Karin Karlsen vástida gažaldagaid virggi birra.</p>
    <p xml:lang="nob">
      <em type="bold">GIELLAMIELBARGI </em>
    </p>
    <p>Rabas 100% bistevaš virgi, álgin farggamusat.</p>
    <p>Giellamielbargivirgi lea čadnon Sámi Giellaguovddážii mii lea Ája- Sámi guovddážis Olmmáivákkis, muhto stuorra oassi barggus lea kantuvrra olggobealde.</p>
    <p>Ohcat kreatiivva mielbargi gii sihtá bargat daiguin áššiiguin:</p>
    <list>
      <p type="listitem">sámegiela oahpaheapmi</p>
      <p type="listitem">oahpponeavvuid- ja metodaid ovdanahttin</p>
      <p type="listitem">prošeaktabargu</p>
      <p type="listitem">jorgaleapmi</p>
    </list>
    <p>Ohccit galget máhttit sámegiela čálálaččat ja njálmmálaččat, ja ferte leat sámegieleksamen allaskuvllas dahje universitehtas. Deattuhit pedagogalaš duogáža. Lea ovdamunni jus ohcci dovdá báikkálaš kultuvrra.</p>
    <p>Jus šaddá siskkáldas virgáibidjan, lea rabas sadjásaš virgi mas leat seamma barggut. Bargoáigodat bistá gitta 20.08.02.</p>
    <p>Bálká sohpojuvvo. Giellakonsuleanta Inger Åsli tel. 77 71 93 23 ja personalhoavda Karin Karlsen tel. 77 71 92 11 vástideaba gažaldagaid virggi birra.</p>
    <p xml:lang="nob">
      <em type="bold">JOHTALUSSIHKKÁRVUOĐAPLÁNA PROŠAEKTAOVTTASTAHTTI </em>
    </p>
    <p>Gáivuona suohkan, Návuona suohkan ja Ráissa suohkan galget ovttasráđis ráhkadit iešguđet suohkanii johtalussihkkárvuođaplána. Barggu galgat čađahit jagi 2001:s. Dát bargui ohcat mielbargi gii berošta johtalussihkkarvuođabarggus ja gii sáhtášii ovttastahttit iešguđet suohkana bargojoavkkuid bargguid. Eaktudit ahte suohkaniid skuvllat ja gilisearvvit maid oassálastet. Iežá ovttasbargoguoimmit leat Stáhta Geainnodoaimmahat ja Trygg Trafikk.</p>
    <p>Barggu organiseren eaktuda johtima dain golbma suohkaniin, maid eahkedis. Eaktudit ahte bargi atná iežas biilla barggus. Kantuvra lea Gáivuona suohkanis.</p>
    <p>Virgi bistá 31.12.01 rádjái, virgesturrodat lea 50%. Bálká sohpojuvvo. Osd.inšenevra Harald Grønnvoll tel. 77 71 92 53 ja ossodathoavda Roald Elvenes tel. 77 71 92 44 vástideaba gažaldagaid virggi birra.</p>
    <p xml:lang="nob">
      <em type="bold">BAGADALLI/OVTTASTAHTTI - GASKABODDOSAŠ V </em>
      <em type="bold">IRGI </em>
    </p>
    <p>Rabas 100% virgi bagadallin/ovttastahttin mánáidgárddiide ja skuvllaide, gaskaboddosaš virgi mii goit bistá 31.12.01. rádjái. Bagadalli/ovttastahtti galgá bagadit ja ovttastahttit sámi giella- ja kultuvrafálaldaga ja Sámi Oahppoplána ektui mánáidgárddiin ja skuvllain. Ohcci galgá máhttit sámegiela njálmmálaččat. Lea ovdamunni jus máhttá sámegiela čálálaččat. Virgái gullá maid áššemeannudeapmi. Bálká sohpojuvvo.</p>
    <p>Ossodathoavda Øyvind Rundberg tel. 77 71 92 67 vástida gažaldagaid virggi birra.</p>
    <p xml:lang="nob">
      <em type="bold">VEAHKKEDIKŠU </em>
    </p>
    <p>DRO-bálvalusas lea rabas 100% virgi ja 50% virgi veahkkedikšun, álgin farggamusat. Virggiide gáibiduvvo veahkkedikšuoahppu. Jus eai leat ohccit geain leat veahkkedišuoahppu, árvvoštallat bidjat virgái ohcciid geain leat fágareive fuolahusbargin.</p>
    <p>Veahkkedikšu bálkkáhuvvo virgekoda 7076:s, bálkárámma 4.1. Ossodatjođiheaddji Agnes Nilsen tel. 77 71 93 02 vástida gažaldagaid virggi birra.</p>
    <p>Gait virggiide fállat</p>
    <list>
      <p type="listitem">girjái ja gáibideaddji organisašuvdna čeahppes mielbargiiguin</p>
      <p type="listitem">hástaleaddji ja máŋggabealát barggut eahpeformálalaš birrasis</p>
      <p type="listitem">fleksi bargoáigi</p>
      <p type="listitem">mánáidgárdesadji</p>
      <p type="listitem">veahki gávdnat orrunsaji vej. huksensaji</p>
      <p type="listitem">hui buorre muohtaskohterláhtofierpmádat</p>
      <p type="listitem">buorit vejolašvuođat bivdit, guolástit ja muđui golahit ásttoáiggi olgodoaimmaiguin erenoamáš luonddus.</p>
    </list>
    <p>Guoská gait virggiide:</p>
    <p>Jus muđui leat seammá eavttut, ja jus ii boađe ovdan almmuhusteavsttas, de manná ohcci gii máhttá sámegiela ovddabeallái.</p>
    <p>Ohccit sáhttet gohččot jearahallamii.</p>
    <p>Gokčat fárrengoluid suohkana njuolggadusaid mielde.</p>
    <p>Bákkolaš penšunortnega lahttovuohta KLP:s.</p>
    <p>Biddjo virgái guoskevaš lágaid, njuolggadusaid ja soahpamušdiliid mielde.</p>
    <p>Ohcan oktan duođaštuvvon skuvla- ja bargoduođaštusaiguin sáddejuvvo:</p>
    <p>Karin Karlsen, Gáivuona suohkan, 9148 OLDERDALEN <em type="bold">ovdal 31.01.01 </em>. </p>
  </body>
</document>
