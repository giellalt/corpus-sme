<document xml:lang="sme" id="no_id"><header><title>Europaráđi dárkkisteapmi</title><genre code="admin"/><author><unknown/></author><wordcount>512</wordcount><conversion_status type="standard"/><availability><license type="standard"/></availability><origFileName>http://www.manskligarattigheter.se/Media/Get/606/nordsamiska-pdf</origFileName><parallel_text xml:lang="sma" location="europaraerien_goeredimmie_delto.pdf"/><parallel_text xml:lang="smj" location="europarade_guoradallam_delto.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Europaráđi dárkkisteapmi Ruo…a čađaheamis Europalaš vuođđušiehtádussii nášuvnnalaš veahádagaid váste. Europaráđi ráđđeaddi lávdegoddi, mii bargá vuođđušiehtádusain nášuvnnalaš veahádagaid váste, lea dárkkistan mainna láhkái Ruotta lea čađahan vuođđušiehtádusa ja almmuhan ráportta borgemánu 25 beaivvi 2002. Das maŋŋil lea Europaráđi ministarlávdegoddi, juovlamánu 10 beaivvi 2003, dohkkehan resolušuvnna erenoamáš ávžžuhusaiguin ja loahppabohtosiin. Ministtarlávdegotti artihkaliid 24 – 26 mielde, Vuođđusiehtádus našuvnnalaš veahádagaid (dás duohko gohčoduvvon Vuođđušiehtadus), Váldime vuhtii mearradusa (97) čakčamánu 10 beaivvis 1997 mii bidjá meariid maid ministtarlávdegoddi lea dohkkehan ja daid monitor doaimmaid mat gullet vuođđušiehtádusa artihkaliidda 24 –26, Váldime vuhtii dohkkehuvvon jienastannjuolggádusaid mearradusa (97) 10 dohkkeheami oktavuođas, <em type="italic">1 </em>Váldime vuhtii dohkkeheami neavvaga man Ruotta buvtii ovdán guovvamánu 9 beaivvi 2000; Muitime ahte Ruo…a ráđđehus sáddii rapportta dilis vuođđušiehtáduša birra vuosttaš monitor oktavuođas geassemánu 5 beaivvi 2001, Dalle go Ráđđeaddi lávdegoddi guorrasii bovdehussii Ruo…a ráđđehusas sáddet sáttagotti mii galggái čohkket dieđuid Ruo…a birra, dát mátki leai skábmamánu 25- 29 beivviin 2002, </p>
<p>Dalle go Ráđđeaddi lávdegotti oaivilat vuođđušiehtadusa duohtandahkamii Ruoŧas dohkkehuvvoje guovvamánu 20 beaivvi 2003 ja sáddejuvvoje Ruoŧa fásta áirrasgoddái ja nu láhkái juhkojuvvoje dieđut buot miellahttustáhtaid fásta áirasiidda, dokumeantta namma leai CM(2003)79, ja dasto dat dahkkui almmolažžan Ruoŧa ráđđehusa bealis,</p>
<p>Dalle go Ruoŧa ráđđehus buvttii ovdan Ráđđeaddi lávdegotti oainnu čálálaš dokumeantan, dát čállágat leat dasto juhkojuvvon buot miellahtustáhtaid áirasiidda, dát šattai lasáhussan dokumentii CM(2003)79, áigodat leai suoidnemánu 25 beaivvi 2003; Go leat dárkkistan Ráđđeaddi lávdegotti oaiviliid ja Ruoŧa ráđđehusa čálalaš mearkašumiid;</p>
<p>Go leat váldán vuhtii eará ráđđehusaid mearkašumiid, 1. Soahpat čuovvuvaš gávnnaheapmái mii guoská Vuođđušiehtadusa doibmiibidjamii Ruoŧas: - maŋemus jagiin lea Ruoŧŧa ovddingoahtán lágálaš vuođu mii guoská nášuvnnalaš veahádagaid suodjái ja čájehan dárbbašlaš oainnu guoskivaš olbmuid guovdu dán fáddagis. Dát buorre ovdaneapmi guoská erenoamážit viđá gielddaide nuortaruoŧas maid dát ođđa láhka veahádatgielaid váras gokčá; -</p>
<p>Oaidnu mainna láhkái viidáset suddjet nášuvnnalaš veahádagaud lea ain váilevaš. Dasa lassin lea dárbbašlaš ahte Vuođđušiehtadusa prinsihpat váldojuvvojit vuhtii eanet práktiihkalaččat go lea dahkkon dan rádjái. Go ollu váldoáššit šiehtadusas galget čáđahuvvot boaittubeal-guovllun dát buktá mielddis ahte báikkálaš eiseváldiin lea stuora ovddasvástádus vákšut mii dáhpahuvva proseassas ja fuomašuhttit váttisvuođaid dan oktavuođas. Váilevašvuođat leat boahtán ovdán erenoamážit das mii guoská gielladoarjja násuvnnalaš veahádagaid oahpahussii, muhto dát lea máiddái vuhtton eará surggiin, nugo mediain. Dás lea dárbbašlaš ahte doaimmat ovddiduvvojit eanet dakkar olbmuid váras geat gullet nášuvnnalaš veahádagaide; -</p>
<p>Lea oalle stuorra dárbu gávdnat vuogas čovdosa ja buoridit lágalaš oadjebašvuođa eananrivttiide dain guovlluin gos Sápmelaččat árbevirolaččat lea eallán, ulbmil das galgá leat ahte sihkkarastit čearddaid gaskasaš buori dili dain guovlluin ja sudjet kultuvrra ja iešdovddu dakkár olbmuide guđet gullet dán eamiálbmogii; -</p>
<p>Fápmui bidjame dákkár varas divvojuvvon lága etnihkalaš vealaheami vuostá lea deaŧálaš, dát go muitá movt veahádagat leat vealahuvvon, erenoamážit Roma álbmot, orruma ja bargomárkana bealde; - Ruoŧa eiseváldit galggaše joatkit ovddideami ráđđehsallanortnegiid maid bokte lasiha veahádagaide gullevaš olbmuid oasálastin mearradusaid dahkamis mat váikkuhit sidjiide; 2. Ávžžuha Ruoŧa váldit vuhtii loahppabohtosiid mat leat badjelis, vuosttas oasis, ja</p>
<p>Ráđđeaddi lávdegotti oaiviliid. 3. Bovde Ruoŧa ráđđehusa, mearrádusa (97) 10 mielde: a. joatkit ságastallama mii lea jođus Ráđđeaddi lávdegottiin; b. dáđi mielde dieđihit Ráđđeaddi lávdegoddái makkár lávkkiid lea váldán loahppabohtosiid ja ávžžuhusaid maŋŋá, mat leat bukton ovdán vuosttaš ja nuppi oasis, bajil. - .</p>
</body></document>
