<document xml:lang="sme" id="no_id"><header><title>Nášuvnnalaš unnitlogut ja unnitlogugielat</title><genre code="admin"/><author><unknown/></author><year>2007</year><wordcount>881</wordcount><conversion_status type="standard"/><availability><license type="standard"/></availability><origFileName>http://www.manskligarattigheter.se/dm3/file_archive/081104/a388cfda62fbda949ecf215f2b2126f0/nordsamiska.pdf</origFileName><parallel_text xml:lang="sma" location="nasjovne_unnebelahkoe_jih_unnebelahkoegielh.pdf"/><parallel_text xml:lang="smj" location="rijkalasj_unneplago_ja_unneplagogiela.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p><em type="bold">D   I   e   h   t   o   l   á   đ   đ   I</em> <em type="bold">Integrašuvdna- ja  dásseárvvudepartemeanta</em> <em type="bold">Suoidnemánnu 2007</em> </p>
<p><em type="bold">Nášuvnnalaš unnitlogutja unnitlogugielat</em> </p>
<p><em type="bold">Čoahkkáigeassu ráđđehusa  unnitlogupolitiikkas</em> </p>
<p><em type="bold">Ruoŧa unnitlogupolitiikka ulbmil lea dáhkidit suoji nášuvnnalaš unnitloguide, nannet sin  váikkuhan máŧolašvuođaid ja doarjut historjjálaš unnitlogugielaid vai bissot eallin. Ruoŧa nášuvnnalaš unnitlogut leat judalaččat, romerat, sámit, ruoŧasuopmelaččat ja duortnusleagi orrut. Unnitlogugielat leat jiddisch romani chib, sámigiella, suomagiella ja meänkieli.</em> </p>
<p>láhkái vuosehit mielaset ja rahčet iežaset iešdovddu seailluheamis. Go sámit leat eamiálbmogin Ruoŧas de maid gávdno sierra sámipolitiika.</p>
<p><em type="bold">obbalaš ruoŧa unnitlogupolitiika</em> Joatkka riikkabeaivvi mearrádusas 1999 dohkkehit rámmakonvenšuvnna ratifiserema nášuvnnalaš unnitloguid suoji birra (rámmakonvenšuvdna) ja eurohpalaš njulgosa riikaguovllu- dahje unnitlogugielaid birra (unnitlogugiellakonvenšuvdna) lei álggahit unnitlogupolitiikka iežas politiikaguovlun jagi 2000. Unnitlogupolitiikka vuođu logat proposišuvnnas 1998/99:143 Nášuvnnalaš unnitlogut Ruoŧas (nam. 1999/2000: KU6, rskr.1999/2000:69) ja rámma- Konvenšuvnnas ja unnitlogugiellakonvenšuvnnas. </p>
<p>Riekti suodjái nášuvnnalaš unnitloguide ja riekti geavahit unnitlogugielaid priváhtta ja virggálaš oktavuođain lea rámmakonvenšuvnna ja unnitlogugiellakonvenšuvnna jelgii integrerejin oassi riikkaidgaskasaš suojis olmmošlaš vuoigatvuođaid áššis.Unnitlogugielaid dohkkeheapmi maid vuoseha ahte dat gielat leat oassin ruoŧa kultuvraárbbis. Jos galgá olahit unnitlogupolitiikka ulbmiliid de gáibiduvvo ahte gait nášuvnnalaš unnitloguid dárbbut ja beroštumit váldojuvvojit vuhtii olles riikkas ja visot dásiin servvodagas. Dat guoská sihke stáhtalaš eiseválddiide ja suohkaniidda ja leanadikkiide. Ruoŧas lea nanu árbevierru fámolaš suohkan- iešmearridemiin. Danin ferte leat lagaš ságastallan stáhta ja suohkaniid gaskkas unnitlogupolitiikka čađaheamis <em type="bold">Nášuvnnalaš unnitlogut</em> Rámmakonvenšuvnna ratifiseren oktavuođas namuhuvvoje joavkkut mat leat ruoŧa nášuvnnalaš unnitlogut. Čanus ruoŧa nášuvnnalaš unnitloguid gaskkas lea dat ahte gait leat gávdnon Ruoŧas hirbmat guhkes áiggiid. Danin lea sin giella ja kultuvra oassin ruoŧa kultuvraárbbis. Dasa lassin lea jovkui gullivaččain čielga oktavuohta ja oktasaš jáhkku. Gielalaš, árbevirolaš dahje kultuvrralaš gullivašvuođa  sii máŋgga </p>
<p><em type="bold">Unnitlogugielat</em> Dehalaš oassi unnitlogupolitiikkas lea doarjut historjjálaš unnitlogugielaid vai bissot eallin. Jiddisch, romani chib (gait giellaveagat), sámigiella (gait giellaveagat), suomagiella ja meänkieli leat dohkkehuvvon unnitlogugiellan Ruoŧas. Dát gielat leat maid olis ruoŧa unnitlogugiella-konvenšuvnna dohkkeheamis. Golmmain dain nášuvnnalaš unnitlogugielain, sámigiella, suomagiella ja meänkieli leat nanu guovlulaš ja historjjálaš  oktavuođat, dat leat territoriálalaččat čadnon gielat. Danin lea dáin gielain unnitlogukonvenšuvnna bokte nannoset suodji go jiddischis ja romani chibis lea. </p>
<p><em type="bold">Unnitlogugiellalágat</em> Muhtin geográfalaš guovlluin gos sámigielas, suomagielas ja meänkielis lea nanu árbevierru lea sierra unnitlogugiellaláhka fámus. Láhkačálus lea fámus muhtin suohkaniin Norrbottenis, nu gohčoduvvon hálddahuslašguovllut, ja dat addá ovttaskas olbmuide rievtti geavahit sámigiela, suomagiela ja meänkieli oktavuođain hálddašaneiseválddiin ja duopmostuoluin. Láhkaásaheapmi addá maid rievtti oažžut ovdaskuvlladoaimma ja boarrásiiddivššu ollásit dahje oasálaččat unnitlogugillii. Norrbottena Leanastivrras lea bargun juolludit stáhtadoarjaga suohkaniidda hálddahuslašguovllus goluid dihte mat ilbmet lágaid dihte. Leanastivra maid galgá iskat ja árvvoštallat suohkaniid duohtandahkama láhkaásaheamis. <em type="bold">Unnitlogupolitiika – áššeguovlu ossodatrájiid badjel</em> Máŋggat guovddášoasit unnitlogupolitiikkas, nugo oahpahus-, kultuvrralašdoaimmat-  ja vealáhemiid vuosttildeapmi čađahuvvo iežá politiikaguovlluin. Jos galgá olahit unnitlogupolitiikalaš ulbmiliid dárbbašuvvo ovttastupmi unnitlogupolitiika- ja iežá politiikaguovlluid gaskkas. Ráđđehusa čállinguovddážis lea sierra bargojoavku mas leat ovddasteaddjit guoskivaš departemeanttain. Lea maid dehalaš ahte dásseárvvuoaidnu lea olis čađalaččat unnitlogupolitiikkas. </p>
<p>Oahpahus Lea dehalaš ahte gait mánát Ruoŧas ožžot máhtu nášuvnnalaš unnitlogu historjjás ja sin kultuvrras,  gielas ja jáhkus. Dan dihte čuožžu skuvlla oahppoplánain ahte máhttu galgá addot nášuvnnalaš unnitloguid ja unnitloguidgielaid birra. Eatnigiela- ja guovttegielat oahpahusas lea stuora ávki unnitlogugielaid doarjumis ja nannemis. Skuvladoaimmahat galgá doaimmastis eareliiggánit čuovvut eatnigiela- ja guovttegielaoahpahusa ovdáneami nášuvnnalaš unnitloguid gaskkas.</p>
<p>Kultuvra Nášuvnnalaš unnitloguin lea rikkis kultuvra maid ovdamearkka dihte vuohttá sierra dáiddalaš doaimmain. Dat doaimmat leat veahkkin seailluhit ja ovddidit unnitlogukultuvrra Ruoŧas seammásgo almmolaččat riggodahttá kultuvrra. Jagi 2000 rájis lea lasseruđaheapmi jagálaččat stáhta doarjagis girjjálašvuhtii ja kultuvra áigečállagiidda. Dat lea eareliiggánit dan dihte ahte nášuvnnalaš unnitlogut galget sáhttit oažžut lasi ruhtadeami. Dasa lassin Stáhta kultuvraráđđi 2002 rájis fállá ruhtadeami doaimmaide maid ulbmil lea ovddidit nášuvnnalaš unnitloguid giela ja kultuvrra.</p>
<p>Gielladikšu Nášuvnnalaš giellapolitiikalaš ulbmilis lohká ahte juohkeovttas lea riekti gillii, earret iežá daddjo ahte lea riekti geavahit ja ovddidit iežas nášuvnnalaš unnitlogugiela. Stáhta eiseválddis Ásahus giela ja álbmotmuittuid dihte (Institutet för språk och folkminnen) lea ovddasvástádus gielladivššus gielaide: jiddisch, romani chib, suomagiella ja meänkieli. Sámidiggi lea láidesteaddjin sámigiela gielladivššus.</p>
<p>Ii vealaheapmi Ruoŧas lea sierra láhka vuosttildit vealaheami earret iežá etnalaš dahje jáhkolaš gullivašvuođa dihte. Bearráigeahččis etnalaš vealahemiid vuostá (DO) lea bargun vuosttildit ja caggat vealahemiid mat vuođđuduvvojit etnalaš- jáhkolaš gullivašvuhtii. DO váldá vuostá almmuhemiid vealahemiid geažil. Dan dihte go romerat dávjá vealahuvvojit de galgá DO eareliiggánit caggat ja vuosttildit vealahemiid romeriid vuostá. <em type="bold">eanet váikkuheapmi nášuvnnalaš unnitloguide</em> Nášuvnnalaš unnitloguidváikkuheapmi servodateallimis lea stuora ja dehalaš áššin unnitlogupolitiikkas. Sierra doaimmat leat danin dahkkon nannendihte unnitloguid máŧolašvuođaid váikkuheapmái, earret iežá dollojit ráđđenčoahkkimat ovddasteddjiiguin ráđđehusa ja unnitloguid organisašuvnnaid gaskkas. Organisašuvnnat mat ovddastit nášuvnnalaš unnitloguid ožžot maid jagálaččat ruhtadeami ulbmiliin geahpidit doaimma organisašuvnnain. Ruhtadeapmi juolluduvvo láhkačállosa Stáhtadoarjja nášuvnnalaš unnitloguide (2005:765) mielde. <em type="bold">Riikkaidgaskasaš ovttasbargu</em> Juohke viđát jagi almmuha Ruoŧŧa Eurohparáđđái  makkár doaibmabijut leat jođus rámmakonvenšuvnna čađaheami dihte ja juohke goalmmát jagi áššiid mat gusket unnitlogukonvenšuvdnii. Eurohparáđđi árvvoštallá Ruoŧa raporttaid ja maid guossástallá Ruoŧa ja deaivvada guoskivaš eiseválddiiguin ja organisašuvnnaiguin. Maŋŋil Eurohparáđđi raportta bokte čilge Ruŧŧii ipmárdusas ja maid rávvagiiddis.  Dán gohcimušas lea dehalaš váikkuhus unnitlogupolitiika čuovvumis ja ovddideamis. Earret dan  almmuheami Eurohparáđđái de Ruoŧas lea ovttasbargu Eurohparáđiin go oassálastá guovtti áššečehpiid joavkkuin. Ruoŧas lea maid ovttasbargu máŋggain bargujoavkkuid bokte iežá davviriikkaiguin unnitlogupolitiikalaš áššiin. </p>
<p><em type="bold">Diehtit eanet</em> Proposišuvnna, 1998/99:143 Ruoŧa nášuvnnalaš unnitlogut, gávnnat ráđđehusa webbasajis www. regeringen.se. Sáhtát maid oastit dan Riikkabeaivvi prentenguovddážis, tel. 08-786 58 10. Eanet dieđu ráđđehusa barggus nášuvnnalaš unnitloguid dihte gávnnat jos rabat www.regeringen.se, www. manskligarattigheterna.se dahje jos goaktadat Ossodat demokráhtaovddideami dihte, olmmošlaš vuoigatvuođat, nášuvnnalaš unnitlogut ja álbmotlihkadusáššit (Enheten för demokratiutveckling, mänskliga rättigheter, nationella minoriteter och folkrörelsefrågor): 08-405 10 00 (beavdi) Dieđu Eurohparáđi barggu birra maid gávnnat dán sajis: www.coe.int. </p>
</body></document>