<document xml:lang="sme" id="no_id"><header><title>Romssa fylka – áiggiid buoremus deaivvadanguovlu . Romssa fylkka kulturárbeplána áigodahkii 2011–2014</title><genre code="admin"/><author><unknown/></author><year>2011</year><wordcount>15617</wordcount><conversion_status type="standard"/><availability><license type="standard"/></availability><origFileName>http://www.tromsfylke.no/Tromsfylke/media/1823/kulturarvplan_samisk-2.pdf</origFileName><parallel_text xml:lang="nob" location="troms_kulturarvplan_nob.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>ROMSSA FYLKA – ÁIGGIID BUOREMUS DEAIVVADANGUOVLU</p>
<p>Romssa fylkka kulturárbeplána  áigodahkii 2011–2014</p>
<p> </p>
<p><em type="italic">Venesetis, Alvestad nammasaš gilis Rivttiidsullos,  Jens Storm Munch registarasttii jagi 1964 oktanuppelot hávdebora mat ledje guovtti hávdečoahkis.</em> <em type="italic">Guovlu lea doložis jo leamaš oktasaš gálbbiid guohtuneana mii gulai Alvestada bonddiide, muhto dat dađistaga savvui garrasit ja vuovdiluvai. Jagi</em> <em type="italic">2005 olbmot álge ovttas njáskat ja njárbet vuovddi Vestneseta kulturmuittuid birra. Guovlu áidojuvvui jagi 2007, ja villasávzzaid bidje dohko guohtut</em> <em type="italic">jagi maŋŋá. Golmma jagi guohtumiid maŋŋá šaddodat lea áibbas nuppástuvvan, ja guovlu dál lea oaidnit dego bures dikšojuvvon guohtuneana. Dán</em> <em type="italic">guohtuneanadagas leat boahtán oidnosii ollu eanet kulturmuittut, sihke hávddit, geađgeáiggi ássansajit ja fanasvistti dukta mii lea ruovdeáiggi manu.</em> <em type="italic">Kulturmuittut leat dál bures oidnosis eanadagas.</em> </p>
<p><em type="italic">Romssa fylkkadiggi mearridii Romssa fylkka kulturárbeplána áigodahkii 2011-2014 geassemánus 2011. Ovdasiidogovva: Pål Alvereng.</em> <em type="italic">Gráfalaš buvttadeaddji: Lundblad Media AS, Romssa gávpogis.</em> </p>
<p><em type="italic">Čielga ja olggosguvlui doaibmi kulturmuitohálddašemiin galgá kulturárbi bajiduvvot ja čalmmustahttojuvvot resursan, muosáhussan ja diehtogáldun.</em> </p>
<p><em type="italic">Govvideaddji: Dag Magnus Andreassen</em> </p>
<p>OVDASÁNIT</p>
<p>Fylkkasuohkanis  ja  Sámedikkis  lea  jagi  1990  rájis  leamaš hálddašanovddasvástádus  kulturmuitosuodjalusas.  Dattetge dát ii leat vuosttas gearddi go Romssa fylkkasuohkan ráhka- da  sierra  plána  kulturmuitosuorggi  várás.    Fágasuorggi  leat viehka  muddui  stáhtalaš  lágat  ja  njuolggadusat  stivren,  ja guvllolaš politihkka ii leat leamaš čilgejuvvon. Dáinna plánain kulturárbi lea bajiduvvon muosáheami ja guvllolaš ovddidea- mi  resursan.  Kulturmuitohálddahusa  stuorámus  hástalussan lea  oinnosmahttit  ja  geavahit  kulturárbbi  ávkin  báikegottiin. Kulturárbbi  geavahišgoahtit  kulturmuitovuđot  mátkeealáhu- sain  galgá  plánaáigodaga  leat  váldoáŋgiruššan.  Luonddu-  ja kulturmuittuid  dovddusin  dahkan  olbmuide  ja  láhčin  olb- muid geavaheapmái lea dehálaš suorgi álbmotdearvvašvuođa ja kulturárbbi ovttastuvvamis.</p>
<p>Kulturárbeplána  lea  máŋgga  láhkai  gaskkustanprošeakta. Ollu  kulturmuittut  Romssa  fylkkas  eai  leat  olbmuide  nu oahppásat, ja ollu lea ain báhcán duođaškeahttá. Kulturárbái eai  gula  dattetge  dušše  fysalaš  kuturmuittut,  muhto  musihk- ka, muitalusat, osku ja árbevierutge leat min oktasaš muittu ja identitehta oasit.  Giehtabargguide gulli dieđut ja  máhtut leat kulturárbi mii seailluhuvvo geavatlaš bargguin. Giehtabargo- teknihkat,  dipmaduodjeárbevierut  ja  musihkka  leat  dehálaš resurssat main leat ollu ovdánanvejolašvuođat. Plána doaibmabijut galget  veahkkin váikkuhit dasa ahte olb- muin  diehtu  historjjá  birra  lassána.  Buot  báikkálaš  servoda- gain  leat  kulturmuittut  mat  leat  mávssolaččat  ja  mat  sáhttet leat  loaktima,  muosáheami  ja  ealáhusovddideami  vuođus. Kulturárbi   dađistaga   šaddá  </p>
<p>Kulturárbeplána    galgá    leat    kulturmuittuid    ja    kulturbirra- siid  suodjaleami,  gaskkusteami  ja  hálddašeami  stivrendo- kumeanta.  Doaibmabijut  galget  oaččohit  olbmuid  buorebut áddet  kulturmuittuid  árvvu,  lasihit  olbmuid  dieđuid  min máŋggabealat  ja  čearggos  kulturárbbi  birra  ja  láhčit  vuođu almmolaš ja priváhta doaibmiid buori ovttasbargui.</p>
<p>Mii  giitit  buot  árvalusaid  ja  buriid  jurdagiid  ovddas  ja vuorddašit iluin Romssa fylkka kulturárbbi oktasaš loktema!</p>
<p>Mariam Rapp kultuvrra ja dearvvašvuođa fylkkaráđđi</p>
<p><em type="italic">Ránáidsullos lea várra leamaš girkobáiki gaskaáiggi rájis. Dáláš girku lea jagi 1775 rájis. Báhpagárdima boarráseamos visti lea odne dávvirvuorká, muhto duoid nuppiid visttiid</em> <em type="italic">Tranøy gård geavaha orrunfálaldahkan olbmuide geat leat doaibmanvádjigat. Govvideaddji: Marit Chruickshank</em> </p>
<p>ČOAHKKÁIGEASSU</p>
<p>Plána govvida Romssa fylkka barggu vuođu kulturárbesuorg- gis  ja  oinnosmahttá  plánaáigodaga  doaibmabijuid.  Bargui leat válljejuvvon njeallje váldostrategiija:</p>
<p type="listitem">■   Gaskkusteapmi ja diehtojuohkin – diehtu ja diđolašvuohta</p>
<p>kulturárbbi birra galget nannejuvvot</p>
<p type="listitem">■   Hálddašeapmi – kulturárbi galgá láhččojuvvon areálaplá-</p>
<p>nema olámuddosaš eaktudeaddjin</p>
<p type="listitem">■   Registarat – visogovva das gos kulturmuittut leat ja man</p>
<p>dilis dat leat, galget ođasmahttojuvvot</p>
<p type="listitem">■   Kulturárbi resursan – kulturárbi galgá geavahuvvot ealá-</p>
<p>husovddideapmái,  mátkeealáhusaide  ja  muosáhussii. Kulturmuittut mat leat válljejuvvon miehtá fylkka, galget lágiduvvot buohkaid olámuddui</p>
<p><em type="italic">Kapihttal  2 </em>govvida  kulturmuitosuodjalusa  fágalaš  vuođu </p>
<p>Romssa  fylkkas.  Kultuvrralaš  šláddjiivuohta  deattuhuvvo. Sámi  ja  kvena  kulturmuittut  galget  boahtit  eambbo  oidn- osii,  kulturmuittut  boarráseamos  áiggiin  gittá  dálážii  galget čalmmustahttojuvvot  nu  ahte  dat  šaddet  oahppáseabbon olbmuide.   Kapihttal   govvida   kulturmuittuid   dovddiidusa ja  smiehttama  gáldun,  seammás  go  dat  galggašedje  šaddat mearkkašahtti  geavahanresursan  ja  ealáhusaid  vuođđun.  Sá- mediggi,  museat ja eaktodáhtolaš suorgi leat dehálaš ovttas- doaibmit kulturárbbi gaskkusteamis ja seailluheamis.</p>
<p><em type="italic">Kapihttal  3 </em>čilge  kulturmuitosuodjalusa  formála  rámaid. </p>
<p>Lágat  ja  riikkalaš  láidestusat  buktojuvvojit  ovdan,  Norg- ga   kulturmuitosuodjalusa   organiseren   válddahallojuvvo- jit  ja  kulturmuitohálddahusa  diehtovuođut  ja  registarat árvvoštallojuvvojit.</p>
<p><em type="italic">Kapihttal  4 </em>gieđahallá  oanehaččat  Romssa  fylkka  historjjá, </p>
<p>dan rájis go vuosttas olbmot geavahišgohte guovllu eambbo go logi duhát jagi dás ovdal, gitta 1800-logu gávpotšaddamii ja  1900-logu  stuorra  struktuvranuppástuvvamiidda.  Romssa fylkka  gávpogat,  Romsa,  Hárštá  ja  Finnsnes,  válddahalloju- vvojit sierra.</p>
<p><em type="italic">Kapihttal  5 </em>muitala  Romssa  fylkka  kulturmuitohivvodaga </p>
<p>birra ja válddahallá daid kulturmuitošlájaid main fylkkasuoh- kanis lea hálddašanovddasvástádus. Dát leat automáhtalaččat ráfáidahttojuvvon  ja  mearrádusaiguin  ráfáidahttojuvvon  kul- turmuittut,  ja  dat  leat  vel  kulturmuittut  mat  stáhta  riikkalaš gáhttenplánaid  vuođul  leat  ráfáidahttojuvvon.  Das  lea  viso- govva dain ođđa bohtosiin maid maŋimuš jagiid arkeologalaš iskkadallamat  leat  addán.  Hástalusat  mat  čatnasit  maŋimuš máilmmesoađi  ja  galbma  soađi  kulturmuittuide  válddahal- lojuvvojit.  Vuoiŋŋalaš  kulturmuittut  ja  giehtabargguide  gulli dieđut ja máhtut govviduvvojit, ja dan lassin vel govvejuvvo eanadaga sajádat kulturmuitohálddašeamis.</p>
<p><em type="italic">Kapihttal 6 </em>čujuha daidda hástalusaide mat leat Romssa fylkka </p>
<p>kulturmuitosuodjalusas ja guđemuš áŋgiruššansuorggit galget vuoruhuvvot plánaáigodagas. Dán lea vejolaš čoahkkáigeassit čuovvovaš  gažaldagaiguin:  Mo  mii  galggašeimmet  jorahit kulturmuittuid báikegottiid resursan? Mo mii galggašeimmet hálddašit  kultureanadaga?  Mo  mii  galggašeimmet  juohkit doarvái  dieđuid  kulturmuittuid  birra  eaiggádiidda?  Mo  mii galggašeimmet  seailluhit  ja  eallin  bisuhit  árbevirolaš  gieh- tabargguid?  Mo  mii  galggašeimmet  gaskkustit  dieđuid  kul- turmuittuid  birra  nu  ahte  dat  álššaidahttá  olbmuid?  Mo  mii galggašeimmet  fidnet buori  visogova das  mat  kulturmuittuid leat ja man dilis dat leat?</p>
<p><em type="italic">Kapihttal  7 </em>lea  visogovva  dain  konkrehtalaš  doaibmabijuin </p>
<p>maid plánejit čađahit dahje álggahit plánaáigodagas.</p>
<p>2 KULTURÁRBI MAS LEA ULBMIL</p>
<p><em type="italic">Árbevirolaš mearragáttekultuvrra seailluhit fylkka máŋga viššalis mearragáttesearvvi. Dá  lea  mearragáttesearvi  Arctandria  merrii  luoitimin  gárbá.  Govvideaddji:  Christiane Böhme</em> </p>
<p><em type="italic">Oppstadveven  nammasaš  gođđinstovllat  leat  leamaš  anus  gaskaáiggi  rájis,  ja  mii dasa  lea  erenoamáš,  lea  ahte  stovllat  biddjojuvvojit  seainni  vuostá  ja  čuožžamiid geažis  heaŋgájit  geađggit.  Dán  govas  lea  dábálaš  Olmmáivággerátnu  maid  ain gođđet dákkár gođđinstovllaiguin. Govva: Romssa fylkkasuohkan</em> </p>
<p>Romssas lea šláddjes kulturárbi mii lea čoagganan eambbo go guovttenuppelot duháha jagi min ovdal ja masa gullet máŋga álbmotjoavkku  ja  eallinvuogi.  Vávastuhtti  luonddumuosáhu- sat leat fylkka máinnosmearka, ja lassin Romssa fylkkas lea unnán  dovddus  dávvirgiisá  masa  gullevaš  ollu  kulturmuittut muitalit min lagaš ja gáidan historjámet.</p>
<p>Buot  áiggiid  Romssa  guovllus  leat  álbmogat  ja  kultuvrrat deaivvadan.  Dáppe  leat  leamaš  nana  ja  geasuheaddji  bái- kegottit  geađgeáiggis  jo,  10  000  jagi  dás  ovdal.  Sáhka  lea golmma  čeardaálbmoga  deaivvadeamis:  sámiid,  kvenaid  ja dážaid. Sihke doliin ja dál  leat  Romssa  fylkii  váikkuhan ol- bmot  guđet  leat  boahtán  joavkun  buot  máilmmeguovlluin lágiideasetguin.  Fylkka  kulturárbái  gullet  dat  vuohtehaht- ti  luottat  mat  čájehit  mo  olbmot  leat  geavahan  eanadaga  ja huksen  gávpogiid  ja  čoahkkebáikkiid,  sin  duodjemáhttu  ja eará  čehppodagat,  maiguin  sii  bidje  vuođu  min  áiggi  ovdá- neapmái,  ja  vel  iiba  unnánge  sin  muitalusat,  lávlagat,  osk- kujurdagat  ja  árbevierut  mat  buohkanassii  leat  šaddan  min kultuvrralaš riggodahkan.</p>
<p>Kulturaárbii  lea  šláddjii,  muhto  olbmot  eai  dovdda  kulturár- bbi  buot  osiid  ovtta  bures.  Máhttu  kulturárbbi  birra  galgá dahkat olbmuid diđolažžan iežaset historjjás ja iešvuođalágis. Seammás dat galgá dahkat olbmuid oadjebassan, udnojeadd- jin ja sáhkkijin deaivvadettiineaset eará olbmuiguin ja kultu- vrraiguin.  Go  mii beassat diehtit daid ollu sierranas ja várra vuorddekeahtes válljemiid maid olbmot leat dahkan min ov- dal, de mii dovddiidit man rievddaldeaddji ja vuorddekeaht- tái eallin sáhttá leat. Hárve lea duššefal okta buorre čoavddus daidda  hástalusaide  mat  deaividit  midjiide.  Kulturárbi  sáhttá veahkkin šaddat midjiide árvvuid dáfus buorre sajádahkan. Maid  mii  sáhttit  rohttet  ovdan  mihtilmassan  ja  árvvolažžan govvidettiineamet Romssa fylkka máilbmái muđuid? Sáhttet- go dát buorit bealit eambbo geasuhit olbmuid fárret  Romssa fylkii?  Sáhttágo  olbmuid  buoret  diehtu  dan  báikki  birra  mas sii  ásset,  buoridit  báikki  symbolalaš  árvvu  ja  dainna  lágiin maiddái  olbmuid  rámi  das  go  gullet  aiddo  fal  dan  báikái? Sáhttágo dat, go olbmot eambbo dihtet báikkiset birra, buori- dit sin loaktima ja báikái gullvašvuođa dovddu, oahpahit sin ái</p>
<p>Buorre  ovdamearka  dakkár  báikkis  mas  lea  čielga iešvuođaláhki,  lea  Runášši,  mii  lea  Háršttá  suohkanis.  Das leat  máŋga  kulturmuittu  mat  odne  leat  máinnosmearkkat mat  buktet  oidnosii  guovllu  ja  riikkaoasi  iešvuođa.  Dás  lea Runášši  girku  –  gaskaáiggi  mannosaš  girku  mas  lea  riikka čábbámus  ja  álgoálgosaš  girkodáidda.  Das  leat  čatnaseapmi ságaide  mat  muitalit  Asbjørn  Selsbane  birra  ja  kulturmuit- tut  mat  njuolga  čatnasit  muitalussii  Asbjørna  birra.  Dá  lea vel  bávččagahtti  historjá:  Duiskalaš  soahteveaga  fápmogea- vaheapmi  bođii  oidnosii  dán  govllus,  go  duiskalaččat  dasa bukte  duoid  mearehis  stuorra  Adolf-kanovnnaid,  ja  Finn- márkoleairan  šadde  duiskkain  báhcán  soalddátvisttit,  mas olbmot  maŋŋá  orro  guđet  ledje  sirdojuvvon  Davvi-Romssas ja Finnmárkkus, ja vel duot erenoamáš váivves fáŋgahistorjá, namalassii fáŋgaleaira masa eanet go 800 soahtefáŋgga jápme olmmošmeahttun  dilis.  Buot  dát  historjját  dahket  Runášši davviguovllu profiilema áidnalunddot vuođđun.</p>
<p>Boahttevaš  jagiid  várra  lassána  Davvi-Norgga  mehciid  ja suodjaluvvon  guovlluid  geavaheapmi  turismma  ja  leah- pudandoaimmaid  várás.  Seammás  gilvu  lea  garas  beassat</p>
<p><em type="italic">Árvovuona sahá lea árbevirolaš čáhcesahá. Čáhcesahá jođiha čáhcefápmu, ja sahás lea njulges saháruovdi mii johtala vulos bajás. Dakkár sahát ledje Norggas anus 1500- logu rájis gitta guhkás 1800-lohkui, ja ledje Norgga muorraávnnasindustriija vuođđu. Árvovuona sahá, mii lea dállosahá, ráhkaduvvui jagi 1791, ja dat lea boarráseamos čáhcesahá mii ain lea doaimmas. Govvideaddji: Roald Renmælmo</em> </p>
<p><em type="italic">Slipstein ved Strømsør gård i Bardu. Gården Strømsør ble ryddet og bosatt av  Erik  og Kirsti Simonsen i 1839, som en av de første gårdene i Østerdalen.  Erik,  med tilnavnet</em> <em type="italic">Bjønn-Erik bodde på Strømsør til han var nesten 100 år. Gården er i dag fredet og er Bardu kommunes Fotefar-lokalitet. Foto: Ole Kroken</em> </p>
<p>geavahišgoahtit  areála-  ja  meahcceresurssaid  bođolaš  olb- muid  ja  almmolaš  huksemiid  oktavuođas.  Fylkkasuohkanis lea  dehálaš  ja  guovdilis  doaibma  go  galgá  oktiiheivehaddat ollislaš plánema. Olggustallamiid guovllut leat álgán eambbo olbmuid beroštahttit, ja dál leat barggut jođus main kártejit ja árvvoštallet dehálaš olggostallanguovlluid fylkkas.</p>
<p>Kulturmuittuid  hálddašeamis  lea  ekonomalaš  ja  biraslaš beallige.  Boares  visttiid  ortnegisdoallu,  ovddešteapmi  ja ođđasisgeavaheapmi lea jierpmálaš vuohki hálddašit árvvuid min  áiggi.  Boares  visttiin  dávjá  lea  estehtalaš  árvu,  ja seammás  dat  muitalit  guovllu  historjjás  oasi  ja  leat  mielde nanusmaht-  timin  olbmuid  diđolašvuođa  báikkisteaset. Čáppa  detáljat  boares  visttis  čájehit  ovddeš  olbmuid kvalitehtadiđolašvuođa  ja  sin  duodjeárbevieru  mii  lei vuođđuduvvon máhtuide mat odne leat jávkamin. Go dakkár boares  visttit  galget  nuppás-  tahttojuvvot  ja  váldojuvvot atnui, de ferte leat máhttu daid birra, vai lea vejolaš seailluhit dáid árvvuid, nu ahte sáhttet doaibmat historjjámuitaleaddjin boahtte áiggige.</p>
<p>Eanadagat  ja  daid  ovddeš  sierranas  geavaheapmi  ja  fysalaš struktuvrrat  siskkildit  ollu  dieđuid.  Eanadagat  muitalit  ol- bmuid  beaivválaš  eallima  ja  doaimmaid  birra  guđege  áiggi, historjjálaš dáhpáhusaid birra, mat leat dagahan fáhkkes nup- pástusaid dahje botnjan ovdáneami vissis guvlui, politihkalaš mearrádusaid  birra,  luonddufámuid  birra,  mat  leat  váikku- han  olbmuide,  ja  mo  olbmot  leat  oahppan  ávkineaset  gea- vahit  daid,  dahje  doarrut  daid  vuostá.  Dat  muitalit  huksen- vieruid  ja  áigemálliid  birra,  ássanminstariid  ja  ealáhusaid birra, ja oskkueallima birra. Dat muitalit min birra – olbmuid birra guđet ásset Romssa fylkkas. M</p>
<p>Mearragátti  historjá  lea  máhttu  resurssaid  ja  eanadaga  ceav- zilis  geavaheami  birra.  Unnadálolaš  eanadoallu,  meahccere- surssaid  geavaheapmi,  guolásteapmi  ja  fuođđobivddut  ledje olbmuin  birgenlágit  mat  dahke  sidjiide  vejolažžan  ealihit iežaset vaikko dálkkit ja resurssaid eatnatvuohta rievddalded- je. Go olbmot gaskkohagaid gillájedje nealggi ja geafivuođa, de  sivva  dasa  lei  áiggi  gáibádus  ahte  galge  erenoamážastit doaimmaideaset  ja  ávkineaset  geavahit  dušše  moattelágan resurssaid.  Mearragátti  kultuvrra  historjá  lea  das  ovdamear- ka,  ahte  min  áiggi  mii  sáhttit  atnit  vássán  áiggis  ávkki,  ahte historjjálaš  dilit  sáhttet  leat  ovdamearkkat  das  mo  galgat gávdnat  buriid  čovdosiid.  Kulturárbbi  máhttu  sáhttá  leat  ser- vodatplánema áddenmálle.</p>
<p>Kulturmuitosuodjalus  šaddá  dávjá  leat  suodjalanberoštumiid ja  huksenplánaid  cikcagassii,  ealáhusovddideami  ja  eará almmolaš ja bođolaš áigumušaid ja vuoruhusaid cikcagassii.</p>
<p><em type="italic">Boares visttiid divodeamit buktet ođđa stuorra vejolašvuođaid. Dá mii oaidnit Nerstua nammasaš dálu, mii lea Duđáidsullos Romssas, ja dás dat lea govviduvvon divodemiid ovdal ja maŋŋá. Govvideaddji: John Hansen</em> </p>
<p>Dákko  leat  stuorra  hástalusat,  go  gielddain  ja  báikegottiin lea  dáhttu  váikkuhit  olbmuide  buriid  guottuid  kulturárbái. Dán bargui lea dárbu oččodit fárrui dehálaš doaibmiid. Ovd- dimusas  leat  sii  guđet  eaiggáduššet  kulturmuittu  dahje  ellet kulturmuittus, leaš dal sáhka ássanviesus dahje buđetbealddu geađgeáiggi duktasajis. Romssa fylkka kulturmuitohálddahu- sa  ulbmil  lea  ahte  gaskavuođat  eaiggádiiguin,  singuin  guđet leat  min  lagamus  kulturmuitohálddašeaddjit,  galget  buorrá- nit ain eambbo.</p>
<p>Eaktodáhtolaš  suorgi  lea  maid  dehálaš  mieldoaibmi.  Histor- jásearvvit,  dávvirvuorkkáid  ustitsearvvit,  Dološmuitosearvi, dakkár  fierpmádagat  mat  beroštit  sierra  fáttáin  nugo  omd. soahtemuittuin,  duodjeárbevieruin,  vistesuodjalusas,  dahje riddokultuvrras,  leat  buohkat  kulturárbbi  dehálaš  gaskkus- teaddjit  ja  seailluheaddjit.  Dávvirvuorkkáin  lea  lagaš  okta- vuohta  kulturmuitogáhttema  eaktodáhtolaš  ovttasbarggu oasálaččaiguin.  Dan  barggus  maid  eaktodáhtolaš  suorgi  do- aimmaha lea meroštalakeahtes ávki, muhto dakkár rahčamuš dattetge  dávjá  ii  buorášuvvo  doarvái,  vaikko  dat  lea  mielde seailluheamen min oktasaš kulturárbbi.</p>
<p>Fylkkasuohkan  lea,  nugo  Sámediggige,  kulturmuitosuodja- lusa  suorgeeiseváldi.  Suorgeeiseváldin  fylkkasuohkan  galgá doarjut suohkaniid vai sin eanageavaheapmi ii šatta vuostála- gaid  kulturmuitolága  mearrádusaiguin.  Plánas  maid  mii  dás buktit  ovdan,  mii  visogovaiguin  ja  doaibmabijuiguin  dahkat kulturmuitohálddašeami    ovddalgihtii    eambbo    árvidaht- tin.  Kulturmuittuin  galgá  ovddasteaddji  oassi  seailluhuvvot boahttevaš  áigái.  Go  leat  áššit  mat  gusket  sámi  historjái  ja sámi kulturmuittuide ja kulturbirrasiidda, de galgá leat lagaš ovttasbargu Sámedikkiin.</p>
<p>Ráđđehusa strategiija  mii lea  Norgga  mátkeealáhusaid  várás lea  gohčoduvvon  <span type="quote">”mávssolaš  muosáhussan”</span>.  Dat  sáhttá  leat kulturmuitosuodjalusa  bajilčála.  Tromssa  fylkkas  mii  áigut seailluhit  kulturárbbi,  mii  áigut  geavahit  dan  boahtte  áiggi plánebargguin,  mii  áigut čájehit dan ja  muitalit dan birra, ja mii  áigut  fuolahit  ahte  kulturárbi  addá  midjiide  buohkaide mávssolaš muosáhusaid.</p>
<p><em type="italic">Nordnorsk  Fartøyvernsenter  ja  Båtmuseum  Rivttáin  lea  okta  dan  golmma  riikkalaš fanassuodjalusguovddážis.  Ulbmil  lea  seailluhit  ja  ovddidit  máhtu  mii  gullá  boares fatnasiid  ja  skiippaid  divodeapmái,  ja  daid  doaimmas  ja  ortnegis  doallamii.  Riikkalaš fanasoasserádju rahppojuvvui jagi 2011. Govvideaddji: Gunnar Holmst</em> </p>
<p>3 ROMSSA FYLKKA KULTURMUITOSUODJALUS <em type="bold">Buorre hálddašeapmi galgá gieđahallat kulturmuitosuodjalusa ja dáláš áiggi ovddidansávaldagaid dássálagaid.</em> </p>
<p><em type="italic">Kulturmuittut leat ee. girkut, geađgeáiggi duktasajit, geađgeáiddit ja mearragátti kultuvra. Datge leat kulturmuittut mat bissot olbmuid muittus: báikkit maidda čatnasit historjjálaš dáhpáhusat, osku dahje árbevierut. Mii seailluhit válljejuvvon kulturmuittuid dálá áiggi ja boahtte áiggi várás. Kulturmuitoláhka ja Plána- ja huksenláhka leat kulturmuitohálddašeami deháleamos reaiddut.</em> </p>
<p>3.1 Bajimuš rámat ja láidestusat</p>
<p type="listitem">■</p>
<p type="listitem">■</p>
<p type="listitem">■</p>
<p type="listitem">■</p>
<p type="listitem">■</p>
<p><em type="italic">Kulturmuitosuodjalusa ovddasvástádus Romssa fylkkas lea juhkkojuvvon sierranas ásahusaide:</em> <em type="italic">Birasgáhttendepartementii</em> <em type="italic">Riikkaantikvárii</em> <em type="italic">Romssa fylkkasuohkanii ja Sámediggái</em> <em type="italic">Romssa Museii, Universitehtamuseii</em> <em type="italic">Suohkaniidda</em> </p>
<p>”Kulturmuittuid  ja  kulturbirrasiid  šláddjiivuohta  galgá hálddašuvvot  ja  seailluhuvvot  geavahanresursan  ja  vuođđun muosáhusaide  ja  fysalaš  birrasiid  viidásat  ovddideapmái. Kulturmuittuin  ja  kulturbirrasiin  galgá  válljejuvvon  ovddas- teaddji  oassi  bisuhuvvot  guhkás  ovddas  guvlui  olbmuide diehtoresursan ja  muosáhusaid vuođđun.” <em type="italic">St.prop. nr 1 2010 </em>nu  sátnáda  Norgga  kulturmuitohálddašeami  strategalaš  ulb- mila. Dat mearkkaša ahte kulturmuitohálddahus galgá: </p>
<p type="listitem">■   Bargat  dainna  ulbmiliin  ahte  kulturmuitoárvvut  buore-</p>
<p>3.2 Lágat</p>
<p>mus lági mielde váldojuvvojit vuhtii ja geavahuvvojit áv- kin nuppástuvvi servodagas</p>
<p type="listitem">■ Fuolahit  guhkesáigásaš  suodjaleami  kulturmuittuin  ja</p>
<p>kulturbirrasiin válljejuvvon ovddasteaddji oasi</p>
<p type="listitem">■     Fuolahit  buori  hálddašeami  kulturmuittuid,  kulturbirra-</p>
<p>siid ja eanadagaid šláddjiivuođain</p>
<p type="listitem">■   Bargat dainna ulbmiliin ahte álgoálbmoga ja unnitloguid</p>
<p>kulturmuittut  váldojuvvojit  dainna  lágiin  vuhtii,  ahte bohtet eambbo oidnosii dehálaš oassin riikka ollislaš his- torjjás.</p>
<p type="listitem">■   Fuolahit  ahte  fysalaš  kulturárbi  áddejuvvo  ja  geavahu-</p>
<p>vvo  eaktun  ja  riggodahkan  eanadagaid,  areálaid,  visttiid ja  ráhkadusaid  boahtteáigásaš  geavaheapmái  ja  ovd- dideapmái Romssa  fylkkaplánas  áigodahkii  2010-2013  lea  fylkkasuoh- kana okta ulbmil dát:</p>
<p>”Min  oktasaš  kulturárbi,  sihke  dáža,  sámi  ja  kvena,  gal- gá  leat  olbmuid  rámisvuohtan  iežaset  historjjás  ja  guvllolaš šláddjiivuođas mii lea sin ássamis ja eallinvuogis.”</p>
<p>Dan mii áigut ollašuhttit fylkka kulturmuitoárvvuid gaskkus- temiin olbmuide ja olbmuide olámuddui lágidemiin. Dávvir- vuorkkát  galget  dahkkojuvvot  geasuheaddji  deaivvadanbái- kin  báikegottiin,  kultureanadagat  galget  sihkkarastojuvvot ja  dikšojuvvot,  ja  bođolaš  arkiivasuorgi  galgá  fuolahuvvot ovttasráđiid  arkiivafágalaš  birrasiin.  Fylkkaplánas  deattuhu- vvo datge, ahte lea dehálaš nanusmahttit Romssa fylkka kul- turealáhusaid  máhttovuođu.  Dát  guoská  maid  dakkár  ealá- husovddideapmái mii čatnasa kulturárbbi geavaheapmái.</p>
<p>Kulturmuitohálddašeami  doaimma  mii  gullá  kulturmuit- tuid  ja  kulturbirrasiid  suodjaleapmái  ja  hálddašeapmái, mudde  ovddimusat  geassemánu  9.  b.  1978  mannosaš  Kul- turmuitoláhka,  oktan  láhkaásahusaiguin.  Riikkalaš  láides- tusat  bohtet  jahkásaččat  ovdan  Birasgáhttendepartemeant- ta  bušeahttaproposišuvnnas  (dahje  bušeahttaárvalusas)  ja Riikkaantikvára  (Kulturmuitohálddašeami  direktoráhta) vuordámušreivves.</p>
<p>Geassemánu  27.  b. 2008  mannosaš  plána-  ja  huksenláhka (PBL),  mii  maŋimusat  nuppástuhttojuvvui  suoidnemánu 1.  b.  2010,  lea  suohkaniid  deháleamos  reaidu  kulturár- bbi   seailluheamis.   Kulturmuittut,   kulturbirrasat   ja   kul- tureanadagat  sáhttet  ja  galget  oainnusin  dahkkojuvvot/ govviduvvot suohkanplána areálaoasis ja muddenplánain.</p>
<p>Plána-  ja    huksenlága  ulbmilparagráfa,    §    1-1,    cealká  ee.: ”Plánen    lága    vuođul    galgá    veahkehit    oktii  heivehallat stáhtalaš,  guvllolaš  ja  suohkanlaš  doaibmamušaid  ja  leat</p>
<p><em type="italic">Skárfvákkejoga rovvi. Govvideaddji: Marit Chruickshank</em> </p>
<p><em type="italic">Árat geađgeáiggi mikrolaigasat, maid leat gávdnan arkeologalaš roggamiin Goahtenjárggas Romssa suohkanis jagi 2008 ja 2009. Govvideaddji: Adnan Icagis©Romssa Musea, Universitehtamusea</em> </p>
<p>vuođđun  go  resurssaid  geavaheapmi  ja  suodjaleapmi  me- arriduvvojit.”</p>
<p>Areálaplánat  leat  reaiddut  mat  ee.  buktet  oidnosii  gáht- tema.  Kulturmuitohálddašeapmi  buktá  árvalusaid  suoh- kaniid  plánabargui  mii  gieđahallá  kulturmuittuid,  kul- turbirrasiid  ja  kultureanadagaid  mat  fertejit,  vejolaččat berrejt,  merkejuvvot  plánakárttaide  deastaavádahkan  rivt- tes  mearrádusaid  vuođul.  Kulturmuitolága  mielde  buot dárbbašlaš  iskkadeamit,  earret  arkeologalaš  roggamiid, galget  leat  čađahuvvon  ovdalgo  kulturmuitohálddahus buktá loahpalaš cealkámuša muddenplánadásis.</p>
<p>Plána- ja huksenlága huksenáššeoasis, Huksenáššeláhkaásahusa paragráfa § 13-5 čuoggás j,</p>
<p>celkojuvvo  doaibmaluohká  1,  2,  3  dohkkehusa  hárrái,  mii guoská <span type="quote">“gáhttenárvosaš ráhkadusaid bargguide”</span>, galgá leat guovdilis dohkkehus dasa geas lea lágalaš ovddasvástádus- san dan čađahit. Dat veahkeha sihkkarastit  gáhttenárvosaš visttiid  doarvái  buori  divodeami.  Riikkaantikvára  lea  ása- heamen  dakkár  guovdilis  dohkkehanortnega.  Fylkkasuoh- kanis  lea  maid  birassuodjalusas  mearkkašahtti  ovddasvás- tádussan plána- ja huksenlága vuođul, ja vel doaibmamušat jagi  1957  mannosaš  olggustallanlága  vuođul,  ja  das  lea maid  oktiiheivehallanovddasvástádus  buot  dáin  fágasurg- giin.</p>
<p>Ođđajagemánu 17. b. 2007 Norga dohkkehii golggotmánu 17.  b.  2003  mannosaš  Unesco-konvenšuvnna  vuoiŋŋalaš kulturárbbi   gáhttema   birra,   go   Stuorradiggi   dagai   dan mearrádusa.    Konvenšuvdna    bidjá    vuođu    dasa,    ahte vuoiŋŋalaš   kulturilbmademiid  galget  systemáhtaleappot rahčat duođaštit ja ovddidit. Njukčamánu 1. b.  mannosaš Eurohpálaš eanadatkonvenšuvdna  mearrida  bajimuš  láidestusaid  dasa, mo  gáhttet,  hálddašit  ja  plánet  eanadagaid.  Áigeguovdi- lis  lágat  leat  vuos  ja  ovddimusat    plána-  ja  huksenláhka, luonddušláddjiivuođaláhka  ja  kulturmuitoláhka.  Eará dehálaš  vuogit  mo  bargat,  lea  hálddašit  ekonomalaš  doar- jagiid  ja  sierranas  surggiid  ovttasbarggu  ortnegiid.  Dieh- tojuohkimiin  ja  rávvemiin  lasihit  máhtu  ja  diđolašvuođa eanadatárvvuid birra.</p>
<p>Stuorradiggedieđáhus  nr.  15  (2000-2001)  Norgga  na- tionála  unnitlogut  –  Stáhta  politihka  birra  mii  lea juvddálaččaid,  kvenaid,  rom-álbmoga,  romani-álbmoga  ja vuovdesuopmelaččaid hárrái lea čuovvoleapmi das, go Nor- ga  jagi  1999  vuolláičálii  Eurohparáđi  rápmakonvenšuvnna mii  suodjala  nationála  unnitloguid.  Stuorradiggedieđáhus lea  daid  vuođđojurdagagiid  geahčadeapmi  mat  galget  leat stáhta  politihka  vuođus,  go  meannudit  juvddálaččaiguin, kvenaiguin, rom-álbmogiin, romani-álbmogiin ja vuovdesuopmelaččaiguin,  ee.  dáid  joavkkuid  kultuvrra seailluheami várás.</p>
<p>Sámit      dohkkehuvvojedje      álgoálbmogin      go      Norga   jagi 1990  vuolláičálii  jagi  1989  mannosaš  ILO  konvenšuvnna nr  169  álgoálbmogiid  ja  čeardaálbmogiid  birra  i</p>
<p>3.3 Organiseren ja ovddasvástádus</p>
<p><em type="bold">Maid geatge barget kulturmuitohálddahusas</em> </p>
<p><em type="bold">Riikkaantikváras</em> </p>
<p type="listitem">■   Lea  ovddasvástádussan  čađahit  stáhtalaš  kulturmui-</p>
<p><em type="bold">Romssa Musea - Universitehtamusea</em> </p>
<p type="listitem">■   Galgá oažžut buot ohcamiid ja plánaáššiid mat gusket</p>
<p>topolitihka, ja das lea bajimuš fágalaš ovddasvástádus guvllolaš kulturmuitohálddašeamis.</p>
<p type="listitem">■   Lea  ráfáidahttojuvvon  kulturmuittuid  dáfus  mearri-</p>
<p>danváldi.</p>
<p><em type="bold">Fylkkasuohkan ja Sámediggi</em> </p>
<p type="listitem">■   Hálddašit guvllolaš kulturmuittuid.</p>
<p type="listitem">■   Mearridit dan válddi vuođul maid kulturmuitoláhka ja</p>
<p>doaibmabijuide  mat  leat  mearas  ja  čáziin,  dahje  daid lahka.</p>
<p type="listitem">■   Čađaha vejolaš mearraarkeologalaš iskkademiid.</p>
<p type="listitem">■   Čađaha roggamiid go dat lea dárbbašlaš.</p>
<p><em type="bold">Suohkanat</em> </p>
<p type="listitem">■   Earret Romssa gávpoga eai leat ovttage Romssa fylkka</p>
<p>Plána- ja huksenláhka addet.</p>
<p type="listitem">■   Gozihit ráfáidahttojuvvon kulturmuittuid.</p>
<p type="listitem">■   Sáhttet mearridit gaskaboddosaš ráfáidahttima.</p>
<p type="listitem">■   Láhčet válljejuvvon kulturmuittuid álbmoga geavahea-</p>
<p>suohkanis  sierra  kulturmuitovirggit,  muhto  máŋgga suohkanis  lea  vistesuodjalusmáhttu  ja  sáhttet  rávvet álkibuš áššiin.</p>
<p type="listitem">■   Go  leat  ohcamat  huksemis,  gaikumis,  roggamis  jna.,</p>
<p>mi várás.</p>
<p type="listitem">■   Galget dohkkehit buot almmolaš ja stuoribuš bođolaš</p>
<p>de  galgá  dábálaččat  suohkan  daid  gieđahallat  ja  dasto lágidit ášši guvllolaš dássái.</p>
<p>doaibmabijuid ovdalgo suohkan mearrida plánaid.</p>
<p type="listitem">■   Sáhttet  vuostáicealkámuša  buktit  áššiin  main  dehálaš</p>
<p><em type="bold">Buot</em> </p>
<p type="listitem">■     kulturmuitolága  rihkkumat  leat  ráŋggáštahtti  rihkku-</p>
<p>kulturmuitoberoštumit  sáhttet  menddo  unnán  váldo- juvvot vuhtii.</p>
<p type="listitem">■   Galget  oažžut  dieđu  go  arkeologalaš  ja  sámi  kultur-</p>
<p>muittut gávdnojuvvojit.</p>
<p type="listitem">■   Kulturmuitohálddahusa   fágaolbmot   galget   guvllolaš</p>
<p>mat  ja  gullet  dábálaš  áššáskuhttimii.  Dat  mearkkaša ahte  juohkehaš  sáhttá  guoddalit  ráfáidahttojuvvon kulturmuittuid   vahágahttimiid   dahje   bilidemiid,   ja ahte  buohkain  mis  lea  ovddasvástádussan  seailluhit kulturárbbi.</p>
<p>dásis rávvet suohkaniid ja olbmuid guđet háliidit ráv- vagiid, ja sis lea lagaš ovttasbargu Riikkaantikvárain.</p>
<p>HVILKET BILDE? Eventuelt et liggen- de bilde her...   Du ser vi har plass til et bilde,  enten  i  denne  størrelsen  eller  litt større.</p>
<p><em type="italic">Arkeologalaš  roggamat  addet  mávssolaš  dieđuid  vássánáiggi  ássamis  ja  eallinvuogis.  Govas  mii  oaidnit  roggamiid  mat  čađahuvvojedje  Goahtenjárggas  Romssa  hámmana huksema oktavuođas. Govva: Romssa Musea</em> </p>
<p>Fylkkasuohkanis, Sámedikkis ja Romssa Museas lea ovddas- vástádus  guvllolaš  kulturmuitohálddašeamis.  Buot  gollmma oasálažžii  lea  fápmuduvvon  váldi  jagi  1978  mannosaš  kul- turmuitolága  vuođul.  Fylkkasuohkanis  ja  Sámedikkis  lea kulturmuitofágalaš  vuođus  vuostáicealkinváldi  plánaáššiin Plána-  ja  huksenlága  vuođul.  Fylkkasuohkana  ja  Sámedik- ki  váldobargamušat  leat  rávvet  ja  bagadallat  suohkaniid  ja ovttaskas  olbmuid  ee.  plána-  ja  huksenáššiin,  ja  konkreh- ta  suodjalan-  ja  dikšunbargguin.  Riikkaantikvára  lea  ožžon ovddasvástádussan  čuovvolit  fylkkasuohkana  dannego  dasa lea biddjojuvvon guvllolaš kulturmuitohálddašeapmi.</p>
<p>Romssa  Museas  leat  ovddasvástádussan  kulturmuittut  mat leat čázi vuolde, sihke čázádagain ja mearas. Romssa Muse- as  lea  maid  ovddasvástádus  roggamiin,  gč.  kulturmuitolága. Sihke  fylkkasuohkanis  ja  Romssa  Museas  lea  ovddasvás- tádus  dikšut  automáhtalaččat  ráfáidahttojuvvon  kulturmuit- tuid  Romssa  fylkkas.  Jos  ohccojuvvo  sierralohpi  spiehkastit kulturmuitolágas,  de  Riikkaantikvára  dahká  loahpalaš  me- arrádusa  daid  fágalaš  árvvoštallamiid  mielde  maid  oažžu Romssa Museas, Sámedikkis ja fylkkasuohkanis.</p>
<p>Kulturmuitolága addin váldi guoská vuos ja ovddimusat dak- kár kulturmuittuide main lea riikkalaš mearkkašupmi. Láhka automáhtalaččat  suodjala  boarráseamos  kulturmuittuid,  mat leat árabut  go jagi 1537,  ja visttiid  mat ain ceaggájit vaikko leat huksejuvvon ovdal jagi 1651, ja sámi kulturmuittuid mat leat  badjel  100  jagi  boarrásat.  Earáge  kulturmuittuid,  mat sierranas  sivaid  geažil  leat  erenoamáš  mávssolaččat,  sáhttet Riikkaantikvára  mearrádusat  ráfáidahttit.  Olbmuid  doaim- maid  buot  luottat  leat  álgoálggus  jo  kulturmuittut,  muhto kulturmuitoláhka  guoská  dušše  dan  oassái  mii  dain  lea  vál- ljejuvvon.</p>
<p>Kulturmuitohálddahusas  ja  dávvirvuorkkáin  lea  maid  ovd- dasvástádus áđain, nugo omd. automáhtalaččat ráfáidahttoju- vvon ođđasat áigái gullevaš arkeologalaš gávdnosiin ja áđain, arkiivaávdnasiin  ja  govain.  Automáhtalaččat  ráfáidahttoju- vvon  bođu  gávdnosat  mat  gullet  árat  áigái  go  jagi  1537, galget  lágiduvvot  fylkkasuohkanii  registarastima  várás. Sámedikkis  lea  ovddasvástádus  sámi  áđain  mat  leat boarráseappot  go  100  jagi.  Gávdnosat  doaimmahuvvojit dasto Romssa Museii vur- kema ja sihkkarastima várás.</p>
<p>Guovlomuseain ii leat hálddašanváldi, muhto dain lea dehálaš gaskkustandoaibma.   Máŋga   guovlomusea   dáhttot   ráhka- dit  čájáhusa  dávviriin  mat  leat  gávdnojuvvon  sin  guovlluin. Arkeologalaš áđaid luoikaneavttut leat garra fágalaš gáibádu- sat  sihkkarvuhtii  ja  áibmodilálašvuođaide.  Ulbmil  lea  ahte museat  galget  sáhttit  luoikkahit  áđaid  dahje  áđaosiid  riikka- oassemuseain  ja  gaskkustit  daid  iežaset  guovllu  olbmuide. Ovddasvástádus eará áđain ja dávviriin ja daid hálddašeapmi gieđahallojuvvo  Romssa  fylkkasuohkana  musea-  ja  fanas- gáhttenplánas.</p>
<p>Romssa  fylkkas  leat  njeallje  guovlomusea:  Davvi-Romssa Musea, Perspektivet Museum, Gaska-Romssa Musea ja Lulli- Romssa  Musea.  Guovlomuseat  leat  boahtán  áigái  dannego máŋga  báikkálaš  musea  leat  nannejuvvon  ja  biddjojuvvon guvllolaš  museahálddašeami    vuollái. Guovlomuseat doaim- mahit viššalis gaskkustanbarggu, ja eaiggáduššet ja hálddašit ollu visttiid. Romssa fylkkasuohkan addá doarjagiid guovlo- museaide ja eará kulturárbeásahusaide.</p>
<p>Suohkaniin  lea  ovddasvástádus  das,  ahte  kulturmuittut  ja kulturbirrasat  váldojuvvojit  vuhtii  suohkanlaš  plánabarggus, gč. Plána- ja huksenlága. Suohkaniin lea ovddasvástádus ov- dal  jagi  1850  mannosaš  visttiin,  ja  dain  lea  muđuid  geatne- gasvuohta  ráđđádallat  guvllollaš  kulturmuitohálddahusain buot áššiin mat gusket gáhttenárvosaš visttiide, ráhkadusaide ja kulturbirrasiidda.</p>
<p><em type="italic">Registariid  ođasmahttin  gáibida  ahte  kulturmuitohálddahusa  bargit  mannet kulturmuitobáikkiide daid registarastit. Dát govva čájeha mátkki muhtun Lulli-Romssa sulluide. Govvideaddji: Marit Chruickshank</em> <em type="italic">Kulturmuitosuodjalussii    leat    kárttat    guovdilis    bargoreaiddut.    Govva:    Romssa fylkkasuohkan</em> </p>
<p>3.4 Diehtovuođut ja registarat</p>
<p>Registarat  ja  diehtovuođut  leat  dehálaš  reaiddut  kultur- muittuid  buori  hálddašeami  sihkkarastimii.  Kulturmuito- suodjalusas  leat  máŋga  registara  mat  siskkildit  sierranas kulturmuitošlájaid.</p>
<p><em type="italic">Askeladden</em> </p>
<p>Askeladden  lea  almmolaš  diehtovuođđu  mas  leat  Norgga buot ráfáidahttojuvvon kulturmuittut ja kulturbirrasat, ja las- sin  vel  logahallojuvvon  girkut.  Askeladdena  eaiggáduššá ja jođiha Riikkaantikvára. Askeladden lea interneahtas kultur- muitohálddahusa, stáhtalaš suorgeeiseválddiid ja suohkaniid olámuttos.  Go  máŋgga  hálddašaneiseválddi  besset  geavahit neahttadieđuid  kulturmuittuid  birra,  de  dat  dahká  álkibun suorgeeiseválddiide   ja   suohkaniidda   vuhtii   váldit   kultur- muittuid, maiddái plánabarggu áramus muttuin. Eai leat dat- tetge buot arkeologalaš kulturmuitttut registarastojuvvon, ja ollu registarastimat leat váillálaččat.</p>
<p><em type="italic">Kulturmuitoohcan</em> </p>
<p>Kulturmuitoohcan   lea   diehtovuođđu   mas   olbmot   sáhttet gávdnat dieđuid ráfáidahttojuvvon kulturmuittuid birra, mat leat suohkaniin. Diehtovuođđu lea huksejuvvon Askeladdena dieđuide, ja dat ođasmahttojuvvo čađat dađistaga go ođđa re- gistarastimat dahkkojuvvoj<em type="italic">it. www.kulturminnesok.no </em></p>
<p><em type="italic">Sefrak</em> </p>
<p>Sefrak  mearkkaša  dárogillii  Sekretariatet  for  registrering  av faste   kulturminner.   Sefrak   vehkiin   registarastojuvvojedje jagis  1978  jahkái  1994  boares  visttit  Romssa  fylkkas. Álgo- álggos  registarastimat  fátmmastedje  buot  visttiid  mat  ledje huksejuvvon  ovdal  jagi  1900,  muhto  Davvi-Romssa dáfus, soahtehistorjjá  geažil,  šattai  vejolaš  registarastit  visttiid  mat ledje    huksejuvvon    gitta    jahkái    1945.    Duoin    eará  suohka- Oppa fylkkas registaraste goit 17 000 dávvira, eanaš visttiid. Sefrak lea ávkkálaš reaidu plánabarggus ja go oktavuođaváldi</p>
<p>Riikkaantikvára háliida dahkat vejolažžan <em type="italic">Gáivuonbađas, Biertavári fiervvás, leat measta 30 mearrabuvrri. Boarráseamos buvrrit leat 1800-logu rájis. Mearrasámit lávejedje geavahit mearrabuvrriid biergasiid ja gálvvuid rádjama várás.  Olbmot ollu bivde vuona iežaset atnui, ja manne vel stuorra jahkodatbivdduide Lofuhttii ja Finnmárkui. Govvideaddji: Marit Chruickshank</em> </p>
<p>3.5 Registariid ja diehtovuođuid ođasmahtttin</p>
<p>Vaikko  ollu  min  kulturmuittuin  leat  registarastojuvvon riikkalaš  ja  guvllolaš  registariidda,  de  dattetge  dain  lea  ollu mii váilu. Stuorra hástalus lea dat, go hálddahusas ii leat die- vas visogovva das mat kulturmuittuid leat suohkaniin.</p>
<p>Oassi  automáhtalaččat  ráfáidahttojuvvon  kulturmuittuin duođaštuvvui  riikkaviidosaš  registarastimis  mii  čađahuvvui Økonomisk  kartverk  várás  áigodagas  1960-1990.  Dalle  dan hávi  duššefal  deháleamos  deattovuollásaš  guovlooasit válljeju-  vvojedje  guđege  suohkanis.  Stuorra  guovllut čoahkkebáikkiid  olggobealde,  dárogillii  LNFR-guovllut (landbruk,  natur,  fri-  luftsliv  og  reindrift)  leat  danne  unnán iskojuvvon. LNFR- guovllut leat dattetge odne deattovuollásaš  guovllut,  main  leat  ollu  huksemat  ja  main resurssaid  geavahit.  Registarasto-  juvvon  guovlluid  eai  leat systemáhtalaččat  čuovvolan,  nu  ahte  odne  mii  eat  dieđe kulturmuittuid dili eatge dieđe leatgo buot registarastojuvvon kulurmuittut áimmun.</p>
<p>Juovlamánus 2010 ledje registarastojuvvon 5 573 ráfáidahtto- juvvon saji Romssa fylkkas, mat gullet sihke ovddeš ja dáláš áigái. Juohke kulturmuitosajis sáhttet leat máŋga sierra muit- tu.  Dakkár  bivdokulturmuitosajit  leat  mat  siskkildit  badjel 100  bivdorokki,  ja  huksehagain  sáhttet  leat  5-10  sierra  vist- ti. Sullii njealjádas oassái váilot dattetge dárkilis kártemušat. Dát  lea  Askeladden  ja  Kulturminnesøk  reaidduid  stuorra váilivuohta, go daid váldoášši lea fállat kártejuvvon dieđuid. Jos giige ohcá dihto dállonummariid, de  eai leat dieđut daid kulturmuittuid birra main váilot kártejuvvon dieđut.</p>
<p>Eai buot registarastojuvvon kulturmuitosajit maid lea vejolaš viežžat  Kulturminnesøk  reaidduin,  leat  dakkárat  maid  kul- turmuitoláhka  eahpitkeahttá  lea  ráfáidahttán  ja  suodjalan. Lagabui  1  500  registarastojuvvon  kulturmuitosaji  eai  leat jogo čielggadan agi dáfus dahje dain ii leat ráfáidahttojuvvon kulturmuitoárvu  ovdalgo  daid  ahki  ja  šládja  lea  dárkileap- pot  mearriduvvon.  Dát  ollu  čielggatkeahtes  kulturmuittut leat  stuorra  hástalussan  kulturmuitohálddahussii,  ja  dárbu lea  dárkkálmahtti  registarastimii,  vai  lea  vejolaš  daid  hárrái mearridit  loahpalaččat.  Muhtun  kulturmuittut  sáhttet  maid leat roggojuvvon dahje biliduvvon, dahje daid ii lean vejolaš gávdnat  dárkkálmahtti  registarastimis.  Dat  leat  registarasto- juvvon leat duššan.</p>
<p><em type="italic">Čoarvebaste   mii   gávdnui   Ivgomuotkkis.   Govva:   Adnan   Icagic©   Romssa   Musea, Universitehtamusea</em> </p>
<p><em type="italic">Boares stuolut rádjosis. Govva: Romssa fylkkasuohkan</em> </p>
<p>Lohku    Ii leat kártii</p>
<p>biddjon</p>
<p>Buot Askeladdena báikkit</p>
<p>Automáhtalaččat ráfáidahttojuvvon báikkit</p>
<p>Alle enkeltminner</p>
<p>Automáhtalaččat ráfáidahttojuvvon bođu muittut    10338</p>
<p>Mearritkeahtes báikkit</p>
<p>Mearritkeahtes bođu muittut</p>
<p>Nugo     automáhtalaččat     ráfáidahttojuvvon     kulturmuit- tut  registarastojuvvojedje  Økonomisk  kartverk  várás,  nu maiddái  registarastojuvvojedje  boares  visttit  Norggas  Sef- rak-registarii.  Registtar  lea  dattetge  váillálaš,  ja  das  ii  leat makkárge  visttiid  kvalitehtaárvvoštallan  –  dušše  ahki  lei árvvoštallaneaktu.  Máŋga  vistti,  sierranas  sivaid  geažil,  eai re-  gistarastojuvvon.  Registarastináiggi  rájis  eai  leat čađahuvvon mearkkašahtti registarastinođasmahttimat, earágo  dat  nup-  pástusat  mat  čuvvot  matrihkkala ođasmahttimiid.  Suoh-  kanplánaid  oktavuođas  mii  leat geahčadan  muhtun  suoh-  kaniid  registarastimiid,  ee.  ođđa govvidemiiguin. Dakkár geahčadeapmi dahká maid vejolažžan  ollistit  registara  visttii-  guin  mat  eahpitkeahttá livčče  galgan  leat  mielde,  ja  visttiiguin  mat leat gáhttenárvosaččat  vaikko  leat  huksejuvvon  maŋŋá 1900/1945. Dárbu lea čađahit viiddis ollistaniskkademiid, vai lea vejolaš buoridit diehtovuođu.</p>
<p>Sámi  visttit  mat  leat  boarráseappot  go  100  jagi  leat automáhtalaččat  ráfáidahttojuvvon.  Dáin  kulturmuittuin  eai leat  buorit  registarat,  ja  stuorra  dárbu  lea  daid  registarastit. Dan fertejit Sámediggi ja fylkkasuohkan čađahit ovttasráđiid.</p>
<p><em type="italic">Go ođđa kulturmuittut registarastojuvvojit, de dat biddjojuvvojit Askeladden nammasaš  diehtovuđđui.  Ain  leat  ollu  kulturmuittut  báhcán  merkekeahttá kártii.  Kárta  čájeha  ráfáidahttojuvvon  kulturmuittuid  Siellagis.  Govva: Romssa fylkkasuohkan</em> </p>
<p>4 KULTURHISTORJÁ</p>
<p><em type="bold">Mii kulturárbbiid lea Romssa fylkkas?</em> </p>
<p><em type="italic">Duktasajit leat olbmuid maŋis guđet elle dáppe dasttá jiekŋaáiggi maŋŋá, vikiŋgaskiippaid vistesajit,</em> <em type="italic">gaskaáiggi mannosaš stuorra gárdindievát ja viiddis bivdoráhkadusat. Máŋggakultuvrrat servodaga luottat</em> <em type="italic">leat báhcán, nugo sámi goahtesajit, bassi várit ja kvenaid sávdneárbevierut. Fatnasat leat báhcán, geainnut</em> <em type="italic">ja guollefitnodagat, nuppi máilmmesoađi bázahasat ja dáruiduhttinproseassaid luottat. Mis leat árbevierut</em> <em type="italic">ja máhttu geavahit eanadaga, buriid guollebivdosajiid vihtanat, bihkkaboaldinsajit ja lavdnječuolahagat</em> <em type="italic">dahje -čuohpahagat. Min máhttu fátmmasta duoji, musihka, dipmaduoji ja borramušaid, nugo Árvovuona</em> <em type="italic"><span type="quote">“oppgangssaga”</span>, Olmmáivággeránu, vuoivvasguoli, Giehtavuongáhku ja Báhccavuonleavssa.</em> </p>
<p>4.1 Romssa fylkka historjá</p>
<p>Romssa fylkka eanadahkii gullet čiekŋalis vuonat, govda si- seatnangilit,  čohka  gáissát,  viiddis  duoddarat  ja  čáppa  sul- lojeaddjás  mearragáttit.  Álki  lea  beassat  resurssaide,  sihke mearas, meahcis ja váris. Stuorra oasit Romssa fylkka vuol- ládagain  eai  badján  oppa  100  mehterage  meara  bajábeallái. Guhkes áiggiid jiekŋaáiggi maŋŋá mearra olii badjelii go dál.</p>
<p>Geađge-  ja  ruovdeáiggi  ledje  gáttit  ja  vuonat  máŋgga  sajis gokko  odne  lea  siseana.  Mearragáddi  olii  veaháš  badjelii go 70 mehtera Sis-Romssas, ja sullii 40 mehtera badjelii olgolis mearragáttis.  Eatnamat  badjánedje  njozet  ja  cehkiid  mielde, ja  máŋga  duháha  jagi  gitta  min  iežamet  áigái  Sis-Romssa oasit  ledje  ain  vuotnamáilbmi.  Lassin  dasa,  ahte  ledje  vuot- naeatnamat,  de  jiekŋa  ja  suttačázit  hábmejedje  fierpmádah- kan  čázádagaid  mat  olle  siseatnamiidda  ja  eatnamiidda  mat odne  leat  Ruoŧas.  Govda  eanuid  ja  stuorra  jávrriid  olbmot atne guhkes gaskkaid johtolahkan miehtá min historjjá.</p>
<p>Dát  rahpá  midjiide  čearggusmahtti  vejolašvuođaid  gávdnat sin  luottaid,  guđet  orro  dáppe  min  ovdal.  Eanadat  čájeha midjiide  maiddái  iežas  lunddolaš  eavttuid  dasa,  go  Romssa fylka áiggiid čađa lea leamaš máŋggakultuvrrat deaivvadan- guovlu.</p>
<p><em type="italic">Fanasmohtor   lea   oassi   davvinorgalaš   kulturhistorjjás.   Govvideaddji:   Gunnar</em> <em type="italic">Holmstad</em> </p>
<p>Gaskaáigi</p>
<p>Árat geađgeáigi</p>
<p>Maŋit geađgeáigi Árra metállaái-</p>
<p>gi (Bronsaáigi) Geađge- áigi</p>
<p>- - - - - - - - - - -</p>
<p>Ođđasat áigi</p>
<p><em type="italic">Čilla. Stortindenis, mii lea Doaskku suohkanis. Govvideaddji: Harald Johnsen</em> </p>
<p><em type="italic">Ovdahistorjá</em> </p>
<p>ovdal.</p>
<p>Min   kulturhistorjá   álgá   maŋŋágo   jiekŋa   geassádii   mear- ragáttis.  Olbmot  ásaiduvve  vuos  mearragáddái  ja  jávrriid  ja čázádagaid  gáttiide.  Resurssat  ledje  valjis.  Mearas  ledje dak- kár  riggodagat  go  guolit,  fállát  ja  njuorjjut.  Jogain  ja jávr- riin  lei  ollu  dápmot  ja  luossa.  Vuvddiin  ledje  unnafuođđut, stuorrafuođđu,  muorjjit  ja  guobbarat.  Máŋgga  sajis  Romssa fylkkas mii gávdnat geađgeáiggi orrunsajiid mat ain vuhtto- jit  eatnamis.  Dan  áigodaga  rájis,  go  jiekŋa  geassádii,  gitta</p>
<p>500  jagi  rádjai  ovdal  Kristosa  (mii  lea  árat  geađgeáigi) dábá- leamos  ássanluottat  leat  geađgereaiddut  ja  geađgereaidduid čuolahasat.  Árat  geađgeáiggi  goađit  ráhkaduvvojedje dávjá eatnama ala, dahje roggojuvvojedje veaháš eatnamii. Danne mii hárve oaidnit boarráseamos goahteduvttaid govádahkan eatnamis. Sivva dasa lea ahte jeakkit ja daid lavdnješaddu odne gokčet jalgadasaid mat dalle ledje goike čievračorut. Goahtenjárggas Romssa suohkanis maŋimuš jagiid roggamat leat  buktán  oidnosii  áidnalunddot  gávdnosiid,  namalassii stuorra  goahteduvttaid  mat  lea  leamaš  assás  lavnnji  vuolde. Dát visttit ledje njárggas mii olii guollás Buvronuorrái eamb-</p>
<p>Miehtá  árat  ja  maŋit  geađgeáiggi  ledje  dábáleamos ássansajit boares gáddegittiin mat ledje daláš viepmariin. Dađistaga  go  siseatnama  jiekŋa  suttai  visot  ja  šattut  ja eallit  viidánedje  vu-  miide  ja  legiide  ja  várrevilttiide,  olbmot atnigohte siseatna- mage.</p>
<p>eanadoalloeallimii dáhpáhuvai veahážiid</p>
<p>Maŋŋá, go olbmot atnigohtet stuorát <em type="italic">Maŋit  geađgeáiggi  olbmot  ásaiduvvagohte,  ja  sis  ledje  šibihat.  Sávza  lei  dehálaš resursa. Govas mii oaidnit Norsk spelsau, min sávzanáliin okta dain boarrásepmosiin, ja dát sávzzat leat govviduvvon Å dálus Loabágis. Govvideaddji: Marit Chruickshank</em> <em type="italic">Rabas ássansadji mii lea árat geađgeáiggi rájis. Reaiddut ja láigasat reaidoráhkadeami maŋŋá  leat  gávdnojuvvon  eatnama  alde,  mat  leat  árat </em> </p>
<p>nas,  mii  odne  gávdnat  luottaid  stuorra  bivdoráhkadusain  ja bivdorokkiin, maid atne godde- ja sarvvabivdui.</p>
<p>Dasto  árra  metállaáiggi  (1800  jagi  rájis  ovdal  Kristosa áig- gi  gitta  Kristosa  riegádeami  rádjai)  ja  ruovdeáiggi  (Kris-  tosa  riegádeami  rájis  gitta  1050  jagi  rádjai  maŋŋá Kristosa áiggi) gávppašeapmi šattai dađistaga deháleabbon.  Stuorra  ja  unna  hávdeborat  leat  njárggain  ja sulluin main olmmoš sáhttá bures oaidnit johtinluvrra, ja dat dego  čájehit  terri-  toria.    Ruovdeáiggi    goađit    sturro    ja  ráhkaduvvojedje    dih-  to  doaimmaid  várás.  Mii  gávdnat guhkesvisttiid duvttaid miehtá  Romssa  rittu.  Guhkesvisttiin ledje  dávjá  ássanoassi  ja  šibitoassi,  ja  dáluin  lei  vel fanasvisti.  Gaskaáiggi  (1050- 1400  m.Kr)  guollegávppašeapmi  šattai  dađistaga  deháleab-</p>
<p>bon.  Dat  vuhtto  dain  ollu  dálločoruin  mat  leat  miehtá  rittu. Dain  leat  gávdnan  ollu  sihke  árgabeaireaidduid  nugo  lái- bunrávttuid,  stovlageđggiid  ja  gápmagiid,  muhto  maiddái olgomáilmmis  vižžojuvvon  gálvvuid,  nugo  keramihka  ja bearraliid,  mat  duođaštit  gávpeoktavuođaid  sihke  nuorttas ja  máttás.  Dološdáru  álbmoga  ja  sámiid  gávppašeapmi  lea leamaš dehálaš.</p>
<p>Vikiŋgaáiggi Romssa fápmoguovddáš lei Tore Hunda ja Asb- jørn Selsbane riikkas, mii lei Bjarkeajus ja Runáššis. Muhto báikkálaš  oaivámušaid  áigi  nogai  farga,  ja  Runášši  girku  ja dan ladneseainnádat leat symbolat mat čájehit kristalašvuođa ja  riikkafámu  viiddideami  davás.  Vuosttamuš  girku  várra huksejuvvui dán báikái 1100-logus.</p>
<p><em type="italic">Idjanjunis Dieváidvuovddis lei gaskal 15 ja 20 ruoŧŧilaš sámi bearrašis geasseorohat jagi 1920 rájis jagi 1930 rádjai. Sullii seamma ollu ledje Devddesvuomis. Gáiccagođiid historjá muitala ahte ruoŧasámiin, guđet orro geasseorohagas, lei lagaš gaskavuohta Dieváidvuovddi, Rostovuovddi ja Gearggesvuovddi ol bmuiguin. Go sámit bohte ealuideasetguin giđđat ja várri runiidii, de manne vulos gillái gáiccaid viežžat. Go čakčat galge johttát nuorttas fas, de dolvo gáiccaid gillái. Govvideaddji: Hans Prestbakkmo</em> </p>
<p><em type="italic">Nationála stáhtat ja vearuheapmi</em> </p>
<p>1200-logu  gaskkamuttos  Romssa  guovlu  julggaštuvvui leat Norgga stáhtafámu davvilaš rádjabáiki, ja rádjá gessojuvvui Ittus  norgalaš  ja  ruoššalaš  vearuhanguovlluid  gaskka.  Skan- sen    ja    vuosttas    Márjágirku    mii    lei    Prostnesetis  Romssas (1250), šadde máttanorgalaš váldevuođa symbolan davvin.</p>
<p>Viiddis   osiin   Romssas,   erenoamážit   siseatnamis   ja   vuo- naid sisosiin, ásse ollu  sámit.  1500-logu loahpa rájis Romsa lei  ruoŧa  gonagasriikka  ja  Danmárkku/Norgga  gonagas- riikka  gaskasaš  rádjaguovlu.  Rádjaáddejupmái  lei  sámiid lahkaleahkámuš dehálaš. Go vearuhii ja stivrii gávppašeami, de  stáhta  sáhtii  čatnat  sámi  álbmoga  alccesis,  ja  nu  oažžut áidnaválddi  guovllus.  Jagi  1551  ruoŧŧilaš  goanagasfápmu válddii alccesis birkelaččaid válddi vearuhit sámiid. Kalmar- soahti (1611-1613), mii buollái Danmárkku/Norgga ja Ruoŧa gaskii,  lei  soahti  davi  resurssaid  alde.  Ruoŧa  gonagas gáibi-  dii vearu Romssa sámiin gitta 1700-logu gaskamuddui.  Jagi 1751  mearriduvvojit  Danmárkku/Norgga  ja  Ruoŧa  gaskasaš ráját.  Lassin  rádjasoahpamuššii  ráhkaduvvui  Lappekodi- sillen.  Dat  stivre  sámiid  johtimiid  rájá  rastá  jahkodagaid mielde.  Boazosápmelaččat,  guđet  rádjageassima  geažil jagi báikkiide  gálvvuid  mat  bohte  nuortamárkaniin.  Dát  sámi gávppašanvuogádat, maid Ruoŧa vearuhii, dađistaga  ja  nogai  go  Norgga  stuorragávppálaččat boahtigohte Romssa 1800-logu</p>
<p>álggus.</p>
<p><span type="quote">“Optegnelser 1914 . Havde med fra Kristiania den der kjøpte stamhingst   ”</span><span type="quote">”Torbein”</span>,   4 aar, pris kr 3500.00. Det gik godt paa turen, men nù siden har han været slem der han har været. Det var ikke det bedste at reise med en saadan hest alene.  Johan O. Rognmo”</p>
<p><em type="italic">Ovdalgo  tráktorat ja  biillat  bohte, de olbmot  dárbbašedje  buriid  heasttaid,  ja  sahkko- ore mii lei buori nális, lei dehálaš. Jagi 1914 oste Málatvuopmái døla-ore Torbein Oslo ávvočájáhusas. Dán heastta birra Johan muitala. Govva: Málatvuomi historjásearvi</em> <em type="italic">Bihkka  mii  lea  ráhkaduvvon  Bearddus  ja  Málatvuomis  lea  dovddus  buori  kvalitehta geažil. Govas oaidnit bihkkaboaldima Rognmo nammasaš báikkis, ja golbma Rognmo- oappáža čuččodit das. Govva: Málatvuomi historjásearvi</em> </p>
<p>1500-logu  guhkkodahkii  gávppašeapmi  monopolejuvvui duššefal  Bergena,  Troandima  ja  Københámmana  gáv- pealbmáide.  Dat  dagahii  dan,  ahte  čuožžiledje  ođđa  ja dehálaš  gávppašanoktavuođat  nuorttas,  namalassii  Pomor- gávppašeapmi. Oktavuođat Ruššii ja erenoamážit Arhángels- ka  guvlui  šattai  dehálaš  oassi  Davvi-Norgga  ekonomiijas  ja ál-  bmoteallimis,  ja  dat  bisttii  gitta  Ruošša  váldegomiheami rádjai jagi 1917. 1700-logu gaskamuttu rájis gávppašanvuogádagat  nuppástuvve.  Dalle  sáhtte  davvin maiddái báikkálaš gáv- pealbmátge oažžut ovdavuoigatvuohtan  gávppašit,  jos  fal  dáhtto  doallat guosseviesuidge.  Nu  čuožžiledje  lagabui  300  áidnarivttot gávppašanbáikki  Davvi-Norgii  gitta  1800-logu  álgogeahčai, ja  dat  ledje  báikkit  maid  báikkálaš  njárga-  gonagasat jođihedje.  Das  leat  vuolgán  čoahkkebáikkit  ja  huk- senminstarat  mat  ain  dálge  leat  riikkaoasi  dovdomearkkat. Jagi  1789  dánska-norgalaš  gonagas  vuođđudii  vuosttamuš gávpogiid  davás,  Várggáid  ja  Hámmarfeastta.  Goalmmát gávpoga  báikádeamis  lei  riidu,  man  geažil  Romssa  gávpot vuođđuduvvui easkka vihtta jagi dan maŋŋá, jagi 1794.</p>
<p><em type="italic">Ivgobađa márkan</em> </p>
<p>Ivgobađa márkan lea Davvi-Norgga boarráseamos márkaniid searvvis, ja dat namahuvvui vuosttamuš geardde jagi 1571. Dat márkan bisui Davvikalohta stuorámus márkaniid logus. Das deaivvadedje  boazosápmelaččat,  Durtnosleagi  gávpejaččat, norgalaš  gávpejaččat  ja  birasguovlluid  dážat,  sámit  ja kvenat. Ivgobađa  márkan  lei  dehálaš  sihke  gávppašeapmái  ja  stáh- ta   vearuheapmái.   Čakčamárkaniid   dábálaččat   gohčodedje sámi márkanin, ja giđđamárkana fas gohčodedje kvenamár- kanin.  Jagi  1900  maŋŋá  nohkagođii  gávppašeapmi  márka- niin.  Ruovdemáđe  huksemat,  dámparuvttuid  álggaheapmi ja  ođđa  geainnuid  ráhkadeapmi  beavttálmahtte  gálvofievr-</p>
<p>Norgga</p>
<p><em type="italic">Skansen lea 1200-logu mannosaš ladni. Ladni muvrabázahasat leat gaskaáiggi áidna oinnolaš mearkkat Romssa gávpogis. Jagi 1789 ásahedje tuollostašuvnna, ja dan huksejedje Skansenii, mii lei vuogas báiki fanasjohtalusa ektui. ”Det framspringende neset ved smaleste sundet var som skapt til plass for den nye tollbua. Her hadde de gamle bygd sin borg, her reistes tollbygningen som det første offentlige byggverk i byen, og knyttet på en måte sammen gammelt og nytt.” čuožžu girjjis Fra Tromsø bys historie I, Ytreberg (1946). Govva čájeha dan golbma vistti mat gulle tuollostašuvdnii. Fiskes visti lea dakko gokko ladni lei. Govvideaddji: Olav Austlid</em> </p>
<p><em type="italic">Skreaddára bargobájis, mii lea Ihkoláttis Ivvárstáđiin. Govva: Romssa fylkkasuohkan</em> </p>
<p><em type="italic">Ođđasat áigi</em> </p>
<p>Romssa        gávpot        ovdánii        ja        šattai    gávpotservodahkan gávppašemiin, guliid fievrridemiin máilbmái ja jiekŋameara njuorjjuid  bivdimiin.  Dan  áiggis  báhcán  mearkkat  leat  ain áimmuin,  go  brukkat  ja  muorravistečoahkit  leat  seilon  gáv- poga  guovdu.  Guolásteaddji  bondde,  buohtalas  guolásteap- mi ja e</p>
<p>Romssa  gávpogis  lei  1800-logus  guovdilis  doaibma  leat almmolaš  hálddahusa,  dearvvasvuođalágádusa,  dutkamiid  ja oahpahusa  guovddáš.  Romssa  gávpot  lei  bismmagoddeánta- mánni  ja  dasto  vel  bismma  ámmátbáiki.  Universitehta  ása- heapmi,  ja  vel  ođđaáigásaš  gulahallan-  ja  johtoladdanvugiid ovdáneapmi,  leat  dehálaččat  Romssa  gávpoga  ođđasat  áiggi johtilis stuorrumii.</p>
<p>Ealáhusvuođđu  buorránii  1800-logu  gaskamuttu  rájis,  go mekánalaš industriija, oahpahus ja dieđalaš ásahusat ihte. Dat dáhpáhuvai  seamma  áiggi  go  industriijaservodat  šattai  oppa oarjemáilmmis.  Industrialisenproseassa  dáhpáhuvai  sierra láhkai Davvi-Norggas,  dannego guokte sierralágan industrii- jabáikki  šadde.  Nuppi  dovdomearkan  ledje  máŋggalágan industriijadoaimmat,   mat   ledje   báikkálaš   dahje   guvllolaš</p>
<p><em type="italic">Sildeoljofabrihkat  ihtigohte mearragáttiin  sullii  jagi  1900, ja  dat  sáhtte nuppástuhttit meara silbba oljun ja jáffun, ja dat buvttadedje mearkkašahtti stuorra árvvuid. Skjerstad sildoljefabrikk  rahppojuvvui  Skerrestádes  jagi  1922,  ja  dat  lei  doaimmas  jagi  1928 rádjai.  Olles  buvttadanproseassa  jođihii  17  heasttafámot  lievlamašiidna.  Fabrihkka lea  Norgga  áidna  ollisin  seailluhuvvon  sildeoljofabrihkka  mas  lea  lievlateknologiija. Govvideaddji: Marit Chruickshank</em> </p>
<p><em type="italic">Salangsverket  Siellagis  huksejuvvui  árrat  1900-logus.  Ruvkkiin  mat  leat  Storhaugen nammasaš  báikkis,  vižže  ruovdemálmma,  ja  dan  dolvo  toavvafievrruin  Salangsverket- rusttegii,  ja  das  buvttadedje  ruovdegáhppálagaid  maid  jođihedje  Gaska-Eurohpái. Rusttegis  barge  eanemusat  800  olbmo.  Ráhkadusáigi  bisttii  jagi  1907  rájis  jagi  1910 rádjai, ja rusttega doaibmanáigi lei jagi 1910 rájis jagi 1912 rádjai. Govvideaddji: Marit Chruickshank</em> </p>
<p>márkaniid  várás.  Dása  gulle  mekánalaš  industriija,  tekstii- lafabrihkat  ja  industriijalaš  borramušbuvttadeapmi  (herme- tihkkafabrihkat,  meieriijat,  vuollaráhkadeaddji  fabrihkat  ja guollerusttegat).</p>
<p>Sullii  jagi  1900  iđii  Romssa  fylkii  ođđa  gávpot,  ja  dan vuođđun ledje juohkelágan industriijadoaimmat ja gávppašeapmi,  namalassii      Hárštá,      mii      oaččui   gávpotrivttiid   jagi   1904. Hárštá maid šattai Romssa fylkka vuosttamuš ođđaáigásaš soahteveagalaš váldoguovddážin.</p>
<p>Duot  nuppelágan  industriija  davvin  lei  vuođđuduvvon luonddu  minerálariggodagaide.  Ođđa  industriijaservodaga dárbbut  dagahedje  ruvkkiid  ja  báktedoaimmaid  álggaheami, ja  áigumuššan  lei  ekonomalaš  vuoitu.  Olgoriikkalaš  kapitá- la  dávjá  ruhtadii  vuosttamuš  doaimmaid,  ja  buktagat  dávjá dolvojuvvojedje  skiippaiguin  fylkkas  ja  riikkas  eret,  vai daid olgoriikkas  eambbo  muohkadit.  Nihkkelruvke  mii  lei  Hamn nammasaš  báikkis  Sáččás,  álggahuvvui  jagi  1872,  ja  dat  lei Romssa  vuosttamuš  báktedoaimmaid  logus.  Das  huksejed- je  Eurohpá  vuosttamuš  čáhcefápmorusttega.  Buohkanassii álggahedje  ruvkema  16  suohkanis  Romssas  go  málbmaoh- canhuvva  čuožžilii  ja  bisttii  sullii  jahkái  1920.  Eanaš  bákte- doaimmat eai bistán galle jagi – muhto dain lei áŋgiris álgga- han- ja doaibmanáigodat,  go čuđiid mielde ruvkebargit ledje doaimmas  unna báikegottiin.  Vaikko duššefal  moatti báikkis lea leamaš vuođđu ruvket gitta otnáš beaivái, nugo Skalándda grafihttaruvkkes  Sáččas,  de  muitalit  eanadahkii  báhcán  ollu mearkkat ja seilon visttit dan álšša ja movtta mii lei min fylk- ka dovdomearka industriijaservodaga álgimis. Dakkár luottat leat dasge báhcán, go čáhcefámu nagadedje váldit atnui resur- san, vuos milluin ja sahárusttegiin jo 1700-logu rájis, ja das- to  1900-logu  rájis  stuorra  čáhcefápmorusttegiid  huksemiin. Berdui ja Málatvuopmái huksejedje sahárusttegiid 1800-logu álggus, ja vuosttamuš fápmorusttet gárvánii </p>
<p><em type="italic">Soahti,  ođđasishuksen  ja  soađi  maŋŋásaš  soahteveagalaš čalmmustahttimat</em> </p>
<p>Mearragáttis  leat  ain  ollu  mearkkat  daid  stuorra  huksendo- aimmain  mat  álggahuvvojedje  maŋimuš  soađi  áiggi.  Miehtá mearragátti  leat  stuorra  ja  unna  soahteveagalaš  ráhkadusat. Máŋga  dain  geavahuvvojedje  ain  soađi  maŋŋá.  Oasit  otnáš siskkáldas  struktuvrras,  erenoamážit  geainnut,  leat  dakkárat maid riikkavuollásteaddjit ledje ráhkadan, ja dávjá geavahed- je  soahtefáŋggaid  bargofápmun.  Fáŋgaleairraid  muvrrat  leat báhcán  miehtá  riikkaoasi.  Odne  dán  bahča  historjjá  luottat leat  dehálaš  kulturmuittut,  maid  mii  fertet  oainnusin  ja  oah- pisin dahkat boahttevaš buolvvaide.</p>
<p><em type="italic">Jagi 1872 huksii eŋgelasalmmái Henry Hussey Vivian Senjens Nikkelverk Hamn nammasaš báikái. Rusttet lei doaimmas 14 jagi, gitta jahkái 1886. Jagi 1882 huksejuvvui Hamn báikái máilmmi vuosttamuš elfápmorusttet mii geavahii čáhcefámu. Ruvkenáiggi orro sullii 650 olbmo das. Govva: Romssa fylkkasuohkana arkiiva</em> </p>
<p><em type="italic">Slettnes  nammasaš dállu Návuonas lea soađimaŋŋásaš huksejuvvon viesuin dábálaš ovdamearka. Govva: Marit Chruickshank</em> </p>
<p>Buot dát kulturmuittut leat oasit das maid mii odne gohčodit soahteeanadahkan, ja maid dál lea hoahppu duođaštit ovdal- go buot dan áiggi vásiheaddjit leat jávkan.</p>
<p>Duiskalaš soahteveaga váldi Norggas 1940–45 loahpai dain- na lágiin,  ahte duiskalaččat  válde  atnui eanaboaldintaktihka, ja  stuorra  oassi  Davvi-Romssa  álbmogis  sirdojuvvui  eret  ja buot  viesut  boldojuvvojedje.  Soađi  maŋŋá  eanaš  eretsirdo- juvvon  olbmot  máhcce  iežaset  ruovttubáikkiide.  Viiddis ođđasishuksen  čađahuvvui.  Davvi-Romssa  arkitektonalaš hápmi  lea  odne  ain  erenoamáš  dan  geažil  go  dábálaš soađimaŋŋásaš  viesuid  huksemat  ledje  bures  organisereju- vvon ja dihto struktuvrra mielde.</p>
<p>Duiskalaš riikkavuollásteami ja riddolatniid ja soahteveagalaš siskkáldas  struktuvrra  huksema  maŋŋá  šattai  min  ránnjá- vuohta Sovjetlihtuin dagahit vel eanet nuppástusaid eanadah- kii ja ealáhusaide go huksejuvvojedje ođđa stuorra suodjalus- ráhkadusat.  Dan  maŋŋá,  go Sovjetlihttu bieđganii sullii jagi 1990,  de  leat  heaitán  geavaheames  ollu  dáin  soahteveagalaš ráhkadusain,  muhto  dat  báhcet  Galbma  soađi  dehálaš  mui- tomearkan. Meløyvær fort nammasaš ladni, mii lea Bjarkeaju suohkanis  ja  Frøyanlegget  mii  lea  Davv-Romssas,  leat dak- kár  kulturmuittut.  Eará  sajiin,  nugo  Sis-Romssas,  Suodjalus lea  joatkán  iežas  doaimmaid  mat  leat  heivehuvvon  ođđa soahteveagalaš vuođđojurdagiidda.</p>
<p><em type="italic">Ođđaáigái heiveheapmi</em> </p>
<p>1900-logu  maŋit  oasi  dovdomearkan  šattai  datge,  ahte  joh- talusat ja gulahallangaskaoamit viidát heivehuvvojedje ođđa áigái.  Oinnoleamos  bohtosat  das  leat  šaldit  ja  girdihámma- nat,    maid    huksejedje    jagi    1950    ja    1960-logu    rájis,  muhto optalaš  jođđasiin  ja  satelihttaráhkadusain  lea  leamaš  unni- musat  seamma  stuorra  ekonomalaš,  sosiála  ja  kultuvrralaš mearkkašupmi  servodahkii.  Ođđa  teknologiija  šattai  dehá- leamos ovddideaddji mohtorin go industriijaáiggi servodaga čuovui  ođđa  diehtojuohkinservodat.  Máilmmemiehtádeami namas  ekonomalaš  ovdáneapmi  jođálmuvai,  ođđa  guovllut ja  álbmotjoavkkut  leat  beassan  searvat  buorredilálašvuhtii, ja  ođđa  šaddansuorggit  leat  ihtán  lassáneaddji  turismma geažil. Muosáhanekonomiija ovdáneapmi lea váikkuhan nu, ahte  ovddeš  áiggiin  báhcán  luottat  leat  eará  láhkai  šaddan mávssolažžan.    Ieš    kulturárbbis    lea    dan    dáfus    árvu,  sihke ovddeš áiggi  Romssa servodaga báhcán luoddan ja dan bir- ra muitalussan ja resursange mainna hábmet dán servodaga</p>
<p><em type="italic">Goahti  lea  viessomálle  mii  várra  lea  leamaš  anus  árat  geađgeáiggi  rájis  gitta min  áigái.  Dá  lea  govva  goađis  mii  lea  Vilgesváris  Skániin.  Govvideaddji:  Marit Chruickshank</em> </p>
<p><em type="italic">Stáffut ja návsttut leat dábálaččat mearragátti kultureanadagas. Dát govva lea govviduvvon Bratrein nammasaš dálus Gálssas. Govvideaddji: Thor Anders Austad Svensson</em> </p>
<p>4.2 Ássamat ja huksenvierut</p>
<p><em type="italic">Romssa árraássamat</em> </p>
<p>Davvi-Norggas  mis  lea  dat  erenoamáš  dilli,  ahte geađgeáiggi ja  ruovdeáiggi  ássansajiin  ollu  ain  leat  oidnosis  eatnamis. Geađgeáiggi goađit ledje dávjá huksejuvvon ráidun. Mii daid dávjá gávdnat gáddegittiin, main vuhttojit roggin eatnamis ja main dovdojit eanaravddat. Geađgeáiggi ássansajit leat bad- jeleappos,  dasgo  eana  lea  badjánan  jahkeduháhiid  mielde. Ruovdeáiggi  goađit  sturro,  go  dávjá  ovtta  goađis  orro  sihke olbmot ja šibihat.</p>
<p>Máŋga  duháha  jagi  olbmot  Romssa  guovllus  orro  gođiin mat  ollu  sulastahtte  gođiide  maid  mii  dovdat  1500-logu rájis  gitta  iežamet  áigái.  Miehtá  geađgeáiggi  mii  gávdnat máŋggahápmásaš, jorba dahje guhkedáleš, duvttaid, main lea leamaš rohpeguoddi cakkit ja  muorrarikkit ja  lavdnje-  dahje muttarseainnit,  muhtumin  notkat  cokkaduvvon  seaidni  dah- je  luddejuvvon  muorat  seinniin  siskkobealde.  Ruovdeáiggi goađit ja gođiin gitta gaskaáigái lei seamma vuođđohuksehus, muhto  ledje  guhkibut  ja  nannoseappot.  Gođiin  lei  dávjá šibitoassi  nuppe  geažis,  ja  olbmuid  ássanoassi  fas  nuppe geažis. Gođiid sihke hámit, ávdnasat ja sturrodagat rievddal- dedje ollu. Orru leamen nu, ahte fanasvisttit huksejuvvojedje seamma láhkai go ássangoađit.</p>
<p>Vaikko  gođiid  rikkis  lei  ollu  mii  sulastahtii  sámi  lavdn- jegoahtái  ja  loavddagoahtái,  de  mii  eat  sáhte  bidjat  man- ge  čearddalašvuođa  mearkka  daidda  olbmuide  guđet  orro Romssa  guovllus  máŋga  duháha  jagi  dás  ovdal.  Dávvirat maid  mii  gávdnat  ja  main  mii  sáhttit  oaidnit  mo  daid  ráh- kadedje,  duođaštit  eatnat  kulturdovdomearkkaid  mat  čájehit oktavuođaid  guhkás  guovlluide  mat  leat  sihke  nuortan,  da- vvin ja máddin, ja dan maŋŋá maiddái oarjjás ábi rastá.</p>
<p><em type="italic">Ođđasat áiggi huksenvierut</em> </p>
<p>Miehtá  mearragátti  guollebivdu  lea  leamaš  deháleabbo  go eanadoallu,  maiddái  historjjálaš  áiggi.  Máŋgga  sajis  ledje</p>
<p><em type="italic">Árat geađgeáiggi niibi mii gávdnui Goahtenjárggas Romssas. Govvideaddji: Adnan</em> <em type="italic">Icagic© Romssa Musea, Universitehtamusea</em> <em type="italic">Grunnfarnesas Doaskkus leat ollu luottat báhcán árra ássamis. Olggumusas Grunnfarnesa vearas leat viesut čoahkis dálločomas. Činaid ja áđaid ahkemihtideamit čájehit ahte das leat olbmot ássan vikiŋggaid áiggi rájis, namalassii sullii  jagi 1000 maŋŋá Kristosa rájis ja ovddas guvlui. Govvideaddji: Harald Johnsen</em> </p>
<p>nán  geavahahtti  gilvineatnamat,  muhto  orru  leamen  nu,  ahte juogalágan eanadoallu lea ferten leat olbmuin vai birgejit, go mii  lahkanit  iežamet  áiggi.  Dávjá  fuođđariid  fertejedje viežžat  dakkár  báikkiin,  main  lei  fuones  šaddu.  Dallege olbmot  ain  orro  goađelágan  ássansujiin,  muhto  eambbo  ja eambbo  huk-  segohte  hirsaviesuid.  Viesut  ledje  dávjá  unnit, ja  olgorittus  ledje  guovttelanjat  hirsaviesut  dábálaččat. Spiehkastagat  ledje  gávpealbmá  ja  vearraeaiggáda  viesut,  ja dat  visttit  mat  ledje  fiervvás,  nugo  návsttut  ja  brukkat. Máŋgga sajis dát visttit leat čoahkis guollevearain.</p>
<p>Siskkibus  vuonain  ledje  eanet  geavahahtti  eatnamat.  Doppe šibitdoallu lei deháleabbo oassi dietnasis. Šibitdoalu buohta- las  guollebivdu  –  dahje  vejolaččat  earáge  ealáhus  –  lei dattetge  dárbbašlaš  eanaš  olbmuide.  Vuonaid  siskkit  osiin veahka l</p>
<p>Eanajuohkima ovdal, mii čađahuvvui 1800-logu maŋit oasis, hui  ollut  šibitdálut  ledje  huksejuvvon  čoahkkin  šilju  birra dahje  šilju  miehtut,  nu  ahte  viesut  ledje  čoahkis  ja  giettážat daid birra. Eanajuogu maŋŋá ollu visttit sirdojuvvojedje ođđa mihttoeatnamiidda, dahje jo huksejedje daidda ođđa visttiid. Nu  dahke  olgoleappos  mearragáttisge,  doppe  gos  heivii  nu</p>
<p>dahkat.  Dáppe  Romssas  eatnamat  ollet  fiervvás vári  vuollai. Dasto  lea  árbevierru  leamaš  juohkit  dáid  šibitdáluid.  Dát dilálašvuođat  leat  dagahan  dan,  ahte  min  otnáš  sierralágan kultureanadagas,  maid  oaidnit  eanaš  vuonain  –  leat  guhkes seakka giettit maidda eanaš viesut leat huksejuvvon seamma bajás mearas eret.</p>
<p><em type="italic">Girkuid  leat  álo  čábbát  čiŋahan.  Dá  oaidnit  Bearddu  girku  rohpemálemiid. Govvideaddji: Randi Ødegård</em> </p>
<p><em type="italic">Govva váldojuvvon Viken dálu siste Bearddus. Govva: Romssa fylkkasuohkan</em> <em type="italic">Luno  nammasaš  šárka  lea  árbevirolaš  šárka  mii  ráhkaduvvui  árrat  1950-logus. Mearkkat  ovdabárddis  muitalit  ahte  dan  leat  ráhkadan  Olsenverftet-dealádagas Sinjárggas báikkis Ráissas. Govva: Nordnorsk fartøyvernsenter og Båtmuseum</em> </p>
<p>Guovdilis  oassi  ássamis  ja  kultureanadagas  miehtá  mear- ragátti leat váhki geađgeravddaiguin ja fanasvisti. Dát gullet oktii ja ledje boares riddoservodagas guovdilat. Dakko boh- te  mearra  ja  gáddi  oktii,  ja  nu  maiddái  guokte  ealáhusa  mat ealihedje olbmuid. Dakko álggii  eatnašiid  mátki, leaččai dal čalbmeeatni mátki, olbmo gávpmátki dahje bivdomátki guh- kás,  dahje  olbmo  loahpalaš  mátki.  Vágit  main  ledje  čábbát ráhkaduvvon  ravddat  ja  fanasvisti,  muitalit  vuollegaččat rahčamušaid ja jálos eallima birra.</p>
<p>Siseatnamis deaivat stuorámus šibitdáluid.  Doppe leat stuor- ra njelječiegat šiljut dábálaččat. Vuovdi lei ássamiid vuođđu, ja vuovdedoallu lea ain dálge hui dehálaš. Dannego das ledje doarvái  hirssat  ja  boaldámušat,  de  dán  guovllu  ássanviesuin oassi  dávjá  huksejuvvui  stuorábun  go  dat  viesut  mat  ledje olgolis  mearragáttis.  Máŋga  dain  ođđa  šibitdáluin  mat  ledje siseatnamis,  ledje  geatnegasat  vuhtiiváldit  sámi  boazodoalu johtolatdárbbuid.  Dat  mearkkašii  ahte  áiddiid  cegget  ja  vie- suid hukset ii lean lohpi dovddus boazojohtolagaide.</p>
<p>Maiddái  gávpogiinge  leat  leamaš  nuppástusat.  1800-logu Romssa  gávpogis  ii  lean  omd.  eahpedábálaš  ahte  dárbu  lei eanadollui  ja  šibitdollui  doppe  gos  ássanviesut  ledje.  Nu ledjege  ássanviesuid  duohken  dávjá  sihke  návet  ja  stállja  ja dárbbašlaš  olgovisttit.  Viehka  muddui  dáid  visttiid  sadjái  ja vistesajiide  leat  garra  viggamušat  hukset  ođđa  ássanviesuid. Davvi-Romssas   ássanviesuid   dovdomearka   lea   odne   dat ahte  olbmot  daid  huksejedje  maŋŋágo  duiskalaččat  soađi loahpageahčen ledje viidát boaldán buot visttiid.</p>
<p>Ollu     dáin      visttiin     leat     sierra      mállevisttit     main    lea  alla  arkitektonalaš  dássi,  ja  maid  arkiteavttat  sárgo ođđasishuksema várás. Dasto  leat  vel  muhtun  viesut  mat  leat  huksejuvvon  sámi  ja kvena  huksevugiid  mielde.  Kvena  huksevuohki  lea  eanaš Davvi-Romssas,  ja  sámi  huksenvuogi  ovdamearkkat  leat máŋgga gilis miehtá fylkka. Sámi ja kvena šibitdáluin máŋga</p>
<p><em type="italic">Boares  geainnuid  dávjá  ráhkadedje  dárkilit  huksejuvvon  muvrraiguin.  Govvideaddji:</em> </p>
<p><em type="italic">Tørrfoss nammasaš kvenadálu Ráissas eaiggáduššá dál Davvi-Romssa Musea. Dállui gullet suovvasávdni, návet ja áiteráidu. Govvideaddji: Marit Chruickshank</em> </p>
<p><em type="italic">Jagi 1713 skielttaráitti málle mielde ráhkaduvvon ođđa áiti Sjåvikii Málatvuntii. Ođđa áitti  ráhkadedje  Roald  Renmælmo,  Trond  Oalann  ja  Siv  Holmin.  Govvideaddji:  Roald</em> </p>
<p>leat erenoamážat dan dáfus go váldoviesu birra leat dihto do- aimmaid  várás  ráhkaduvvon  máŋga  unna  visttáža.  Gáivuo- nas  lea  vel  dat  sierra  dovdomearka  ahte  máŋga  visoža  leat huksejuvvon leaibbis.</p>
<p>Romssas,  nugo  davit  Nordlánddasge,  lea  juoga  mii  lea erenoamáš  norgalaš  huksenvugiin.  Dat  maid  mii  gohčodit skielttaráitin  dahje  stáhpevistin  lea  min  guovllus  bistán  git- ta gaskaáiggi rájis. Stággogeaži femberetvisti, mii lea Ránáid suohkanis,  lea  huksejuvvon  skielttarhuksenvugiin,  ja  nu  leat maiddái  máŋga  dain  visstiin  mat  odne  leat  Romssa  gávpoga Folkeparkenis.</p>
<p>Dáhkiid  gokčan  bessiiguin  ja  lovddežiiguin  lea  nubbi erenoamáš   huksenvuohki   mas   leat   muhtun   ovdameark- kat  Romssas  ja  Várnjárggas.  Muđuid  leat  riikkas  dušše  hár- ve  sajiin  dát  dáhkkegokčanvuohki,  ja  danne  lea  dehálaš áimmahuššat dán máhtu boahtte áigáige.</p>
<p><em type="italic">Dáláš ássamat</em> </p>
<p>Gieskadaš  jagiid  leat  ássanminstarat  ja  visttiid  geavaheap- mi  garrasit  nuppástuvvan  sihke  siseatnamis  ja  mearragát- tis.  Sivva  leat  ee.  siskkáldas  struktuvrra  ja  ekonomiija  nup- pástusat.  Geainnuid  ja  hámmaniid  huksen  lea  buktán  áigái guovdduštuvvan ássamiid. Ekonomalaš ja ealáhuspolitihkalaš nuppástusat leat dagahan dan, ahte ollu guollefitnodagat leat</p>
<p><em type="italic">Paulsen-dállu Langhamnas ráhkaduvvui jagi 1904 ođđa ássanviessun gávpebáikái maŋŋágo boares viessu bulii. Dállu lea čáppa sveicárdállu ja buorre ovdamearka seailluhuvvon kulturárbbis. Sihke ássanviessu, olgovisti ja gilvvagárdi leat seilon. Boares govva lea jagi 1914 poastakoarta, ja ođđa govva lea jagi 2010 rájis. Govvideaddji: Åse Kri stiansen, Divrráid historjásearvi</em> </p>
<p>heaittihuvvon,  iige  guolásteaddjiid  idjadanvisttiide  ja  suh- kanbuvddaide  šat  leat  dárbu  dannego  guolástusfatnasat  dál leat  stuorábut  ja  guolásteaddjit  danne  sáhttet  orrut  fatnasiin. Eanadoalus šibitdálut leat biddjojuvvon oktii ja doallovuogit leat  nuppástuvvan.  Maŋimuš  jagiid  lea  doaluid  lohku  hir- bmadit njiedjan. Oassi šibitdálu visttiin lea jávkamin, ja ollu dain visttiin mat ovdal ledje dárbbašlaččat šibitdoalus ja vea- rain, eai šat geavahuvvo, muhtun oassi lea gaikojuvvon dahje unnán dollojuvvon čavddisin. Nu lea bájiid, áittiid, eanakeal- láriid, geassenávehiid, lavdnjebuvrriid, nuohttejilliid ja bruk- kaid dáfus.</p>
<p>Čoahkkebáikkit  ja  gávpogat  leat  dađistaga  sturron  miehtá 1900-logu.  Máŋga  čoahkkebáikki  sturro  árrat  1900-logu  ál- ggus.  Sveicár-visttit  ledje  viehka  dábálaččat  máŋgga báikkis, ee.  Vuotnasiiddas  Siellagis  ja  Duviikkas Skániin.</p>
<p>Odne  ássamiid  dovdomearka  lea  ahte  olbmot  fárrejit  gáv- pogiidda.  Huksendeaddu  lea  stuoris,  ja  stuorra  ođđaáigásaš visttit   leat   máŋgga   báikkis   ihtán   unnavisoščohkiid   sad- jái.  Danne  lea  dehálaš  seailluhit  válljejuvvon  osiid  fylkka čoahkkebáikkiid  ja  gávpogiid  boares  ássanviesuin.  Dás  leat dehálaš árvvut mat čatnasit olbmuid bajásšaddamii ja muosá- husaide.</p>
<p>Soađi  maŋŋá  leat  huksenvuogit  hirbmadit  nuppástuvvan. Ollu čearggosmahtti ođđa arkitektuvra lea dál Romssa fylkkas, muhto  kulturárbeplánas  eai  gieđahala  ođđaáigásaš  historjjá ja  huksenvugiid.  Otnáš  joatkevaš  divaštallamat  arkitektuvra- oaiviliid ja huksemiid birra fylkkas, fertejit árvvoštallojuvvot eará oktavuođain.</p>
<p><em type="italic">Romssa gávpotguovddáža hámmanis govva mii váldojuvvui golggotmánus 2011, ja das oaidnit sihke dan mii lea boaris ja dan mii lea ođas. Govvideaddji: Olav Austlid</em> </p>
<p>4.3 Romssa fylkka gávpogat</p>
<p><em type="bold">Romsa</em> </p>
<p>Romssa  gávpot  lea  Romssa  fylkka  oaivegávpot,  mii  dávjá gohčoduvvo  Davviriikkaid  Pariisan.  Romssa  gávpot  álggii vuos  Davvi-Norgga  mihtuid  mielde  stuorra  muorra</p>
<p>Gávpoga  boares  guovddáš  lea  girjejuvvon  NB-registarii dakkár  kulturbirasin  mas  lea  riikkalaš  gáhttenárvu.  Dainna duogážin  maid  divaštallamat  leat,  mat  leat  leamaš  Roms- sa  gávpogis  máŋga  jagi  dan  huksema  ja  suodjaleami  birra, de  dát  plána  aiddostahttá  Romssa  guovddáža  deháleamos riikkalaš  kultursuodjalanláidestusaid.  Guovllut  main  leat sáhkan gullet daid rájáid siskkobeallai maid Riikkaantikvára lea bidjan NB-registaris.</p>
<p>NB-registtar  garvá  gávpoga  muhtun  boarráseamos  visttiid ja  kvartálaid,  daid  mat  leat  Storgata  ja  Skippergata  gaskkas: Bakkegaden  ja  Nordre  Strandgade,  mat  ledje  ovdal  jagi 1896. Boares muorraviessogávpoga  mannosaš  viessobirrasat leat  ain  áimmuin.  Jagi  1915  ovdalaš  boares  gávpotrádjá siskkilda  St.Hanshaugen,  Dramsvegen,  Skriverplassen  ja Storgata, mat</p>
<p>viiddiduvvojedje jagi 1850 rájis gitta jagi 1920 rádjai, oktan daid kvartálaiguin mat leat ovddeš buohcciidviesu máttabeal- de.</p>
<p>Villa-čohkiin mat leat gávpotguovddáža lagaš guovlluin, leat ollu  visttit  mat  ovddastit  sveicár-  ja  jugend-stiillaid,  main maiddái  leat  muhtun  funkis-viesut,  mat  huksejuvvojedje  jo nuppi máilmmesoađi ovdal.</p>
<p><em type="italic">Storgata</em> </p>
<p>Muorraviesut mat leat Storgatas ovddastit buoremusat seail- luhuvvon  viessoráiddu  mii  lea  historjjálaš  gávpoga  manu. Empire-gávpoga struktuvrra dovdomearka leat gittalas vies- soráiddut main leat uskkádatlanjat mat dolvot viessodugiide ja  olgovisttiide.  Dán  viessoráiddu  badjeleappos  lea  Romssa gávpoga  duopmogirku,  maid  Grosch  nammasaš  arkiteakta sárggui,  ja  mii  huksejuvvui  jagi  1861.  Duopmogirku, skažiinis mii bures oidno ceaggámin eanadaga bajábeallai, lea Romssa gávpoga mihtilmas visttiin dehálepmosiid searvvis.</p>
<p><em type="italic">Strandgata-kvartála</em> </p>
<p>Duopmogirku  máttabealde  lea  Strandgata-kvartála.  Dákko mii joavdat njuolga 1800-logu Romssa gávpogii. Ealáhusat ja  ássamat  ledje  daid  áiggiid  girjámus  šláddjiivuhtii gullevaš doaimmat ja sosiála seađut. Das mii gávdnat ain dálge unna vistelasseráhkadusaid,  skielttaráittiid  ja  olgovisttiid,  vaikko oassi boarráseamos olgovisttiin leat dađe bahát jávkan. Gáh- tabeallai  váldovisttit  addet  diehttevassii  1800-logu  gávpoga gávppašemiid  ja  giehtabargguid.  Viesuid  duohkásaš  olgo- oasit,  mat  ain  leat  áimmuin  šiljuid  davágeahčen,  leat  oassi birrasis. Dát girjáivuohta dahká Strandgata-kvartála riikkalaš gáhttenberoštumiid caggin Romssa gávpogis.</p>
<p><em type="italic">Prostneset</em> </p>
<p>Prostneset  lei  guovdilis  deaivvadanbáiki   jo  ovdalgo  gávpot</p>
<p><em type="italic">Govva  čájeha  Storgata  Romssa  gávpogis  árrat  1900-logus.  Ollu  dain  dáluin  mat  leat govas bulle gávpotbuollimis jagi  1969, ja  sadjái leat huksejuvvon ođđa visttit,  muhto ain  leat  áimmuin  boares  visttit.  Mii  oaidnit  ee.  Bismagárdima.  Govva:  Perspektivet Museum</em> </p>
<p><em type="italic">Romssa  gávpoga  nieiddat  árrat  1900-logus.  Dát  govva  váldojuvvui  Romssa  Musea</em> <em type="italic">olggobealde, ja dat gullá dál Romssa dáiddasearvái. Govva: Perspektivet Museum</em> </p>
<p>son sullii jagi 1250 huksehii vuosttamuš girku dasa. Girku vi- hahuvvui nieida-Márjái. Jagi 1308 dat oaččui bálvvosmátke- girku árvvu, nugo earáge gonagaslaš kapeallat. Luohkká mii badjána njárggas girku guvlui, dáláš Roald Amundsens plass, lea  oassi  gaskaáiggi  mannosaš  boares  girkoluohkás.  Otnáš duopmogirku  birra  leat  ain  Romssa  gávpoga  boarráseamos kristalaš áiggi hávddit. Luohká alde lei dološ báhpagárdin ja girku mii lea 1700-logu manu.</p>
<p>Go  galge  mearridit  davi  ođđa  gávpegávpoga  1700-logu loahpageahčen,  de  proavás  Schielderup  attii  ođđa  gávpogii stuorra  oasi  báhpagárdimii  gulli  eatnamis.  Prostneset  dain- na  lágiin  šattai  ieš  gávpothuksema  vuođđogeađgin.  Maŋŋá </p>
<p><em type="italic">Gávpotbuođgadagat</em> </p>
<p>ladni lea  mearrideaddji  dehálaš  go  galgat  áddet  Romssa  gávpoga ovdáneami. Dát kulturmuittuid čoahkki, masa gullet ladni ja muorraviessobiras, lea erenoamáš dehálaš sihke Romssa gáv-</p>
<p>Boares                        historjjálaš                        visttiiguin            álgoáigásaš gávpotbuođgadagatge  leat  dehálaččat  go  galgat  áddet gáv- poga  iešvuođaid.  Gávpoga  rabas  vuođđostruktuvra,  masa gullet  almmolaš  viiddis  báikkit  ja  rabas  gáhtat  ja  šiljut gitta nuori  rádjai,  ja  oainnádat  váriid  guvlui,  lea  okta  mihtilmas iešvuohta Romssa gávpoga iešvuođain. Gávpotbuođgadagaid seailluheapmi    ii    váldde    vuhtii    duššefal    várddusvuođa,  go áigumuš lea maiddái seailluhit rabas sajiid main olbmuide lea buorre orostallat. Gávpotbuođgadagain, mat leat rabas mea- ra,  čuovgga  ja  váriid  guvlui,  lea  sáhka  sihke  das,  ahte gávpoga álggu váldit vuhtii, ja das, ahte addit gávpoga olbmuide buori dovddu go leat das.</p>
<p><em type="italic">Skansen</em> lea automáhtalaččat ráfáidahttojuvvon </p>
<p><em type="italic">Háršttá guovddážis leat ollu čáppa visttit mat leat jugend-málle dahje Art nouveu-málle mielde ráhkaduvvon. Dá lea Strandgata. Govvideaddji: Olav Austlid</em> </p>
<p><em type="bold">Hárštá</em> </p>
<p>Háršttás šattai gávpot jagi 1904.  Guovddážii leat eanaš  huk- sen visttiid mat leat sveicár-, jugend- ja funkis-stiillaid miel- de.  Gávpoga  ealáhusain  ledje  čatnasat  erenomážit  guolás- teapmái,  mearrajohtalussii  ja  dealádatindustriijii.  Dasto  lei vel  suodjalusasge  stuorra  mearkkašupmi  sihke  ealáhusaide ja  siskkáldas  struktuvrii.  Gávpoga  ja  dan  visttiid  oasis  bo- ahtá  oidnosii  gávpoga  suodjalushistorjá.  Ovdamearkkat  leat Generalhagen,  Suodjalusa  kaseardna  ja  Åsegarden.  Gávpot huksejuvvui  guovdilis  báikái,  nu  ahte  dat  čanai  oktii  siseat- namiid  ja  vuonaid.  Gávpotguovddáš  stuorrugođii  1800-logu loahpa rájis, ja álggus dan dovdomearka lei váldogeaidnu mii vulggii  hámmanis  ja  manai  siseatnamii.  Vuosttamuš  20  jagi gávpogin  Háršttá  guovddáš  ovdánii  plánejuvvon  gávpogin mas  ledje  kvartálat  viehka  čavga  njealjehasfierpmádahkan. Áramus  visttiin  máŋga  leat  ain  áimmuin,  ja  dat  ja  boarráse- amos gáhtat ovttas dahket vuogas šiljuid ja birrasiid. Vielttis gávpoga  bajábealde  leat  máŋga  villa  mat  leat  1900-logu álggu  rájis. Háršttás  leat  maid  máŋga ođđaáigásaš  vistti  mat hábme- jit gávpoga iešvuođa.</p>
<p><em type="italic">Dálločomat</em> </p>
<p>Háršttá guovddážis ja dasttánaga guovddáža lahka leat máŋga dálločoma mat visot leat automáhtalaččat ráfáidahttojuvvon kulturmuitolága mielde. Dáin čomain muhtumiin leat ássan- gearddit mat leat min áigerehkega álggu ovdalaš jahkečuđiid mannosaččat.  Dat  gullet  Norgga  boarráseamos  ja  stuorá- mus  dálločomaid  searvái.  Dáid  stuorra  dálločomaid  geažil Háršttá  lea  vejolaš  buohtastahttit  máttanorgalaš  gaskaáiggi gávpogiiguin,  nugo  Tønsberggain  ja  Skieniin,  main  boares gávpotvuođđu  duođašta  seamma  guovllus  ássamiid  mat  leat leamaš guhkit go duhát jagi dás ovdal.</p>
<p><em type="italic">Historjjálaš dovdomearkkat</em> </p>
<p>Háršttá  árvu  vuonaid  ja  siseatnamiid  oktiičadni  gávpogin oidno  ain  gávpoga  muhtun  vuođđostruktuvrrain.  Guhkes gáhtagujit maidda vuotna lea oidnosis gitta guhkás gávpoga bajábeallai,  leat  dehálaččat  gávpotguovddáža  organiserema iešvuhtii.  Ceakko  gávpogis  mii  lea  hámmanis  bajás,  leat gáv- poga  boarráseamos  dáluin  ja  stuorámus  dálločomain  muh- tumat  bajimusas  mearas  eret.  Dábálaččat  boarráseamos  ás- sansajit ja gárdimat leat meara lahka. Dán guvlui siseatnama resurssaid  fidnemis ja  oktavuođalinnjáin  lea  leamaš  stuorra mearkkašupmi.</p>
<p>Jugend-  ja  sveicár-stiillaid  mielde  huksejuvvon  visttit  leat Háršttá  dovdomearka.  Dát  leat  kompákta  alla  visttit,  main leat čáppa detáljat sihke dáhkiid dáfus ja ránnjávisttiid ektui. Vaikko dat leat hui čoahkis, de daid čielga geomehtralaš há- mit  addet  dan  dovddu,  ahte  lea  áibmu  ja  sadji  ássanviesuid gaskkas ieš guovddáža duohken. Guovddáža historjjálaš vist- tit leat ain lagat nubbi nuppi, muhto dainge leat čavga hápmi ja  čáppa  detáljat  mat  duođaštit  plánema  ja  čađaheami  buori dási.  Háršttás  leat  maid  máŋga  funkis-vistti.  Dat  lea  girjás</p>
<p><em type="italic">Dat  mii  odne  lea  Art  gymsal  huksejuvvui  jagi  1904  lášmmohallansállan  Háršttá befálaskuvlla  várás.  Lášmmohallansálla  lea  maid  doaibman  gávpoga  stuorra  sállan mas leat leamaš ollu sierranas  lágideamit ja doalut, nugo turdnagilvvut ja čájáhusat, ja  vel  Festspillene  i  Nord-Norge  konsearttat.  Odne  dat  visti  doaibmá  ee.  ateljean, kontuvran  ja  máŋgga  dáiddára  ja  desáidnára  čájáhusbáikin.  Govva:  Lulli-Romssa Musea</em> </p>
<p><em type="italic">Háršttá guovddáš árrat 1900-logus. Govva: Lulli-Romssa Musea</em> </p>
<p>gávpot ja dan viessohámiid giela lea álki addet, go gávpoga gáhtagujit ja rabas šiljut dolvot guhkás sihke oinnolaš gávpo- gis ja dan historjái. Gávpotguovddáža goappašiid bealde mii oaidnit  čalbmáičuohcci  dealádatguovlluid,  mat  leat  gávpoga industriijahistorjjá čielga duođaštus.</p>
<p>Soađimaŋŋásaš  huksemat  Háršttá  guovddážii  rihkkot  earret moatti  spiehkastaga  gávpoga  vuođđohábmenprinsihpaid. Kompákta  hámit  ja  guhkes  oainnádatlinnját  leat  jávkan. Stuorra  ássan-  ja  gávpevisttit  lassánit  mearragátti  ja  ovddeš gávpoga gaskii, ja rihkkot álgogávpoga mihtuid ja rabasvuođa.</p>
<p>NIKU  (Norsk  institutt  for  kulturminneforskning)  lea  suoh- kanplánabargguid  oktavuođas  ráhkadan  raportta  Háršttá kulturmuittuid  ja  kulturbirrasiid  birra.  Háršttá  guovddážis oasit  leat  girjejuvvon  NB-registarii.  Ráddjejupmi  ii  leat loahpalaš,  ja  dat  divoduvvo  vai  dat  siskkilda  eambbo gávpoga mearragáttis.</p>
<p><em type="bold">Finnsnes</em> </p>
<p>Finnsnes  ii  leat  vuos  NB-registaris.  Romssa  fylkka ođđaseamos  gávpot  lea  eanaš  huksejuvvon  1950-logu  rájis, ja  dat  bures  oidno  visttiin.  Ovdal  Jebustu  lei  Leaŋgaviikka suohkana  guovddáš.  Jebustu  ja  Klauva,  guktot  Sáččá  nanná- na bealde, ledje dehálaš gávpebáikkit nu guhká go mearra lei váldojohtolat.  Jebusttus  leat  odne  boares  gáhttenárvosaš  vis- tebirrasat.</p>
<p>Finnsnes  oaččui  gávpotárvvu  jagi  2000.  Báiki  stuorui  ja šattai dehálažžan mearragátti ja siseatnama oktiičadni báikin dađistaga  go  geaidnofierpmádat ráhkaduvvui  ja  busset  sáht- tigohte  fievrridit  gálvvuid  nannáma  sisguovlluide.  Boares gávpebáikkiid  dehálašvuohta  nohkagođii,  ja  Finnsnes  šattai gávppašeami ja oktavuođaid guovddážin.</p>
<p><em type="italic">Visttit</em> </p>
<p>Finnsnesas lei maid gávpebáiki daid áiggiid go olbmot eam- bbo  meara  mielde  johte.  Mii  oaidnit  Lundneset  nammasaš gávpebáikki go hurtu ládde káijii, nugo dámpa dagai ovddeš áiggiid,  ja  dat  ilbmada  midjiide  ahte  dan  báikkis  ja  gávpo- gis leat dološ áiggi ruohttasat. Das ledje šibitdálut, hotealla ja dámpaekspedišuvdna oktan káijjain ja brukkaiguin. Finnsne- sas  odne  dat  lea  áidna  ollislaš  báiki  mas  leat  historjjálaš visttit dadjat jo measta álgohámis.</p>
<p>Dáláš  gávpedáluid  ja  ássanblohkaid  gaskkas  bieđgguid  leat muhtun  boares  ja  gáhttenárvosaš  bođu  visttit,  nugo  boares Heimly  álbmotallaskuvla  ja  Kroken  šibitdállu.  Guovddáža lahka  lea  boares  Karolius  Erlandsen-dállu,  mii  lea  dohko sirdojuvvon  ja  nu  ealáskan  unna  kulturguovddážin.  Dát  lea buorre ovdamearka das, mo árvvuid buvttadit  ja min gávpo- giid kulturárbbi geavah</p>
<p><em type="italic">Hámman ja Lundhaugen Finnsnesas. Govvideaddji: Olav Austlid</em> </p>
<p>5 ROMSSA FYLKKA  KULTURMUITTUT</p>
<p>- VÁLDODOVDOMEARKKAT</p>
<p><em type="bold">Mo kulturmuitoláhka čilge kulturmuittuid</em> </p>
<p><em type="italic">Sátni kulturmuittut mearkkaša buot olmmošlaš doaimmaid dahkan luottaid min oinnolaš birrasis, masa gullet</em> <em type="italic">maid báikkit main leat leamaš historjjálaš dáhpáhusat, osku dahje árbevierut. Kulturmuitun oaivvilduvvojit</em> <em type="italic">maiddái suorggit main kulturmuittut leat stuorát ollisvuođa dahje oktavuođa</em> </p>
<p>5.1 Arkeologalaš kulturmuittut – iskkadeamit ja doaibmabijut</p>
<p>Romssa  ollu  arkeologalaš  kulturmuittut  leat  dehálaš  oassi min  historjjás.  Davimus  fylkkaide  lea  dat  erenoamáš,  ahte leat oidnosis ollu kulturmuittut mat leat báhcán nu árra áiggi go  geađgeáiggi  rájis.  Stuorra  osiin  fylkkas  leat  duháhiid jagiid  guhkkodahkii dahkkojuvvon hárve meassamat eanadahkii,  ja  go  vel  leat  unnán  šattut,  de  muhtun  sajiin  ain dálge  leat  oidnosis  ássansajit,  duvttat,  bivdoráhkadusat  ja hávddit oppa geađgeáiggi rájis min áigái.</p>
<p>Geađgeáiggi mannosaš ássasajiid mii eanaš gávdnat Romssa sulluin  ja  jávrriid  ja  jogaid  gáttiin  siseatnamis.  Arkeologat leat iskkadan arvat geađgeáiggi ássansajiid, eanaš mearragát- tiin  ja  sulluin,  muhto  maŋimuš  jagiid  maiddái  Romssa  sis- guovlluin. Stuorra bivdoráhkadusat rasttidit mutkkiid ja vák- kiid, ja miehtá mearragátti leat ruovdeáiggi mannosaš duvttat ja hávdečomat. Davvi-Norgii lea dálločomat erenoamážat, ja daid mii gávdnat miehtá Romssa gátti.</p>
<p><em type="italic">Geađgeáiggi ássansajit Goahtenjárggas Romssa suohkanis </em></p>
<p>Maŋimuš  vihtta  jagi  leat  oidnosii  roggojuvvon  ollu  ođđa luottat  mat  leat  báhcán  boarrásat  geađgeáiggi  jahkodatoro- hagain  Romssas.  Roggamat  Skarpnes  nammasaš  báikkis,  ja Goahtenjárggas jagi 2008 rájis jahkái 2011, leat buktán oid- nosii beroštahtti gávdnosiid mat leat áigáduvvon sullii jahkái 9000  o.Kr.  Das  rogge  oidnosii  njeallje  stuorra  roggeduvtta mat  leat  leamaš  guhkedáleš  čiehkagoađit.  Viesuid  dulkojit leat leamaš geavahusas birra jagi. Das gávdne maid sullii 30 unna  gođiid  duvtta.  Daid  gođiid  riggi  lea  leamaš  oktagear- dáneabbo  go  stuorra  gođiid  riggi,  nu  ahte  daid  jáhkket  leat geavahan jahkodagaid mielde. Valjit leat gávdnan njuollanju- niid, ákšuid ja vuokkavuodjudangeđggiid, ja dat čájehit ahte Goahtenjárga  lea  leamaš  guovdilis  báiki  mas  bivde  lottiid, ealliid  ja  guliid.  Gávdnosat  duođaštit  ahte  ávdnasiid  ledje ožžon guhkkin eará guovlluin, ja danne sis ferte leat leamaš viiddis   oktavuođafierpmádat   Davvikalohtas.   Goahtenjárg- ga  roggamiid  bohtosat  leat  addán  ođđa  dehálaš  dieđuid  árat geađgeáiggi birra.</p>
<p><em type="italic">Geađgeáiggi ássansadji Hamna nammasaš báikkis, Romssa suohkanis</em> </p>
<p>Jagi  2008,  go  ledje  iskkadeamit  Romssa  sullo  davágeahčen Hamna  muddenplána  geažil,  arkeologat  registaraste      me- arkkaid  mat  leat  báhcán  sihke  árra  metállaáiggis  ja  árat geađgeáiggis.  Romssa  musea  lea  čađahan  arkeologalaš  rog- gamiid  das  dan  báikkis.  Boarráseamos  ássansajis  gávdne vuorddekeahtes  stuorra  logu  šliipejuvvon  ákšuid.  Gávdne maid  struktuvrraid  maid  dulkojit  leat  leamaš  unna  goađážis báhcán  luottat.  Dan  vuođul  man  badjin  meara  bajábealde gávdnosat  ledje,  daid  ávdnasiid  vuođul  ja  bierggasšlájaid vuođul,  de  lea  lunddolaš  dáid  gávdnosiid  buohtastahttit  Go- ahtenjárgga  gávdnosiiguin.  Vaikko  Goahtenjárgga  ássansajit ja  Hamna  ássansajit  gullet  ovtta  áigái,  de  dat  dattetge  goap- pátge leat sierraláganat ja nu addet ollisteaddji gova min  ás- sanhistorjjá boarráseamos áigemuttus.</p>
<p><em type="italic">Ovddeš  áiggiid  ássansajiin  máŋga  gávdnojuvvojit  dannego  áđat  bohtet  oidnosii  go olbmot jorgalit eatnamiid. Govas leat buddogeađggit, niibbit, ákšut ja stovlageađggit maid  lea  vejolaš  áigádit  áigodahkii  mii  bisttii  geađgeáiggi  rájis  gaskaáiggi  rádjai. Govva: Romssa fylkkasuohkan</em> </p>
<p><em type="italic">Govvideaddji: Gunnar Holmstad</em> </p>
<p><em type="italic">Bronssas  rávdejuvvon  bivttasgiddennállu  mii  gávdnui  mánáhávddis  Kveøyas  Giehtavuonas.  Dat  lea  300  jagi  m.Kr.  rájis.  Govvideaddji:  Adnan  Icagis©Romssa  Musea, Universitehtamusea</em> </p>
<p><em type="italic">Geađgeáiggi ássanbáiki Stággogeažis, Háršttá suohkanis </em></p>
<p>Maiddá Stággogeažisge Háršttás leat gávdnan sihkkaris luot- taid  árat  geađgeáiggi  doaimmain  ja  ássamis.  Das  leat  regis- tarastán  guokte  báikki.  Bávttážiid  gaskkas  das  mii  ovdal lei sulloš,  olbmuin  leat  leamaš  unna  bivdogoađit  maid geava- hedje go bivde guliid ja ealliid. Fanas lei dehálaš fievru go joh- te sulluid gaskka ja gáddeguora. Boahttevaš roggamat addet midjiide  eanet  dieđuid  Stággogeaži  geađgeáiggi  servodaga birra.</p>
<p><em type="italic">Árra eanadoallu Giehtavuona suohkanis, Kveøya nammasaš sullos</em> </p>
<p>Geasset jagi 2007 kulturetáhta čađahii ovdaiskkademiid ja la- vdnjeloggumiid  Kveøya-sullos,  go Iinna ja dan sullo gaskka Giehtavuona suohkanis galggai álggahuvvot oktavuohta nan- námii.  Badjogasas  eai  lean  oinnolaš  luottat,  muhto  ovddeš čállojuvvon  dieđuid  ja  gávdnosiid  vuođul  mii  diđiimet  ahte dan   guovllus   leat   buorit   gávdnanvejolašvuođat.   Gilvoju- vvon eanagerddiid vuolde ihte oidnosii máŋga stoalporáiggi, geađgenotkamat, hávddit, vuoššanrokkit, dollasajit ja ovddeš gilvimiid luottat.</p>
<p>Romssa  Musea  čađahii  arkeologalaš  iskkademiid  jagi 2008  ja  jagi  2009.  Arkeologalaš  roggamiid  bohtosat  leat buktán  áibbas  ođđa  dieđuid  Romssa  geađgeáiggi  birra.  Dat kultur-  muittut  maid  rogge  bajás  Kveøya-sullos,  leat  dan áiggi  rájis  go  Davvi-Norggas  álggahedje  eanadoalu, namalassii bronsa- áiggi  ja  árra  boarrásat  geađgeáiggi  rájis. Vuosttamuš  geard-  de  leat  duođaštan  fosiilahámis  bivge-  ja nisogortniid  sihke  gilvimis  ja  goahtebázahasain.  Máŋga hávddi  ja  guhkesgoađi  gávdne.  Hávddiin  máŋga  ain  ledje muhtumassii  áimmuin  (plogagearddi  vuolde),  ja  dat rievddaldedje  sihke  sturroda-  ga,  hámi  ja  sisdoalu  dáfus. Hávdeguovlu čájeha bissánkeah- tes geavaheami bronsaáiggi rájis gitta maŋit geađgeáigái. Miellagiddevaččamus  hávddiid logus,  maid  iskkadedje,  lei okta  sullii  jagi  300  maŋŋá  Kristosa  mannosaš  mánáhávdi. Hávddis  lei  ee.  okta  bures  seilon  bivttasgiddennállu,  mii  lei bronssas  ráhkaduvvon.  Kveøya  gávdnosat  leat  addán  midjii- de  ođđa  dieđuid  Romssa  guovllu  vuosttamuš  dálloássamiid, hávdevieruid ja eanadoalu birra.</p>
<p><em type="italic">Viessočomat</em> </p>
<p>Viessočomat  leat  erenoamáš  kulturmuittut  maid  mii  gávd- nat  dušše  miehtá  Davvi-Norgga  mearragátti.  Viessočomat leat  guovllus dat báiki  masa  olbmot vuos ásaiduvve, ja daid leat dávjá álki oaidnit čopman eanadagas, og dain leat assás kulturgearddit mat sáhttet leat 2-3 m alu. Dálločomaide leat báhcán  vistevuođut,  muhkit,  beaivválaš  reaiddut  ja  gávpe- gálvvut.  Kulturgearddit  čájehit  ahte  báiki  lea  leamaš  vuogas orrunsadji  máŋggaid  buolvvaid.  Dálločomat  lassánedje  ea- nemusat gaskaáiggi, muhto mii gávdnat maiddái ruovdeáig- gige dálločomaid. Viessočomaid seailluhandilálašvuođat leat buorit, ja dat kulturmuittut  leat danne  min dieđuid dehálaš gáldu das, mo viesut ledje ráhkaduvvon, mo beaivválaš eallin lei  ja  makkár  rolla  Davvi-Norggas  lei  gaskaáiggi eurohpálaš márkanekonomiijas.  Máŋgga  viessočomas  orrot  ain  odnege olbmot.</p>
<p>Jagi  2009  Romssa  Musea  čađahii  roggamiid  muhtun  bođu viesu  gilvvagárddis  Bergsoddenis  huksenohcamuša  geažil. Muoldás  čáhppes  kulturgearddit  ledje  gitta  1,4  m  asu,  ja dain  ledje  máŋgga  viesu  bázahasat.  Roggamiin  ihte  bures seilon  muorraláhtit,  cehkkon  hirssat,  dollasadji  ja  beaŋkkat viesuin.  Buot  vuolimusas,  buot  viesuid  vulobealde,  gávd- ne  vuoššanrokki  maid  gávnnahedje  leat  bronsaáiggi  manu. Muorraláhtiid  áigádeapmi  čájehii  ahte  viesut  leat  gaskaáiggi viesut ja viesut gitta 1700-lohkui. Das gávdne maid ollu áđaid mat  addet  midjiide  dehálaš  dieđuid  olbmuid  doaimmaid, oktavuođaid ja beaivválaš eallima birra. Eanaš áđat leat ráh- kaduvvon leairras ja dávttis, ja das ledje návllit fanasborddiin</p>
<p><em type="italic">Sandsholmenis   Bjarkeajus   leat   arvat   stuorra   ja   unna   hávdeborat   miehtá   čoru.</em> <em type="italic">Govvideaddji: Anne-Karine Sandmo</em> </p>
<p><em type="italic">Romssas leat dihtosis guokte báikki main leat málejuvvon báktegovat. Báktegovaid leat  áigádan  áigodahkii  mii  bisttii  1800  jagi  o.Kr.  rájis  gitta  500  jagi  m.Kr.  rádjai. Govat  čájehit  guokte  ovttageardánit  hábmejuvvon  olbmo  mat  leat  málejuvvon rukses báidnagiin. Govva: Romssa fylkkasuohkan</em> </p>
<p>mat  ledje  ođđasis  geavahuvvon  ođđaseamos  viesuid  huk- senávnnasin.  Batninskierrut  ja  sadjingeađggit  čájehit  ahte eanadoallu ja sávzadoallu leat leamaš dehálaččat, ja láibun- rávttut  ja  ástageađgelihtit  leat  dábálaš  bážahasat  gaskaáiggi olbmuid  borramušdoalus.  Dát  áđat  ja  struktuvrrat  orrot čájeheamen ahte viesuid leat  áiggiid čađa atnán sierralágan doaimmaide.</p>
<p><em type="italic">Báktedáidda</em> </p>
<p>Duháhiid jagiid olbmot leat ráhkadan bávttiide govaid, nugo báktečullosiid  ja  báktemálemiid.  Romssa  fylkkas  leat regis- tarastán ovcci báktedáiddabáikki: Báktečullosiid Návuonas, Skiervvás, Báhccavuonas, Ivvárstáđiin ja Romssa gávpogis. Ráisavuonas ja Háršttás leat registarastán báktenjuohtamiid. Dain leat govvidan ealliid maid mii álkit dovdat, nugo bohc- cuid, sarvvaid ja guovžžaid. Dain leat olbmohápmásaš govat ja  abstrákta,  geomehtralaš  govvosat.  Mii  eat  dieđe  manne daid  govaid  leat  ráhkadan  ja  maid  dat  mearkkašit.  Govat leat  dego  sánehis  giella,  eatge  mii  sáhte  dan  vissásit dulkot. Daid  leat  dulkon  máŋgga  láhkai.  Báktečullosiid  leat  áigá- dan árat ja maŋit geađgeáigái, muhto njuohtamat gullet ain maŋit áigái, namalassii árra metállaáigái. Báktedáidagat leat erenomáš hearkkes kulturmuittut, mat olbmuid doaimmaid ja  lunddolaš    gollamiid  geažil  álkit    vaháguvvet.  Riikkaan- tikvára báktedáiddaprošeavtta (1997-2005) oktavuođas leat čađahuvvon viiddis gáhttenbarggut.</p>
<p><em type="italic">Jagi 2010 gávdne eanet báktái čullojuvvon govvosiid go ledje Tennnesas Báhccavuonas heiveheamen ovdal gávdnon báktegovvosiid olbmuid olámuddui. Báktegovaid ahki lea</em> <em type="italic">7000 jagi. Govvideaddji: Marit Chruickshank</em> </p>
<p><em type="italic">Strømsør-dálu báikki njáskkaiga Erik ja Kirsti Simonsen jagi 1839, ja huksiiga dálu dasa, ja dat lei okta dain vuosttamuš dáluin Østerdalenis Bearddus. Erik, gean gohčodedje</em> <em type="italic">Bjønn-Erik namain, ásai Strømsør-dálus dasságo lei measta 100 jagi boaris. Odne dállu lea ráfáidahttojuvvon ja lea Bearddu suohkana Fotefar-báiki. Govvideaddji: Ole Kroken</em> </p>
<p>5.2 Ođđasat áiggi ráfáidahttojuvvon visttit ja ráhkadusat</p>
<p>Go  visti  dahje  biras  ráfáidahttojuvvo,  de  sivva  lea  ahte  das lea  árvu  oppa  riikii,  ja  ahte  das  leat  erenoamáš  iešvuođat maid  mii  seailluhit  vai  dat  bissu  boahtte  áigái.  Ráfáidaht- tin  lea  kvalitehtamearka.  Lagabui  5  700  vistti  leat  Norggas ráfáidahttojuvvon.  Dat  lohku  lea  sullii  0,15%  Norgga  olles vistelogus. Ráfáidahttin galgá sihkkarastit o</p>
<p>Lassin   automáhtalaččat   ráfáidahttojuvvon   sámi   visttiide odne leat 120 ráfáidahttojuvvon vistti Romssa fylkkas. Dain lea Runášši  girku automáhtalaččat ráfáidahttojuvvon (hukse- juvvon ovdal jagi 1537). 32  vistti,  mat  gullet 11  báikái, leat ráfáidahttojuvvon  boares  visteráfáidahttinlága  mielde.  36 objeavtta suodjalit láhkaásahusat mat riikkalaš suodjalanplá- nain leat soahteveaga ja geaidnolágádusa várás. Duot nuppit visttit  ráfáidahttojuvvojedje  jagi  1981  ja  jagi  2010 gaskkas.</p>
<p><em type="italic">Viken  dállu  lea  árra  1900-logu  Romssa  dáluin  buorre  ovdamearka.  Dállu  lea ráfáidahttomin  ja  dasa  gullet  ássanviessu,  návet,  bádji/divohat,  áiti  ja  eanakeallir. Govvideaddji: Olav Austlid</em> </p>
<p><em type="italic">Sámi   kulturmuittut   mat   leat   boarráseappot   go   100   jagi,   leat   automáhtalaččat</em> <em type="italic">ráfáidahttojuvvon kulturmuitolága mielde. Govva: Romssa fylkkasuohkan</em> </p>
<p>Lassin  lea  dieđihuvvon  ahte  bargu  álggahuvvo  14  objeavtta dihtii, mat vel galget  ráfáidahttojuvvot.</p>
<p>Vuosttamuš   ráfáidahttimiidda   mat   ledje   Romssas,   gul- let  eanaš  stuorra  ássanvisttit.  Nu  lea  sihke  gávpotviesuid  ja dálločohkiid  dáfus.  Romssa  gávpogis  ráfáidahttojuvvojedje gávpealbmáid  ja  ámmátalbmáid  gárdimat,  mat  ledje  stuorá- mus ja divraseamos visttit ja ráhkaduvvon árrat 1800-logus go gávpot huksejuvvui. Fylkka máttaoasis ráfáidahtte šibitdáluid stuorra  váldoviesuid.  Dát  váldoviesut  leat  1700-logu  loahpa rájis.  Golbma  stuorámus  gávpebáikkige  ráfáidahtte.  Dat  leat Hamnvik  Ivvárstáđiin,  Havnnes  Ráissas  ja  Márnuorri  Skier- vvá  suohkanis.  Hamnviikkas  ráfáidahtte  oppa  ráhkadusa. Havnnesas  válljejedje  vihttanuppelot  duođaštuvvon  visttis ráfáidahttit  vihtta,  ja  Márnuoris  duššefal  váldoviesu.  Go unna ja stuorra visttit ráfáidahttojuvvojit dáin gávpebáikkiin, de  dat  dagaha  ahte  vistemállet  šaddet  viehka  muddui  leat máŋggaláganat.</p>
<p>1980-logus  ja  1990-logus  ráfáidahttinlistui  lasihuvvojed- je  muhtun  dakkár  visttit  ja  ráhkadusat  maid  árvvoštalle  leat  erenoamážat  Romssa  fylkkas,  ja  mat  ovdal eai  lean  árvvoštallojuvvon  leat  gáhttenárvosaččat.  Soađi maŋŋá  huksejuvvon  dálut  Slettnesas  ja  Niemeniaukkus Návuonas  leat  buorit  ovdamearkkat  dakkár  vistešlájain  mat hukseju-  vvojedje  daid  visttiid  sadjái  maid  duiskalaččat bolde soađi loahpageahčen Davvi-Romssas ja Finnmárkkus.</p>
<p>Eará visttit maid válde mielde dán vuorus lei Verdensteateret kino, mii lea jagi 1915 manu ja Davvi-Eurohpá boarráseamos kinovisti  mii  ain  geavahuvvo  iežas  álgoulbmila  mielde, Skjer-  stad  Sildoljefabrikk  Skierrestádes,  mii  lea  1920-logu rájis, ja mii lei vajálduvvan dasságo fas fuopmášuvvui 1980logus,  ja  Fogd  Drejers  gate  16  Romssa  gávpogis,    mii  lea buorre  ovda-  mearka  dain  ođđa  huksenmeašttirvisttiin  maid ráhkadišgohte  bođu  viessomihtuide  gávpotrávddaide  1900logu  álggu  rájis.  Listui  maid  lasihedje  muhtun  boarrásat visttiid,  nugo  Rådstua  Romssa  gávpogis,  mii  lei  gávpoga vuosttamuš ráđđeviessu, ja Strømsør nammasaš meahccedálu Bearddus.</p>
<p>fylkka kulturlávdegoddi fas geahčadii</p>
<p>mearragáddedáluin vuosttamuš mii ollislažžan. Dát vistešládja dahje</p>
<p>geainnuide, čuovgatoartnaide, ja soahteveagalaš</p>
<p><em type="italic">Árvovuona sahá. Govvideaddji: Roald Renmælmo</em> </p>
<p>5.3 Áigeguovdilis boahttevaš ráfáidahttimat</p>
<p>Mii oaidnit ahte ain váilot vistešlájat ja ráhkadusat. Dain mii sáhttit  namahit  erenoamáš  geassenávehiid  ja  lavdnjebuvrriid</p>
<p type="listitem">–  duoin  vistešlájain  leat  hui  unnán  bistán,  soahtebázahasaid</p>
<p>(fáŋgaleairraid,  bráhkáid  ja  báhčinsajiid),  1700  dahje  árra 1800-logu  mannosaš  ollislaš  dálu,  guovttelanjat  stobu  man mállii ollu stobut</p>
<p><em type="italic">Galbma  soađi  maŋŋásaš  ráhkadusat  maid  leat  kulturmuittut.  Dát  kanovdna  lea</em> <em type="italic">Meløyvær fort nammasaš ladnis. Govvideaddji: Olav Austlid</em> </p>
<p><em type="italic">Máŋgga sajis Romssas leat iešguđetlágan soahteveagalaš ráhkadusat, mat leat báhcán nuppi máilmmesoađis. Govas lea duiskalaš suodjegoivvohat mii gullá  Lyngenlinnjái,  ja eanemus jáhkehahtti lea ahte dan goivo ruošša soahtefáŋggat jagi 1944 čavčča. Nuppi máilmmesoađi  kulturmuittut  eai  leat  automáhtalaččat  ráfáidahttojuvvon,  muhto dáhttu lea ráfáidahttit dain kulturmuittuin osiid. Govvideaddji: Silje Sandnes</em> </p>
<p>5.4 Soahtemuittut</p>
<p>Nuppi  máilmmesoađi  mannosaš  soahtemuittut  eai  leat automáhtalaččat   ráfáidahttojuvvon,   ja   eatnašat   dain   eai leat  kártii  merkejuvvon,  ja  ollu  leat  jávkamin.  Dás  lea  sáh- ka  ee.  suodjalusráhkadusain  maid  duiskalaččat  geavahed- je  go  geassádedje  Finmmarkkus  jagi  1944.  Duiskalaččat vuođđudedje  maid  gohčodedje  Ivgulinnján,  man  duohkái áigumuš lei bissehit  Ruošša soahteveaga vejolaš fallehemiid oarjjás  ja  máttás  Norgii.  Ivgulinnjái  gullet  máŋga  báhčinsaji ja  báhčinroggefierpmádaga,  muhto  das  leat  maid  dakkár bázahasat  go  fáktasuojit,  gaskaboddosaš  buŋkerat,  dollasajit ja  eará  meassamat  eanadahkii  mat  muitalit  maŋimuš  soah- tedálvvi birra  Davvi-Romssas.  Ivgolinnjáin buohtalagaid lea Norgga  Frøy  nammasaš  suodjaluslinnjá,  maid  ráhkadedje soađi maŋŋá ja mii lei oassi  Davvi-Eurohpá suodjalusas  mii vuostálasttii kommunismma.</p>
<p>Duiskalaččaid  riddoladnit  mat  ledje  Romssas  gulle  oassin Hitlera  Atlántamuvrii,  mii  lei  riddoladnevuogádat  mii  olii Ránskka  rájis  gitta  Beahcáma  rádjai,  mii  lea  dáláš  Ruoššas. Norggas riddoladnit ráhkaduvvojedje vai lea vejolaš bissehit vašálaččaid  beassamis  gávpogiidda  meara  mielde  ja  suodja- lan  dihtii  strategalaš  johtalusgeainnuid  siseatnamis.  Roms- sas  eanaš  riddoladnit  huksejuvvojedje  jagi  1941,  muhto  go fárrehedje  olbmuid  Finnmárkkus  eret  jagi  1944,  de  sirde Finnmárkkus  Romsii  ja  máddelat  fylkkaide  maiddái  lossa báhčinvearjjuideaset.  Dat  riddoladnit  mat  huksejuvvojedje jagi 1940 ja jagi 1941, dávjá nanusmahttojuvvojedje ja stuo- riduvvojedje  gitta  soađi  loahpa  rádjai,  muhto  dat  batteriijat mat  ledje  sirdojuvvon  eret  Finnmárkkus  šadde  biddjojuvvot gaskaboddosaš  sajiide  ja  sirdinláhkai.  Dat  mearkkaša  ahte sáhttá  leat  váttis  gávdnat  oinnolaš  mearkkaid  dain  duiskalaš ladniin mat ráhkaduvvojedje soađi maŋimuš mánuid.</p>
<p>Miehtá Romssa mearragátti ja vuonain leat ollu luottat soađi maŋis.  Soahti  mii  lei  Bassesiiddas  Loabágis  ja  Rivttágis  lea oahpisin  dahkkojuvvon    Krigshistorisk  landskap  nammasaš prošeavttas. Dán guvlui čatnasit ollu kulturmuittut, ja guovl- lus  lea  Generála  Fleischera  geaidnu.  Fáŋgaleairrain  báhcán muvrratge  leat  goalus  muittuhusat  das,  ahte  vuollásteaddji vašálaš  doalahii  máŋga  duháha  olbmo  bággobarggus.  Ollu fáŋggat jápme daidda leairraide.</p>
<p>5.5 Riikkalaš gáhttenplánat</p>
<p>Stuorradiggi  lea  mearridan  ahte  buot  surggiid  várás  galget ráhkaduvvot  riikkalaš  gáhttenplánat.  Riikkalaš  gáhttenplá- nat  galget  leat  vuođđun  vejolaš  láhkaásahussuodjaleapmái mii heive kulturmuitoláhkii. Muhtun plánat leat jo gárvánan, omd. Suodjalusa ja Stáhta geaidnolágádusa plánat. Vegvalg - en nasjonal verneplan for veger, bruer og vegrelaterte kultur- minner  nammasaš  riikkalaš  gáhttenplánas  leat  badjel  duhát geaidnokulturmuittu  registarastojuvvon,  ja  Romssa  fylkkas leat  eavttuhan  ráfáidahttit  njealljenuppelot  geaidnokultur- muittu.  Romssa  šaldi,  golbma  Kalvebakken  nammasaš  šaldi Romssa  suohkanis,  ja  Omasvuona  suohkanis  fas  lea  Háhta bearráigeahčči visti jo ráfáidahttojuvvon.</p>
<p><em type="italic">Aiddo  geađgeuvnnas váldojuvvon varas láibbit Tørrfoss dálus. Buot njálgámus ealli kulturárbi. Govva lea váldojuvvon Paaskiviikko kvena kulturfestiválas jagi 2011. Govvideaddji:</em> <em type="italic">Lisa Vangen, Halti kvenkultursenter</em> </p>
<p>5.6 Vuoiŋŋalaš kulturmuittut  ja giehtabargomáhtut</p>
<p>Kulturmuitolágain  mii sihkkarastit oinnolaš luottaid  mat leat báhcán  olbmuin  guđet  elle  min  ovdal.  Sin  máhtu,  teknih- kaid ja árbevieruid ii oktage láhka suodjal. Máhttu mii gullá giehtabargguide,  borramušvieruide,  guolásteapmái  ja  vuov- dedollui jávket dađistaga go olbmot eambbo oastigohtet gár- vásii buvttaduvvon borramušaid, ja unna dállodoalut nohket, vuotnabivdit leat jávkamin, ja giehtabargit leat oahpahuvvon beaktilvuhtii ja ođđa vugiid ja ávdnasiid geavahit dan sadjái go oahppat árbevirolas giehtabargguid ja smiehttat kvalitehta. Seammás  mii  oaidnit  ahte  eanet  olbmot  leat  ohcališgoahtán kvalitehta,  lagaš  guovllu  borramušaid,  ekosmiehttama  ja báikkálaš gullevašvuođa.</p>
<p>Árbevierut  ja  giehtabargomáhtut  leat  oassi  min  kulturár- bbis  ja  min  indentitehtas,  ja  gullet  oassin  ollislaš  biras-  ja resursahálddašeapmái.  Giehtabargomáhtuid  dáfus  lea  sáh- ka  das,  ahte  olmmoš  hálddaša  dihto  giehtabarggu  dahje čehppodaga.  Geavatlaš  hálddašeapmi  lea  eará  go  diehtin. Giehtabargomáhtut  gullet  daguide.  Dákkár  máhttu  olmmoš oahppá  go  bargá  ovttas  dakkár  olbmuin  gii  máhttá  dihto giehtabarggu dahje čehppodaga.</p>
<p>Odne  Romssa  fylkkasuohkanis  ii  leat  mihkkege  kártemiid dahje  strategiijaid  mii  sáhtášii  gáhttet  dahje  sihkkarastit  ár- bevieruid  gaskkusteami,  earágo  dat  doaibma  mii  lea  Nord- norsk   Fartøyvernsenter   nammasaš   guovddážis   Rivttágis, ja  dat  maid  Folkemusikk  Nord  čađaha.  Giitu  lehkos  daidda ovttaskas  olbmuide,  bođolaš  fitnodagaide  ja  eaktodáhtolaš organisašuvnnaide  geaid  geažil  boares  máhtut  seailluhu- vvojit ja oahpahuvvojit ođđa buolvvaide. Jos livčče guvllolaš dásis  áŋgiruššamat,  de  dat  sáhtášedje  nannet  dán  doaim- ma  ja  movttiidahttit  olbmuid  álggahit  ođđa  prošeavttaid ja  guhkitáigásaš  doaibmabijuid  sihkkarastin  dihtii,  ahte mávssolaš árbevierut ja máhtut eai vajálduva. Sihkkarastima dihtii  árbevieruid  ja  giehtabargomáhtuid  lea  boahtte  áiggi dehálaš ahte guvllolaš dásis nannejuvvo eiseválddiid, ovttas- kas olbmuid ja eaktodáhtolaš organisašuvnnaid ovttasbargu. Dehálaš  ulbmil  lea  sihkkarastit  ahte  riikkaoasi  mávssolaš árbevierut  eai  dušša.  Dárbu  lea  kártet  máhtuid  ja  resursa- olbmuid.  Dan  maŋŋá  lea  dárbu  gávdnat  buriid  vugiid  mo organiseret  árbevieruid   seailluheami.  Doaibmabijuin  okta lea  movttiidahttit  olbmuid  ja  lágidit  dilálašvuođaid  nu,  ahte giehtabargomáhtuid lea vejolaš oahpahit ođđa buolvvaide.</p>
<p>Vuoiŋŋalaš  kulturárbi  lea  maid  gittalagaid  oskkuin  ja  árbe- vieruiguin. Oasit Romssa historjjás čatnasit oskui ja oskumii. Davvi-Romssas lea ee. nana lestádialaš osku mii lea dehálaš sihke  vuoiŋŋalaš  ja  ávnnaslaš  kulturárbbi  ektui.  Eanadaga geavaheapmi ja osku ja árbevierut mat gullet merrii ja nanná- mii leat maiddái guovdilis oasit min vuoiŋŋalaš kulturárbbis.</p>
<p><em type="italic">Anne  Bro  nammasaš  fanas  álggos  ráhkaduvvui  borjjasjáktan  Kristiansunddas  jagi</em> <em type="italic">1911. Fanas lea várra daid jávttaid logus mat ráhkaduvvojedje maŋimusat. Anne Bro</em> <em type="italic">lea  maŋŋá  nuppástuhttojuvvon  mohtorfanasin,  muhto  fatnasis  leat  ollu  álgoáiggi</em> <em type="italic">detáljat bisson nuppástuvakeahttá olgguldasat ja siskkáldasat. Anne Bro lea jagi 1954</em> <em type="italic">rájis gullan Voagaide Nordlánddas. Nordnorsk Fartøyvernsenter lea ovddeštan fatnasa</em> <em type="italic">áigodagas 1999-2001 ja jagi 2004. Govva: Nornorsk Fartøyvernsenter og Båtmuseum</em> </p>
<p><em type="italic">Árbevirolaš giehtabargguid seailluheapmi eaktuda boares reaidduid áimmahuššamage. Govva: Romssa fylkkasuohkan</em> </p>
<p>5.7 Eanadat</p>
<p>Jagi  Norga mearridii čađahit Eurohpálaš eanadatkonvenšuvnna,   mii   atná   oppa   riikkalaš   territo- ria   eanadahkan.   Konvenšuvdna   fátmmasta   buot   eanada- gaid,  dakkár  eanadagaid  rájis  maid  mii  atnit  erenoamážin, dábálaš  eanadagaid  rádjai  ja  eanadagaid  rádjai  mat  leat loaktašuvvamin.</p>
<p>Eanadat  lea  servodaga  oktasaš  resursa  ja  ealli  arkiiva  mii govvi-  da  min  eallima  áiggi  ja  saji  hárrái.  Mii  fertet  dávjá šiehtadallat das, mo  mii  galgat  eanadaga  resurssaid  geavahit, juogadit ja ovddidit ceavzilis vuogi mielde. Danne dasa gáibiduvvo ahte sierranas  eiseválddit,  organisašuvnnat,  fitnodagat  ja  ovt- taskas  olbmot  barget  lahkalagaid  ja  ovttasráđiid.  Eanadaga hálddašeapmi  lea  ovttasbargosuorgi.  Fylkkasuohkanis  ja  Sá- medikkis lea ovddasvástádus kulturhistorjjálaš dimenšuvnnas.</p>
<p>Luottat  eanadagas  čatnet  vássán  áiggi  ja  dáláš  áiggi  ok- tii,  ja  addet  juohke  báikái  erenoamášvuođa  ja  identitehta.</p>
<p><em type="italic">Sámiid kristalašvuođa ovdalaš oskkus ledje ipmilat, vuoiŋŋat ja fámut juohke sajis luonddus. Geđggiin, bávttiin, jogain ja jávrriin lei heagga, ja dain sajiin luonddus main ipmilat ja fámut orro, lei erenoamáš mearkkašupmi. Dávjá leat oaffaruššansajit/sieiddit dakkár báikkiid lahka. Dát sieidi lea Skárfvákkis Gáivuonas. Govvideaddji: Marit Chruickshank</em> </p>
<p>Eanadaga  haga  mii  massit  dan  dievasvuođa  mas  kultur- muittut  leat  oassi.  Kulturmuittuid  haga  eanadat  lea  massán dehálaš  gáldu  mii  muitala  báikki  historjjá.  Eanadat  veahke- ha  min  áddet  manne  olbmot  válljejedje  aiddo  dán  ja  duon báikki   iežaset   ássamii   dahje   doaibmamii.   Áigečikŋodat lea  danne  dehálaš  bealli  eanadagas,  mii  veahkeha  olbmuid dovdat    eallima    ulbmila    ja    áššiid    gittalasvuođa.  Eanada-  gas    lea    maid    leamaš    iešguđetlágan  mearkkašupmi    sier-  ranas    čearddalaš    álbmotjoavkkuide,  ja    omd.    sámiin    lea  rikkis    myhtalaš    eanadat    mii    lea  oassi   sin   kulturárbbis.</p>
<p>Eanadat  nuppástuvvá  johtilit  servodaga  nuppástuvvamiid mielde, ja várra ii leat eanadat goassege nu ollu nuppástuvvan olbmuid váikkuhusaid geažil go maŋimuš čuohte jagi. Ovddeš historjjá dáfus dehálaš báikkit leat guđđojuvvon, boares kul- tureanadagat  savvojit  ja  vuovdiluvvet,  ođđa  čoahkkebáikkit ihtet, ođđa geainnut ja tuneallat ráhkaduvvojit ja boares vist- tit  gaikkoduvvojit  vai  lea  sadji  ođđaáigásaš  visttiid  hukset. Min ovddal leat stuorra hástalusat boahttevaš jagiid, go sáhttá šaddat  dárbu  dahkat  stuorra  meassamiid  eanadahkii  dakkár ealáhusaid geažil go oljodoaimmaid, energiijasirdimiid, mát- keealáhusaid ja siskkáldas struktuvrra geažil. Astoáigevisttiid lohku lassána ja guovdilis eanadatguovlluide nu lassána dea- ddu. Eanadat lea álo  nuppástuvvan,  muhto mii fertet čielgasit  go- zihit  ahte  nuppástusat  galget  čađahuvvot  ceavilis  ovdáneami vuođđojurdagiid  vuođul  ja  dan  dieđu  vuođul  mo  nuppástu- sat váikkuhit.</p>
<p>Eanadoallo-  ja  biebmodepartemeanta  lea  ovttasráđiid  biras- gáhttendepartemeanttain  válljen  guoktelot  kultureanadaga mat  leat  riikii  dehálaččat.  Romssa  fylkkas  lea  Skárfvákki sámi  kultureanadat  Gáivuonas  válljejuvvon.  Doppe  galgá eanadat dikšojuvvot ja seailluhuvvot árbevirolaš geavahemiin ja do- aibmamiin.</p>
<p><em type="italic">Skárfvággi Gáivuonas lea okta dan 22 riikkalaččat dehálaš kultureanadagas mat leat</em> <em type="italic">válljejuvvon eanadoalus. Govvideaddji: Marit Chruickshank</em> </p>
<p><em type="italic">Romssas  duiskalaččain  ledje  nuppi  máilmmesoađis  máŋga  fáŋgaleairra  ruošša soahtefáŋggaid  várás.  Dá  lea  Norddalenis  Omasvuonas  duktasadji  mas  lea  leamaš Mallnitz  leaira  (mii  lea  gohčoduvvon  jápminleairange).  Cuoŋománus  jagi  1945  dán leairras ledje sullii 180 ruošša soahtefáŋgga. Go ráfi šattai, de ledje vel heakkas duššefal</em> <em type="italic">67  fáŋgga,  ja  dain  maŋŋá    jápme  buohcciidvissui  25  fáŋgga.  Geahča  maid  gova  dás</em> <em type="italic">vulobealde. Govvideaddji: Silje Sandnes</em> </p>
<p>5.8 Identitehta</p>
<p>Kulturmuittut leat historjjá čađa dulkojuvvon ja geavahuvvon veaháš  moge.  Guhká  lei  nu,  ahte  kulturmuittuid  geavahed- je  árjjalaččat  hábmen  dihtii  riikkalaš  identitehta,  mii  lea  ád- dehahtti  go  mii  geahčadit  dakkár  politihkalaš  dáhpáhusaid go  jagi  1814  ja  jagi  1905  uniovnna  bieđganeami.  Dárbu  lei hábmet  oktasaš  nationála  identitehta  nuorra  riikii,  ja  oktasaš historjá ja oktasaš kulturmuittut ledje daid gaskaomiid gask- kas maid geavahedje dan bargui. Duogáš jurdda lea, ahte min ja dološ olbmuid gaskkas lea identitehta dahje juoga mii lea oktasaš.  Ovddeš  áigi  ja  kulturmuittut  geavahuvvojit  hábmet oktasašvuođa dovddu.</p>
<p>Kulturmuittut  leat  luottat  mat  leat  báhcán  amas  olbmuin  ja kultuvrrain  mat  leat  leamaš  seamma  eanadagain  go  mii  dál. Dat  dahká  ahte  kulturmuittut  leat  seamma  miellagiddevaš vuolggasadji  imaštallamii  ja  vávastuvvamii  go  dan  dovdui ahte  mis  lea  gullevašvuohta  ovddeš  áigái.  Datge  mii  his- torjjás  lea  earálágan,  dahká  dan  miellagiddevažžan  ja čearggusin.  Kulturmuittut  leat  máŋggageardásaččat  ja  hárve muitalit  duššefal  ovtta  historjjá.  Kulturmuittut  sáhttet  leat dehálaš  resursa  dahje  sihke  vássán  áiggi  ja  dáláš  áiggi  ser- vodaga  smiehttamušaid  vuolggaheaddjit.  Go  olmmoš  dovdá báikkálaš kulturmuittuid, de sus leat lagaš ja čielga ovdame- arkkat  das,  ahte  ovdal  leat  leamaš  áibbas  eará  dilálašvuođat eanadagas go su iežas áiggi. Mis leat báikkálaš kulturmuittut mat doibmet uksan servodahkii mii lea leamaš vieris ja vieh- ka  earálágan  go  min  servodat.  Dakkár  kulturmuittut  sáhttet leat  midjiide  muosáhussan  mat  eai  dárbbaš  leat  buorit  dah- je  dakkárat  mat  addet  rámisvuođa  dovddu,  muhto  dattetge dat leat oassi dieđus  vássán áiggi birra. Dehálaš lea ahte ol- bmo  diđolašvuođas  bissot  maiddái  negatiiva  ja  sávakeahtes historjjálaš dáhpáhusaid muittut, omd. muittut soađis ja sámi vealaheamis,  buohtalagaid  positiiva  historjjálaš  dáhpáhusaid muittuiguin.  Buohkanassii  buot  historjjálaš  dáhpáhusat  ja doaimmat šaddet Romssa kulturárbin.</p>
<p><em type="italic">Mallnitz nammasaš fáŋgaleaira, mii lei Norddalenis Omasvuonas, biliduvvui jagi 1945. Gova eaiggát: Bjørn Winsnes</em> </p>
<p>6  HÁSTALUSAT JA ERENOAMÁŠ</p>
<p>ÁŊGIRUŠŠAMAT</p>
<p><em type="bold">Dát lea vižžojuvvon Romssa fylkkaplánas 2010-2013:</em> </p>
<p><em type="italic">Vásáhusealáhusat galget leat mielde ovddideamen báikkálaš šattu ja olles fylkka árvobuvttadeami.</em> <em type="italic">Davviguovlluin leat viiddis geavatkeahtes vejolašvuođat turistaealáhusaid dáfus. Mátkeealáhusat ja</em> <em type="italic">kulturvuđot ealáhusat leat geasuhemiideasetguin ja doaimmaideasetguin maid mielde ovddideamen</em> <em type="italic">geasuheaddji báikkálaš servodagaid.</em> </p>
<p>6.1 Hástalusat 6.2 Gaskkusteapmi</p>
<p>Romssas  lea  rikkis  kulturárbi,  ja  sávaldat  lea  ahte  máhttu  ja diđolašvuohta  kulturárbbi  birra  galget  nanusmuvvat.  Kul- turárbi galgá eambbo dovddusin dahkkojuvvot ja eanebut go ovdal doaibmat resursan iešguđetlágan ealáhusain. Vai sáhttit bures  hálddašit  kulturmuittuid,  de  dárbbašit  buriid  regista- riid mat čájehit mat kulturmuittuid mis leat. Odne lea kultur- muittuid  visogovv</p>
<p>Dán  plánaáigodagas  lea  ulbmil  láhčit  dilálašvuođaid kulturmuitovuđot  mátkeealáhusaide,  ja  dan  oktavuođas  lea dárbu  eambbo  áŋgiruššat  kulturmuittuid  heivehallamii  ja diehtojuohkimii.  Go  áigumuš  lea  sihkkarastit  kulturárbbi boahttevaš  buolvvaide,  de  lea  máhttu  dehálaš.  Odne  máhttu ovddeš  giehtabargoárbevieruid  birra  lea  dušše  hárvásiin,  nu ahte dárbu lea stuoris daid árbevieruid máhtu seailuma sihk- karastit ođđa buolvvaid várás. Vai mii sáhttit čoavdit muhtun hástalusaid  ja  dárbbuid  kulturmuitohálddašeami  suorggis,  de mii leat čilgen njeallje áŋgiruššansuorggi main leat sierra ul- bmilat, ja vel čielga doaibmabijuid mat galget čađahuvvot vai mii  sáhttit  ollašuhttit  dáid  ulbmiliid.  Dát  njellje  suorggi  leat gaskkusteapmi,  hálddašeapmi,  registarastin  ja  ieš  kulturárbi resursan.</p>
<p><em type="italic">Runášši girku man duogábealde oidno Runášši historjjálaš guovddáš. Girku lea 1100-logu rájis ja boarráseamos girku mii ain ceaggá Romssas. Govvideaddji: Geir Gabrielsen, Lulli-Romssa Musea</em> </p>
<p>Olbmo identitehtadovdui ja gullevašvuođa dovdui lea dehálaš ahte olmmoš dovdá iežas historjjá ja ahte sus lea diđolašvuohta iežas  báikkálaš  birrasa  kulturmuittuin.  Riikkalaččat  árvosaš kulturmuittutge  gullet  báikkálaš  eanadahkii,  ja  eana  mas  dat leat dávjjimusat gullet bođolaš olbmuide dahje suohkaniidda. Dávjá  kulturmuittuid  báikkálaš  eaiggádat  eai  dieđe  ahte  sis lea oassi min oktasaš kulturábbis iežaset eatnamis.</p>
<p>Lágat leat mearriduvvon nu, ahte suohkaniid ovddasvástádus lea  áimmahuššat  báikkálaš  kulturárbbi.  Plána-  ja  huksenláh- ka čilge mii lea báikkálaš kulturgáhttenovddasvástádus ja mii válddiid dan mielde čuovvu. Dávjá suohkanat eai dieđe  ahte alddiineaset lea dakkár báikkálaš váldi, ja dákko lea olbmuin vejolašvuohta buorebut geavahit iežaset kulturárbbiset ja lok- tet  dan  go  ovddidit  báikkiset  ja  huksejit  iežaset  identitehta. Dán oktavuosđas fylkkasuohkanis lea dehálaš rávvenovddas- vástádus.</p>
<p>Dieđuid  gaskkusteapmi  ferte  dattetge  leat  goappáge  guvlui. Suohkaniin  lea  dávjá  viiddis  ja  dehálaš  máhttu  lagaš  bir- rasa  kulturmuittuid  birra,  main  guvllolaš  hálddašeaddjit  eai dieđe maidege. Dehálaš lea guvllolaš ja báikkálaš dásiid gas- kii  vuođđudit  buriid  dieđuid  lonohallansajiid.  Romssa  fylk- kasuohkan  lea  odne  lágidan  olbmuid  olámuddui  muhtun kulturmuittuid,  ja  dárbu  lea  olbmuide  oahpásmahttit  eanet kulturmuittuid.  Dan  lea  vejolaš  čađahit  sihke  areálaplána- barggus, diehtojuohkimis ja lágideamis.</p>
<p>Kultuvrralaš  skuvlalávkka  olis  oahppit  odne  ožžot  fálaldah- kan  searvat  iešguđetlágan  arenaide,  vai  ohppet  iežaset  his- torjjá. Romssa fylkkasuohkan dáhttu ain eambbo buoridit dán fálaldaga,  ee.  nu,  ahte  galget  ráhkaduvvot  neahttavuđot diehtojuohkinávdnasat Romssa kulturárbbi birra, ja ahte lági- duvvojit  kulturmuittuide  guoski  mátkkážat  lagaš  birrasiidda. Mii maid dáhttut gaskkustit kulturárbbi Luonddu skuvlalávk- <em type="italic">Stoagadettiin jagi 2005 golbma gándda gávdne čiŋaid mat ledje čihkkojuvvon juovažii. Romssa Musea oaččui dieđu gávdnosa birra ja duođaštii ahte gánddat ledje gávdnan erenoamáš silbačiŋaid mat ledje ruovdeáiggi/vikiŋggaid áiggi rájis. Govvideaddji: Jorun Marie Rødlie© Romssa Musea, Universitehtamusea</em> </p>
<p>6.3 Hálddahus</p>
<p>ka  olis.  Gaskkusteapmi  galgá  čađahuvvot  ee.  eiseválddiid lah- kalas ovttasbarggus guvllolaš museaiguin.</p>
<p>Museain  lea  dehálaš  bargun  gaskkustit  iešguđetlágan  his- torjjáid  Romssas.  Mii  háliidit  leat  mielde  dahkamin  dávvir- vuorkkáid  geasuheaddji  deaivvadanbáikin  báikegottiin,  ja nannet  daid  doaimmaid  kulturhistorjjálaš  dieđuid  gaskkus- teaddjin.</p>
<p>Šláddjes kulturárbi galgá leat Romssa kultur- ja luondduvuđot mátkeealáhusaid  vuođđu,  ja  fylka  galgá  čájehuvvot  guđege guovllu  deattastuvvon  áššiiguin,  nugohčoduvvon  <span type="quote">”highligts”</span> áššiiguin.  Guovlodávvirvuorkkát  leat  máhttobirrasat  maid lea vejolaš nannet nu, ahte dat šaddet ain buoret geasuheaddji mátkkoštanbáikkiid  ovddideaddjin  ja  mátkeealáhusaide  ovt- tasbargoguoibmin. Kulturmuitohálddahusas lea hástalus mii čatnasa fylkka areá- lapolitihkkii, mas sáhkan lea mo fylkka eanadat galgá geava- huvvot ja seailluhuvvot. Buot doaimmat gusket eanadatviido- dagaide, ležžet dal dat viidodagat eanadoallo-, čoahkkebáike-, várre-,  gáddeavádat-  dahje  gávpoteanadagat.  Buot  dáin eanadagain  leat  kvalitehtat  ja  erenoamášvuođat  mat  muitalit juoidá  fylkamet  birra.  Kultureanadaga  kvalitehtaid  lea  dárbu atnit dakkár birasresursan mat eai ođasmuva. Min geatnegas- vuohta  boahttevaš  buolvvaide  lea  seailluhit  dakkár  resurs- said.  Suohkanlaš  plánema  rávvejeaddjin  ja  mieldedoaibmin fylkkasuohkan  galgá  buktit  buriid  árvalusaid  suohkaniidda ja  fuolahit  ahte  suodjaleapmi  ja  ovddideapmi  heivejit  bures oktii.  Mii  dáhttut  duhtadit  dárbbuid  ee.  bissovaš  kulturárbe- konferánssaiguin, rahčamušaiguin buoridit suohkanplánaid ja joatkit fylkka ráfáidahttinbargguid.</p>
<p>Romssa  fylkkasuohkan  čađahii  2000/2001  Gårdshauger nammasaš prošeavtta Romssa fylkkas. Prošeakta álggahuvvui dannego guhkes áiggiid ledje arvat meassamat dálločomaide mat galget leat automáhtalaččat ráfáidahttojuvvon kulturmuit- tut, vaikko dát eai oppa leange dieđihuvvon kulturmuitoháld- dahussii.  Lihkahallamat  vahágahtte  dálločomaid.  Prošeavtta oktavuođas  hui  ollu  válljejuvvon  dovddus  dálločomaid  dilli</p>
<p><em type="italic">Ofelaštin ruovdeáiggi dálus mii lea Bø báikkis, Duđáin. Govvideaddji: John Hansen Fanasmohtorat  leat  dehálaš  ja  miellagiddevaš  oassi  kulturárbbis.  Govva: Nordnorsk fartøyvernsenter og Båtmuseum</em> </p>
<p>duođaštuvvui,  ja  eanaeaiggádiidda  ja  suohkaniidda  juhk- kojuvvui  diehtu  kulturmuittuid  ja  kulturmuitolága  birra. Prošeavttain lihkostuvai bissehit dálločomaid vahágahttimiid ja  meassamiid.  Dál  plánejuvvon  doaibmabijut  dieđihuvvojit ovddalgihtii,  nu  ahte  kulturmuitohálddahus  dál  diehtá  mak- kár  doaibmabijut  plánejuvvojit.  Dárbu  lea  joatkit  prošeavtta nu, ahte dat guoská Romssa fylkka buot suohkaniidda.</p>
<p>6.4 Registarat</p>
<p>Kulturmuitosuodjalusa  registarat  leat  dehálaš  reaiddut  mat galget  sihkkarastit  buori  hálddašeami.  Iešguđetlágan  kultur- muittuid  várás  leat  sierra  registarat.  Registarat  eai  leat  datt- etge  ovtta  buorit,  ja  dárbu  lea  daid  buoridit  ja  ođasmahttit. Nu  lea  sihke  Askeladdena  ja  Sefraka  dáfus.  Dasto  leat  vel ollu  suorggit  main  registarastimat  leat  váillálaččat,  ja  vel suorggit  main  systemáhtalaš  registarastimat  eai  leat čađahuvvon.</p>
<p>Soahtemuittuid  dáfus,  de  fylkkas  olbmot  iešdáhtolaččat  bar- get  daid  kártemiin.  Dat  bargu  lea  viehka  muddui  bođolaš olbmuid  bargu  geain  ii  leat  mihkkege  bajimuš  plánaid  das mo  čohkkejuvvon  dieđut  galget  vurkejuvvot  boahtteáigái. Kulturárbeplánain  mii  háliidit  váikkuhit  dasa,  ahte  dát dehálaš  kulturmuittut  kártejuvvojit  systemáhtalaččat,  ja  ahte duođaštusat min lagaš historjjás seailluhuvvojit ja lágiduvvo- jit olbmuid olámuddui.</p>
<p>Dárbu  lea  maid  kártet  Romssa  fylkka  dehálaš  kultureanada- gaid daid kulturmuitoárvvuid geažil, vai sihkkarastit makkár oktavuhtii  ja  ollisvuhtii  dat  gullet.  Dát  berre  dahkkojuvvot ovttasráđiid eará almmolaš eiseválddiiguin maid doaibmamuš lea kártet dakkár árvvuid go biologalaš šláddjiivuođa, olggus- tallama ja geologiija. Go  nu  lea,  de  lea  dárbu  sihkkarastit  automáhtalaččat  ráfái- dahttojuvvon  kulturmuittuid  ja  ođđa</p>
<p>6.5 Kulturárbi resursan</p>
<p>Go  mii  áimmahuššat  kulturmuittuid,  bures  ortnegis  doallat visttiid, vistebirrasiid ja kultureanadagaid, ja vel seailluhit ár- bevieruid, de dat leat buorit doaibmabijut báikkálaš birrasiid- da,  ja  juoga  mii  bures  váikkuha  galledeaddjiide.  Kulturárbi sáhttá leat resursa ealáhusaid ovddideapmái ja árvobuvttade- apmái.  Olbmot  ostet  báikkálaš  ávdnasiid,  servet  álbmogas- sii bargat, mas lea fágalaš ja sosiála ávki, geavahit báikkálaš giehtabargiid,  váldet  ođđasis  atnui  ja  ođđa  atnui  boares visttiid ja boares árbevieruid unnadoaimmat fitnodagaide jna. Buohkanassii  dakkár  prošeavttat  addet  olbmuide  eamb-  bo rámisvuođa  ja  eaiggátvuođa  dovddu  báikkiide  ja  báikkálaš árbevieruide.  Guhkibuš  áigái  dat  sáhttá  váikkuhit  nu,  ahte eanebut ásaiduvvet báikái, ja bargosajitge lassánit. Riikkaan- tikvára  lea  ráhkadan  Verdiskapningsprogram  for  kulturmin- ner  (2010)  nammasaš  kulturmuitoprográmma  maid  Nord- landsforskning ja Telemarksforskning leat árvvoštallan, ja sin loahppajurdda doarju dan mii lea daddjojuvvon dás ovdalaš.</p>
<p><em type="italic">Dikšun ja lágideapmi</em> </p>
<p>Romssa  rikkis  kulturárbbis  lea  uhccán  olbmuid  olámuttos. Dárbu  lea  heivehit  eanet  kulturmuittuid,  ja  daid  heivehit vaikko makkár atnui.</p>
<p>Seammás  lea  dárbu  ráhkadit  buriid  soahpamušaid  das,  mo kulturmuittuid   dikšut.   Fylkkasuohkan   bargá   ovttasráđiid</p>
<p><em type="italic">Tennesa báktegovat leat viidát heivehuvvon olbmuid olámuddui. Dárbu lea eanet kulturmuittuid gaskkustit ja lágidit olbmuid olámuddui. Govvideaddji: Marit Chruickshank</em> </p>
<p>Romssa  fylkkamánniin  das,  mo  kulturmuittuid  dikšut  eana- doalus dakkár doarjjaortnegiiguin mat gullet guvllolaš biras- prográmmii. Ulbmil lea ee. guohtumiiguin dikšut.</p>
<p>Fylkkasuohkan  searvvai  riikkalaš <em type="italic">Sikring  av  bergkunst </em>nammasaš  prošektii,  mii  čađahuvvui  áigodagas  1996-2005. Prošeavtta oktavuođas  fylkka  buot dovddus báktedáiddasajit duođaštuvvojedje, daid dilli árvvoštallojuvvui ja dikšunplánat ráhkaduvvojedje.  Dát  dahkkojuvvui  ovttasráđiid  Romssa Museain. Prošeavtta maŋŋá Riikkaantikvára lea válljen oppa riikkas  dihto  báikkiid  mat  galget  lágiduvvot  olbmuid  olám- uddui – ja main prošeavtta bohtosatge galget gaskkustuvvot. Romssa fylkkas leat guokte báikki válljejuvvon: </p>
<p type="listitem">•</p>
<p type="listitem">•</p>
<p>Báktegovat  mat  leat  Skavbergetis  Romssa  suohkanis, leat  heivehuvvon  ja  lágiduvvon  lihkadanváillat  olbmuid várás. Dárbu lea čuovggaid bidjat báktegovaide, vai daid lea álkit oaidnit. Nu lea  dárbu dannego seailluhan dihtii dakkár báktegovaid eai šat mále.</p>
<p>Tennesas Báhccavuonas mii gávdnat báikki mas leat njeal- lje saji main buohkanassii leat fylkkas eanemus báktedái- dagat,  ja  golmma  sajis  olbmot  besset  fitnat.  Kirkely báik-  kis  báktegovat  leat  lágiduvvon  olbmuide  dainna lágiin ahte leat ráhkaduvvon bálgát, vuoiŋŋastanbeaŋkkat, láidestusbálgát oktan čuvgehusgalbbaiguin.  Bávttit  leat  buhtistuvvon  ja čuovggat  biddjojuvvon  daidda.  Gråber-  get  ja Bukkhammaren  nammasaš  sajitge  galget  lágidu-  vvot olbmuid olámuddui ja galbejuvvot.</p>
<p><em type="italic">Fotefar  mot  nord </em>(1992-1996)  nammasaš  prošeakta  lei </p>
<p>riikkaoasseviidosaš  áŋgiruššan  mii  čađahuvvui  Riikkaoas- selávdegotti olis. Juohke Davvi-Norgga suohkanis ja Namda- lenis  okta  kulturmuitu  dahje  kulturbiras  lágiduvvui  olbmuid olámuddui ja gaskkustuvvui sidjiide heivehuvvon bálgáiguin ja galbbaiguin ja diehtojuohkingihppagiiguin. Romssa fylkkas 25  kulturmuitosaji  leat  lágiduvvon  olbmuid  olámuddui.  Dan oktavuođas  ráhkaduvvui  girjige,  mii  olbmuid  oahpásmuhttá buot <span type="quote">“fotefar”</span><span type="quote">”-sajiide ja buktá eambbo oidnosii áššáigullevaš suohkaniid    kulturhistorjjá.    Buohkanassii    “fotefar”</span><span type="quote">“fotefar”</span>-sajit čájehit  viiddis  gova  riikkaoasi  olbmuin,  luonddus  ja  doaim- main, nugo dat leat leamaš logi duháha jagi.</p>
<p>Kulturmuitojagi 2009  fylkkasuohkan juolludii  miljon ruvnn- nu, vai válmmaštit geavahan láhkai <span type="quote">“fotefar”</span><span type="quote">”-sajiid. Dárbu lea jeavddalaččat  čuovvolit  dáid  sajiid  dikšuma.  Plánaáigodaga botta  dahkkojuvvojit  soahpamušat  ee.  guovlodávvirvuork- káiguin  ja  suohkaniiguin  “fotefar”</span><span type="quote">“fotefar”</span>-sajiid  diksumis  ja  doam- masdoalaheamis.</p>
<p>Kulturárbbi  mii  galgat  seailluhit,  ja  válljejuvvon  kulturmuit- tut  galget  dikšojuvvot  ja  válmmaštuvvot  geavahussii.  Sihke buohkaid  beassanvejolašvuođa,  diehtojuohkima  ja  estetihka mii  dáhttut  viiddidit   eanet  kulturmuitosajiide,  nu  ahte  daid dollet buori dilis. Mii oaidnit ahte doaibmabijuid geažil eane- but  galledit  ja  geavahit  kulturmuitosajiid,  ja  ahte  suohkanat geavahit  kulturmuittuid  viššalit  iežaset  fálaldagaid  oidnosii buktimii.</p>
<p><em type="italic">Olggustallan,  psykalaš  dearvvasvuođadoallu  ja  kultur- muittut</em> </p>
<p>Olggustallan  ja  kulturmuittut  heivejit  bures  oktii.  Meahc- cemátkkiide  ja  fiervá-  dahje  várreváccašemiide  šaddá  ođđa viidodat  go  mii  oahppat  dulkot  eanadaga  ja  fuopmášit  daid olu  measta  jávkan  luottaid  mat  leat  báhcán  ovddeš  áig- giid  eallimis  ja  doaimmain.  Fylkkasuohkan  lea  ožžon  ođđa doaibmamušaid  mat  gullet  olbmuid  olggustallamii.  Plánaái- godagas ulbmil lea ahte olggustallanguovlluid láhčimii gullá maid  dieđuid  gaskkusteapmi  kulturmuittuid  ja  kultureanada- gaid  birra.  Kulturmuittuid  ja  olggustallama  lea  maid  vejolaš njuolga váldit atnui dearvvasvuođa ovddideaddji doaibmabi- juin,  sihke  psyhkalaš  ja  fysalaš  dearvvasvuođabarggus. Jagi</p>
<p><em type="italic">Boares  visttit  ja  ráhkadusat  leat  dehálaččat  olbmuid  identitehtii  ja  gullevašvuhtii. Divodeamit   gáibidit   buori   máhtu   árbevirolaš   giehtabargguid   birra   ja   sáhttet buktit  ođđa  bargosajiid.  Dá  oaidnit  brukka  divodeami    Májesoassasullos  Siellagis. Govvideaddji: Olav Austlid</em> </p>
<p><em type="italic">Robiid beassádeapmi ja muttardeapmi lea giehtabargu maid eai gallis máhte. Barggu duođašteapmi lea dehálaš. Govvideaddji: John Hansen</em> </p>
<p>2005  Romssa  fylkka  čázádagaid  buot  oahpes  buođđoláddot ja  boares  ráhkadusat  registarastojuvvojedje  NVEa  ođđa kulturmuitoáŋgiruššama oktavuođas. Sis-Romssa čázádagaid ráhkadusat  leat  erenoamáš  bures  kártejuvvon.  Plánaáigoda- ga  botta  árvaluvvo  ahte  álggahuvvo  prošeakta  ovttasráđiid álbmotdearvvasvuođa,  valáštallama  ja  olggustallama  osso- dagain,  Viken  Senteriin  ja  Midt-Troms  friluftsrådain  das mo  hábmet  kulturmuitobálgáid  maid  lea  vejolaš  geavahit terapevtalaš atnui.</p>
<p><em type="italic">Giehtabargovuđot diehtu ja máhttobuorideapmi</em> </p>
<p>Dakkár  kulturmuittut  mat  leat  visttit  ja  ráhkadusat  dahje rusttegat  ovddastit  stuorra  servodatruhtademiid  maid  lea dárbu    hálddašit    ceavzilis    vuogi    mielde.    Stuorra    dárbu  lea eambbo diehtit dahje máhttit  Romssa fylkka ovddeš visttiid geavaheami ja čavddisin doallama birra. Dat maid mii oahp- pat  árbevieruid,  kvalitehtagiehtabargguiid  ja  ceavzilvuođa birra min kulturmuittuin, sáhttá doaibmat dehálaš bagadus- san  servodatplánemis.  Odne  leat  unnán  giehtabargit  geain leat dakkár máhtut, ja mii fertet láhčit dili nu, ahte dat máh- tut joatkašuvvet ođđa buolvvaide ja ahte ealáhusatge ovdánit dán suorggis. Dakkár máhtuid lea maid vejolaš atnit oktasaš ávkin, main mii buohkat sáhttit gáibidit oasi.</p>
<p>Stuorra  dárbu  lea  ovddidit  giehtabargiid  máhtu  vai  sii dohkálaččat  máhttet  ovddeštit  boares  dáluid,  fatnasiid  ja rusttegiid.  Dan  lea  vejolaš  ollašuhttit  sihke  go  huksenealá- husain  oppalohkái  buorrána  máhttu,  go  gáržžesfálaldagaid addi  fitnodagat  ovdánit  erenoamáš  čehppodagain,  ja  go buorit  giehtabargofágalaš  birrasat  huksejuvvojit,  mat  gullet dárvvirvuorkkáide,  Nordnorsk  Fartøyvernsenterii  ja  earáide. Vejolaš  lea  álggahit  ovttasbarggu  skuvlalágádusain  ja álggahit  prošeavttaid  mat  addet  giehtabargiide  joatkkaoahpu (gč. Ut- husprosjektet på Røros). Mii berret maid árvvoštallat giehta- bargiid joatkkaoahpu ja stipeandaortnegiid.</p>
<p><em type="italic">Árbevirolaš  giehtabargguid  ja  giehtabargguid  máhtu  seailluheapmi  lea  stuorra  ja dehálaš  hástalus  kulturmuitosuodjalussii.  Govva:  Nordnorsk  Fartøyvernsenter  og Båtmuseum</em> </p>
<p><em type="italic">Ulluid káren ja batnin Romssa dipmaduodjeskuvllas. Govvideaddji: Elsa Nymo</em> </p>
<p>Kártet  lea  dárbu  makkár  máhtut  leat  Romssa  fylkkas,  ee. dakkáriid  mat leat dehálaččat  riikkalaš oktavuođain.  Dakkár máhtut  sáhttet  leat  čáhcesahá  ráhkadeapmi  ja  geavaheapmi, bihkkaboaldin, fanashuksen, visttiid huksen ja geavaheapmi, ee.  skielttarvisttiid,  ja  vuovdedollui  gullevaš  giehtabarggut. Romssa  fylkkasuohkan  áigu  bargat  dan  ovdii,  ahte  máhttu huksejuvvo  sierranas  giehtabargofágain  main  árbevierut  ja bargovuđot  máhtut  váldojuvvojit  vuhtii.  Dán  barggus  galgat ávkin geavahit vásáhusaid ja bohtosiid eará fylkkasuohkaniid barggus.</p>
<p>Romssa  dipmaduodjeskuvla,  mii  maŋŋá  šattai  Høgtuna  jo- atkkaskuvlan,  lea  jagiid  guhkkodahkii  addán  oahpu  boares giehtabargoárbevieruid birra, mat viehka muddui leat leamaš nissonolbmuid  barggut,  nugo  omd.  gođđimat  stovllaiguin ja  goarrumat.  Stuorra  hástalus  lea  skuvlavuogádagas  bisuhit giehtabargofágaid  mat  árbevirolaččat  gulle  nissonolbmuid eallimii ja bargui. Høgtuna joatkkaskuvla lea sirdojuvvon, ja go visttit sálkejuvvojit, de lea dárbu duođaštit mat dávviriid, reaidduid,  oahppoplánaid  ja  oahppiidbargguid  leat  áimmuin, ja sihkkarastit ahte dain válljejuvvojit muhtumat boahtteáigái.</p>
<p><em type="italic">Mátkeealáhusat ja kulturmuittut</em> </p>
<p>Makkárin   Romssa   olbmot   dáhttot   iežaset   báikkálaš   bir- rasa    boahtit    ovdan    earáide?    Sáhttetgo    kulturmuittut viggamušaineamet  leat  resursa  mii  dahká  fylkamet  báikkiid eambbo  geasuheaddji  guovlun?  Mátkeealáhusat  ja  turisma ohcalit  báikkiid  main  leat  mihtilmasvuođat  maid  lea  vejolaš muosáhit  báikkiide  gullevaš  doaimmain  ja  buktagiin,  mat duođaid  leat  rievdatkeahttá  báikkálaččat,  nugo  árbevirolaš borramušat,  muitalanárbevierut,  myhtat  ja  máidnasat, báikkálaš  erenoamášvuođat,  ja  huksenvierut,  main  boares giehtabargoárbevierut dáhkidit bissovaš kvalitehta.</p>
<p>Muhtun  báikkiin  fylkkas  kulturmuittut  leat  heivehuvvon  ja geavahuvvojit  ealáhusaid  ja  mátkeealáhusaid  oktavuođas. Vilgesvári  sámi  ássanbáiki  Skániin  lea  buorre  ovdamearka das,  mo  geavahit  kulturárbbi  báikkálaš  ealáhusovddideaddji resursan. Romssa suohkan lea oastán Straumhella nammasaš báikki  Sálliris.  Suohkan  oaidná  stuorra  vejolašvuođaid ovddidit  Hella  čalmmustahtedettiin  báikki  ovdáneami  ja iešvuođahuksema.  Dakkár  áŋgiruššansuorgi  heive  guovdilit mátkeealáhusaide,  olggustallamii  ja  álbmotdearvvasvuhtii. Dávvirvuorkkát  oktan  daid  unnit  ja  stuorát  ráhkadusaiguin leat  maid  ávkkálaš  geasuheaddjit  mátkeealáhusaide.  Vaikko mátkeealáhusain leat máŋga buori ovdamearkka das, mo kul- turmuittut  geavahuvvojit  ávkin,  de  váilu  ollislaš  áŋgiruššan mii  lokte  mátkeealáhusaid  oktavuođas  min  šláddjes  kultur- muittuid.</p>
<p>Kulturmuitoplánainis fylkkasuohkan dáhttu láhčit kulturmuitovuđot  mátkeealáhusaide  buriid  vejolašvuođaid</p>
<p><em type="italic">Kråkeslottet  nammasaš  vistečoahkki  mii  lea  Bøværas  Birggis,  lea  jagi  1900  mannosaš guollefitnodat. Guollefitnodat heaittihuvvui sullii jagi 1960 ja lei guorus logi jagi ovdalgo dan  geavatkeahttáivuohta  nogai  go  Skalándda  grafihttaruvkke  daláš  hoavda  Ulf Willgohs-Knudsen dan oaččuhii fas atnui. Son nu dagai stuorra movttain ja dievva ođđa jurdagiiguin. Visti nuppástuhttojuvvui buriid muosáhusaid lávdin. Dat šattai ássanvistin ja  kulturvistin.  Das  ledje  Jomfrubur,  Kongerom  ja  Skipperstue.  Muhto  visti  lea  geassil, ja  bruggalovtta  mas  lea  vintenjuvla,  sáltenlatnja   ja  brugga  čoallunbeaŋkkain,  divttii orrut  nuppástuhtekeahttá.  Guollehádja  ain  muittuha  olbmuide  vistti  álgodoaimma. Odnegis  Georg  Blichfeldt  joatká  kulturvistti  árbevieruid  Bøværas.  Govvideaddji:  Reiner Schausler/senjafoto.no</em> </p>
<p><em type="italic">Ivgobađa  márkanat  ledje  stuorámus  márkanat  Davvi-Romssas  máŋga  čuohte  jagi. Davvi-Romssa  Museas  lea  odne  okta  sin  váldorusttegiin  dán  báikkis  mas  márkanat ledje 1800- ja 1900-logus. Ovdal dat lei čoahkkeguovlu mas Ivgobađa olbmuin eatnašat orro.  Daid  áiggiid  báikkis  ledje  arvat  stuorra  ja  unna  buvddat,  main  gávppašedje juohke  jagi.  Otnážii  leat  álgobuvddain  guokte  seailluhuvvon,  namalassii  Aunebua  ja Kjøttbua.  Das  leat  maid  guokte  ovddeš  málle  mielde  ráhkaduvvon  ođđa  buvdda,  ja ovttas dat hábmejit museašilju. Govva: Omasvuona suohkan</em> </p>
<p>fylkka  juohke  guovllus.  Geahččalanprošeaktan  álggahuvvui jagi  2010  prošeakta  Lulli-Romssa  Museas,  ja  dat  lea johtalusa  ja  kulturárbbi  ovttasbargu,  mas  leat  máŋgá mátkeealáhuspáh-  ka  mat  siskkildit  johtalusfálaldagaid  ja beassanvejolašvuođaid kulturárbebáikkiide. Geahččalanprošeavtta  galgá  leat  vejolaš  heivehit  Gaska-  ja Davvi-Romssa guovlluide.</p>
<p>Plánaáigodagas  lea  áŋgiruššansuorgi  ovddidit  Runášši  mát- keealáhusbáikin. Das leat máŋga mieldedoaibmi, nugo Norg- ga  girku,  Suodjalus,  Háršttá  suohkan,  Trondenes  Historiske Senter ja Lulli-Romssa Musea.</p>
<p>Asbjørn Selsbane sága čatná fylkka máttaoasi njuolga Norgga historjjá  mearrideaddji  dáhpáhusaide.  Asbjørna  vuorbi  lea gittalagaid  muitalusain  Tore  Hunda  birra,  man  loahppa  lea Tore  bálvvosvádjolus  Stiklestada  doarruma  maŋŋá.  Runášši, mas  lea  erenoamáš  čáppa  gaskaáigásaš  girku  ja  Asbjørna skiippaid  fanasvisttiid  duvttat,  šaddá  leat  ieš  ávssisin  Lulli- Romssa   kulturmuitovuđot   mátkeealáhusaid   ovddideamis. Ieš  girku  lea  áidnalaš  kulturmuitu,  go  das  leat  vávastahtti dáiddadávvirat,  ja  girku  danne  berre  šaddat  áŋgiruššamiid čuovgatoardnan.  Runáššis  mii  maid  gávdnat  guovdilis  kul- turmuittuid mat leat báhcán maŋimuš soađis. Dán báikkis eai leat dušše dovddus Adolf-kanovnnat, muhto maiddái Norgga bahámus  soahtefáŋgaleairraide  gullevaš  fáŋgaleairra  báza- hasat,  ja  duiskalaččain  báhcán  guoros  ráhkadusaide  šadde Davvi-Romssas ja Finnmárkkus bákkuin sirdojuvvon olbmot orrut boaldimiid maŋŋá.</p>
<p><em type="italic">Girku kulturárbbi guoddin</em> </p>
<p>Gikovisttit  leat  arkitektonalaččat  dehálaš  kulturmuittut,  ja girkui ásahussan gullet mearkkašahtti oasit min kulturárbbis. Musihkka, girjjálašvuođa teavsttat, sihke sálmmat ja biibbal- muitalusat,  dáidagat,  divaštallamat  filosofiija birra  ja  olbmo eallima vuđoleamos váttis čuolmmaid birra, ja eallima dehálaš</p>
<p>nuppástusaid  čalmmustahttin  leat  fáttát  mat  gullet  min  kul- turárbái,  leažžat  dal  oskkolaččat  vai  eat.  Ođđaáigásaš  girku fátmmasta visot dán ja siskkilda dávjá máŋga dáiddašlája.</p>
<p>Plánaáigodagas   biddjojuvvo   deaddu   buriid   prošeavttaide mat  čatnasit  girkui  mearkkašahtti  kulturguoddin  servodagas. Prošeavttat  galget  siskkildit  sihke  ávnnaslaš  ja  vuoiŋŋalaš kulturárbbi.</p>
<p><em type="italic">Soahtemuittut ja galbma soahti</em> </p>
<p>Riikkaantikvára lea riikkalaš dásis válljen ovtta dain 120-mm sturrosaš  kanovnnain  ja  máŋga  eará  soahteveagalaš  ráh- kadusa  mat  leat  Meløyvær  fort  nammasaš  ladnis  Bjarkeaju suohkanis, mat galget ovddastit galbmasoađi maŋimuš mut- tu.  Plánaáigodagas  galgá  ráhkaduvvot  soahpamuš  Suodja- lusdepartemeanttain  das,  mo  dáid  kulturmuittuid  geavahit museadávvirin.    Meløyværa    ladni    galgá    geahčaduvvot  eará soahte-  ja  suodjalusrusttegiid  ektui,  mat  leat  Lulli-Romssa guovllus,  ja  doppe  leat  Runášši  guovllu  Adolf-kanovnnat dehálaččat. Ovttasráđiid Lulli-Romssa Museain galgá ráhka- duvvot oahppo- ja vásáhusfálaldat mátkeealáhusaide, skuvl- laide ja báikkálaš olbmuide.</p>
<p>Dat  árvalus  galgá  ovddiduvvot  nu,  ahte  šaddá  ollislaš  mát- kin      mii      doalvu      olbmo      suodjalusfylkka      Romssa   čađa, masa  máiddái  servet  riikkaoasi  eará  dávvirvuorkkát  ok- tan eaktodáhtolaš searvvážiiguin ja servviiguin, main lea erenoamáš  máhttu  suorggis.  Árvalus  válddahallojuvvo  dár- kileappot Romssa fylkka museaplánas.</p>
<p>7  DOAIBMABIJUT</p>
</body></document>