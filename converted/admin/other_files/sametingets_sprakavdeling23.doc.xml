<document xml:lang="sme" id="no_id"><header><title> 
Sametingets språkavdeling
</title><genre code="admin"/><author><unknown/></author><wordcount>494</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision: 154948 $; </version></header><body><p>Sámedikki giellastivra</p>
<p xml:lang="nob">Bredbuksnesvn. 50</p>
<p>9520 Guovdageaidnu</p>
<p><em type="bold">Min čuj. </em></p>
<p><em type="bold">Arkiivakoda </em></p>
<p><em type="bold">Din čuj. </em></p>
<p><em type="bold">Dáhton </em></p>
<p xml:lang="nob">05/00096-003/IAA</p>
<p xml:lang="nob">223</p>
<p xml:lang="nob">06/576</p>
<p xml:lang="nob">24.05.2006</p>
<p><em type="bold">Bušeahttadárbu 2007 - Sámi giellaguovddáš </em></p>
<p>Gáivuona suohkan dieđiha dákkár bušeahttadárbbu Sámi Giellaguovddážii jahkái 2007:</p>
<p>Doaibmadoarjja 450.000,- ru.</p>
<p><em type="italic">Guvlolaš oassi 225.000,- ru. </em></p>
<p>Oktigait 2007 675.000,- ru.</p>
<p><em type="italic">Duogáš </em>: </p>
<p>Sámi Giellaguovddáš oaččui jagi 2006 Sámedikkis 450.000,- ru guovttegielalašvuođaruhtan. Dát ruhta oktan Gáivuona suohkana juolludemiin ja SOLa gursaodoarjagiin, gokčá giellaguovdáža doaimmaid Gáivuona suohkanis, vrd. jagi 2006 doaibmaplána ja jagi 2005 jahkedieđáhusa maid mii ovdal leat sádden dinsii.</p>
<p>Gáivuona doaimmaide lassin giellaguovddáš bargá maid iežá guovlluid ektui. Min gulvolaš doammaid ruhtadit doarjagiin maid Romssa fylkkasuohkan juolluda fylkkasuohkana ja Sámedikki ovttasbargosoahpamuša olis. Jagi 2006 juolludeapmi lea 225.000,- ru. Dainna ruđain giellaguovddáš atná oassevirggi giellabargguide iežá suohkaniin, nugo Romssa iežá suohkaniin. Dát lea maid doaimmat mat leat vuođđuduvvon Sámedikki ulbmilii das ahte giellaguovddážat mat leat juo ásahuvvon, berrešedje doaibmat guvlolaččat maid.</p>
<p>Juo ásaheami rájes jagi 1994 lea Sámi Giellaguovddážis leamaš guvlolaš ovddasvástadus mii vuođđuduvvui Gáivuona suohkana guovttegielatvuođaplánas áigodahkii 1998-2001, gos daddjojuvvo:</p>
<p>” <em type="italic">Sámi Giellaguovddáš galgá váldit vára ja ovddidit sámi giela ja kultuvrra erenoamážit mearrasámi guovlluin, muhto maid váldit vuhtii Davvikalohta máŋggagielalaš kultuvrra oppalaččat. Sámi Giellaguovddáš addá fálaldaga viidát aht viidát geografalaš guvlui: diehtojuohkima, gurssaid ja giellalávgumiid." </em>Guvlolaš ovddasvástadus lea maid vuođđuduvvon sierra čuoggái mii gieđahallá ovttasbarggu iežá Davvi-Romssa suohkaniiguin. </p>
<p>Giellaguovddáš lea fuolahan dán ovddasvástadusa daid ekonomálaš ja olmmošlaš resurssaid ektui mat sis leat leamaš. Dassážiigo Romssa fylkkasuohkan riemai juolludit ruđa dán oassái giellaguovddáža doaimmain, de Gáivuona suohkan ieš ruhtadii guovddáža guvlolaš doaimmaid, ee. giellagurssaid. Fálaldagat eai lean seamma viiddát go maŋumuš guokte jagi.</p>
<p>Dalle go Romssa fylkkasuohkan riemai juolludit ruđa dasa, de giellaguovddáš oaččui liibba viiddidit dán oasi doaimmainis, ja sii sáhttet omd lágidit eanet giellagurssaid iežá Davvi-Romssa suohkaniin, sii leat lágidan fáddáoahpahusa joatkkaskuvllain, doallan metodihkkakurssa oahpaheddjiide ja maid bidjan oahpponeavvuid viežžanládje neahttasiidduidasaset ( <em type="italic">ww </em><em type="italic">w.kafjord.kommune.no </em>). Oahpaheaddjit ja giellabargit sáhttet maid oažžut ollis oahpahanneavvopáhkka e-boastta bokte. Dán fálaldaga leat olbmot atnán maid Davvi-Romssa olggobealde: Romssas muđuid, Finnmárkkus ja Davvi-Nordlanddas. </p>
<p>Giellagurssaide ja iežá gurssaide maid lágidit Gáivuonas, sáhttet maid iežát searvat. Máŋggas leat boahtán iežá suohkaniin searvat min gurssaide, lešgo álgodásis, joatkkadásis, sámegiela lohkabadjeoahpu dahe sáme</p>
<p>Mii oaidnit dárbbu nannet og ovddidit Sámi Giellaguovddáža guvlolaš doaimmaid. Dán bargui dárbbahit eanet ruđaid go maid Romssa fylkkasuohkan juolluda jahkásaččat. Dán duogážis mii oaivvildit ahte mii dárbbahit 225.000,- ru eanet min Sámi Giellaguovddážii. Dát lasáhus vástida dasa maid Romssa fylkkasuohkan juolluda Sámi giellaguovddážii bargat Gáivuona olggobealde. Dat lea maid Sámi Giellaguovddáža stivrenjoavkku oaiviliid mielde.</p>
<p>Dát ruhta, oktan Romssa fylkadikki juolludemiin, galgá gokčat goluid ovtta giellamielbargi virggi oktavuođas, nugo bálkká, kanturgoluid ja mátkegoluid. Áiggi mielde hálidit ahte sus berrešii leahtit bargobáiki báikkálaččat, Ivgus dahe Omasvuonas, muhto ahte virgi gullá Gáivuona Sámi giellaguovddáža vuollái. Dakkár čovdusiin giellabargis livččii buoret oktavuohta guvlui man ektui son bargá, ja seammas son sáhttá ávkkástallat Gáivuona Sámi Giellaguovddáža fágalaš máhtu ja resurssaid.</p>
<p>Dearvvuođaiguin</p>
<p>Inger Marie Åsli Sámi giela ja kultuvrra konsuleanta</p>
<p>Kopiija: Sátnejođiheaddji Bjørn Inge Mo</p>
<p xml:lang="nob">Ráđđeolmmái Håkon Jørgensen</p>
<p>Sámi Giellaguovddáš</p>
</body></document>