<document xml:lang="sme" id="no_id"><header><title> 
(kommunens logo)
</title><genre code="admin"/><author><unknown/></author><wordcount>581</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision: 154948 $; </version></header><body><p xml:lang="nob"><em type="bold">(kommunens logo) </em></p>
<p><em type="bold">Gáivuona suohkan lea Davvi-Romssa eatnandoallo- ja mearrabivdosuohkan mas leat sullii 2.400 ássi. Dálošvággi lea suohkana hálddahuslaš guovddáš. Suohkanis leat ollugat mielde kulturdoaimmain, ja mis lea maid nana suohkanlaš kulturskuvla. L </em><em type="bold">uondu lea áibmadas ja addá buriid vejolašvuođaid olbmui guhte háliida bivdit ja návddašit luonddus. E6-bálggis manná suohkana guovdilis osiid čađa. Suohkan lea Davvi-Romssa ja Finnmárkku doaibmaguovllus, mas leat vearrogeahpedusat, oahppoloatnageahpedus j </em><em type="bold">a mánáidruhtalassi. Gáivuona suohkan gullá maid sámegiela hálddašanguvlui. </em></p>
<p xml:lang="nob"><em type="bold">100 % VIRGI EKONOMIIJAKONSULEANTAN </em></p>
<p>Virgi gullá ráđđeolbmá bargiidjovkui ja sisttisdoallá:</p>
<list><p type="listitem">jahkebušeahta</p>
<p type="listitem">ekonomiijaplána</p>
<p type="listitem">boađusárvvoštallamiid</p>
<p type="listitem">ruhtadeami</p>
<p type="listitem">loanaid čuovvuleami</p>
<p type="listitem">jahkedieđáhusa</p>
<p type="listitem">čállit raporttaid politihkalaš ásahusaide</p>
<p type="listitem">veahkehit etáhta- ja ossodatjođiheddjiid ekonomálaš áššiin</p>
<p type="listitem">dábálaš áššemeannudeami ekonomálaš áššiin</p>
</list><p>Dan dihte go min ásahus lea deattu vuolde, de ohcci ferte maid dohkkehit áššemeannudanbargguid mat leat ekonomiijasuorggi olggobealde. Son sáhttá maid searvat rehketdoalloossodaga bargui.</p>
<p>Mii ohcat olbmo geas lea ekonomiija/rehketdoallooahpu alit dásis ja sávahahtti livččii maid bargohárjáneapmi almmolaš doaimmain.</p>
<p><em type="bold">Son ferte máhttit bargat sihke iešheanalaččat ja nuppiiguin ovttas, ja bures gulahallat nuppiiguin. </em></p>
<p><em type="bold">Son ferte máhttit geavahit dihtora áššemeannudeamis, ja lea ovdamunni jus máhttá rehketárkka geavahit. </em></p>
<p>Dat gii biddjo virgái, galgá ovttasbargat suohkankasserariin ja njuolgga ráđđeolbmái dieđihit.</p>
<p>Virgáibidjamis suohkan deattuha oahpu, bargohárjáneami ja dohkálašvuođa virgái. Eanet dieđuid virggi birra addá ráđđeolmmái Håkon Jørgensen, tlf. 777 19225.</p>
<p xml:lang="nob"><em type="bold">50 % VIRGI ÁŠŠEMEANNUDEADDJIN DOAIMMAHAN/OVDDIDANETÁHTAS </em></p>
<p>Virggi bargoviidodat:</p>
<list><p type="listitem">Faktureret suohkanlaš divvagiid</p>
<p type="listitem">Áššemeannudeapmi suohkanlaš divvagiid láhkaásahusa ektui..</p>
</list><p>Ohcat olbmo geas lea soahppevaš oahppu/bargohárjáneapmi.</p>
<p>Oaččut eanet dieđuid virggi birra etáhtahoavddas: Roald Elvenes, tlf. 777 19244.</p>
<p xml:lang="nob"><em type="bold">GIELLAMIELBARGI </em></p>
<p>Mis lea rabas bissovaš 100 % virgi giellamielbargin, álgin sohppojuvvo. Virgi lea čadnon Sámi Giellaguovddážii, mii lea Ája sámi guovddážis Olmmáivákkis, muhto ohcci soaitá šaddat bargat Dálošvákkis dihto áiggi dassážii Ája guovddáža 2. viiddideapmi lea válmmas. Oassi barggus lea kantuvrra olggobealde, ja ohccis ferte lea biila geavahanládje.</p>
<p>Mii ohcat hutkkáš ja njuovžilis mielbargi gii hálida</p>
<list><p type="listitem">oahpahit sámegiela</p>
</list><list><p type="listitem">nannet sámegiela geavaheami</p>
<p type="listitem">bargat prošeavttaiguin</p>
<p type="listitem">jorgalit, jus ohcci máhttá dan</p>
</list><p>Ohcci ferte máhttit sámegiela njálmmálaččat ja čálalaččat, ja sus ferte leahtit allaskuvla- dahje universitehtaeksamena sámegielas. P</p>
<p>Eanet dieđuid dán virggis addá oss. jođiheaddji Lene Antonsen, tlf. 777 16380.</p>
<p xml:lang="nob">DRO-BÁLVÁLUSAS</p>
<p xml:lang="nob"><em type="bold">BUOCCEDIKŠUT - 100 % VIRGGIT - 3 VIRGGI </em></p>
<p>1. Buohccedikšu, 100% virgi, sadjásažžan 31.8.04 rádjái, soaitá guhkkiduvvot.</p>
<p>2. Buohccedikšu, 100% virgi, sadjásažžan 31.12.04 rádjái, soaitá guhkkiduvvot.</p>
<p>3. Buohccedikšu, 100% virgi, sadjásažžan 31.5.05 rádjái, soaitá guhkkiduvvot.</p>
<p>Turnusbargu.</p>
<p xml:lang="nob"><em type="bold">VEAHKKEDIKŠU 75 % - SADJÁSAŽŽAN </em></p>
<p>Veahkkedikšu, 75 % virgi 31.8.05 rádjái.</p>
<p>Turnusbargu.</p>
<p xml:lang="nob"><em type="bold">BIRASBARGI 75 % - BISSOVAŠ VIRGI </em></p>
<p>Bárgosadji lea buhcciid siiddas. Virgái gullet demensafuolaheapmi ja beaivesajit.</p>
<p><em type="bold">PROŠEAKTAVIRGI IPLOS - 50% virgi 2004 lohppii </em></p>
<p>Virggi bargoviidodat lea registreret ja čállit raporttaid dikšu- ja ovddasmorašsuorggis.</p>
<p>Dihtormáhttu lea dárbbašlaš, ja sávahahtti lea áššemeannudanhárjáneapmi.</p>
<p>Bálká sohppojuvvo.</p>
<p xml:lang="nob"><em type="bold">LUOPMOSADJÁSAČČAT </em></p>
<p>Mii ohcat luopmosadjásaččaid DRO-bálválussii, juohke ammatsuorgái - áigodahkii geassemánus borgamánnui.</p>
<p>Eanet dieđuid gait DRO-virggiid birra addiba ossodatjođiheaddji Kirsti Blomli ja ossodatjođiheaddji Agnes Nilsen, tlf. 777 19300.</p>
<p xml:lang="nob"><em type="bold">50% VIRGI, BISSOVAŠ, GÁRREN/PSYKIATRIA-SUORGGIS </em></p>
<p>Fágagaskasaš virgi. Ohccis ferte leahtit vásáhus nuoraidbarggus ja hutkáivuohta. Son galgá leahtit mielde hábmeme báikkálaš servodaga nu ahte mii ovttas váldit ovttasvástádusa min nuoraid ovddas, ja láhčit dili buori nuoraidbirrasii mas leat nu unnán gárrenávdnasat go vejolaš.</p>
<p>Bálká gelbbolašvuođa/soahpamuša mielde.</p>
<p>Eanet dieđuid virggi birra addá etáhtajođiheaddji Helfrid Mathisen, tlf. 777 19218.</p>
<p><em type="bold">Guoská gait virggiide </em></p>
<p>Jos ohcciin leat ovtta buorit gelbbolašvuođat, ja go ii leat daddjon iežáládje almmuhusteavsttas, de sus lea ovdamunni guhte máhttá sámegiela.</p>
<p>Mii sáhttit gohččut ohcciid jearahallamii.</p>
<p>Suohkan áigu virgáibidjamis deattuhit oahpu, bargohárjáneami, ja dohkalašvuođa virgái.</p>
<p>Fárrengolut máksojuvvojit suohkana njuolggadusaid mielde.</p>
<p>KLP-penšonortnegii lea bákkolaš miellahttovuohta.</p>
<p>Virgái olmmoš biddjojuvvo gustojeaddji lágaid, njuolggadusaid ja soahpamušaid mielde.</p>
<p>Ohcama oktan kopiijaiguin nannejuvvon duođaštusain ja ateasttaiguin galggat sáddet diehke: <em type="bold">Gáivuona suohkan, 9148 Olderdalen, ovdal 29.2.04. </em></p>
</body></document>