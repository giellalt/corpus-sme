<document xml:lang="sme" id="no_id"><header><title>SÁMEDIGGI</title><genre code="admin"/><author><unknown/></author><translator><person firstname="Irma" lastname="Laiti" sex="unknown" born="" nationality="NO"/></translator><year>2006</year><publChannel><publication><publisher>The finnish sami parliament</publisher></publication></publChannel><wordcount>2475</wordcount><conversion_status type="standard"/><availability><free/></availability><submitter name="Børre Gaupđ" email="boerre.gaup@samediggi.no"/><multilingual><language xml:lang="nob"/></multilingual><origFileName>2006sadibeavdegirjiSAAME1.doc</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.3 $; common.xsl  $Revision$; </version></header><body><p xml:lang="nob">SÁMEDIGGI <em type="bold">BEAVDEGIRJI </em><em type="bold">1/2006 </em></p>
<p xml:lang="nob">SAAMELAISKÄRÄJÄT 28.2.206</p>
<p>Sámedikki čoahkkin <em type="italic">28.2.2006 </em><em type="italic">1 ( </em><em type="italic">1 </em><em type="italic">9 </em><em type="italic">) </em></p>
<p xml:lang="nob"><em type="bold">SÁMEDIKKI ČOAHKKIN 1/2006 </em></p>
<p><em type="bold">Áigi </em>maŋŋebárgga guovvamánu 28. bve 2006 dmu 10.20 - 16.00 </p>
<p><em type="bold">Báiki </em>Sámedikki čállingoddi, Anár </p>
<p xml:lang="nob"><em type="italic">M </em><em type="italic">E </em></p>
<p>Mielde/ Aikio Pekka ságajođiheaddji x</p>
<p>Nuorgam Anne I várreság. jođ. x</p>
<p>Aikio Maria Sofia lahttu x</p>
<p>Hirvasvuopio Osmo ” x</p>
<p>Jomppanen Jouni Ilmari ” x (vulggii 14.35)</p>
<p>Lumisalmi Erkki ” x (bođii 10.55)</p>
<p>Magga Petra ” x</p>
<p>Magga Ristenrauna ” x</p>
<p>Morottaja Matti ” x (bođii 13.05)</p>
<p>Pekkala Pekka ” x (vulggii 11.45)</p>
<p xml:lang="nob">Pietikäinen Anu ” x</p>
<p>Sara Oula ” x</p>
<p>Seurujärvi Väinö ” x Tapiola Nilla ” x (vulggii 14.45)</p>
<p xml:lang="nob">Turunen Aarne ” x</p>
<p>Valkeapää Nils-Henrik ” x</p>
<p>Guttorm Juha hálddahushoavda x</p>
<p>beavdegirjjičálli</p>
<p>Hyvärinen Heikki J. láhkačálli x</p>
<p>Aikio-Puoskari Ulla skuvlenčálli x</p>
<p>Eriksen Kati má. áššemeannudeaddji x</p>
<p>8:s</p>
<p>Esko Aikio ja Sulo Aikio čoahkkima tulkan.</p>
<p>dárkk.</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1/2006 </em></p>
<p xml:lang="nob">SAAMELAISKÄRÄJÄT</p>
<p>Sámedikki čoa hkkin <em type="italic">28.2.2006 </em><em type="italic">2 (1 </em><em type="italic">9 </em><em type="italic">) </em></p>
<p xml:lang="nob"><em type="bold">S </em><em type="bold">ádi </em><em type="bold">1 § </em><em type="bold">ČOAHKKIMA </em><em type="bold">RAHPAN </em></p>
<p xml:lang="nob">28.2.06</p>
<p>Ságajođiheaddji álggahii čoahkkima dmu 10.20.</p>
<p xml:lang="nob">---------------</p>
<p xml:lang="nob"><em type="bold">S </em><em type="bold">ádi </em><em type="bold">2 § </em><em type="bold">ČOAHKKIMA </em><em type="bold">L </em><em type="bold">ÁGALAŠVUOĐA </em><em type="bold">JA </em><em type="bold">MEARRIDANVÁLDDI </em></p>
<p xml:lang="nob">28.2.06 <em type="bold">GÁVNNAHEAPMI </em></p>
<p><em type="bold">E </em><em type="bold">vttohus </em><em type="bold">: </em></p>
<p>Almmuhus čoahkkimis lea sáddejuvvon lahtuide ja várrelahtuide 26.1.2006 ja čoahkkinbovdehus-áššelistu mildosiiguin 16.2.2006.</p>
<p>Čoahkkin gávnnahuvvo lágalažžan ja mearridanválddálažžan.</p>
<p><em type="bold">Mearrádus: </em></p>
<p>Gávnnahuvvui. </p>
<p xml:lang="nob">--------------- </p>
<p xml:lang="nob"><em type="bold">S </em><em type="bold">ádi </em><em type="bold">3 § </em><em type="bold">BEAVDEGIRJJI </em><em type="bold">DÁRKKISTEADDJIID </em><em type="bold">JA </em><em type="bold">JIE </em><em type="bold">NAIDREHKENASTIID </em></p>
<p xml:lang="nob">28.2.06 <em type="bold">VÁLLJEN </em></p>
<p><em type="bold">E </em><em type="bold">vttohus </em><em type="bold">: </em></p>
<p>Válljejuvvojit guokte beavdegirjji dárkkisteaddji, geat doaibmaba dárbbu mielde maiddái jienaidrehkenastin.</p>
<p><em type="bold">Mearrádus: </em></p>
<p>Válljejuvvui Anne Nuorgam ja Oula Sara. </p>
<p>dárkk.</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>S ámedikki čoahkkin <em type="italic">28.2.2006 </em><em type="italic">3 (1 </em><em type="italic">9 </em><em type="italic">) </em></p>
<p xml:lang="nob"><em type="bold">S </em><em type="bold">ádi </em><em type="bold">4 § </em><em type="bold">ČOAHKKINÁŠŠIID </em><em type="bold">GIEĐAHALLANORTNEGA </em></p>
<p xml:lang="nob">28.2.06 <em type="bold">DOHKKEHEAPMI </em></p>
<p><em type="bold">E </em><em type="bold">vttohus </em><em type="bold">: </em></p>
<p>Dohkkehuvvo áššiid čuovvovaš gieđahallanortnet:</p>
<p>5 § Sámedikki muitalus stáhtaráđđái jagis 2005</p>
<p>6 § Sámiid bistevaš ovdáneami prográmma ođasmahttin</p>
<p>7 § Sámedikki bargoortnega ođasmahttin</p>
<p>8 § Sámiid doaibmanprográmma Suoma EU-ságajođihanáigodaga čakčat 2006</p>
<p>9 § Sámedikki bušeahtta jahkái 2006</p>
<p>10 § Válgalávdegotti válljen jagi 2007 sámediggeválggaid lágideami várás</p>
<p>11 § Eará ovdan boahtti áššit</p>
<p>13 § Almmuhusáššit</p>
<p>13 § Čoahkkima loahpaheapmi</p>
<p><em type="bold">Mearrádus: </em></p>
<p>Dohkkehuvvui.</p>
<p>dárkk.</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>Stivra 15.2.2006</p>
<p>S ámedikki čoahkkin <em type="italic">28.2.2006 </em><em type="italic">4 (1 </em><em type="italic">9 </em><em type="italic">) </em></p>
<p xml:lang="nob">St 5 § <em type="bold">S </em><em type="bold">ÁMEDIKKI </em><em type="bold">MUITALUS STÁHTARÁĐĐÁI </em><em type="bold">JAGIS 2005 </em></p>
<p xml:lang="nob">15.2.06 </p>
<p>Sámediggelága 7 §:a mielde Sámediggi ráhkada jahkásaččat stáhtaráđđái</p>
<p>ráđđehusa muitalusa ráhkadeami várás muitalusa das, mii dehalaš lea dáhpáhuvvan sápmelaččaid erenomážit guoski áššiid ovdáneamis.</p>
<p>Sámedikki bargoortnega 25 §:a 5 čuoggá mielde láhkačálli bargun lea ráhkadit Sámediggelága 7 §:a dárkkuhan muitalusa.</p>
<p><em type="bold">Láhkačálli evttohus: </em></p>
<p>Stivra dohkkeha mu válmmaštallan evttohusa sámediggelága 7 §:s dárkkuhuvvon muitalussan stáhtaráđđái jagis 2005, ja evttoha Sámedikki čoahkkimii.</p>
<p><em type="bold">Mearrádus: </em></p>
<p>Stivra dohkkehii divvumiiguin láhkačálli evttohusa mearrádussan.</p>
<p xml:lang="nob">--------------</p>
<p><em type="bold">S </em><em type="bold">ádi </em><em type="bold">5 § E </em><em type="bold">vttohus </em><em type="bold">: </em></p>
<p xml:lang="nob">28.2.06</p>
<p>Sámedikki čoahkkin mearrida stivrra evttohusa mielde <em type="bold">( </em><em type="bold">mielddus </em><em type="bold">1). </em></p>
<p><em type="bold">Mearrád </em><em type="bold">us: </em></p>
<p>Sámedikki čoahkkin dohkkehii divvumiiguin stivrra evttohusa mearrádussan <em type="bold">( </em><em type="bold">mielddus </em><em type="bold">2) </em>. </p>
<p>Merkejuvvui, ahte lahttu Erkki Lumisalmi bođii čoahkkimii (dmu 10.55) dán</p>
<p>paragráffa gieđahallama áigge ovdal mearrádusa bargama.</p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1/2006 </em></p>
<p xml:lang="nob">SAAMELAISKÄRÄJÄT</p>
<p>Stivra 15.11.2006</p>
<p>Stivra 24.1.2006</p>
<p>Stivra 15.2.2006</p>
<p>S ámedikki čoahkkin <em type="italic">28.2.2006 </em><em type="italic">5 </em><em type="italic">( </em><em type="italic">1 </em><em type="italic">9 </em><em type="italic">) </em></p>
<p xml:lang="nob"><em type="bold">S </em><em type="bold">t </em><em type="bold">12 § </em><em type="bold">S </em><em type="bold">ÁMIID </em><em type="bold">BIS </em><em type="bold">TEVAŠ </em><em type="bold">OVDÁNEAMI </em><em type="bold">PROGRÁMMA </em></p>
<p xml:lang="nob"><em type="bold">15.11.05 </em><em type="bold">BEAIVÁDEAPMI </em></p>
<p>Sámediggi dohkkehii čoahkkimis 28.3.1998 <em type="italic">Sámiid bistevaš ovdáneami prográmma </em>, mii lei válmmaštallon ovttasbarggus birasministeriijain. </p>
<p>Bistevaš ovdáneapmi lea dál Suoma vuolggasadjin ee stáhtaeatnama ja servodatplánema guoskevaš láhkaásaheamis. Álbmotlaš dásis bistevaš ovdáneami doaimma meroštallá ráđđehusa j. 1998 ráhkadan <em type="italic">Ráđđehusa </em><em type="italic">bistevaš ovdáneami prográmma </em>, mainna geahččaluvvo ekologalaš gieldilvuhtii ja daid ovddideaddji ekonomalaš, sosiálalaš ja kultuvrralaš eavttuid ráhkadeapmái. </p>
<p>Prográmma ollašuvvan árvvoštallui jagiin 2000 - 2002 proseassas, mas ledje fárus máŋggat iežaset bistevaš ovdáneami prográmmaid ráhkadan čanasjoavkkut. Árvvoštallanproseassa boađusin almmustahttui <em type="italic">Bistevaš </em><em type="italic">ovdáneami álb </em><em type="italic">motlaš ollislašárvvoštallan </em>giđđat 2003. Bistevaš ovdáneami álbmotlaš árvvoštallamis leat ovdanbukton oainnut, mat áitet ja uhkidit sámekultuvrra bistevaš ovdáneami ja maiddái dat eavttut, mat nannejit sápmelaččaid vuoigatvuođaid ja vejolašvuođaid oassálastit eallinbirrasa ovdáneami ja sápmelaččaid sajádaga guoski mearrádusdahkamii. </p>
<p>Juovlamánus 2004 <em type="italic">Suoma bistevaš ovdáneami doaibmagoddi </em>šiehtai álggahit ođđa proseassa guoskkadin álbmotlaš bistevaš ovdáneami strategiija. Doaibmagoddi gávnnahii, ahte nu álbmotlaš go riikkaidgaskasašge doaibmanbirrasis leat dáhpáhuvvan máŋggat dehalaš nuppástusat, maidda Suopma galggašii reageret. Dán álbmotlaš bistevaš ovdáneami strategiijai, mii lea barggu vuolde, laktása maiddái Sámedikki čoahkkima 1998 dohkkehan <em type="italic">Sámiid bist </em><em type="italic">evaš ovdáneami prográmma </em>beaivádeapmi <em type="italic">. </em></p>
<p><em type="italic">Sámiid bistevaš ovdáneami prográmma </em>árvvoštallan- ja beaivádanbargu álggahuvvui Sámedikkiin ja birasministeriija ovddasteaddjiid oktasaščoahkkimiin golggotmánus 2001. Oktasaščoahkkimat birasministeriija ovddasteaddjiiguin leat dasto dollon jahkásaččat sierra guovlluin sámiid ruovttuguovllus, dain maŋimuš cuoŋománus 2005. Čoahkkimiid oktavuođas lea deaivvaduvvon maiddái Meahciráđđehusa ovddasteaddjiiguin. Sápmelaččaid bistevaš ovdáneami prošeavtta čállin doaimmai j. 2005 juridihka kandidáhta Siiri Jomppanen. Barggu boađusin lea válmmaštuvvan <em type="italic">Evttohus sámiid bistevaš ovdáneami prográmman 2005. </em></p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1/2006 </em></p>
<p xml:lang="nob">SAAMELAISKÄRÄJÄT</p>
<p>Stivra 15.11.2005</p>
<p>Stivra 24.1.2006</p>
<p>Stivra 15.2.2006</p>
<p>S ámedikki čoahkkin 2 8 . 2 .2006 6 ( 1 9 )</p>
<p>St 12 § joatkašuvvá…</p>
<p xml:lang="nob">15.11.05</p>
<p><em type="bold">Láhkačálli evttohus: </em></p>
<p>Stivra ságastallá sámiid bistevaš ovdáneami prográmma evttohusas ja addá vejolaš rávvagiid dan sisdoalus ja guhkkodagas loahpalaš evttohusa várás. </p>
<p><em type="bold">Mearrádus: </em></p>
<p>Stivra meannudii ja mearridii láhkačálli evttohusa mielde. Lassin stivra mearridii, ahte prográmmaevttohus sáddejuvvo buot Sámedikki lávdegottiide kommeanttaid várás, erenomážit prográmma indikáhtoriid oasil. Das maŋŋá prográmma válmmaštallan jotkojuvvo ulbmilin oažžut dan Sámedikki dievasčoahkkima gieđahallamii jagi 2006 álggobealde.</p>
<p xml:lang="nob">------------</p>
<p>St 8 § <em type="bold">Láhkačálli evttohus: </em></p>
<p xml:lang="nob">24.1.06</p>
<p>Stivrra ovddit čoahkkimis ovdan leamašan prográmmaevttohus lea stivrra mearrádusa mielde sáddejuvvon kommeanttaid várás Sámedikki lávdegottiide. Kommeantta leat dán rádjai addán sámi giellaráđđi <em type="bold">(mielddus </em><em type="bold">3 </em><em type="bold">), </em>skuvlen- ja oahppamateriálalávdegoddi <em type="bold">(mielddus </em><em type="bold">4 </em><em type="bold">) </em>ja sosiála- ja dearvvasvuođalávdegoddi <em type="bold">(mi </em><em type="bold">elddus </em><em type="bold">5 </em><em type="bold">). </em>Lean lávdegottiid kommeanttaid vuođul dievasmahttán prográmmaevttohusa ja evttohan, ahte stivra ságastallá das ja addá kommeanttaid evttohusa ain ovddideami várás. </p>
<p><em type="bold">Mearrádus: </em></p>
<p>Stivra merkii diehtun lávdegottiid kommeanttaid. Lassin stivra mearridii sáddet evttohusa kommeanttaid várás sámeservviide ja nuortalaččaid giličoahkkimii ja maiddái eará áššáigullevaš oassebeliide, man maŋŋá ealáhus- ja vuoigatvuohtalávdegoddi dárkkista ožžojuvvon kommeanttaid vuođul prográmmaevttohusa ja evttoha dan stivrii ja ain viidásabbot Sámedikki čoahkkimii.</p>
<p xml:lang="nob">-------------</p>
<p>dárkk.</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1/2006 </em></p>
<p xml:lang="nob">SAAMELAISKÄRÄJÄT</p>
<p>Stivra 15.2.2006 </p>
<p>Sámedikki čoahkkin <em type="italic">28.2.2006 </em><em type="italic">7 (1 </em><em type="italic">9 </em><em type="italic">) </em></p>
<p>St 13.2 § <em type="bold">Láhkačálli evttohus: </em></p>
<p xml:lang="nob">15.2.06</p>
<p>Stivrra 24.1.2006 dahkan mearrádusa maŋŋá Sauli Rouhinen almmuhii, ahte riikkadási bistevaš ovdáneami prográmma gieđahallo vel guovtte čoahkkimis ja dain vuosttas 15.3.2006 čoahkkin lea prográmma sisdoalu dáfus mearkkašahtti. Rouhinen vástida Suoma bistevaš ovdáneami prográmma válmmaštallamis birasministeriijas. Juos sámiid bistevaš ovdáneami prográmma áššiid lea oaivil oažžut riikkadási bistevaš ovdáneami prográmmai, de dat galgá dáhpáhuvvat riikkadási bistevaš ovdáneami čoahkkimis 15.3.2006., dassážii sámiid bistevaš ovdáneami prográmma galggašii leat dohkkehuvvon.</p>
<p>Lassin riikkabeivviid muitalusjagi dohkkehuvvon stáhta bušehttii j. 2006 (1093/2005) gullá vuoigatvuohtaministeriija hálddahussuorgái fidnu ráđđehusa evttohussan, mii guoská sámiid eatnamii, čáhcái ja árbevirolaš ealáhusaide gullevaš rivttiid ordnema láhkaásaheapmin sámiid ruovttuguovllus. Eana- ja meahccedoalloministtar Juha Korkeaoja Anára - galledeami maŋŋá ášši guoski láhkaválmmaštallanbargu sáhttá álgit lagašáiggiid. Máinnašuvvon láhkaválmmaštallamis guovddáš sajis lea sámiid bistevaš ovdáneami prográmma.</p>
<p>Dili rievddadettiin ovdalis muitaluvvon vugiin stivrra 24.1.2006 dahkan mearrádusa maŋŋá evttohan, ahte:</p>
<list><p type="listitem">stivra oahpásmuvvá Maria Sofia Aikio sámiid bistevaš</p>
</list><p>ovdáneami prográmmaevttohussii dahkan nuppástusevttohussii ja</p>
<p>2) stivra dohkkeha sámiid bistevaš ovdáneami prográmma guoski evttohusa Sámedikki čoahkkima gieđahallama várás.</p>
<p><em type="bold">Mearrádus: </em></p>
<p>Stivra dohkkehii láhkačálli divodan prográmma ja evttoha dan Sámedikki čoahkkimii.</p>
<p xml:lang="nob">-------------</p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1/2006 </em></p>
<p xml:lang="nob"><em type="italic">SAAMELAISKÄRÄJÄT8 </em><em type="italic">8 </em><em type="italic">(1 </em><em type="italic">9 </em><em type="italic">) </em></p>
<p><em type="bold">S </em><em type="bold">ádi 6 </em><em type="bold">§ E </em><em type="bold">vttohus </em><em type="bold">: </em></p>
<p xml:lang="nob">28.2.06</p>
<p>Sámedikki čoahkkin mearrida stivrra evttohusa mielde <em type="bold">( </em><em type="bold">mielddus </em><em type="bold">6 </em><em type="bold">). </em></p>
<p><em type="bold">Mearrádus: </em></p>
<p>Sámedikki čoahkkin dohkkehii divvumiiguin stivrra evttohusa mearrádussan <em type="bold">( </em><em type="bold">mielddus </em><em type="bold">7). </em></p>
<p>Merkejuvvui, ahte lahttu Pekka Pekkala vulggii eret čoahkkimis (dmu 11.45)</p>
<p>dán paragráffa gieđahallama áigge ovdal mearrádusa bargama.</p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>Stivra 15.2.2006</p>
<p>S ámedikki čoahkkin <em type="italic">28.2.2006 </em><em type="italic">9 (1 </em><em type="italic">9 </em><em type="italic">) </em></p>
<p xml:lang="nob">St 6 § <em type="bold">SÁMEDIKKI BARGOORTNEGA OĐASMAHTTIN </em></p>
<p xml:lang="nob">15.2.06</p>
<p>Sámedikki bargoortnega ođasmahttima lea válmmaštallan Sámedikki hálddahus jo muhtin áigge. Stivra dohkkehii čoahkkimis 7.6.2005 Sámedikki čoahkkima gieđahallama várás evttohusa bargoortnega ođasmahttimis. Sámedikki dievasčoahkkin gieđahalai 22.6.2005 stivrra evttohusa ja mearridii máhcahit ášši stivrii ođđasit válmmaštallama várás.</p>
<p>Gč. ášši gieđahallanmuttuid birra dárkilabbot Sámedikki 22.6.2005 čoahkkima beavdegirjjis.</p>
<p>Sámedikki hálddahushoavda lea Sámedikki ovdalis máinnašuvvon čoahkkima ságastallamiid vuođul dárkkistan evttohusa bargoortnega ođasmahttimis.</p>
<p><em type="bold">Hálddahushoavdda evttohus: </em></p>
<p>Stivra dohkkeha mu dárkkistan evttohusa Sámedikki bargoortnega ođasmahttima várás, ja evttoha Sámedikki čoahkkimii. </p>
<p><em type="bold">Mearrádus: </em></p>
<p>Stivra mearridii hálddahushoavdda evttohusa mielde. </p>
<p xml:lang="nob">-------------</p>
<p><em type="bold">Sádi 7 </em><em type="bold">§ E </em><em type="bold">vttohus </em><em type="bold">: </em></p>
<p xml:lang="nob">28.2.06</p>
<p>Sámedikki čoahkkin mearrida stivrra evttohusa mielde <em type="bold">(mielddus </em><em type="bold">8 </em><em type="bold">). </em></p>
<p><em type="bold">Mearrádus: </em></p>
<p>Sámedikki čoahkkin ságastalai vuos oppalaččat stivrra bargoortnega ođasmahttinevttohusas. Das maŋŋá álggahuvvui bargoortnega dárkilut</p>
<p>gieđahallan. Gieđahallama áigge Ristenrauna Magga evttohii, ahte</p>
<p>lávdegottiid lahttomearri lasihuvvo viđas čiežai.</p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>Stivra 15.2.2006</p>
<p>S ámedikki čoahkkin <em type="italic">28.2.2006 </em><em type="italic">10 (1 </em><em type="italic">9 </em><em type="italic">) </em></p>
<p>Sádi 7 § joatkašuvvá…</p>
<p>28.2.06 Evttohusa guottihii Väinö Seurujärvi. Ságajođiheaddji evttohusa mielde</p>
<p>mearriduvvui, ahte jienastanvuohkin válljejuvvo namačuorvunjienasteapmi, nu ahte stivrra evttohusa guottiheaddjit jienastit <span type="quote">”jaa”</span> ja Magga evttohusa jienastit <span type="quote">”ei”. Jienastuvvui, mas ”jaa”</span> - evttohus oaččui čieža (7) ja ”ei” - evttohus gávcci (8) jiena (čuovusin</p>
<p>jienastanlogahallan, <em type="bold">mielddus </em><em type="bold">9). </em>Jienasteami boađusin ságajođiheaddji gávnnahii, ahte Ristenrauna Magga evttohus lea boahtán mearrádussan, man mielde Sámedikki lávdegottiin lea ságajođiheaddji ja várreságajođiheaddji ja lassin vihtta eará lahtu ja iešguđesge persovnnalaš várrelahttu. </p>
<p>Lassin Sámedikki čoahkkin mearridii lahttu Nilla Tapiola evttohusa mielde, ahte skuvlenčálli bargguin eretváldojit dieđiheaddji barggut ja ahte hálddahushoavda mearrida dieđiheami ordnemis čállingottis. Dáid áššiid guoski nuppástusat bargojit bargoortnega 23 §:i ja 39 §:i.</p>
<p>Loahpas ságajođiheaddji gávnnahii, ahte Sámedikki čoahkkin lea dohkkehan stivrra evttohusa bargoortnega ođasmahttimis ovdalis máinnašuvvon nuppástusaiguin <em type="bold">( </em><em type="bold">mielddus </em><em type="bold">10) </em>ja ahte ođasmahtton bargoortnet boahtá fápmui 1.4.2006 rájes. </p>
<p>Merkejuvvui, ahte lahttu Matti Morottaja bođii čoahkkimii (dmu 13.05) dán paragráffa gieđahallama áigge ovdal mearrádusa bargama, lahttu Jouni Ilmari Jomppanen vulggii eret čoahkkimis (dmu 14.35) dán paragráffa áigge ovdal mearrádusa bargama ja ahte lahttu Nilla Tapiola vulggii eret čoahkkimis (dmu 14.45) dán paragráffa mearrádusa bargama maŋŋá.</p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1/2006 </em></p>
<p xml:lang="nob">SAAMELAISKÄRÄJÄT</p>
<p>Stivra 15.2.2006</p>
<p>Sámedikki čoahkkin <em type="italic">28.2.2006 </em><em type="italic">11 </em><em type="italic">( </em><em type="italic">19 </em><em type="italic">) </em></p>
<p xml:lang="nob">St 9 § <em type="bold">SÁMIID DOAIBMANPROGRÁMMA SUOMA EU </em></p>
<p xml:lang="nob">15.2.06 <em type="bold">-SÁGAJOĐIHANÁIGODAGA ČAKČAT 2006 </em></p>
<p>Eurohpa ráđi ságajođiheaddji bargu sirdašuvvá 1.7.2006 rájes Suoma ovddasvástádussan. Dát ságajođihanáigodat bistá ain jahkebeali hávil; dán dáhpáhusas jagi 2006 loahpa rádjai. Ságajođihanovddasvástádus lea vurrolagaid Eurohpa uniovnna lahttoriikkain ja dál das vástida Portugal geassemánu loahpa rádjai.</p>
<p>Ovddit geardde Suopma lei ságajođiheaddjiriika loahppajagi 1999. Dalle Sámediggi lei gárvvistan iežas doaibmaprográmma daid áššiin ja doaibmabijuin, maid lei ulbmil doallat ovdan ja ollašuhttit áigodaga áigge. Ulbmilin lea maid dál gárvvistit vástideaddji prográmma. </p>
<p>Sámi parlamentáralaš ráđi áššemeannudeaddji Kati Eriksen lea gárvvistan evttohusa máinnašuvvon prográmman, mii lea Sámedikki čállingottis oktasašbargun ain ovddiduvvon.</p>
<p><em type="bold">Hálddahushoavdda evttohus: </em></p>
<p>Kati Eriksen ovdanbuktá čállingottis gárvvásmuvvan evttohusa sámiid doaibmaprográmman Suoma EU-ságajođihanáigodaga várás. Dan maŋŋá stivra ságastallá ášši birra ja dohkkeha prográmmaevttohusa.</p>
<p><em type="bold">Mearrádus: </em></p>
<p>Stivra gulai má. áššemeannudeaddji Kati Eriksen čilgehusa doaibmanprográmmaevttohusas, man son lea gárvvistan.</p>
<p>Ságastallama maŋŋá stivra dohkkehii doaibmanprográmma ja</p>
<p>attii lassin fápmudusa ságajođiheaddjái ja čállingoddái divodit</p>
<p>prográmma loahpalaš hápmái evttoheami várás Sámedikki čoahkkimii.</p>
<p xml:lang="nob">-------------</p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>S ámedikki čoahkkin <em type="italic">28.2.2006 </em><em type="italic">12 </em><em type="italic">( </em><em type="italic">1 </em><em type="italic">9 </em><em type="italic">) </em></p>
<p><em type="bold">Sádi 8 </em><em type="bold">§ </em><em type="bold">E </em><em type="bold">vttohus </em><em type="bold">: </em></p>
<p xml:lang="nob">28.2.06</p>
<p>Sámedikki čoahkkin mearrida stivrra evttohusa mielde <em type="bold">(mielddus </em><em type="bold">11 </em><em type="bold">). </em></p>
<p><em type="bold">Mearrádus: </em></p>
<p>Sámedikki čoahkkin dohkkehii divvumiiguin stivrra evttohusa mearrádussan <em type="bold">(mielddus 12). </em></p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>Stivra 15.2.2006</p>
<p>S ámedikki čoahkkin <em type="italic">28.2.2006 </em><em type="italic">1 </em><em type="italic">3 </em><em type="italic">(1 </em><em type="italic">9 </em><em type="italic">) </em></p>
<p xml:lang="nob">St 7 § <em type="bold">SÁMEDIKKI BUŠEAHTTA JAHKÁI 2006 </em></p>
<p xml:lang="nob">15.2.06</p>
<p>Stáhta jagi 2006 bušeahtas momeanttas 25.01.51 lea várrejuvvon 1.300.000 euro doarjagiidda, mat leat dárkkuhuvvon sámiid kulturiešráđđáma bajásdoallamii. Mearreruhta lea 20.000 euro stuorát go j. 2005.</p>
<p>Vuoigatvuohtaministeriija lea mearrádusain 2.1.2006 várren máinnašuvvon mearreruđas oktiibuot 1.170.000 euro sámediggelága 2 §:s dárkkuhuvvon bargguid ja sámegiela gáhttema guoski davviriikkalaš ovttasbarggu várás. Dán mearreruđas ministeriija lea várren eanemustá 84.094 euro sámegiela gáhttema guoski davviriikkalaš ovttasbarggu várás.</p>
<p>Vuoigatvuohtaministeriija lea lassin mearrádusain 23.1.2006 čujuhan jagi 2005 muhtin mearreruđas geavatkeahttá báhcán ruđa, nuppiid sániiguin sullii 767,00 euro, badjelmearálaš doarjjan Sámediggái geavaheami várás j. 2006 áigge dan almmolaš doaimma várás. Lassin vuoigatvuohtaministeriija lea mearrádusain 24.1.2006 čujuhan Sámedikki ohcamuša vuođul riekteortnega dovddusin dahkama ja ovddideami guoski doaimma doarjumii várrejuvvon mearreruđas 30.000 euro Sámediggái geavaheami dihte j. 2006 áigge sámiid kulturiešráđđema ovddideami guoski čielggadusa bargamii.</p>
<p>Sámedikki bušeahttaevttohussii lea váldon Lappi universitehta bokte mieđihuvvon 43.500 euro doarjja Davvi-Suoma sosiálasuorggi máhttinguovddáža sámeossodaga doaibmamii.</p>
<p>Sámedikkis lea dán jagi geavahusas sullii 1.290.000 euro fásta doaimmaid bajásdoallamii, mas leat mielde máinnašuvvon stáhtadoarjagat, ovddit jagis sirdásan stáhtaruđa oassi (sullii 20.000 euro) ja maiddái sámegiela doaimmahaga mávssuvuloš jorgalandoaimma boađut ja eará boađut - árvvu mielde sullii 25.000 euro.</p>
<p>Sámedikki bargoortnega 24 §:a 8 čuoggá mielde hálddahushoavdda bargun lea ráhkadit evttohusa Sámedikki bušeahttan, man dohkkeha Sámedikki čoahkkin (5 §:a 8 čuokkis).</p>
<p><em type="italic">Áššái gullevaš áššebáhpárat, mat leat oaidninláhkai čoahkkinbáikkis: </em></p>
<p>- Vuoigatvuohtaministeriija mearrádusat</p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>Stivra 15.2.2006</p>
<p>S ámedikki čoahkkin <em type="italic">28.2.2006 </em><em type="italic">1 </em><em type="italic">4 </em><em type="italic">(1 </em><em type="italic">9 </em><em type="italic">) </em></p>
<p>St 7 § joatkašuvvá…</p>
<p xml:lang="nob">15.2.06</p>
<p><em type="bold">H </em><em type="bold">álddahushoavdda </em><em type="bold">e </em><em type="bold">vttohus </em><em type="bold">: </em></p>
<p>Stivra dohkkeha mu válmmaštallan evttohusa Sámedikki bušeahttan jahkái 2006 ja evttoha Sámedikki čoahkkimii.</p>
<p><em type="bold">Mearrádus: </em></p>
<p>Stivra dohkkehii divvumiiguin hálddahushoavdda evttohusa mearrádussan.</p>
<p xml:lang="nob">-------------</p>
<p><em type="bold">Sádi 9 </em><em type="bold">§ </em><em type="bold">E </em><em type="bold">vttohus </em><em type="bold">: </em></p>
<p xml:lang="nob">28.2.06</p>
<p>Sámedikki čoahkkin mearrida stivrra evttohusa mielde.</p>
<p><em type="bold">Mearrádus: </em></p>
<p>Sámedikki čoahkkin mearridii stivrra evttohusa mielde <em type="bold">(mielddus 13). </em></p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>Stivra 15.2.2006</p>
<p>S ámedikki čoahkkin <em type="italic">28.2.2006 </em><em type="italic">1 </em><em type="italic">5 </em><em type="italic">( </em><em type="italic">19 </em><em type="italic">) </em></p>
<p xml:lang="nob">St 12 § <em type="bold">VÁLGALÁVDEGOTTI VÁLLJEN JAGI 2007 SÁMEDIGGEVÁLGGAID </em></p>
<p xml:lang="nob">15.2.06 <em type="bold">LÁGIDEAMI VÁRÁS </em></p>
<p>Sámedikki čuovvovaš válggat doaimmahuvvojit čakčat 2007. Dáid válggain válljejuvvo ođđa Sámediggi válgabadjái 2008-2011.</p>
<p>Sámediggelága (974/995) 14 §:a mielde Sámediggi ásaha válggaid várás válgalávdegotti, man bargun lea diggelága 20.1 §:a mielde lágidit válggaid diggelága ja válganjuolggadusa mielde.</p>
<p>Diggelága 20.3 §:a mielde válgalávdegoddái gullet ságajođiheaddji ja njeallje eará lahtu, main guđeges lea persovnnalaš várrelahttu. Lávdegottis galgá leat lahttu ja várrelahttu guđege sámiid ruovttuguovllu gielddas. Lávdegoddi vállje joavkkustis várreságajođiheaddji.</p>
<p>Lávdegotti válljedettiin galgá váldit vuhtii maid dan, mii nissoniid ja albmáid gaskasaš dásseárvvu birra addojuvvon lágas (609/86) lea mearriduvvon nissoniid ja albmáid ovddastusas sierra doaibmaorgánain.</p>
<p>Válggaid teknihkalaš válmmaštallama galggašii álggahit maŋimustá dán jagi geassemánus. Dán barggu várás galgá váldit ollesáigásaš čálli, man nammadeapmi gullá diggelága 20.4 §:a mielde válgalávdegoddái. Dasa lassin dárbbašuvvojit veahkkebargit.</p>
<p>Ovddit, jagis 2004 doaimmahuvvon válggaid lágideamis vástidan lávdegoddái gulle čuovvovaš olbmot:</p>
<p><em type="italic">Eanodat: </em>Nils-Henrik Valkeapää (ságajođiheaddji), várreolmmožin Hannu Magga </p>
<p><em type="italic">Anár: </em>Kari Torikka (várreságajođiheaddji), várreolmmožin Jaana Fofanoff sihke Elli Näkkäläjärvi, várreolmmožin Marja Näkkäläjärvi </p>
<p><em type="italic">Soađegilli: </em>Osmo Hirvasvuopio, várreolmmožin Inkermarja Hetta </p>
<p><em type="italic">Ohcejohka: </em>Vieno Länsman, várreolmmožin Aslak Järvensivu </p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/2006 </em></p>
<p xml:lang="nob">SAAMELAISKÄRÄJÄT</p>
<p>Stivra 15.2.2006</p>
<p>S ámedikki čoahkkin <em type="italic">28.2. </em><em type="italic">2006 </em><em type="italic">1 </em><em type="italic">6 </em><em type="italic">( </em><em type="italic">1 </em><em type="italic">9 </em><em type="italic">) </em></p>
<p>St 12 § joatkašuvvá...</p>
<p xml:lang="nob">15.2.06</p>
<p><em type="bold">Hálddahushoavdda evttohus: </em></p>
<p>Stivra evttoha Sámedikki čoahkkimii, ahte dat vállješii Sámedikki jagi 2007 válggaid válmmaštallama ja lágideami várás válgalávdegotti ja nammadivččii dasa</p>
<p>1) ságajođiheaddji ja sutnje persovnnalaš várrelahtu ja</p>
<p>2) njeallje eará lahtu persovnnalaš várrelahtuiguin</p>
<p>nu ahte váldá vuhtii dan, ahte válgalávdegottis galgá leat lahttu ja várrelahttu guđege sámeguovllu gielddas ja ahte lahtuid nammadettiin galgá čuovvut dásseárvolága njuolggadusaid nissoniid ja albmáid gaskasaš ovddastusas sierra doaibmaorgánain.</p>
<p><em type="bold">Mearrádus: </em></p>
<p xml:lang="nob">-------------</p>
<p><em type="bold">S </em><em type="bold">ádi 10 </em><em type="bold">§ E </em><em type="bold">vttohus </em><em type="bold">: </em></p>
<p xml:lang="nob">28.2.06 </p>
<p>Sámedikki čoahkkin mearrida stivrra evttohusa mielde <em type="bold">. </em></p>
<p><em type="bold">Mearrádus: </em></p>
<p>Sámedikki čoahkkin mearridii stivrra evttohusa mielde válljet</p>
<p>válgalávdegotti Sámedikki j. 2007 válggaid válmmaštallama ja</p>
<p>lágideami várás ja nammadii dasa čuovvovaš lahtuid ja várrelahtuid.</p>
<p>Nils - Henrik Valkeapää ságajođiheaddjin (Oula Jp Magga várrelahttun)</p>
<p>ja eará lahttun Kari Torikka (várrelahttun Jaana Fofanoff), Aino Paananen (várrelahttun Outi Kaukovalta), Päivi Magga (várrelahttun</p>
<p>Pentti Nikodemus) ja Aslak Järvensivu (várrelahttun Vieno Länsman).</p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>S ámedikki čoahkkin <em type="italic">28.2.2006 </em><em type="italic">1 </em><em type="italic">7 </em><em type="italic">(1 </em><em type="italic">9 </em><em type="italic">) </em></p>
<p xml:lang="nob"><em type="bold">S </em><em type="bold">ádi 11 </em><em type="bold">§ </em><em type="bold">EARÁ </em><em type="bold">OVDAN BOAHTTI ÁŠŠIT </em></p>
<p xml:lang="nob">28.2.06</p>
<p>Eará áššit eai lean.</p>
<p>dárkk. ./..</p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>S ámedikki čoahkkin <em type="italic">28.2.2006 18 (19 </em><em type="italic">) </em></p>
<p xml:lang="nob"><em type="bold">Sádi 12 § ALMMUHUSÁŠŠIT </em></p>
<p>Eai leat jorgaluvvon. </p>
<p xml:lang="nob">SÁMEDIGGI <em type="bold">BEAVDEGIRJI </em><em type="bold">1 </em><em type="bold">/200 </em><em type="bold">6 </em></p>
<p xml:lang="nob">SAAMELAISKÄRÄJÄT</p>
<p>S ámedikki čoahkkin <em type="italic">28.2.2006 19 (19 </em><em type="italic">) </em></p>
<p xml:lang="nob"><em type="bold">Sádi 13 § ČOAHKKIMA LOAHPAHEAPMI </em></p>
<p>Ságajođiheaddji loahpahii čoahkkima dmu 16.00. </p>
<p>Pekka Aikio Juha Guttorm</p>
<p>ságajođiheaddji beavdegirjjičálli</p>
<p>Letne dárkkistan dán beavdegirjji ja gávnnahan dan vástidit čoahkkima jođu.</p>
<p>Anáris 28.2.2006</p>
<p>Anne Nuorgam Oula Sara</p>
<p>beavdegirjji dárkkisteaddji beavdegirjji dárkkisteaddji</p>
</body></document>
