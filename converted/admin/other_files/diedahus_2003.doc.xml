<document xml:lang="sme" id="no_id"><header><title>S�MI GIELLAGUOVDD�A JAHKEDIE��HUS JAGI 2002 </title><genre code="admin"/><author><unknown/></author><wordcount>2969</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision$; </version></header>
<body>
<p>Gáivuona S ámi Giellaguovddáš - Jahkedieđáhus  2003</p>
<p type="title">Sámi Giellaguovddáža jahkedieđáhus 2003</p>
<p>Sámi Giellaguovddáš lea Gáivuona suohkana ossodat. Min stivrenjoavku lea doallan guokte čoahkkima ja gieđahallan 6 ášši.</p>
<p>Lahtut: Kristin Vatnelid Johansen, sátnejođiheaddji</p>
<p>Svein Pedersen, ovdagoddelahttu</p>
<p>Åge B. Pedersen, Olmmáivákki skuvlla rektor</p>
<p>Várrelahtut leat leamaš: Bjørn Inge Mo, Sissel Gamst ja Liv Rundberg.</p>
<p>Suohkanstivra válljii ođđa lahtuid stivrenjovkui čoahkkimisttis juovlamánus 2003.</p>
<p type="title">Geográfalaš doaibmaguovlu</p>
<p type="title">Gáivuona Sámi Giellaguovddáš galgá ovttas iežá giellaguovddážiiguin leat oahpahus- ja máhttoguovddáš mearrasámi guvlui. Gáivuona suohkan máksá min goluid, ja mis leat eanaš doaimmat Gáivuonas, muhto min gursaoasseváldit bohtet miehtá Davvi-Sámi. Muhto mii leat ožžon doarjaga Romssa fylkkasuohkanis maid mii erenoamážit geavahit viiddidit min doaibmaguovllu Gáivuona suohkana olgobeallái. Dainna doarjagiin leat oastán telekonferánsarusttegiid ja ruhtadan prošeaktavirggi.</p>
<p xml:lang="nob"><em type="bold">RUHTADEAPMI </em></p>
<p>Sámediggi juolludii 400.000 ru. Dát juolludeapmi ii leat lassánan jagi 1994 rájes, nu ahte dat lea baicce unnon dainna lágiin. Jagi 2003 Gáivuona suohkan attii 476.000 ru. Lassin mii oaččuimet rávesolbmuid oahpahusdoarjaga SOLs - 50.000 ru. Diniimet sullii 37.000,- ru., go leat jorgalan iežáide, vaikko dakkár bargguid mii dahkat nuvttá báikkálaš servviide. Romssa fylkkasuohkanis lea ovttasbargosoahpamuša Sámedikkiin, ja dan olis juolludii midjiide 200.000 ru.</p>
<p>Submi maid oažžut njuolgga Sámedikkis geahpeduvvo fas guovttegielalašvuođa ruđain mat juolluduvvojit Gáivuona suohkanii. Dan geažil mii fertet Gáivuona suohkana ruđaiguin ruhtadit doaimmaid iežá Dávvi-Romssa suohkaniin. Sámediggi cealká áššis 43/02: Sámedikki bušeahtta 2003, 6.4: "Giellaguovddážat, mat leat jo ásahuvvon, berrejit beassat viiddidit doaibmaguovlluid vai doaimmašedje guovlulaš giellaguovddážin." Jus dat galggaš ollašuvvat, de Sámediggi dan ferte váldit vuhtii juolludettiinis doarjaga giellaguovddážiidda.</p>
<p type="title" xml:lang="nob">BARGIT</p>
<p>Mis leat leamaš 2 olles virggi.  Dát leat bargan min ovddas:</p>
<p>Lene Antonsen, ossodatjođiheaddji</p>
<p>Rolf Olsen, giellamielbargi 3.12 radjái</p>
<p>Kjellaug Isaksen, prošeaktabargi 11.8 rájes</p>
<p>Hildur Larsen, gursaoahpaheaddji Návuonas</p>
<p>Sárá Márit Gaup, oahpaheaddji giellalávgogurssas 23.6-4.7</p>
<p>Sauli Guttorm, sadjásaš gursaoahpaheaddji</p>
<p>Sven Mannela, sadjásaš gursaoahpaheaddji</p>
<p>Báikkálaš giellaveahkit:</p>
<p xml:lang="nob">Harry Solhaug</p>
<p>Oliva Nilsen</p>
<p xml:lang="nob">Mary Mikalsen Trollvik</p>
<p xml:lang="nob">Inger Elen Bål</p>
<p>Karin M. Utsi</p>
<p xml:lang="nob">Johannes Oppervoll</p>
<p xml:lang="nob">Kasper Elvenes</p>
<p>Ressursaolbmot muđuid: Liv Rundberg (Gáivuona kulturskuvla), Marina Olsen ja Cecilie Grape</p>
<p type="title" xml:lang="nob">LANJAT JA RUSTTEGAT</p>
<p>Mii leat dán jagi oastán guokte ođđa dihtora danne go min dihtorat ledje boarrásat, dain lei unnán muitu, eaige lean USB-vejolašvuođat.</p>
<p>Ája ii álggahan viiddideami dán jagi, muhto dál sii leat mearridan álggahit oasseviiddideami jagi 2004. Mis lea kantuvra mas leat golbma bargosaji Ája-guovddážis. Kantuvrii eai čága golbma bargi. Mii dárbbašit golbma sierra kantuvrra, ja mii geahččalit gávdnat gaskabottasaš čovdosa dassážiigo Ája lea válmmas. Ain mii váillahit albma rádjolanja.</p>
<p>Muhtun Ája-bargit sámástit, ja dat mearkkaša ollu, vaikko sávaldat leage ahte gait bargit oahpašedje sámegiela dás. Lunddolaš sámegielalaš biras nannešii min oahpahusa. Mii oaivvildit ahte Ája oppalohkái berrešii šaddat Davvi-Romsii deaŧalaš sámegielalaš birasin, daidda siiddaide lassin main sámegiella sárdnojuvvo, vai lea báiki mas <span type="quote">“ođđa”</span> sámásteaddjit dovdet alddiineaset leat lunddolaš saji. Danne lea min ovttasbargosoahpamuš Ája-guovddážiin hui deaŧalaš.</p>
<p>Go mii lágidit geavatlaš oahpahusa, de mii láigohit lagaš birrasis lanjaid alcceseamet, omd. Duodjesearvvis. Mii leat geavahan maiddái sihke skuvlagievkkaniid ja Ája guovddáža gievkkana. Dat lea doaibman bures. Dannego mii deattuhit fálaldagaid lávdadeami, de eat leat oččodan alcceseamet sierra duodjebáji dahe iežá. Min vuođđojurdda lea ahte fálaldat galgá leahtit dan báikkis mas oahppit ásset ja mas min báikkálaš giellaveahkit leat oadjebasat.</p>
<p xml:lang="nob"><em type="bold">DOAIMMAT JAGI 2003 </em></p>
<p type="title">Sámegielgurssat rávesolbmuide ja 	suohkanbargiide</p>
<p>Mii leat lágidan dáid gurssaid:</p>
<list><p type="listitem">giellalávguma, 2 vahku, daidda geat máhttet ollu, muhto eai leat hárjánan sárdnut/eai máhte doarvái sániid. Lágideimmet 2 gurssa: 23.6-4.7 mas ledje 12 oasseváldi ja 15.9-26.9 mas ledje 7 oasseváldi. Čakčagursa lei erenoamážit heivehuvvon dearvvašvuođasuorggi bargiide. Oktii gait ledje 7 suohkanbargi mielde min giellalávgogurssain.</p>
<p type="listitem">8-vahkkosaš intensiivagurssaid Álgu (200 dii.) ja Joatkka (  200 dii.). Ohppiide lei láidestus joatkkaskuvlla C-giellaeksamenii, vai sis lea gelbbolašvuohta álgit lohkanbaji ohppui. Jagi 2003 lágideimmet ovtta Álgu- ja ovtta Joatkka-gurssa. Oktii gait 9 oasseváldi, čiežas ledje suohkanbargit.</p>
<p type="listitem">eahketgurssa ceahkki I Buvrovuonas. Gursa álggahuvvui golggotmánus 2002 ja loahpahuvvui guovvamánus 2003. Oahpaheaddji lea Hildur Larsen. Guđas čađahedje gurssa. Lene lei mielde ovtta gursaeahkeda. Nuppi eahketgurssas ledje 12 oasseváldi ja álggahuvvui 2003 čavčča. Gursa loahpahuvvo jagi 2004.</p>
<p type="listitem">eahketgurssat ceahki 1 ja 2 Ruollaluovtta skuvllas mannan giđa. Oktii gait 12 oasseváldi čađahedje gurssaid. Almmuheimmet ođđa gurssaid mannan čavčča, muhto ii lean doarvái beroštupmi bidjat daid johtui.</p>
<p type="listitem">Sámegiela lohkanbaji oahppu (10 č) ovttasráđis Sámi Oahppolávdegottiin. Romssa Universitehtas lei fágalaš ovddasvástadus. 25 oasseváldi ledje mielde álggus, muhto loahpas ledje dušše 8 eksamenkandidáhta, dasa lassin áigot goitge guovttis čađahit eksamena maŋŋil. Lágideimmet 13 vahkkoloahppačoahkkaneami, oassi sáddejuvvui telekonferánsarusttegiin Várdobáikái Evenáššái.</p>
<p type="listitem">Čállingursa Gáivuona dialeavtta vuođul 23-24.1.03.  Inger Marie Gaup Eira lei oahpaheaddji.</p>
<p type="listitem">Beaivegursa hárjehallat geavahit kasusiid riekta 19.6 lei liigefálaldat muhtun lohkanbajioahpu studeanttaide.</p>
<p type="listitem">DRO-bargiid sártnudanjoavku juohke vahku hárjehallat njálmmálaš sámegiela 2003 čavčča. Doaimmai 3-4 geardde.</p>
</list><p><em type="bold">Fálaldagat bearrašiidda ja nuoraide </em></p>
<list><p type="listitem">Sámi giellaleaira bearrašiidda ovttasráđis Moskavuona giellaprošeavttain galggai lágiduvvot 7.-9.6. Eai lean doarvái dieđiheamit nu ahte eat doallan dan.</p>
<p type="listitem">Ovttasráđis Várdobáikki giellaguovddážiin almmuheimmet 10-beaivásaš giellaleairra Gáivuonvákkis skuvlaluomu loahpageahčen. Lei ilá unnán beroštupmi, ja almmuheimmet dan nuppádis guovtteoasát leairan: 5 beaivvi Gáivuonas golggotmánus ja 5 beaivvi Skániin miessemánus. Ii lean doarvái beroštupmi, nu ahte eat lágidan dan. Mii leimmet ožžon ruhtadoarjaga sihke Sámedikkis, Romssa Fylkkasuohkanis ja departemeanttas, maid mii sáddiimet ruoktot.</p>
</list><p type="title">Fálaldagat 	vuođđoskuvlii ja mánáidgárddiide</p>
<p>Leat fállan gielladoaluid skuvllaid sámegiel ohppiide. Doaluid váldogiellan lea sámegiella. Mielde lea giellamielbargi, ja dábálaččat maiddái báikki olmmošge, gii máhttá sihke kultuvrra ja giela. Mii fállat maiddái gielalaš veahki lágidemiide, maid skuvllat ja mánáidgárddit ieža lágidit. Jagi 2003 mis leat leamaš dát doaimmat:</p>
<list><p type="listitem">Giellaveahkkin muhtin beivviid Goržži mánáidgárddi giellalávgumis mii bisttii 2 vahku guovvamánus.</p>
<p type="listitem">Vahkkosaččat sámegielboddu Trollstuas Goržži mánáidgárddis 2003 čavčča.</p>
<p type="listitem">Oahpaheimmet geavahit sámegiel lávlaga ja spealuid Biertavári Mánáidgárddi bargiidčoahkkimiin.</p>
<p type="listitem">3 dii. oahpahusa Olmmáiváikki sámi báikenamain Olmmáivákki skuvlla gaskadási ohppiide 5.2 - su. 30 oahppi.</p>
<p type="listitem">Olmmáivákki skuvlla sámegiel klássa lei 14.5 mielde lávustallame ovttas min gursalaččaiguin.</p>
<p type="listitem">Olmmáivákki nuoraidskuvlla sámegieloahppit ledje 23.5 mielde unna mátkkis sámi báikenamaid birra ovttas min gursalaččaiguin.</p>
<p type="listitem">Giellaguovddáš lei miessemánus mielde guovttebeaivvásaš mátkkis Málatvuopmái. Olmmáivákki skuvla lágidii mátkki gaskadási sámegielohppiide.</p>
<p type="listitem">Giellabeaivvit Ruollaluovtta skuvllas 8-9.12 gait skuvlla sámegiel ohppiide.</p>
<p type="listitem">Mii sáddiimet reivve gait Gáivuona skuvllaide 6.1 das makkár ođđa oahpponeavvut gávdnojit sámegieloahpahussii. Mii sáddiimet reivve 11.11 mas lei fálaldat geavahit min telekonferánsarusttegiid nuvttá. Sáddiimet reivve 11.11 mas fálaimet lágidit oktasaš čoahkkimiid sámegiel oahpaheddjiiguin. Ii leat vuos boahtán vástadusa skuvllain daidda maŋimuš breavaide.</p>
</list><p>Minisámegiel gurssat:</p>
<list><p type="listitem">3. klássa Elvebakken skuvllas Ivgomuotkkis 10-11.6. Oahppit ohppe veaháš sámegiela ja ledje mielde doaimmain Grenebuas, Ruovddážis ja Miessegietti mearrasámi dálus.</p>
</list><list><p type="listitem">5 diibmosaš minigursa gait Ákšovuona skuvlla ohppiide joavkkuid mielde, ođđajagimánus. Mii leat juo soahpan joatkaga jagi 2004.</p>
</list><p>Lassin mii leat fállan</p>
<list><p type="listitem">giellaguovddáža girjeráju ja oahpahusávdnasiid. Oahpaheaddjit leat luoikkahan dahe ožžon veahki ráhkadit spealuid jnv. oahpahussii. Mis leat originálat ja laminerenmášiidna.</p>
</list><list><p type="listitem">Mii leat álgán bidjat oahpponeavvuid internehttii viežžanládje sámegieloahpaheddjiide ja iežáide, http:www.kafjord.kommune.no ja www.ajasamisksenter.no</p>
</list><list><p type="listitem">fágalaš bagadeami - ee. bagadallama geavahit girjjiid ja iežá oahppaneavvuid. Iežá suohkaniid skuvllat ja mánáidgárddit váldet maid oktavuođa.</p>
</list><p>Iežá gurssat ja seminárat maid leat lágidan   </p>
<list><p type="listitem">Guovttebeaivásaš work-shop seminára oahpaheddjiide ja mánáidgárdebargiide oahppat ráhkadit ja geavahit kommunikatiivvalaš oahppaneavvuid oahpahusas. Su. 30 oasseváldi Ráissas, Loabagis, Gáivuonas, Ivgus 28.-29.8. Gursa lei ovttasbargu bajásšaddanetáhtain.</p>
<p type="listitem">Beaivegursa min rávesolbmuid oahpahanmetodihkas, Ráissa Joatkkaskuvlla oahpaheddjiide ja Romssa fylkkasuohkana giellakonsulentii.  6 oasseváldi. 30.9.</p>
<p type="listitem">Guovttediibmosaš oahpahus min oahpahanmetodihkas oahpaheddjiide geat ledje Divttasvuonas ja Jielliváris, telekonferánsarusttegiiguin. 12 oasseváldi. 17.11.</p>
<p type="listitem">Gursa suohkanbargiide govt meannudit báikenammaáššiid, ráđđeviesus, 2  x 3 dii, 11.3 ja 13.3.</p>
<p type="listitem">Seminára Gáivuonsámegielas 8.10. Inger Marie Gaup Eira doalai 4 dii logaldallamiid.</p>
<p type="listitem">Seminára <span type="quote">"Govt manná, Gáivuotna"</span> lágiduvvui ovttas suohkana sámi giella- ja kultuvrakonsuleanttain, 9.-10.10 Ája guovddážis.</p>
</list><p><em type="bold">Guossit </em></p>
<p>Mis leamaš ee. dát guossit:</p>
<list><p type="listitem">Oahppit Sámi Joatkkaskuvllas ja Boazodoalloskuvllas Guovdageainnus 16.5.</p>
<p type="listitem">Romssa Allaskuvllas 50 studeantta x  3, borgemánus/čakčamánus.   Lene ja Kjellaug logaldalaiga.</p>
<p type="listitem">Sámegiel studeanttat Romssa Universitehtas leat guktii leamaš mielde min gurssain, 7.-8.5 ja 27.-28.11. Sii ledje min gursalaččaiguin mielde gielladoaimmain.</p>
</list><p type="title">Iežá lágideamit</p>
<list><p type="listitem">Sámi Giellaguovddáš lei mielde lágideamen Sámi Álbmotbeaivvi Gáivuonas ovttas Riddu Riđđu Servviin, Gáivuona NSRin ja Ája Sámi Guovddážiin. Bohte badjel 100 guossi.</p>
<p type="listitem">Lágideimmet sámegiel kafeá 4 gearddi miessemánus/geassemánus. Viehka ollu guossit bohte.</p>
<p type="listitem">Mii lágideimmet Sámi Teáhtera čájalmasa <span type="quote">”Muitalus unna ádjáža birra”</span> 13.10 Ája guovddážis.</p>
</list><p><em type="bold">Oasselastin iežá sajiide </em></p>
<list><p type="listitem">Doalaimet čoahkkima Várdobáikki giellaguovddážiin vejolaš ovttasbarggu birra Evenáššis 11.2. Lene lei doppe.</p>
<p type="listitem">Rabas čoahkkin das galgetgo Evenášši ja Skánit searvat sámegiela hálddašanguvlui 11.2 Evenáššis. Lene lei doppe.</p>
<p type="listitem">Sámi oahpponeavvu Davviriikkalaš ressursan - konferánsa 25-27.3. Lágideaddjit: Norgga ja Suoma Sámedikkit ja Sámeskuvlastivra Ruoŧas.  Lene lei doppe čájáhusain.</p>
<p type="listitem">Romssa Fylkka sámekonferánsa Tromssas 15-16.5. Fáddá: Romsasuohkanat ja sámepolitihkka. Lene lei doppe.</p>
<p type="listitem">Bargoseminára Čávkosis 3-4.6 oahpponeavvoovddideamis mánáidgárddid ja skuvllaid 4-7 ahkásaččaide. Gáivuona suohkan lágidii dan. Lene lei doppe čájáhusain. Dán seminára olis lágiduvvui maŋŋil work-shopseminára, gč. Iežá gurssat ja seminárat-oasi.</p>
<p type="listitem">Gursa govt geavahit telekonferánsarusttegiid maid Avikom lágidii. 2 gurssa Á  ja guovddážis borgemánus.</p>
<p type="listitem">Báikkálaš oahpponeavvut ja IKT, Dálošvákkis 26.11. Gáivuona suohkan ja Sámi Allaskuvla ledje lágideaddjit. Kjellaug lei mielde.</p>
<p type="listitem">Giellagiella-semin ára  giellabargiide dollui Tromssas 12-13.6. Rolf lei mielde ja logaldalai gielladikšumis.</p>
<p type="listitem">Dulkongursa dearvvašvuođasuorggi bargiide, 4 beaivvi Tromssas golggotmánus ja skábmamánus. Lágideaddji lei Sámi Allaskuvla. Lene lei mielde guokte beaivvi.</p>
<p type="listitem">Dearvvašvuohta, biras ja sihkkarvuohta-gursa (HMS), 40 dii. skábmamánus. Gáivuona suohkan lágidii gurssa. Lene lei mielde.</p>
<p type="listitem">Oahppu geavahit reaidoprográmma bidjat oahpponeavvuid CD-romii/internehttii. Kirsten Porsanger Biig á-fitnogadas doalai gurssa midjiide 29.-30.10.2003.</p>
<p type="listitem">Lene lei mielde oasi Gáivuona suohkana semináras DRO-bargiide 11. ja 13.11.</p>
</list><list><p type="listitem">Čoahkkin Loabaga suohkaniin das ahte livččii go vejolaš sin barggiide searvat min sámegielaoahpahussii telekonferánsarusttegiid bokte. Ii lean vejolaš Loabaga suohkanii searvat oahpahussii jagi 2003, muhto mii hálidit geahččat vejolašvuođaid 2004.</p>
</list><p><em type="bold">Iežá giellabarggut </em></p>
<list><p type="listitem">Mii leat ráhkadan ođđa oahpponeavvuid maid leat vuosihan ja addán oahpaheddjiide ja mánáidgárdebargiide, ee. min metodihkkagurssaid oktavuođas. Sámediggi lea oastán guovtte spealu vuoigatvuođaid ja bidjan daid webii: oahpponeahtta.no</p>
<p type="listitem">Jorgaleapmi, erenoamážit Gáivuona suohkana web-siidduide.</p>
</list><list><p type="listitem">Mii leat jorgalan Lagašbirasguovddáža bláđi, ja maid servviide, ee. Riddu Riđu ovddas. Dasa lassin leat jorgalan Romssa fylkkasuohkana ja Ráissa joatkkaskuvlla ovddas.</p>
<p type="listitem">Mii leat lohkan korrektuvrra sátnegirjjis mainna Skániid Girjie lea bargame.</p>
</list><list><p type="listitem">Mii leat álggahan barggu heivehit min gursamateriálaid CD-romii/internehttii. Kjellaug lea ee. sárgume ja govvideamen. Mii joatkit dainna bargguin jagi 2004 seammás go geahččalit ruhtadit teknihkalaš buvttadeami. (Eat áiggo dattetge geahččalit dán dahkat oktasaš prošeaktan riikarájiid rastá.)</p>
<p type="listitem">Mii leat álggahan barggu deaddilit gihppaga Miessegietti mearrasámi dálu birra nuppádis. Mii leat dál buorideamen gihppaga giela.</p>
<p type="listitem">Ovttasbargosoahpamuš Ája guovddážiin sámi giela birra mii geatnegahttá Ája guovddáža profileret sámegiela siskkáldasat ja olgguldasat, ja giellaguovddáža fas jorgalit ja searvat Giellaboddui - sámi sárdnunjovkui.</p>
<p type="listitem">Mii leat ráhkadan T-báiddi mii válbmana ođđajagimánus: Giella eallá - sártno muinna!</p>
</list><p><em type="bold">Darfegoađi ceggen </em></p>
<p>Mii leat ovttasráđis Riddu Riđđu Servviin, Gáivuona NSRin, Goržži mánáidgárddiin, Olmmáivákki skuvllain ja Ája guovddážiin ceggen bealljegoađi, su. 25 m 2 . Mii geavahit goađi giellagurssaide, iežá oahpahussii ja iežá gussiide.</p>
<p><em type="bold">Prošeakta: Čoaggit materiálaid Gáivuon-sámegielas </em></p>
<p>Suohkan oaččui 190.000 ru dán prošektii Sámedikkis. Mii oaččuimet reivve ruđaid birra geassemánus, ja lei dalle maŋŋit álggahit barggu ovdal geasseluomu. Mii leat ožžon prošeaktaáigodaga guhkiduvvon 2004 lohppii ja áigut bálkáhit vehkiid dán bargui.</p>
<p><em type="bold">Girjerádjoprošeakta </em></p>
<p>Sámi Giellaguovddáš lea 2001 rájes ovttas Gáivuona girjerájuin, Olmmáivákki skuvllain, Ája sámi guovddážiin ja Riddu Riđđu Servviin leamaš mielde huksemin girjeráju/mediatehka diehke Olmmáivággái. Giellaguovddáš ávkašuvvá maiddái mediatehka dihtorrusttegiiguin. Prošeaktaáigodat bistá 3 jagi - 2004 giđa rádjái.</p>
<p xml:lang="nob"><em type="bold">Telekonfánsarusttegat </em></p>
<p>Mii oaččuimet ruhtadoarjaga oastit telekonferánsarusttegiid Sámedikkis ja Romssa Fylkkasuohkanis. Válddiimet rusttegiid adnui borgemánus. Dát buoridit min vejolašvuođa oahpahit sihke sámegiela ja metodihkka stuorit geográfalaš guvlui, ja mii sáhttit maiddái váldit vuostá oahpahusa iežá báikkiin.</p>
<p><em type="bold">Min dávvirat ja čoakkáldat: </em></p>
<list><p type="listitem">Girjjit maid olbmot sáhttet luoikkahit dahe geahčadit.</p>
<p type="listitem">Girjjážat, gihppagat jna. main leat sámi fáttát mat heivejit oahpaheddjiide duogášdiehtun.</p>
<p type="listitem">Spealut ja oahpahanávdnasat. Mii válmmaštit dađistaga ođđa dakkáriid. Mii ráhkadit kommunikatiiva oahpahanávdnasiid gurssaide maid ieža lágidit. Daid mii mielas diktit iežáid máŋget. Mii maid gurset olbmuid das govt daid sáhttet geavahit, mađe mielde lea dárbu.</p>
<p type="listitem">Sámegiela terminologiija: Gáivutnii gullevaš sánit, vuotnabivdu, lottit, duodji ee.</p>
<p type="listitem">Sullii 2 500 gáivuotnalaš báikenama.</p>
<p type="listitem">Dávvirat muđui: Ođđa-áigásaš ja árbevirolaš lávut, bohccoduoljit, ruitu, govddodanliivvat ee. Skuvllat, mánáidgárddit ja iežát luoikkahit daid erenoamážit sámi giella- ja kultuvradoaluid oktavuođas.</p>
</list><p type="title" xml:lang="nob">OVTTASBARGU IEŽÁ ÁSAHUSAIGUIN</p>
<p><em type="bold">Ája s </em> <em type="bold">ámi guovddáš </em></p>
<p>Midjiide lea deaŧalaš ja riggodahkan gullat Ája sámi guovddáža birrasii, dasgo dás leat iežáge sámegielalaš olbmot geaiguin mii sáhttit geavadis bargat ovttas. Ája Sámi Guovddáža ulbmiliidda gullá ee. buoridit bargiid sámegielalaš máhtu, ja dan lea vejolaš dahkat veahkkálagaid omd. Sámi Giellaguovddážiin. Ája-gievkkan lea deaŧalaš midjiide go mii lágidit čoahkkimiid ja semináraid, ja duoid nuppiid ásahusaid bargit, geat leat seamma viesus go mii.</p>
<p type="title">Sámi Oahppolávdegoddi</p>
<p>SOL lea min gurssaide mielderuhtadeaddji. Mis lea buorre ovttasbargu singuin, ja midjiide lea deaŧalaš geavahit oahppolávdegotti – dasgo dainna lágiin mii gullat stuoribuš sámi ovttadahkii.</p>
<p type="title">Romssa universitehta</p>
<p>Romssa universitehta lea min ovttasbarganguoibmi go mii lágidit sámegiela lohkanbaji oahpu, ja mii dáhttut hukset dan ovttasbarggu ain eambbo. Dat ruđalaččat álkkásmahttá gáivuotnalaččaid ja davviromsalaččaid searvama sámegiela lohkanbaji ohppui.</p>
<p><em type="bold">Riddu Riđđu Searvi </em></p>
<p>lágidii musihkka-festivála geasset jagi 2003, ja dan festivála válmmašteapmái searvvai Sámi Giellaguovddáš, go jorgaleimmet gihppagiid, prográmma ja pláhkáhiid.</p>
<p type="title">Olmmáivákki Duodjesearvi</p>
<p>mainna mis lea buorre ovttasbargu. Sin bargit leat leamaš hirbmat veahkkái go mii leat dárbbašan sin gurssaide ja oahpahussii oassin. Mii leat maid diŋgon ja oastán sis viehka ollu girjjiid.</p>
<p type="title">Davvi-Romssa Musea, Gáivuona 	ossodat</p>
<p>lea deaŧalaš midjiide. Mii geavahit Miessegietti mearrasámi dálu gurssaideamet olis ja fálaldahkan skuvlavázziide.</p>
<p type="title">Iežá 	giellaguovddážat</p>
<p>Mis lea dávjá oktavuohta ja ovttasbargu Várdobáikki Sámi Giellaguovddážiin, Sámi giellaprošeavttain Moskavuonas ja čavčča 2003 rájes maiddái Deanu Sámi Giellaguovddážiin.</p>
<p xml:lang="nob"><em type="bold">DOAIBMAÁRVVOŠTALLAN </em><em type="bold">JA BOHTOSAT </em> </p>
<p>Mii leat ollašuhttán eanaš mihttomeriid doaibmaplánas. Muhtumin mii leat dahkan iežáládje go maid mii leimmet plánen - mii leat heivehallan dan mielde makkár lea leamaš beroštupmi. Omd. mii lágideimmet vel ovtta giellalávgogurssa čakčamánus enemoamážit dearvvašvuođasuorggi bargiide, muhto mii eat bidjan johtui plánenjuvvon eahketgurssaid Ráissas dannego Ráissa joatkkaskuvla hálidii dan dahkat. Gáivuonas ii lean doarvái beroštupmi eahketgurssaide 2003 čavčča, muhto mii leat lágidan sámegielat kafeá, vaikko ii lean doaibmaplánas mielde. Danne go máŋga oasseváldi ledje olggut Gáivuonas min Álgu-gurssas mannan čavčča, de mii doalaimet oasi oahpahusas ráđđeviesus Dálošvákkis. Dát lihkustuvai dan mađe bures, ahte mii leat plánen dahkat seammáládje jagi 2004.</p>
<p>Doaibmaplánas eat lean plánen fálaldagaid Gáivuona vuođđoskuvllaide, muhto sámegiel oahpaheaddjit leat dáhtton veahki omd. nannet njálmmálaš giellageavaheami skuvllas, nu ahte leat dattetge lágidan dakkár doaimmaid jagi 2003, muhto midjiide lea leamaš váttis gulahallat albmaládje skuvllaiguin. Mii oažžut unnán vástadusaid go sáddet fálaldagaid skuvllaide, ja oahpaheaddjit fas oaivvildit ahte mis lea hárve dilli go sii váldet oktavuođa minguin. Dannego min gurssat gáibidit olu návccaid, de mii fertet plánet dakkár doaimmaid áigodagaide go ii leat gursa. Seammás orru leamen váttis skuvllaide leahtit mielde dákkár plánemis. Mii sávvat ahte mii sáhttit gávdnat ovttasbargovuogi mii heive sihke skuvllaide ja giellaguovddážii. Čoavddus soaitá leahtit ahte mii leat aktiivvalaččat mielde skuvllaid plánenbeivviid ovdalgo oahpahus álgá juohke lohkabaji.</p>
<p>Mii hálidit čalmmustahttit nuoraid eanet go mii leat dahkan. Dađi bahábut ollugat heitet sámegielain nuoraidskuvllas. Go oahppit ožžot árvosániid ja loahppaeksamen lahkona, dalle muhtimat heitet sámegiela fágain, mii gáibida rahčamušaid ja maid oahppit sáhttet vásihit liigenoađđin iežá fágaid lassin. Seammás lea deaŧalaš ahte Gáivuona nuorat jotket sámegielain vai mii oažžut sámegiela oahpaheddjiid ja giellamielbargiid geain lea báikkálaš gullevašvuohta. Jus dát galgá lihkostuvvat, de lea várra dárbu boktit movtta ja idealismma sámegiel fágii dán kritihkalaš áigodagas. Dán ášši berrešeimmet geahčadit dárkileappot, ja ovttas skuvllain guorahallat maid mii sáhttit dahkat.</p>
<p>Gáivuona suohkan bijai virgái sámegielat mánáidgárdeassisteantta gii bargá vurrolaga Čieŋalluovtta, Dálošvákki ja Biertavári mánáidgárddiin. Dan dihte eat lean dahkan nu olu daid mánáidgárddiid ektui. Hui buorre lea ahte golbma bargi dain mánáidgárddiin leat leamaš mielde sámegiel gurssas dán jagi.</p>
<p>Giellaguovddáš lea maiddái dán jagi vuoruhan rávesolbmuid oahpahusa. Erenoamážit giellalávgungurssain geasset leat leamaš olu oasseváldit. Stuorra oassi ohppiin giellalávgogurssain ja sámegiela lohkanbajioahpus bohte Gáivuona olggobealde. Suohkanbargiid lohku lea lassánan sakka, ja mii leat maiddái lágidan unna gurssaid ja semináraid dihto suohkanbargijovkkuide. Dát han lea boađus dan barggus maid suohkana sámi giella- ja kultuvrakonsuleanta dahká.</p>
<p>Min gurssain deattuhit mánáidlávlagiid, giellaleaikkaid ja giellaspealuid. Dát doibmet bures oahpahusas, muhto gursalaččat sáhttet miad ieža geavahit daid mánáidgárddiin ja skuvllain. Dasa lassin sáhttá juohke okta gii oahppá sámi, addit giela viiddaseappot iežas mánáide dahe <span type="quote">"gránne"</span> mánáide.</p>
<p>Máŋggaid jagiid sámegielaoahpahusain mii leat ráhkadan oahpponeavvuid ja maiddái geahčaladdan oahpahanvugiid. Iežá suohkanat ja giellaguovddážat jerret dán máhtu, ja mii leat jagi 2003 bidjan návccaid doallat gurssaid sihke min metodihkas ja govt heivehit oahpponeavvuid sámegiel oahpahussii. Mii leat álgán bidjat oahppaneavvuid web -siidduide, nu ahte oahpaheaddjit ja iežát sáhttet viežžat daid nuvttá. Dát fálaldat lea leamaš bivnnut.</p>
<p>Sámi lohkanbajioahpus heite olu studeanttat gaskan. Jáhkkimis lea váldosivva ahte measta gait studeanttat ledje olles barggus dahe sii ledje studereme iežá fágaid maiddái. Min oahpahus lágiduvvui vahkkoloahpain. Mii berrešeimmet nuppi háve bidjat oahpahusa argabeivviide <span type="quote">"bágget"</span> studeanttaid váldit friddja barggus.</p>
<p>Mii geahčaleimmet vuot álggahit ovttasbarggu Sámi Oahpahusguovddážiin Anáris, ja mii leimmet plánen vuolgit dohko min gursalaččaiguin miessemánus, muhto geavatlaš váttisvuođaid dihte Anáris, de eat sáhttán dan dahkat. Muhto mii hálidit iskat ođđasit jagi 2004. Mii eat šaddan váldit oktavuođa Sámi åhpadusguovd ásjiin  Johkamohkis.</p>
<p>Giellaguovddáš lea jorgalan olu Gáivuona suohkanii ja iežáide, ja lea muđuid vástidan olu jearaldagaide mat leat boahtán olbmuin geat barget sámegielain. Mii jorgalit dađistaga suohkana web-siidduid sápmái, ja loahppajagi álggiimet maiddái jorgalit Ája-guovddáža siidduid sápmái. Suohkana web-siiddut leat bivnnuhat. Jagis 2003 gaskamearálaččat 400 olbmo geavaheadje siidduid juohke beaivvi. Mii jorgalit iežáide dalle go lea dilli, mii eat vuorut dan barggu go gávdnojit dat iežá jorgaleaddjit.</p>
<p>Ruhtadilli lea leamaš dohkálaš min doaibmadási ektui. Muhto mii atnit deaŧalažžan viiddidit min doaibmaguovllu. Gáivuona suohkanis ii leat joatkkaskuvla, ja min nuorat fertejit vuolgit iežá suohkaniidda juo 15-16 jahkásažžan. Olbmot fárrejit eanet dán áigge go ovdal. Orru manname dan gulvui ahte suohkaniidgaskasaš ovttasbargu lassána. Suohkaniid ovttastupmi lea áigeguovdilis fáddá. Dan lassin iežá Davvi-Romssa suohkaniid ássit vuosehit eanet beroštumi oahppat sámegiela. Mii leat jagi 2003 álgán doallat minisámegielgurssa ohppiide geat eai máhte maidege sámegiela vai sii ožžot buriid guottuid sápmái.</p>
<p>Telekonferánsarusttegat dahket vejolažžan addit sámegiel oahpahusa moatti suohkanis oktanaga. Mii oaččuimet rusttegiid veaháš maŋŋit dasa ahte geavahit dan ollislaččat min sámegielagurssaid ektui, muhto dan mii buorebut bargat jagi 2004. Muhto mii leat lágidan metodihkkagurssaid ja dahkan min oahpponeavvuid viežžanládje iežá suohkaniid oahpaheddjiide. Mii leat maiddái nannen ovttasbarggu Várdobáikki giellaguovddážiin ja Moskavuona giellaprošeavttain vaikko eat sáhttán čađahit plánejuvvon oktasašlágidemiid, go ii lean doarvái beroštupmi.</p>
<p>Mii eat berreše ráddjet doaimmaideamet Gáivuona suohkanii. Muhto Sámedikki ruhtadanortnegiin mii eat sáhte vuordit ahte Gáivuona suohkan galgá ruhtadit doaimmaid iežá suohkaniin. Ruhtadoarjja Romssa fylkkasuohkanis lea hui deaŧalaš beassat bidjat návccaid ollet viiddaseappot go Gáivuona suohkana.</p>
<p><span type="quote">"Govt manná, Gáivuotna"</span>-semináras golggotmánus bođii ovdan ahte giellaguovddáš lea leamaš ja lea ain deaŧalaš sámi giela ja kultuvrra ovddideames dáppe Gáivuonas. Erenoamážit bođii ovdan man deaŧalaš lea čadnat báikkálaš kultuvrra giellaoahpahussii. Mii leat maiddái álgán čoaggit báikkálaš sámi dialeavtta buorebut, vai diealeakta sáhttá vel eanet báidnit min oahpponeavvuid ja oahpahusa, muhto prošeavtta boađus šaddá maiddái veahkkin skuvllaide ja mánáidgárddiide.</p>
</body></document>
