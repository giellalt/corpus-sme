<document xml:lang="sme" id="no_id"><header><title>INNSKRIVING AV ELEVER TIL SKOLENE I K�FJORD KOMMUNE FOR SKOLE�RET 2004/05</title><genre code="admin"/><author><unknown/></author><wordcount>259</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision$; </version></header>
<body>
<p xml:lang="nob"><em type="bold">OHPPIID SISA </em><em type="bold">ČÁLIHEAPMI GÁIVUONA SUOHKANA SKUVLLAIDE SKUVLAJAGI 2004/05. </em> </p>
<p>Mánát geat leat riegádan jagi 1998 álget 1. klássii  <em type="bold">2004 </em> čavčča. Váhnemat/fuolaheaddjit fertejit dieđihit oahppi sin biire skuvlii ovdal  <em type="bold">njukčamánu 1.b. 2004. </em> Lea vejolaš máŋidit máná skuvlaálgima.  </p>
<p>Ođđa oahpahanlága mielde váhnemat/fuolaheaddjit sáhttet ohcat máná skuvlii, jus lea deavdán 5 jagi ovdal  <em type="bold">1.4.04. </em> Mánáid dieđihettiin skuvlii fertejit fuolaheaddjit maid válljet giellamolsaeavttu; dáru, sámi dahe suoma.  </p>
<p><em type="bold">Váldde oktavuođa skuvllain oažžut eanet dieđuid dahje sisačáliheapmái. </em></p>
<p type="title" xml:lang="nob">MÁNÁIDGÁRDESISAVÁLDIN MÁNÁIDGÁRDEJAHKÁI 2004/05.</p>
<p>Daid beivviid dieđihuvvo mánáid sisaváldin rabas sajiide mánáidgárdejagi 2004/2005 rájes. Mánáidgárddit fallet sihke olles ja oasseáiggesajiid  (40, 50, 60, 80 %). Njuolggadusaid mielde galget mánáidgárddit gaskkustit báikkálaš kultuvrra, man vuođđu Gáivuonas lea dáčča, sámi ja kveana giella- ja kulturárbi.</p>
<p><em type="bold">Mis leat rabas sajit Čieŋalluovtta, Dálošvákki, Biertavári ja Goržži mánáidgárddiin. </em></p>
<p>Dieđut rabas sajiid birra ja ohcanskovi oažžut mánáidgárddis. Goržži mánáidgárdái ohccit galget dieđihit sihtet go saji sámegielat ossodagas (Riebangárddis).</p>
<p>Háttit leat: olles sajis 2400 ru.,  2.000 ru 80 % sajis, 1.500 ru 60 % sajis, 1.300 ru bealle sajis, ja 1.000 ru 40 % sajis . Hálbbiduvvon háddi oarbinaččaide: 25% nuppi mánnái, 50% eanet mánáide.</p>
<p>Fertet vuođuštit mánáidgárdedárbbu.</p>
<p><em type="bold">FUOM! </em> Mánát geat leat ožžon fásta saji skuvlaálgima rádjái, eai dárbbaš ohcat ođđasit.  </p>
<p><em type="bold">OHCANÁIGEMEARRI: 1.3.2004 </em>(Ohcan sáddejuvvo: Gáivuona suohkan, Bálvaluskantuvra, 9148 Olderdalen) </p>
<p xml:lang="nob"><em type="bold">SKUVLLAASTOÁIGEFÁLALDAT SKUVLAJAGI 2004/2005 </em></p>
<p>Ohppiide 1.-4.klássas álggáhuvvo skuvllaastoáigefálaldat skuvlajagi 2004/2005. Jus leat kapasitehta, de dát fálaldat sáhttá ovttastahttot mánáidgárddiiguin. Dárkilut dieđuid oaččut skuvllaid rektoriin dahe mánáidgárdejođiheddjiin.</p>
<p>Háttit leat: olles sajis 906 ru. ja bealle sajis 489 ru. Hálbbiduvvon háddi oarbinaččaide: 25 % nuppi mánnái, 50 % eanet mánáide.</p>
<p xml:lang="nob"><em type="bold">ČÁLÁLAŠ OHCAN FERTE SÁDDEJUVVOT SKUVLII OVDAL 1.3.04. </em></p>
<p xml:lang="nob"><em type="bold">__________ </em></p>
<p>Bajasšaddanetáhta jođiheaddji</p>
</body></document>
