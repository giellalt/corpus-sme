<document xml:lang="sme" id="no_id"><header><title>Kåfjord kommune er en jordbruks- og fiskerikommune i Nord-Troms med ca 2</title><genre code="admin"/><author><unknown/></author><wordcount>399</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision$; </version></header>
<body>
<p xml:lang="nob"><em type="italic">(kommunens logo) </em></p>
<p><em type="italic">Gáivuona suohkan lea Davvi-Romssa eatnandoallo- ja mearrabivdosuohkan mas leat sullii 2.400 olbmo. Dálošvággi lea suohkana hálddahuslaš guovddáš. Suohkanis leat ollugat mielde kulturdoaimmain, ja mis lea maid nana suohkanlaš kulturskuvla. Luondu lea áibmadas ja addá buriid vejolašvuođaid olbmui guhte háliida bivdit ja návddašit luonddus. E6-bálggis manná suohkana guovdilis osiid čađa. Suohkan lea Davvi-Romssa ja Finnmárkku doaibmaguovllus, mas leat vearrogeahpedusat, oahppoloatnageahpedus ja mánáidruhtalassi. Gáivuona suohkan gullá maid sámegiela hálddašanguvlui. </em></p>
<p type="title">Gáivuona suohkanis leat dát rabas virggit:</p>
<p type="title" xml:lang="nob">GIELLAMIELBARGI</p>
<p>Mis lea rabas sadjásaš virgi giellamielbargin 1.1-31.12.05. Virgi lea čadnon Sámi Giellaguovddážii, mii lea Ája sámi guovddážis Olmmáivákkis. Oassi barggus lea kantuvrra olggobealde, ja ohccis ferte leahtit biila geavahanládje.</p>
<p>Ohcat hutkkás ja njuovžilis mielbargi gii hálida</p>
<list><p type="listitem">oahpahit sámegiela</p>
</list><list><p type="listitem">nannet sámegiela geavaheami</p>
<p type="listitem">jorgalit, jus ohcci máhttá dan</p>
</list><p>Ohcci ferte máhttit sámegiela njálmmálaččat ja čálalaččat, ja sus ferte leahtit allaskuvla- dahje universitehtaeksamena sámegielas. Pedagogálaš duogáš deattuhuvvo. Ovdamunni lea jus ohcci dovdá báikkálaš kultuvrra ja dialeavtta. Bálká sohppojuvvo.</p>
<p>Eanet dieđuid dán virggis addá oss. jođiheaddji Lene Antonsen, tlf. 777 16380.</p>
<p type="title" xml:lang="nob">BUOHCCEDIKŠU – 4 VIRGGI</p>
<list><p type="listitem">Buohccedikšu, 50 % sadjásaš virgi jođáneamos lági mielde 2008 rádjai.</p>
<p type="listitem">Buohccedikšu, 100 % sadjásaš virgi skábmánus 04 skábmamánnui 05, soaitá guhkiduvvot.</p>
</list><list><p type="listitem">Buohccedikšu, 100 % sadjásaš virgi jođáneamos lági mielde, 31.08.05 rádjai, soaitá guhkiduvvot. Válddoovddasvástadus vuorrobarggus, bargoveagas ja váldoovddasvástadus doavttirfáktaguovddážis.</p>
<p type="listitem">Buohccedikšu, 100 % sadjásaš virgi jođáneamos lági mielde 31.08.05 rádjai, soaitá guhkiduvvot.</p>
</list><p>Gait virggiin lea vuorrobargu juhkkojuvvon golbma sadjái. <em type="bold">Váldde áinnas oktavuođa jus sáhtát álgit dakkaviđe. </em>Addit 6 jagi ansiennitehtalasáhusa go álggát virgái. </p>
<p type="title" xml:lang="nob">VAHKKOLOAHPPAVIRGGIT DEARVVÁŠVUOĐAGUOVDDÁŽIS – BISTEVAČČAT</p>
<p>2 assisteantavirggi, 15 % virgesturrodat, bargu juohke 3. vahkkoloahpa.</p>
<p>Guoskevaš bargohárjaneapmi deattuhuvvo.</p>
<p type="title" xml:lang="nob">SADJÁSAŠ VAHKKOLOAHPPAVIRGI 22 %</p>
<p>22 % vahkkoloahppavirgi assisteantan, bargu juohke nuppi vahkkoloahpas Dálošvákki veahkkeviesus. Virgi lea čadnon geavaheaddjái gii gáibida olu resurssaid. Virgi bistá 31.7.05 radjái, soaitá guhkiduvvot. Guoskevaš bargohárjaneapmi ja dálkkasdelegeren deattuhuvvo.</p>
<p>Eanet dieđuid virggiin addá konst. etáhtajođiheaddji Agnes Nilsen, tlf. 777 19211</p>
<p>dahje bálká- ja personalkantuvrras Liv Dagny Berg dahje Ellen Olsen tlf 777 19217/19212</p>
<p type="title">NISU PERSOVNNALAŠ ASSISTEANTAN, 7 dii vahkus</p>
<p>ohccojuvvo 50 jahkásaš nissonii gii orru Čieŋalluovttas. Eanet dieđuid addá oss.jođiheaddji Kirsti Blomli, 777 19302/19303. Bálká šiehtadusaid mielde.</p>
<p type="title">Iežá dieđut:</p>
<p>Jos ohcciin leat ovtta buorit oahput, iige iežá boađe ovdan almmuhusteavsttas, de sus lea ovdamunni guhte máhttá sámegiela.</p>
<p>Suohkan áigu virgáibidjamis deattuhit oahpu, bargohájaneami ja dohkálašvuođa virgái.</p>
<p>Fárrengolut máksojuvvojit suohkana njuolggadusaid mielde.</p>
<p>Penšonortnegii lea bákkolaš miellahttovuohta.</p>
<p>Virgái olmmoš biddjojuvvo gustojeaddji lágaid, njuolggadusaid ja soahpamušaid mielde.</p>
<p>Ohcama oktan kopiijaiguin nannejuvvon duođaštusain ja ateasttain galggat sáddet diehke: <em type="bold">Gáivuona suohkan, 9148 Olderdalen. </em></p>
<p><em type="bold">Ohcanáigemearri: 26.11.04 </em></p>
</body></document>
