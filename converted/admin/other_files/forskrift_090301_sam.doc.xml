<document xml:lang="sme" id="no_id">
  <header>
    <title> 
NJUOLGGADUSAT SKOHTERLÁHTTUID HEARRÁI GÁIVUONA SUOHKANIS
</title>
    <genre code="admin"/>
    <author>
      <unknown/>
    </author>
    <wordcount>484</wordcount>
    <conversion_status type="standard"/>
    <availability>
      <free/>
    </availability>
    <submitter name="Lene Antonsen" email="lene.antonsen@uit.no"/>
    <multilingual>
      <language xml:lang="nob"/>
    </multilingual>
    <metadata>
      <uncomplete/>
    </metadata>
    <version>XSLtemplate  1.14 ; file-specific xsl  $Revision: 1.7 $; common.xsl  $Revision: 154948 $; </version>
  </header>
  <body>
    <p xml:lang="nob">
      <em type="bold">NJUOLGGADUSAT SKOHTERLÁHTTUID HÁRRÁI GÁIVUONA SUOHKANIS </em>
    </p>
    <p>Romssa fylkamánne mearrádus 09.03.01 dáid lágaid mielde: Láhka Mohtorjohtolat meahcis, jogain ja jávrriin, 10.06.77 nr. 82, § 5 goalmmát láđđasis ja njuolggadusat 15.01.88 nr. 356 mohtorfievrruid geavaheames meahcis ja galbmon jogain ja jávrriin § 4.</p>
    <p xml:lang="nob">
      <em type="bold">§ 1 </em>
    </p>
    <p>Fásta skohterláhttut leat ásahuvvon:</p>
    <p>
      <em type="bold">Dáččávággi </em>
    </p>
    <p>Láhttu álgá Dáččavákkis, eanu siskkabealde. Sullii 0,5 km guhkkosaš dihkkáláhttu boahtá davábealde Dáččavákki, rasttilda dan ja boahtá oaiveláhttui, mii joatká Dáččavákki bajás eanu nuortil Gaukenes rádjai, ja dihkkálinnjá manná valáštallansearvvi bartii, ja dat joatká Gaukenes'as eanu davábeale, gos suorgi manná Sánnjáriehppái. Láhttu mii lea vákkis manná Jorbajávrái, ja dat nohká lea bajimus Dáččavággejávrri luhtte.</p>
    <p>
      <em type="bold">Dálvvesvággi - Nuommervággi - Sullojávri - Biertavárri </em>
    </p>
    <p>
      <em type="bold">Láhttu álgá davábealde Dálvvesvággejoga bálgá 1 buohta, ja čuovvu Vannverk-bálgá sullii km bajás vággái, gos rasttilda eanu, ja dat rasttilda čievrabána Jalgesbálgái. Láhttu manná das </em>
      <em type="bold">to viessoguovllu bajábeale Nuommervákki guvlui, bajás vággái eanu sisbeale, ja dasto eanu mielde, muhtumin eanu sisbeale, muhtumin davábealde (nugo NGI raporta 984020-1 vuosiha). De joatká jávrri rastá (al. 827) ja Nuommerjiehki rastá Sullojávrái, Badjánančaza badjel, Badjánanvákki sisbeali ja Biertavárrái Stuorajunnái. </em>
    </p>
    <p>
      <em type="bold">Suohkan ovddasvástida gaskaboddasaš giddema go lea riđđovárra dahe iežá heahkalaš várra. Láhttu Dálvvešvákkis Nuommervággái lea suohkan nammadan suohkanbargi gii ovddasvástida giddet láhttu go lea riđđovárra. </em>
    </p>
    <p>
      <em type="bold">Biertavárri - Guolášjávri - Duolbajávri </em>
    </p>
    <p>Láhttu álgá Stuorajunis Biertaváris ja manná eanu nuortabeale Ođđagieddái, rasttilda eanu Miessegietti rovi luhtte, čuovvu eatnogátti Miessegieddái ja boares bálgá el-fápmorusttegii. Oalgeláhttu Guollejohkii (2 km) mas suorgi manná Rukses Ruossa bráhkkái (guhkesbráhkkái), boahtá oaiveláhttui el-fápmorusttega oarjjábealde. Dasto láhttu čuovvu boares johkaráiggi vákki oarjjábeale, ja rusttetbálgá Guolážii, Sabitjoga bokte Guolášjávrái veahkkestašuvdnii. Mohkki manná Rukses ruossa-barttas oarjjás Stuorajunnái ja Sáttomiellái, Lágošjohkii ja lullinuorttás jávrri badjel Sinaidmohkkái. Guolášjávrris láhttu manná Sinaidmohkkái bartta lusa, vákki bajás Goddejárvrái ja Duolbajávrái (al. 974).</p>
    <p>
      <em type="bold">Láhttu Biertaváris Guolášbálgái </em>
      <em type="bold">giddejuvvo maŋimustá cuoŋománu </em>
      <em type="bold">20. b. </em>
    </p>
    <p>
      <em type="bold">Gáiskeriidi - Olmmávággi - Uhcavákkáš - Duolbjávri </em>
    </p>
    <p>Láhttu vuolgá Olmmáivákkis Gáiskeriiddis ja čuovvu eanaš eanu bajás Ápmelažžii. Ápmelaččas láhttu manná Uhcavákkážii ja bajás duoddarii Duolbajávrái.</p>
    <p>Láhttu Ápmelaččas Duolbajávrái rahppojuvvo áramusat njukčamánu 16. b. Lahttu Gáiskeriiddis Ápmelažžii giddejuvvo maŋimustá cuoŋománu 20. b.</p>
    <p>
      <em type="bold">Goddejávri - <span type="quote">"Solgropa"</span> - Mágarjávri </em>
    </p>
    <p>
      <em type="bold">Láhttu manná Goddejávrris Uhca Goddejávrái, <span type="quote">"Solgropa"</span> bokte Njárggajávrái, Lávvojávrái ja </em>
      <em type="bold">de joatká Mágarjávrái (al. 980). </em>
    </p>
    <p>
      <em type="bold">Duolbajávri - Čiččenjávri - Bievlajávri </em>
    </p>
    <p>Láhttu manná Duolbajávrái (a. 974) Moskoráššajávrri, Čiččenjávrri, Čáhppesjávrri bokte Bievlajávrái.</p>
    <p xml:lang="nob">
      <em type="bold">§ 2 </em>
    </p>
    <p>Lea lohpi atnit lahtuid dán rájes ahte merken lea čađahuvvon gitta miessemánu 4. b. rádjái dáiguin spiehkastagaiguin:</p>
    <list>
      <p type="listitem">Láhttu Ápmelaččas Duolbajávrái rahppojuvvo áramusat njukčamánu 16. b.</p>
      <p type="listitem">Láhttu Gáiskeriidds Ápmelažžii giddejuvvo maŋimustá cuoŋománu 20. b.</p>
      <p type="listitem">Láhttu Biertaváris rusttetbálgái giddejuvvo maŋimustá cuoŋománu 20. b.</p>
    </list>
    <p>Mearkkat galget leat váldojuvvon eret ovdal áigemeari. Gáivuona suohkan almmuha láhtuid rahppoma go duottarbálvalus/suohkan lea dohkkehan merkema.</p>
    <p xml:lang="nob">
      <em type="bold">§ 3 </em>
    </p>
    <p>Láhttuid mearkun dahkko fylkamánne njuolggadusaid mielde. Doppe gos láhttu álgá, galget leahtit láhttokárta ja dárbbašlaš dieđut.</p>
    <p>Suohkan ovddasvástida gaskaboddosaš giddema go lea riđđovárra dahe iežá heahkalaš várra.</p>
    <p xml:lang="nob">
      <em type="bold">§ 4 </em>
    </p>
    <p>Gait johtalus galgá čuovvut merkejuvvon láhttu. Jus eai leat mearkkat, de lea láhttu gitta.</p>
    <p xml:lang="nob">
      <em type="bold">§ 5 </em>
    </p>
    <p>Njuolggadusat leat fámus dakkaviđe. Seammás fámohuvvo njuolggadus 01.02.2000 skohterláhttuid birra, Gáivuona suohkanis, Romssaas.</p>
  </body>
</document>
