<document xml:lang="sme" id="no_id">
  <header>
    <title>Duiskkagiella</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>1997</year>
    <publChannel>
      <publication>
        <publisher>Norgga Sámediggi</publisher>
      </publication>
    </publChannel>
    <collection>O97</collection>
    <wordcount>4829</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <multilingual>
      <language xml:lang="nob"/>
    </multilingual>
    <origFileName>duiskka_franska_suoma_1.doc</origFileName>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.4 $; common.xsl  $Revision: 154948 $; </version>
  </header>
  <body>
    <p xml:lang="nob">FÁGALASÁHUSVÁLLJEN GIELAT: </p>
    <p xml:lang="nob">DUISKKAGIELLA </p>
    <p>Álggahus </p>
    <p>Fága skuvllas </p>
    <p>Šaddagoahtá dađistaga deaŧaleabbo oahppat gielaid. Álbmotgaskasaš oktavuohta ja ovttasbargu riikka- ja kultuvrarájáid rastá lea laskan. Eallineavttuid deaŧalaš gažaldagaid vástádusaid ferte ohcat máilmmiviidosaš ovttasbargguin máilmmi kultuvrralaš erohusaid rastá. Ollu doaimmat mat dán rádjai leat leamaš našuvnnalaččat, leat maid šaddame riikkaidgaskasažžan. Dán láhkai gáibidit bargoeallin ja viidásatoahppu lassi máhtu eanet gielain lassin eŋgelasgillii. Giellamáhttu lea maid dárbbašlaš vai buorebut sáhttit oahpásnuvvat diehtojuohkinservodahkii ja geavahit dieđuid sorjjakeahttá, kritihkalaččat ja konstruktiivvalaččat. Dábálaš gáibádusat govddit ja buoret giellačehppodahkii nannejuvvojit.</p>
    <p>Duiskkagielain rahpasit oktavuođat stuorát giellaguovlluide Eurohpas. Dan seammás ovddasta duiskkagiella kultuvrra mas lea doloža rájes leamaš stuorra mearkkašupmi min iežamet riikka servodatovdáneapmái. Dál lea duiskkagiella erenoamáš áigeguovdil go eurohpalaš oktavuohta oppalaččat nannejuvvo buot servodatosiid siskkobealde. Oktan eŋgelasgielain ja fránskkagielain lea duiskkagiella gielaid searvvis mat eurohpalaš oktavuođas eanemus hupmojuvvojit, sihke kultuvrralaččat, ekonomalaččat ja juohkebeaivválaččat. Go gulahallet duiskkagillii ja go ipmirdit olbmuid geat hupmet duiskkagiela, sáhttet oahppit oassálastit daid olbmuid dovddiidusain, vásáhusain ja máhtuin. Dainna lágiin besset oahppit oahpásnuvvat eará kultuvrii. Dát dagaha eará jurddašanvuogi ja ovdánahttá áddejumi eanetlogu- ja unnitlogukultuvrraid gaskka, gielalaš ovttaárvosašvuođas ja iežas kultuvragullevašvuođas.</p>
    <p>Duiskkagielfága lea skuvlla barggu oassi nannet ohppiid ollislaš giellagelbbolašvuođa. Eatnigiel- ja amasgielfágat vuođđudit oktasaš giellaoainnu mas giellaoahpaheapmi ii dušše leat dáidohárjehallan, muhto maid oahppan, sosialiseren ja giella- ja kultuvradihtomielalaš ovdáneapmi. Duiskagieloahppu lea huksejuvvon giellaoahpu dáiddu ala mii ohppiin ovdána go ohppet eatnigiela ja eŋgelasgiela, ja vásáhusaid ala maid oahppit leat vásihan go eará gielaide ja kultuvrraide leat oahpásnuvvan sihke skuvllas ja muđui, ja teakstadihtui maid oahppit leat vásihan eatnigiel- ja eŋgelasgieloahpus. Fága bargu lea vuođđu joatkaoahpahussii.</p>
    <p>Fága bargovuogit </p>
    <p>Fága bargovuogit galget lágidit fága buot ohppiid várás. Oahppit galget beassat geavahit alddiineaset iešguđet beliid ja iežaset vuogi mielde oahppat. Oahppit sáhttet háhkat gielalaš máhtuid iešguđet ortnetvuorus, ja sáhttet háhkat iešguđetlágan giellamáhtu. Oahpaheddjiid ja skuvlaoappáid/-vieljaid ovttasbargguin vásihit oahppit man láhkai galget hábmet iežaset giellaoahpu.</p>
    <p>Oahppit galget sihke geavatlaččat ja teorehtalaččat bargat gielain vai besset fuomášit ja guorahallat giela. Galget ovttatmanos beassat hupmagoahtit ja giellageavahemiin dađistaga systematiseret fuomášumiid ja geahččalit giellamáhtuset. Deattuhuvvo ahte oahppit maiddái galget bargat teavsttaiguin mat eai leat giellaoahpu várás ráhkaduvvon (autenttalaš teavsttat). Dákkár teavsttat oahpásnuhttet ohppiid ealli gillii maid sii deivet duiskkagielat guovlluin.</p>
    <p>Giellaoahpus deattuhuvvo hutkás doaibma mas earret eará drámá ja musihkka leat lunddolaččat. Oahppit besset geavahit giela ráhkadit iežaset njálmmálaš ja čálalaš teavsttaid, maid maiddái sáhttet earáiguin juogadit. Dát leat teavsttat viiddis ipmárdusas ja sisttisdollet sihke njálmmálaš ja čálalaš giellageavaheami. Sihke oahppogirjjiin ja teavsttain maid oahppit ieža ráhkadit deattuhuvvo estehtalaš hábmen. Go oahppit guorahallagohtet hámi ja sisdoalu gaskavuođa ja fuomášit ahte dulkonmunni lea máŋggalágan ipmárdusaid vuođđun, de sáhttet sii gávdnat iežaset vuogi gielain hervvohallat. Dalle besset iskat, dulkot ja miellagovahallat. Boasttuvuođat leat dávjá oahppoovdáneami mearkkat. Ohppiid iežaset teavsttaid ovdáneami proseassain ferte erenoamážit bargat. Ohppiid iežaset teaksta- ja bargoproseassaárvvoštallan lea mielde ovddideame sin giellaoahppama ja ovdáneami.</p>
    <p>Diehtojuohkinteknologiija dagaha dađistaga ođđa dili go áddá buot ohppiide vejolašvuođa oahppat duiskkagiela. Teknologiijain besset oahppit háhkat njuolggo ja duohta giellavásáhusaid movttiidahtti ja spáitilis vugiin. Teknologiijain lea ohppiin vejolaš oassálastit ealli giellaservodagas, go besset humadit olles máilmmi olbmuiguin ja gulahallat duiskkagielat olbmuiguin. Dát njuolggo giellaoktavuohta bovde maid iešheanalaš ohppui.</p>
    <p>Fága hámádat </p>
    <p>Fága sisttisdoallá njeallje váldooasi</p>
    <p>1. Oahpásnuvvat njálmmálaš ja čálalaš gillii </p>
    <p>2. Giellageavaheapmi </p>
    <p>3. Duiskkagiela ja giela kultuvrralaš oktavuođa máhttu </p>
    <p>4. Máhttu iežas giellaoahppama birra </p>
    <p>1. ja 2. oasit leat biddjojuvvon oktii: Oahpásnuvvat njálmmálaš ja čálalaš gillii . </p>
    <p>3. ja 4. oasit leat biddjojuvvon oktii: Máhttu giela, kultuvrra ja iežas oahppama birra. </p>
    <p>Giellageavaheapmi lea fága váldooassi. Dat lea sihke geaidnu ja ulbmil; oahppit ohppet duiskkagiela go giela geavahišgohtet njálmmálaččat ja čálalaččat guldaleaddjin, lohkkin, ságastallanguoibmin ja čállin. Dás ii leat hupmu dušše čielga gielladáiddu birra, muhto gálgga birra gulahallat kultuvraerohusaid rastá. Dat golbma eará oasi dorjot dán, seammás go iešalddiset leat ulbmilat. Oahpu vuolggasadji lea mo oahppit oahpásnuvvet gillii dakkár oktavuođain mat addet sidjiide vuođu oahpásnuvvat ođđa áššái ja diđoštit dan. </p>
    <p>Dás lea ohppiin vejolaš ovddidit gálgga bargat amas duiskkagiel teavsttaiguin, čájehit maid vásihit go oahpásnuvvet tekstii, ja dán láhkai viiddidit iežaset teakstagelbbolašvuođa ja gielladihtomiela. Duiskkagiela ja giela kultuvrralaš oktavuođa oahpus sáhttet oahppit dárbbuideaset vuođul ipmirdit ja ovdanbuktit duiskkagillii, oahppat ahte giella lea hámádat, kultuvrra ovdanbukti ja gulahallangaskaoapmi. Máhttu iežas giellaoahppama birra galgá fuomášuhttit mo lea duiskkagiela oahppat, vai oahppit šaddet iešheanalaččat ja čeahpit giellaoahppin. Oahppoplána guokte ulbmiloasi čohkkejit váldočuoggáid fága njealji váldooasis. </p>
    <p>Fága oktasaŠ ulbmilat  </p>
    <p>Fága oahpahusa ulbmilat leat </p>
    <p type="listitem">ovdánahttit ohppiid návccaid geavahit duiskkagiela njálmmálaččat ja čálalaččat</p>
    <p>ja movttiidahttit ovttasbargat duiskkagielat ja eará kultuvrraid olbmuiguin</p>
    <p type="listitem">ovdánahttit ohppiid dihtomiela gulahallan dilálašvuođaid ja duiskkagiela</p>
    <p>giellageavaheami birra ja ovdánahttit sin oainnuid sihke iežaset ja dán amas kultuvrii</p>
    <p type="listitem">ovddidit ohppiid ipmárdusa duiskkagielaoahppamii ja sin návccaid fuolahit iežaset</p>
    <p>duiskkagiellaoahppama, vai buot oahppit ožžot buriid vejolašvuođaid oahppat giela, ja</p>
    <p>ožžot vuođu joatkit oahppat duiskkagiela ja eará gielaid</p>
    <p xml:lang="nob">ULBMILAT JA VÁLDOČUOGGÁT </p>
    <p>Ulbmilat </p>
    <p>Oahpásnuvvat njálmmálaš ja čálalaš gillii </p>
    <p>Oahppit galget ovdánahttit gálgga ipmirdit duiskkagiela, hupmagoahtit ja gávdnat duiskkagielteavsttain oaiviliid. Oahppit galget ovdánahttit gálgga duiskkagillii gulahallat.</p>
    <p>Máhttu duiskkagiela, kultuvrra ja iežas oahppama birra </p>
    <p>Oahppit galget ovdánahttit ipmárdusa dasa ahte giella lea ovttasdoaibma ja kultuvrra ovdanbukti. Sii galget ovdánahttit ipmárdusa mo sáhttet oahppat duiskkagiela, ja dađistaga šaddat iešheanalaš giellageavaheaddjin.</p>
    <p>Váldočuoggát, 8. - 10. luohkká </p>
    <p> 8. luohkká</p>
    <p>Oahpásnuvvat njálmmálaš ja čálalaš gillii </p>
    <p>Oahpahusas galget oahppit </p>
    <p>- vásihit ja oažžut ipmárdusa duiskkagielas ja duiskka giellageavaheamis go</p>
    <p>oahpásnuvvet njálmmálaš, čálalaš ja oinnolaš teavsttaide. Muhtin teavsttat galget leat</p>
    <p>iešguđet áigodaga teavsttat mat eai leat erenoamážit ráhkaduvvon giellaohppui,</p>
    <p>ovdamearkka dihte oahpes máidnasat nugo «Hänsel und Gretel» ja «Dornröschen»,</p>
    <p>biibbalteavsttat nugo juovlaevaŋgelium, riimmat, hoahkamat, divttat ja lávlagat maid</p>
    <p>oahppit dovdet iežaset gielas, ovdamearkka dihte “Alle Vögel sind schon da”,</p>
    <p>mediateavsttat, ovdamearkka dihte duiskka filmmat ja duohtafilmmat mat leat</p>
    <p>tekstejuvvon gillii man oahppit dovdet, tv-prográmmat, aviissat, magasiinnat ja</p>
    <p>áššeprosateavsttat, ovdamearkka dihte jearahallamat, oaiviliskkadeamit, rávvagat ja</p>
    <p>gihppagat</p>
    <p>- gávdnat njálmmálaš ja čálalaš teavsttain oaiviliid ja geavahit govaid, lávlagiid ja musihka</p>
    <p>ipmirdit dovddu ja hábmet oaivila das maid lohket ja guldalit, vásihit teakstabargamiin</p>
    <p>ovttasbarggu earáiguin</p>
    <p>- ipmirdit ja ieža ráhkadit iešguđetlágan teavsttaid maiguin maid geahččalit earáiguin</p>
    <p>gulahallat, ovdamearkka dihte divttaid, stohkosiid, árvádusaid, ruossalassániid,</p>
    <p>jearahallamiid, poastakoarttaid, rávvagiid, govvaráidduid, multimediateavsttaid</p>
    <p>- oaidnit ovttaláganvuođaid ja erohusaid gielaid gaskka go geavahit dan maid leat eatnigielas</p>
    <p>ja eará gielain oahppan, ja go buohtastahttet orginálteavsttaid jorgaluvvon teavsttaiguin</p>
    <p>Máhttu duiskkagiela, kultuvrra ja iežas oahppama birra </p>
    <p>Oahpahusas galget oahppit </p>
    <p>- duiskkagielain bargamis oaidnit ja guorahallat giela njuolggadusaid ja iešguđetlágan sániid</p>
    <p>gielladoaimma, ja hárjehallat eará gielaid sániid dovdat duiskkagielteavsttain maidda</p>
    <p>oahpásnuvvet, hárjánit geavahit sátnegirjjiid ja grammatihka giellabarggu veahkkin, čoaggit</p>
    <p>dieđuid iešguđetlágan gálduin ja geavahit ođđaáigásaš diehtojuohkinteknologiija</p>
    <p>diehtogáldun ja bargoreaidun</p>
    <p>- leat mielde hábmeme buriid oahppodiliid ja bargomálliid, ieža mearridit, hupmat giella oahppama birra ja guorahallat mii addá olles ohppiidjovkui buriid eavttuid oahppat</p>
    <p>duiskkagiela.</p>
    <p>- teavsttaiguin barggadettiin ságastallat iežaset ja duiskkagielat kultuvrra birra, earret eará</p>
    <p>jurddašanvugiid, eallineavttuid, árbevieruid ja dábiid birra</p>
    <p> 9. luohkká</p>
    <p>Oahpásnuvvat njálmmálaš ja čálalaš gillii </p>
    <p>Oahpahusas galget oahppit </p>
    <p>- diđoštit njálmmálaš ja čálalaš teavsttaid, háhkat dieđuid man oktavuođas teavsttat lea čállon;</p>
    <p>galgá leat vejolašvuohta lohkat ovdamearkka dihte iešguđet duiskkagielat guovlluid</p>
    <p>oanehis muitalusaid ja noveallaid, ovdamearkka dihte Irina Korschunow, Erich Kästner ja</p>
    <p>Christine Nöstlinger muitalusaid ja noveallaid, mánáidgirjjiid ja románaid osiid, ovdamearkka</p>
    <p>dihte Johanna Spyri ja Peter Härtling, máidnasiid, ovdamearkka dihte “Frau Holle” ja</p>
    <p>“Bremer Stadtmusikanten”, máidnasiid, nugo “Wilhelm Tell” ja “Die Lorelei”, divttaid,</p>
    <p>ovdamearkka dihte Hermann Hesse, Bertolt Brecht ja Roswitha Fröhlich divttaid, viissaid,</p>
    <p>árbevirolaš lávlagiid, nugo “Wiegenlied” ja “Komm, lieber Mai und mache”, pop- ja</p>
    <p>rocketeavsttaid, álkes áššeprosateavsttaid, ovdamearkka dihte dovddus ja amas persovnnaid</p>
    <p>eallima birra</p>
    <p>- ráhkadit iešguđetlágan teavsttaid main geahččalit gulahallat earáiguin earret eará go giela</p>
    <p>geavahit ovdanbuktinhámiid oktavuođas nugo govain, musihkas, lávlagis, dánssas, drámás,</p>
    <p>ráhkadit ovdamearkka dihte video-, govva- ja jietnačohkkehusaid, álkes čájálmasaid,</p>
    <p>olbmuid govvemiid, beaivegirjji, reivviid, dieđuid, ja diehtojuohkinmateriálaid</p>
    <p>- dulkot ja ovdanbuktit oaivila lohkamiin, čállimiin, guldalemiin, hupmamiin ja ságastallamiin</p>
    <p>iešguđet dilálašvuođain</p>
    <p>- geavahit giela olggobealde luohkkálanja sihke báikkálaččat, regionálalaččat ja riikkaid gaskasaččat, ovdamearkka dihte reivviid, telefovnnaid, fáksaid, Internett ja video- ja jietnabáddemiid bokte</p>
    <p>Máhttu duiskkagiela, kultuvrra ja iežas oahppama birra </p>
    <p>Oahpahusas galget oahppit </p>
    <p>- bargat duiskkagiela cealkka- ja teakstadási hámádagaiguin ja njuolggadusaiguin vai ipmirdit</p>
    <p>ja sáhttet hupmat, geavahit sátnegirjjiid, grammatihkaid ja eará veahkkeneavvuid giellabarggus, ja oažžut vásáhusaid go ráhkadit hárjehusaid ja lonohallat daid eará ohppiiguin</p>
    <p>- oahppat duiskkagiela ja eatnigiela ovttaláganvuođaid ja erohusaid birra go buohtastahttet</p>
    <p>duiskkagiela ja eatnigiela teavsttaid</p>
    <p>- čilget iežaset oahppodárbbu, hábmet oahppoulbmila ja árvvoštallat iežaset ovdáneami ja</p>
    <p>árjja giellabarggus</p>
    <p>- bargat duiskkagielat guovlluid kultuvra- ja servodatdilálašvuođaiguin, ovdamearkka dihte</p>
    <p>geografiijain, historjjáin, dáidagiin, kultuvrahistorjjáin, háldenvugiin ja ságastallat iežaset ja</p>
    <p>duiskkagielat kultuvrra birra teakstabargguid oktavuođas ja duiskkalaččaid ja eará riikka</p>
    <p>olbmuiguin gulahallamiin</p>
    <p> 10. luohkká</p>
    <p>Oahpásnuvvat njálmmálaš ja čálalaš gillii </p>
    <p>Oahpahusas galget oahppit </p>
    <p>- bargat autenttalaš teavsttaiguin; galget beassat lohkat ovdamearkka dihte Marie Luise</p>
    <p>Kaschnitz ja Peter Bichsel muitalusaid, nuoraidgirjjiid, ovdamearkka dihte Michael Ende</p>
    <p>ođđaáigásaš máidnasiid, duohtačállosiid nugo Olmmošvuoigatvuođajulggaštusa, formálalaš</p>
    <p>reivviid, ovdamearkka dihte Martin Luther sálmmaid, álbmotviissaid nugo “Es waren zwei</p>
    <p>Königskinder” ja “Die Gedanken sind frei”, čájálmasaid osiid, áššeprosateavsttaid,</p>
    <p>ovdamearkka dihte mátkečilgehusaid, sátnevádjasiid ja leaikkaid</p>
    <p>- lohkat, čállit, guldalit, hupmat ja ságastallat ja geavahit duiskkagiela muitalit iežaset</p>
    <p>dáhpáhusaid birra, muitalusaid maid leat lohkan, ja ovdamearkka dihte filmmaid birra maid leat oaidnán, diktet ja ovdánahttit giela iešguđet gulahallandilálašvuođain</p>
    <p>- ráhkadit iešguđetlágan teavsttaid mat sáhttet geavahuvvot earáiguin gulahallat,</p>
    <p>ovdamearkka dihte cukcasiid, muitalusaid, muitalusbottuid, máinnusteavsttaid,</p>
    <p>árvvoštallamiid, ja geavahit teavsttaid maidda oahpásnuvvet, ovdagovvan ja</p>
    <p>vuolggasadjin geavahišgoahtit giela njálmmálaččat ja čálalaččat</p>
    <p>- eará riikkaid olbmuide oahpásnuvvat ja doalahit oktavuođa, ovdamearkka dihte iešguđet</p>
    <p>ovttasbargoprošeavttaid bokte main earret eará gaskkustit sihke eanetlogu- ja</p>
    <p>unnitlogukultuvrraid iežaset riikkas</p>
    <p>Máhttu duiskkagiela, kultuvrra ja iežas oahppama birra </p>
    <p>Oahpahusas galget oahppit </p>
    <p>- oahppat duiskkagiela teakstačatnan hámádagaid, njuolggadusaid ja vugiid mat leat ávkin</p>
    <p>buorebut doaibmat giellageavaheaddjin, oahpásnuvvat duiskkagiela sániid historjái</p>
    <p>(etymologiijii) ja vásihit man láhkai gielladili kultuvrralaš bealit leat deaŧalaččat giellaohppui</p>
    <p>- oahppat viidát geavahit veahkkeneavvuid čoavdit váttisvuođaid mat badjánit giellabarggus,</p>
    <p>ja lasihit ipmárdusa mo dieđuid mat leat mávssolaččat duiskkagielfágii sáhttá vurket,</p>
    <p>organiseret ja bidjat nu ahte lea vejolaš lohkat čálalaččat dahje elektrovnalaččat luohkkálanjas</p>
    <p>ja girjerádjosis</p>
    <p>- ságastallat ja árvvoštallat oahppogirjjiid ja bargovugiid duiskkagielfága ulbmilid ektui ja</p>
    <p>válljet dan mii lea ávkin iežaset giellaohppui</p>
    <p>- bargat duiskkagielat guovlluid kultuvrraiguin ja servodatdilálašvuođaiguin mat leat</p>
    <p>ovdamearkka dihte čadnon ráfibargui, kultuvramuittuide, lundui ja birrasii ovdamearkka</p>
    <p>dihte riikkaid gaskasaš ovttasbarggus</p>
    <p xml:lang="nob">FRÁNSKKAGIELLA </p>
    <p>Álggahus </p>
    <p>Fága skuvllas </p>
    <p>Šaddagoahtá dađistaga deaŧaleabbo oahppat gielaid. Álbmotgaskasaš oktavuohta ja ovttasbargu riikka- ja kultuvrarájáid rastá lea laskan. Eallineavttuid deaŧalaš gažaldagaid vástádusaid ferte ohcat máilmmiviidosaš ovttasbargguin máilmmi kultuvrralaš erohusaid rastá. Ollu doaimmat mat dán rádjai leat leamaš našuvnnalaččat, leat maid šaddame riik- kaidgaskasažžan. Dán láhkai gáibidit bargoeallin ja viidásitoahppu lassi máhtu eanet gielain lassin eŋgelasgillii. Giellamáhttu lea maid dárbbašlaš vai buorebut sáhttit oahpásnuvvat diehtojuohkinservodahkii ja geavahit dieđuid sorjjakeahttá, kritihkalaččat ja konstruktiivvalaččat. Dábálaš gáibádusat govddit ja buoret giellačehppodahkii nannejuvvojit.</p>
    <p>Fránskkagielain rahpasit oktavuođat stuorát giellaguovlluide Eurohpas. Dan seammás ovddasta fránskkagiella kultuvrra mas doloža rájes leamaš stuorra mearkkašupmi min iežamet riikka servodatovdáneapmái. Dál lea fránskkagiella erenoamáš áigeguovdil go eurohpalaš oktavuohta oppalaččat nannejuvvo buot servodatosiid siskkobealde. Oktan eŋgelasgielain ja duiskkagielain lea fránskkagiella gielaid searvvis mat eurohpalaš oktavuođas eanemus hupmojuvvojit, sihke kultuvrralaččat, ekonomalaččat ja juohkebeaivválaččat. Go gulahallet fránskkagillii ja go ipmirdit olbmuid geat hupmet fránskkagiela, sáhttet oahppit oassálastit daid olbmuid dovddiidusain, vásáhusain ja máhtuin. Dainna lágiin besset oahppit oahpásnuvvat eará kultuvrii. Dát dagaha eará jurddašanvuogi ja ovdánahttá ipmárdusa eanetlogu- ja unnitlogukultuvrraid gaskka, gielalaš ovttaárvosašvuođas ja iežas kultuvragullevašvuođas.</p>
    <p>Fránskkagielfága lea skuvlla barggu oassi nannet ohppiid ollislaš giellagelbbolašvuođa. Eatnigiel- ja amasgielfágat vuođđudit oktasaš giellaoainnu mas giellaoahpaheapmi ii dušše leat dáidohárjehallan, muhto maid oahppan, sosialiseren ja giella- ja kultuvradihtomielalaš ovdáneapmi. Fránskkagieloahppu lea huksejuvvon giellaoahpu dáiddu ala mii ohppiin ovdána go ohppet eatnigiela ja eŋgelasgiela, ja vásáhusaid ala maid oahppit leat vásihan go eará gielaide ja kultuvrraide leat oahpásnuvvan sihke skuvllas ja muđui, ja teakstadihtui maid oahppit leat vásihan eatnigiel- ja eŋgelasgieloahpus. Fága bargu lea vuođđu joatkkaoahpahussii.</p>
    <p>Fága bargovuogit </p>
    <p>Fága bargovuogit galget lágidit fága buot ohppiid várás. Oahppit galget beassat geavahit alddiineaset iešguđet beliid ja iežaset vuogi mielde oahppat. Oahppit sáhttet háhkat gielalaš máhtuid iešguđet ortnetvuorus, ja sáhttet háhkat iešguđetlágan giellamáhtu. Oahpaheddjiid ja skuvlaoappáid/-vieljaid ovttasbargguin vásihit oahppit man láhkai galget hábmet iežaset giellaoahpu.</p>
    <p>Oahppit galget sihke geavatlaččat ja teorehtalaččat bargat gielain vai besset fuomášit ja guorahallat giela. Galget ovttatmanos beassat hupmagoahtit ja giellageavahemiin dađistaga systematiseret fuomášumiid ja geahččalit giellamáhtuset. Deattuhuvvo ahte oahppit maiddái galget bargat teavsttaiguin mat eai leat giellaoahpu várás ráhkaduvvon (autenttalaš teavsttat). Dákkár teavsttat oahpásnuhttet ohppiid ealli gillii maid sii deivet fránskkagielat guovlluin.</p>
    <p>Giellaoahpus deattuhuvvo hutkás doaibma mas earret eará drámá ja musihkka leat lunddolaččat. Oahppit besset geavahit giela ráhkadit iežaset njálmmálaš ja čálalaš teavsttaid, maid maiddái sáhttet earáiguin juogadit. Dát leat teavsttat viiddis ipmárdusas ja sisttisdollet sihke njálmmálaš ja čálalaš giellageavaheami. Sihke oahppogirjjiin ja teavsttain maid oahppit ieža ráhkadit deattuhuvvo estehtalaš hábmen. Go oahppit guorahallagohtet hámi ja sisdoalu gaskavuođa ja fuomášit ahte dulkonmunni lea máŋggalágan ipmárdusaid vuođđun, de sáhttet sii gávdnat iežaset vuogi gielain hervvohallat. Dalle besset iskat, dulkot ja miellagovahallat. Boasttuvuođat leat dávjá oahppoovdáneami mearkkat. Ohppiid iežaset teavsttaid ovdáneami proseassain ferte erenoamážit bargat. Ohppiid iežaset teaksta- ja bargoproseassaárvvoštallan lea mielde ovddideame sin giellaoahppama ja ovdáneami.</p>
    <p>Diehtojuohkinteknologiija dagaha dađistaga ođđa dili go addá buot ohppiide vejolašvuođa oahppat fránskkagiela. Teknologiijain besset oahppit háhkat njuolggo ja duohta giellavásáhusaid movttiidahtti ja spáitilis vugiin. Teknologiijain lea ohppiin vejolaš oassálastit ealli giellaservodagas go besset humadit olles máilmmi olbmuiguin ja gulahallat fránskkagielat olbmuiguin. Dát njuolggo giellaoktavuohta bovde maid iešheanalaš ohppui.</p>
    <p>Fága hámádat </p>
    <p>Fága sisttisdoallá njeallje váldooasi</p>
    <p>1. Oahpásnuvvat njálmmálaš ja čálalaš gillii </p>
    <p>2. Giellageavaheapmi </p>
    <p>3. Fránskkagiela ja giela kultuvrralaš oktavuođa máhttu </p>
    <p>4. Máhttu iežas giellaoahppama birra </p>
    <p>1. ja 2. oasit leat biddjojuvvon oktii: Oahpásnuvvat njálmmálaš ja čálalaš gillii. </p>
    <p>3 ja 4. oasit leat biddjojuvvon oktii: Máhttu giela, kultuvrra ja iežas oahppama birra. </p>
    <p>Giellageavaheapmi lea fága váldooassi. Dat lea sihke geaidnu ja ulbmil; oahppit ohppet fránskkagiela go giela geavahišgohtet njálmmálaččat ja čálalaččat guldaleaddjin, lohkkin, ságastallanguoibmin ja čállin. Dás ii leat hupmu dušše čielga gielladáiddu birra, muhto gálgga birra gulahallat kultuvraerohusaid rastá. Dat golbma eará oasi dorjot dán, seammás go iešalddiset leat ulbmilat. Oahpu vuolggasadji lea mo oahppit oahpásnuvvet gillii dakkár oktavuođain mat addet sidjiide vuođu oahpásnuvvat ođđa áššái ja diđoštit dan. </p>
    <p>Dás lea ohppiin vejolaš ovddidit gálgga bargat amas fránskkagielteavsttaiguin, čájehit maid vásihit go oahpásnuvvet tekstii, ja dán láhkai viiddidit iežaset teakstagelbbolašvuođa ja gielladihtomiela. Fránskkagiela ja giela kultuvrralaš oktavuođa oahpus sáhttet oahppit dárbbuideaset vuođul ipmirdit ja ovdanbuktit fránskkagillii, oahppat ahte giella lea hámádat, kultuvrra ovdanbukti ja gulahallangaskaoapmi. Máhttu iežas giellaoahppama birra galgá fuomášuhttit mo lea fránskkagiela oahppat, vai oahppit šaddet iešheanalaččat ja čeahpit giellaoahppin. Oahppoplána guokte ulbmiloasi čohkkejit váldočuoggáid fága njealji váldooasis. </p>
    <p>Fága oktasaŠ ulbmilat  </p>
    <p>Fága oahpahusa ulbmilat leat </p>
    <p type="listitem">ovdánahttit ohppiid návccaid geavahit fránskkagiela njálmmálaččat ja čálalaččat ja movttii  dahttit ovttasbargat fránskkagielat ja eará kultuvrraid olbmuiguin</p>
    <p type="listitem">ovdánahttit ohppiid dihtomiela gulahallan dilálašvuođaid ja fránskkagiela giellageavaheami</p>
    <p>birra ja ovdánahttit sin oainnuid sihke iežaset ja dán amas kultuvrii</p>
    <p type="listitem">ovddidit ohppiid ipmárdusa fránskkagiela oahppamii ja sin návccaid fuolahit iežaset</p>
    <p>fránskkagiellaoahppama, vai buot oahppit ožžot buriid vejolašvuođaid oahppat giela, ja</p>
    <p>ožžot vuođu joatkit oahppat fránskkagiela ja eará gielaid</p>
    <p xml:lang="nob">ULBMILAT JA VÁLDOČUOGGÁT </p>
    <p>Ulbmilat </p>
    <p>Oahpásnuvvat njálmmálaš ja čálalaš gillii </p>
    <p>Oahppit galget ovdánahttit gálgga ipmirdit fránskkagiela, hupmagoahtit ja gávdnat fránskkagielteavsttain oaiviliid. Oahppit galget ovdánahttit gálgga fránskkagillii gulahallat.</p>
    <p>Máhttu fránskkagiela, kultuvrra ja iežas oahppama birra </p>
    <p>Oahppit galget ovdánahttit ipmárdusa dasa ahte giella lea ovttasdoaibma ja kultuvrra ovdanbukti. Sii galget ovdánahttit ipmárdusa mo sáhttet oahppat fránskkagiela, ja dađistaga šaddat iešheanalaš giellageavaheaddjin.</p>
    <p>Váldočuoggát, 8. -10. luohkká </p>
    <p> 8. luohkká</p>
    <p>Oahpásnuvvat njálmmálaš ja čálalaš gillii </p>
    <p>Oahpahusas galget oahppit </p>
    <p>- vásihit ja oažžut ipmárdusa fránskkagielas ja fránskka giellageavaheamis go oahpásnuvvet</p>
    <p>njálmmálaš, čálalaš ja oinnolaš teavsttaide. Muhtin teavsttat galget leat iešguđet áigodaga</p>
    <p>teavsttat mat eai leat erenoamážit ráhkaduvvon giellaohppui, ovdamearkka dihte oahpes</p>
    <p>máidnasat nugo “Blanche Neige”, biibbalteavsttat nugo juovlaevaŋgelium, riimmat,</p>
    <p>hoahkamat, divttat ja lávlagat maid oahppit dovdet iežaset gielas, ovdamearkka dihte “Frere</p>
    <p>Jacues”, mediateavsttat, ovdamearkka dihte fránskka filmmat ja duohtafilmmat mat leat</p>
    <p>tekstejuvvon gillii man oahppit dovdet, tv-prográmmat, aviissat, magasiinnat ja</p>
    <p>áššeprosateavsttat, ovdamearkka dihte jearahallamat, oaiviliskkadeamit, rávvagat ja gihppagat</p>
    <p>- gávdnat njálmmálaš ja čálalaš teavsttain oaiviliid ja geavahit govaid, lávlagiid ja musihka</p>
    <p>ipmirdit dovddu ja hábmet oaivila das maid lohket ja guldalit, vásihit teakstabargamiin</p>
    <p>ovttasbarggu earáiguin</p>
    <p>- ipmirdit ja ieža ráhkadit iešguđetlágan teavsttaid maiguin maid geahččalit earáiguin</p>
    <p>gulahallat, ovdamearkka dihte divttaid, stohkosiid, árvádusaid, ruossalassániid,</p>
    <p>jearahallamiid, poastakoarttaid, rávvagiid, govvaráidduid, ja multimediateavsttaid</p>
    <p>- oaidnit ovttaláganvuođaid ja erohusaid gielaid gaskka go geavahit dan maid leat eatnigielas</p>
    <p>ja eará gielain oahppan, ja go buohtastahttet orginálteavsttaid jorgaluvvon teavsttaiguin</p>
    <p>Máhttu fránskkagiela, kultuvrra ja iežas oahppama birra </p>
    <p>Oahpahusas galget oahppit </p>
    <p>- fránskkagielain bargamis oaidnit ja guorahallat giela njuolggadusaid ja iešguđetlágan sániid</p>
    <p>gielladoaimma, ja hárjehallat eará gielaid sániid dovdat fránskkagielteavsttain maidda</p>
    <p>oahpásnuvvet, hárjánit geavahit sátnegirjjiid ja grammatihka giellabarggu veahkkin, čoaggit</p>
    <p>dieđuid iešguđetlágan gálduin ja geavahit ođđaáigásaš diehtojuohkinteknologiija</p>
    <p>diehtogáldun ja bargoreaidun</p>
    <p>- leat mielde hábmeme buriid oahppodiliid ja bargomálliid, ieža mearridit, hupmat</p>
    <p>giellaoahppama birra ja guorahallat mii addá olles ohppiidjovkui buriid eavttuid oahppat</p>
    <p>fránskkagiela.</p>
    <p>- teavsttaiguin barggadettiin ságastallat iežaset ja fránskkagielat kultuvrra birra, earret eará</p>
    <p>jurddašanvugiid, eallineavttuid, árbevieruid ja dábiid birra</p>
    <p> 9. luohkká</p>
    <p>Oahpásnuvvat njálmmálaš ja čálalaš gillii </p>
    <p>Oahpahusas galget oahppit </p>
    <p>- diđoštit njálmmálaš ja čálalaš teavsttaid, háhkat dieđuid man oktavuođas teavsttat leat</p>
    <p>čállojuvvon; galgá leat vejolašvuohta lohkat ovdamearkka dihte iešguđetlágan fránskkagielat</p>
    <p>guovlluid oanehis muitalusaid ja noveallaid, ovdamearkka dihte Le petit Nicolas maid Jean-</p>
    <p>Jacues Sempè ja Renè Goscinny leaba čállán, máidnasiid, govvaráidduid, ovdamearkka dihte</p>
    <p>Claire Bretecher, viissaid, árbevirolaš lávlagiid, nugo “Avec mes sabots” ja “Alouette”,</p>
    <p>pop- ja rockteavsttaid, álkes áššeprosateavsttaid, ovdamearkka dihte dovddus ja amas</p>
    <p>persovnnaid eallima birra</p>
    <p>- ráhkadit iešguđetlágan teavsttaid main geahččalit gulahallat earáiguin earret eará go giela</p>
    <p>geavahit ovdanbuktinhámiid oktavuođas nugo govain, musihkas, lávlagis, dánssas, drámás,</p>
    <p>ráhkadit ovdamearkka dihte video-, govva- ja jietnačohkkehusaid, álkes čájálmasaid,</p>
    <p>olbmuid govvemiid, beaivegirjjiid, reivviid, dieđuid ja diehtojuohkinmáteriálaid</p>
    <p>- dulkot ja ovdanbuktit oaivila lohkamiin, čállimiin, guldalemiin, hupmamiin ja ságastallamiin</p>
    <p>iešguđet dilálašvuođain</p>
    <p>- geavahit giela olggobealde luohkkálanja sihke báikkálaččat, regionálalaččat ja riikkaid gaskasaččat, ovdamearkka dihte reivviid, telefovnnaid, fáksaid, Internett ja video- ja jietnabáddemiid bokte</p>
    <p>Máhttu fránskkagiela, kultuvrra ja iežas oahppama birra </p>
    <p>Oahpahusas galget oahppit </p>
    <p>- bargat fránskkagiela cealkka- ja teakstadási hámádagaiguin ja njuolggadusaiguin vai ipmirdit</p>
    <p>ja sáhttet hupmat, geavahit sátnegirjjiid, grammatihkaid ja eará veahkkeneavvuid</p>
    <p>giellabarggus, ja oažžut vásáhusaid go ráhkadit hárjehusaid ja lonohallet daid eará ohppiiguin</p>
    <p>- oahppat fránskkagiela ja eatnigiela ovttaláganvuođaid ja erohusaid birra go buohtastahttet</p>
    <p>fránskkagiela ja eatnigiela teavsttaid</p>
    <p>- čilget iežaset oahppodárbbu, hábmet oahppoulbmila ja árvvoštallat iežaset ovdáneami ja</p>
    <p>árjja giellabarggus</p>
    <p>- bargat fránskkagielat guovlluid kultuvra- ja servodatdilálašvuođaiguin, ovdamearkka dihte</p>
    <p>geografiijain, historjjáin, dáidagiin, kultuvrahistorjjáin, háldenvugiin ja ságastallat iežaset ja</p>
    <p>fránskkagielat kultuvrra birra teakstabargguid oktavuođas ja fránskkalaččaid ja eará riikka</p>
    <p>olbmuiguin gulahallamiin</p>
    <p> 10. luohkká</p>
    <p>Oahpásnuvvat njálmmálaš ja čálalaš gillii </p>
    <p>Oahpahusas galget oahppit </p>
    <p>- bargat autenttalaš teavsttaiguin; galget beassat lohkat ovdamearkka dihte Antoine Saint-</p>
    <p>Exupèry ja Christiane Rochefort romána osiid, ovdamearkka dihte Jean de La Fontaine</p>
    <p>fábeliid ja Charles Perrault cukcasiid, duohtačállosiid osiid ovdamearkka dihte</p>
    <p>Olmmošvuoigatvuođajulggaštusa, čájálmasosiid, aviissaid ja magasiinnaid, artihkkaliid,</p>
    <p>áššeprosateavsttaid, ovdamearkka dihte mátkečilgehusaid, sátnevádjasiid ja leaikkaid</p>
    <p>- lohkat, čállit, guldalit, hupmat ja ságastallat ja geavahit fránskkagiela muitalit iežaset</p>
    <p>dáhpáhusaid birra, muitalusaid maid leat lohkan, ja ovdamearkka dihte filmmaid birra maid leat oaidnán, diktet ja ovdánáhttit giela iešguđet gulahallandilálašvuođain</p>
    <p>- ráhkadit iešguđetlágan teavsttaid mat sáhttet geavahuvvot earáiguin gulahallat,</p>
    <p>ovdamearkka dihte cukcasiid, muitalusaid, muitalusbottuid, máinnusteavsttaid,</p>
    <p>árvvoštallamiid, ja geavahit teavsttaid maidda oahpásnuvvet, ovdagovvan ja vuolggasadjin</p>
    <p>geavahišgoahtit giela njálmmálaččat ja čálalaččat</p>
    <p>- eará riikkaid olbmuide oahpásnuvvat ja doalahit oktavuođa, ovdamearkka dihte iešguđet</p>
    <p>ovttasbargoprošeavttaid bokte main earret eará gaskkustit sihke eanetlogu- ja</p>
    <p>unnitlogukultuvrraid iežaset riikkas</p>
    <p>Máhttu fránskkagiela, kultuvrra ja iežas oahppama birra </p>
    <p>Oahpahusas galget oahppit </p>
    <p>- oahppat fránskkagiela teakstačatnan hámádagaid, njuolggadusaid ja vugiid mat leat ávkin</p>
    <p>buorebut doaibmat giellageavaheaddjin, oahpásnuvvat fránskkagiela sániid historjái</p>
    <p>(etymologiijii) ja vásihit man láhkai gielladili kultuvrralaš bealit leat deaŧalaččat giellaohppui</p>
    <p>- oahppat viidát geavahit veahkkeneavvuid čoavdit váttisvuođaid mat badjánit giellabarggus,</p>
    <p>ja lasihit ipmárdusa mo dieđuid mat leat mávssolaččat fránskkagielfágii sáhttá vurket,</p>
    <p>organiseret ja bidjat nu ahte lea vejolaš lohkat čálalaččat dahje elektrovnnalaččat luohkkálanjas ja girjerádjosis</p>
    <p>- ságastallat ja árvvoštallat oahppogirjjiid ja bargovugiid fránskkagielfága ulbmilid ektui ja</p>
    <p>válljet dan mii lea ávkin iežaset giellaohppui</p>
    <p>- bargat fránskkagielat guovlluid kultuvrraiguin ja servodatdilálašvuođaiguin mat leat</p>
    <p>ovdamearkka dihte čadnon ráfibargui, kultuvramuittuide, lundui ja birrasii</p>
    <p>ovdamearkka dihte riikkaidgaskasaš ovttasbarggus</p>
    <p xml:lang="nob">SUOMAGIELLA </p>
    <p>Álggahus </p>
    <p>Fága skuvllas </p>
    <p>Šaddagoahtá dađistaga deaŧaleabbo oahppat gielaid. Álbmotgaskasaš oktavuohta ja ovttasbargu riikka- ja kultuvrarájáid rastá lea laskan. Eallineavttuid deaŧalaš gažaldagaid vástádusaid ferte ohcat máilmmiviidosaš ovttasbargguin máilmmi kultuvrralaš erohusaid rastá. Ollu doaimmat mat dán rádjai leat leamaš našuvnnalaččat, leat maid šaddame riik- kaidgaskasažžan. Dán láhkai gáibidit bargoeallin ja viidásatoahppu lassi máhtu eanet gielain lassin eŋgelasgillii. Giellamáhttu lea maid dárbbašlaš vai buorebut sáhttit oahpásnuvvat diehtojuohkinservodahkii ja geavahit dieđuid sorjjakeahttá, kritihkalaččat ja konstruktiivvalaččat. Dábálaš gáibádusat govddit ja buoret giellačehppodahkii nannejuvvojit.</p>
    <p>Suomagiella lea eanetlogugiella Suomas ja unnitlogugiella Norggas, Ruoŧas ja Ruoššas. Suoma giella- ja servodateallinmáhttu lea deaŧalaš norgga-suoma ovttasbarggus. Dálá dilis lea Norggas oktavuohta Suomain máŋgga dásis: Ealáhusaid, kultuvrra, johtolatealáhusa, dutkama, politihkalaš ja eará oktavuođain. Dasa lassin lea suoma giella- ja kultuvramáhttu deaŧalaš davviriikkalaš ovttasbarggus, Barents-ovttasbarggus ja eurohpalaš ovttasbarggus. Suomagiella lea maid EU-giella.</p>
    <p>Fága vuođđuda dan vuođu ala mii suomagielas ja suoma ja kveana kultuvrras lea Norggas. Fága galgá eallin dahkat ja ovddidit gielalaš ja kultuvrralaš girjáivuođa man dát ovddasta. Oahppit sáhttet suomagielat olbmuid vásáhusain ja máhtuin oassálastit go gulahallet suomagillii ja ipmirdit olbmuid geat hupmet suomagiela. Suomagiela fágalasáhusválljemiin oaidnigohtet oahppit giela ja kultuvrra sihke eanetlogu- ja unnitlogu oainnuin. Dát viiddida maid ohppiid iežaset kultuvragullevašvuođa ipmárdusa.</p>
    <p>Suomagielfága lea skuvlla barggu oassi nannet ohppiid ollislaš giellagelbbolašvuođa. Eatnigiel- ja amasgielfágat vuođđudit oktasaš giellaoainnu mas giellaoahpaheapmi ii dušše leat dáidohárjehallan, muhto maid oahppan, sosialiseren ja giella- ja kultuvradihtomielalaš ovdáneapmi. Suomagieloahppu lea huksejuvvon giellaoahpu dáiddu ala mii ohppiin ovdána go ohppet eatnigiela ja eŋgelasgiela, ja vásáhusaid ala maid oahppit leat vásihan go eará gielaide ja kultuvrraide leat oahpásnuvvan sihke skuvllas ja muđui, ja teakstadihtui maid oahppit leat vásihan eatnigiel- ja eŋgelasgieloahpus. Fága bargu lea vuođđu joatkkaoahpahussii.</p>
    <p>Fága bargovuogit </p>
    <p>Fága bargovuogit galget lágidit fága buot ohppiid várás. Oahppit galget beassat geavahit alddiineaset iešguđet beliid ja iežaset vuogi mielde oahppat. Oahppit sáhttet háhkat gielalaš máhtuid iešguđet ortnetvuorus, ja sáhttet háhkat iešguđetlágan giellamáhtu. Oahpaheddjiid ja skuvlaoappáid/-vieljaid ovttasbargguin vásihit oahppit man láhkai galget hábmet iežaset giellaoahpu.</p>
    <p>Oahppit galget sihke geavatlaččat ja teorehtalaččat bargat gielain vai besset fuomášit ja guorahallat giela. Galget ovttatmanos beassat hupmagoahtit ja giellageavahemiin dađistaga systematiseret fuomášumiid ja geahččalit giellamáhtuset. Deattuhuvvo ahte oahppit maiddái galget bargat teavsttaiguin mat eai leat giellaoahpu várás ráhkaduvvon (autenttalaš teavsttat). Dákkár teavsttat oahpásnuhttet ohppiid ealli gillii maid sii deivet Suomagielat guovlluin.</p>
    <p>Giellaoahpus deattuhuvvo hutkás doaibma mas earret eará drámá ja musihkka leat lunddolaččat. Oahppit besset geavahit giela ráhkadit iežaset njálmmálaš ja čálalaš teavsttaid, maid maiddái sáhttet earáiguin juogadit. Dát leat teavsttat viiddis ipmárdusas ja sisttisdollet sihke njálmmálaš ja čálalaš giellageavaheami. Sihke oahppogirjjiin ja teavsttain maid oahppit ieža ráhkadit deattuhuvvo estehtalaš hábmen. Go oahppit guorahallagohtet hámi ja sisdoalu gaskavuođa ja fuomášit ahte dulkonmunni lea máŋggalágan ipmárdusaid vuođđun, de sáhttet sii gávdnat iežaset vuogi gielain hervvohallat. Dalle besset iskat, dulkot ja miellagovahallat. Boasttuvuođat leat dávjá oahppoovdáneami mearkkat. Ohppiid iežaset teavsttaid ovdáneami proseassain ferte erenoamážit bargat. Ohppiid iežaset teaksta- ja bargoproseassaárvvoštallan lea mielde ovddideame sin giellaoahppama ja ovdáneami.</p>
    <p>Diehtojuohkinteknologiija dagaha dađistaga ođđa dili go áddá buot ohppiide vejolašvuohta oahppat suomagiela. Teknologiijain besset oahppit háhkat njuolggo ja duohta giellavásáhusaid movttiidahtti ja spáitilis vugiin. Teknologiijain lea ohppiin vejolaš oassálastit ealli giellaservodagas, go besset humadit olles máilmmi olbmuiguin ja gulahallat suomagielat olbmuiguin. Dát njuolggo giellaoktavuohta bovde maid iešheanalaš ohppui.</p>
    <p>Fága hámádat </p>
    <p>Fága sisttisdoallá njeallje váldooasi</p>
    <p>1. Oahpásnuvvat njálmmálaš ja čálalaš gillii </p>
    <p>2. Giellageavaheapmi </p>
    <p>3. Suomagiela ja giela kultuvrralaš oktavuođa máhttu </p>
    <p>4. Máhttu iežas giellaoahppama birra </p>
    <p>1. ja 2. oasit leat biddjojuvvon oktii: Oahpásnuvvat njálmmálaš ja čálalaš gillii. </p>
    <p>3. ja 4. oasit leat biddjojuvvon oktii: Máhttu giela, kultuvrra ja iežas oahppama birra. </p>
    <p>Giellageavaheapmi lea fága váldooassi. Dat lea sihke geaidnu ja ulbmil; oahppit ohppet suomagiela go giela geavahišgohtet njálmmálaččat ja čálalaččat guldaleaddjin, lohkkin, ságastallanguoibmin ja čállin. Dás ii leat hupmu dušše čielga gielladáiddu birra, muhto gálgga birra gulahallat kultuvraerohusaid rastá. Dat golbma eará oasi dorjot dán, seammás go iešalddiset leat ulbmilat. Oahpu vuolggasadji lea mo oahppit oahpásnuvvet gillii dakkár oktavuođain mat addet sidjiide vuođu oahpásnuvvat ođđa áššái ja diđoštit dan. </p>
    <p>Dás lea ohppiin vejolaš ovddidit gálgga bargat amas suomagiel teavsttaiguin, čájehit maid vásihit go oahpásnuvvet tekstii, ja dán láhkai viiddidit iežaset teakstagelbbolašvuođa ja gielladihtomiela. Suomagiela ja giela kultuvrralaš oktavuođa oahpus sáhttet oahppit dárbbuideaset vuođul ipmirdit ja ovdanbuktit suomagillii, oahppat ahte giella lea hámádat, kultuvrra ovdanbukti ja gulahallangaskaoapmi. Máhttu iežas giellaoahppama birra galgá fuomášuhttit mo lea suomagiela oahppat, vai oahppit šaddet iešheanalaččat ja čeahpit giellaoahppin. Oahppoplána guokte ulbmiloasi čohkkejit váldočuoggáid fága njealji váldooasis. </p>
    <p>Fága oktasaŠ ulbmilat  </p>
    <p>Fága oahpahusa ulbmilat leat </p>
    <p type="listitem">ovdánahttit ohppiid návccaid geavahit suomagiela njálmmálaččat ja čálalaččat ja</p>
    <p>movttiidahttit ovttasbargat suomagielat ja eará kultuvrraid olbmuiguin</p>
    <p type="listitem">ovdánahttit ohppiid dihtomiela gulahallandilálašvuođaid ja suomagiela giellageavaheami</p>
    <p>birra ja ovdánahttit sin oainnuid sihke iežaset ja dán amas kultuvrii</p>
    <p type="listitem">ovddidit ohppiid ipmárdusa suomagiela oahppamii ja sin návccaid fuolahit iežaset   suomagiellaoahppama, vai buot oahppit ožžot buriid vejolašvuođaid oahppat giela, ja ožžot</p>
    <p>vuođu joatkit oahppat suomagiela ja eará gielaid</p>
    <p xml:lang="nob">ULBMILAT JA VÁLDOČUOGGÁT </p>
    <p>Ulbmilat </p>
    <p>Oahpásnuvvat njálmmálaš ja čálalaš gillii </p>
    <p>Oahppit galget ovdánahttit gálgga ipmirdit suomagiela, hupmagoahtit ja gávdnat suomagielteavsttain oaiviliid. Oahppit galget ovdánahttit gálgga suomagillii gulahallat.</p>
    <p>Máhttu suomagiela, kultuvrra </p>
    <p>ja iežas oahppama birra </p>
    <p>Oahppit galget ovdánahttit ipmárdusa dasa ahte giella lea ovttasdoaibma ja kultuvrra ov danbukti. Sii galget ovdánahttit ipmárdusa mo sáhttet oahppat suomagiela, ja dađistaga šaddat iešheanalaš giellageavaheaddjin.</p>
    <p>Váldočuoggát, 8. - 10. luohkká </p>
    <p> 8. luohkká</p>
    <p>Oahpásnuvvat njálmmálaš ja čálalaš gillii </p>
    <p>Oahpahusas galget oahppit </p>
    <p>- vásihit ja oažžut ipmárdusa suomagielas ja suomagiellageavaheamis go oahpásnuvvet njálmmálaš, čálalaš ja oinnolaš teavsttaide. Muhtin teavsttat galget leat iešguđet áigodaga</p>
    <p>teavsttat mat eai leat erenoamážit ráhkaduvvon giellaohppui, ovdamearkka dihte iešguđet</p>
    <p>áiggiid autenttalaš teavsttat, suoma ja kveana jorgaluvvon cuksasat ja muitalusat,</p>
    <p>ovdamearkka dihte Turid Farbregd: Finske eventyr ja Just Knud Qvigstad: Finske</p>
    <p xml:lang="nob">fortællinger fra Kvænangen og Nordreisa, árbevirolaš čállosat Finnskogenis, riimmat,</p>
    <p>hoahkamat, álkes divttat, oahpes lávlagat nugo “Jaakko kulta”, árbevirolaš oahpes sálmmat,</p>
    <p>juovlasálmmat nugo “Maa on niin kaunis”, mediateavsttat, ovdamearkka dihte suoma</p>
    <p>filmmat ovdamearkka dihte Muumilaakso, ja duohtafilmmat mat leat tekstejuvvon gillii man</p>
    <p>oahppit dovdet, tv-prográmmat, áššeprosateavsttat, ovdamearkka dihte rávvagat ja</p>
    <p>gihppagat</p>
    <p>- gávdnat njálmmálaš ja čálalaš teavsttain oaiviliid ja geavahit govaid, lávlagiid ja musihka</p>
    <p>ipmirdit dovddu ja hábmet oaivila das maid lohket ja guldalit, vásihit teakstabargamiin</p>
    <p>ovttasbarggu earáiguin</p>
    <p>- ipmirdit ja ieža ráhkadit iešguđetlágan teavsttaid maiguin maid geahččalit earáiguin</p>
    <p>gulahallat, ovdamearkka dihte divttaid, stohkosiid, árvádusaid, ruossalassániid,</p>
    <p>jearahallamiid, poastakoarttaid, rávvagiid, govvaráidduid, multimediateavsttaid</p>
    <p>- oaidnit ovttaláganvuođaid ja erohusaid gielaid gaskka go geavahit dan maid leat eatnigielas</p>
    <p>ja eará gielain oahppan, ja go buohtastahttet orginálteavsttaid jorgaluvvon teavsttaiguin</p>
    <p>Máhttu suomagiela, kultuvrra ja iežas oahppama birra </p>
    <p>Oahpahusas galget oahppit </p>
    <p>- suomagielain bargamis oaidnit ja guorahallat giela njuolggadusaid ja iešguđetlágan sániid</p>
    <p>gielladoaimma, ja hárjehallat eará gielaid sániid dovdat suomagielteavsttain maidda oahpásnuvvet, hárjánit geavahit sátnegirjjiid ja grammatihka giellabarggu veahkkin, čoaggit</p>
    <p>dieđuid iešguđetlágan gálduin ja geavahit ođđaáigásaš diehtojuohkinteknologiija</p>
    <p>diehtogáldun ja bargoreaidun</p>
    <p>- leat mielde hábmeme buriid oahppodiliid ja bargomálliid, ieža mearridit, hupmat giella oahppama birra ja guorahallat mii addá olles ohppiidjovkui buriid eavttuid oahppat</p>
    <p>suomagiela.</p>
    <p>- teavsttaiguin barggadettiin oahppat Norgga beale suoma kveana kultuvrraid birra, earret eará</p>
    <p>jurddašanvugiid, eallindilálašvuođaid, árbevieruid ja vieruid birra</p>
    <p> 9. luohkká</p>
    <p>Oahpásnuvvat njálmmálaš ja čálalaš gillii </p>
    <p>Oahpahusas galget oahppit </p>
    <p>- diđoštit njálmmálaš ja čálalaš teavsttaid, háhkat dieđuid man oktavuođas teavsttat lea čállon;</p>
    <p>galgá leat vejolašvuohta lohkat ovdamearkka dihte suomagiel oanehis muitalusaid ja</p>
    <p>čáppagirjjálašvuođa teavsttaid, jorgaluvvon noveallaid, ovdamearkka dihte Eeva-Liisa Jor:</p>
    <p>Finland forteller, jorgaluvvon dovddus čáppagirjjálašvuođa osiid ja vejolaččat geahččat</p>
    <p>filmmaid čáppagirjjálašvuođa vuođul, ovdamearkka dihte “Kalevala”, álkes lávlla- ja viissateavsttaid, áššeprosateavsttaid nugo aviissaid ja áigečállagiid</p>
    <p>- ráhkadit iešguđetlágan teavsttaid main geahččalit gulahallat earáiguin earret eará go giela</p>
    <p>geavahit ovdanbuktinhámiid oktavuođas nugo govain, musihkas, lávlagis, dánssas, drámás,</p>
    <p>ráhkadit ovdamearkka dihte video-, govva- ja jietnačohkkehusaid, álkes čájálmasaid,</p>
    <p>olbmuid govvemiid, beaivegirjji, reivviid, dieđuid, ja diehtojuohkinmateriálaid</p>
    <p>- dulkot ja ovdanbuktit oaivila iešguđetlágan lohkamiin, čállimiin, guldalemiin, hupmamiin ja</p>
    <p>ságastallamiin iešguđet dilálášvuođain</p>
    <p>- geavahit giela olggobealde luohkkálanja sihke báikkálaččat, regionálalaččat ja riikkaid- gaskasaččat, ovdamearkka dihte reivviid, telefovnnaid, fáksaid, Internett ja video- ja jietnabáddemiid bokte</p>
    <p>Máhttu suomagiela, kultuvrra ja iežas oahppama birra </p>
    <p>Oahpahusas galget oahppit </p>
    <p>- bargat suomagiela cealkka- ja teakstadási hámádagaiguin ja njuolggadusaiguin vai ipmirdit ja</p>
    <p>sáhttet hupmat, geavahit sátnegirjjiid, grammatihkaid ja eará veahkkeneavvuid giellabarggus, ja oažžut vásáhusaid go ráhkadit hárjehusaid ja lonohallat daid eará ohppiiguin</p>
    <p>- oahppat suomagiela ja eatnigiela ovttaláganvuođaid ja erohusaid go buohtastahttet</p>
    <p>suomagiela ja eatnigiela teavsttaid</p>
    <p>- čilget iežaset oahppodárbbu, hábmet oahppoulbmila ja árvvoštallat iežaset ovdáneami ja</p>
    <p>árjja giellabarggus</p>
    <p>- bargat suomagielat guovlluid kultuvra- ja servodatdilálašvuođaiguin, ovdamearkka dihte</p>
    <p>geografiijain, historjjáin, dáidagiin, kultuvrahistorjjáin, háldenvugiin ja ságastallat iežaset ja</p>
    <p>suomagielat kultuvrra birra teakstabarggu ja suopmelaččaid ja eará riikka olbmuiguin</p>
    <p>gulahallamiin</p>
    <p> 10. luohkká</p>
    <p>Oahpásnuvvat njálmmálaš ja čálalaš gillii </p>
    <p>Oahpahusas galget oahppit </p>
    <p>- bargat autenttalaš teavsttaiguin; galget beassat lohkat ovdamearkka dihte oanehis suomagiel</p>
    <p>muitalusaid ja cukcasiid, románaid osiid ja ovdamearkka dihte Aleksis Kivi “Seitsemän</p>
    <p>veljestä” jorgaluvvon osiid ja vaikko filbmejuvvon, legendaid, iešguđetlágan suomagielat</p>
    <p>servodagaid divttaid, lávlagiid, sálmmaid, čájálmasosiid, áššeprosateavsttaid,</p>
    <p>ovdamearkka dihte jearahallamiid, mátkečilgehusaid ja iešguđetlágan</p>
    <p>diehtojuohkinmateriálaid</p>
    <p>- lohkat, čállit, guldalit, hupmat ja ságastallat ja geavahit suomagiela muitalit iežaset</p>
    <p>dáhpáhusaid birra, muitalusaid maid leat lohkan, ja ovdamearkka dihte filmmaid birra maid</p>
    <p>leat oaidnán, diktet ja ovdánahttit giela iešguđet gulahallandilálašvuođain</p>
    <p>- ráhkadit iešguđetlágan teavsttaid mat sáhttet geavahuvvot earáiguin gulahallat,</p>
    <p>ovdamearkka dihte cukcasiid, muitalusaid, muitalusbottuid, máinnusteavsttaid,</p>
    <p>árvvoštallamiid, ja geavahit teavsttaid maidda oahpásnuvvet, ovdagovvan ja vuolggasadjin</p>
    <p>geavahišgoahtit giela njálmmálaččat ja čálalaččat</p>
    <p>- eará riikkaid olbmuide oahpásnuvvat ja doalahit oktavuođa, ovdamearkka dihte iešguđet</p>
    <p>ovttasbargoprošeavttaid bokte main earret eará gaskkustit sihke eanetlogu- ja</p>
    <p>unnitlogukultuvrraid iežaset riikkas</p>
    <p>Máhttu suomagiela, kultuvrra ja iežas oahppama birra </p>
    <p>Oahpahusas galget oahppit </p>
    <p>- oahppat suomagiela teakstačatnan hámádagaid, njuolggadusaid ja vugiid mat leat ávkin</p>
    <p>buorebut doaibmat giellageavaheaddjin, oahpásnuvvat suomagiela sániid historjái</p>
    <p>(etymologiijii) ja vásihit man láhkai gielladili kultuvrralaš bealit leat deaŧalaččat giellaohppui</p>
    <p>- oahppat viidát geavahit veahkkeneavvuid čoavdit váttisvuođaid mat badjánit giellabarggus,</p>
    <p>ja lasihit ipmárdusa mo dieđuid mat leat mávssolaččat suomagielfágii sáhttá vurket,</p>
    <p>organiseret ja bidjat nu ahte lea vejolaš lohkat čálalaččat dahje elektrovnnalaččat</p>
    <p>luohkkálanjas ja girjerádjosis</p>
    <p>- ságastallat ja árvvoštallat oahppogirjjiid ja bargovugiid suomagielfága ulbmilid ektui ja válljet</p>
    <p>dan mii lea ávkin iežaset giellaohppui</p>
    <p>- bargat suomagielat ja kveanagielat guovlluid kultuvrraiguin ja servodatdilálašvuođaiguin mat</p>
    <p>leat ovdamearkka dihte čadnon ráfibargui, kultuvramuittuide, lundui ja birrasii, ovdamearkka</p>
    <p>dihte riikkaidgaskasaš ovttasbarggus ja oktavuođaide eará suoma-ugralaš olbmuiguin ja</p>
    <p>gielaiguin.</p>
  </body>
</document>
