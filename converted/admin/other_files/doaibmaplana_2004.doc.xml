<document xml:lang="sme" id="no_id"><header><title> 
SAMISK SPRÅKSENTERS AKTIVITETER I 2002 - 
</title><genre code="admin"/><author><unknown/></author><wordcount>986</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.14 ; file-specific xsl  $Revision: 1.5 $; common.xsl  $Revision: 154948 $; </version></header><body><p><em type="bold">Sámi Giellaguovddáža doaibmaplána jagi </em><em type="bold">2004 </em></p>
<p>Sámi Giellaguovddáš lea Gáivuona suohkana ossodat ja ásahuvvui jagi 1994: Sámi Giellaguovddáža stivrenjoavkkus leat golbma lahtu: Bjørn Inge Mo, sátnejođiheaddji, Kristin V. Johansen, rektor ja Mary Mikalsen Trollvik, sámepolitihkalaš lávdegotti lahttu.</p>
<p><em type="bold">Geográfalaš doaibmaguovlu </em></p>
<p><em type="bold">Min ulbmil lea ahte Gáivuona Sámi Giellaguovddáš ovttas iežá giellaguovddážiiguin galgá leahtit oahpahus- ja máhttoguovddáš olles mearrasámi guvlui. </em></p>
<p><em type="bold">Bargit </em></p>
<p>Mis leat guokte olles virggi, dan lassin prošeaktavirgi mii ruhtaduvvo ruđain mii boahtá Romssa fylkkasuohkanis. Mii sávvat ahte mii sáhttit guhkidit dán virggi ruđaiguin Romssa Fylkkasuohkanis olles jahkái. Dan lassin mii bálkáhit oahpaheddjiid doallat eahketgurssaid min ovddas, omd. Návuonas. Bagadallat oahpaheddjiid govt sáhttet atnit min oahpahanvugiid ja min oahppoávdnasiid. Mii bálkáhit báikkálaš maiddái sámegielalaš vehkiid gielladoaluide ja maid liigeveahki prošeavttaid oktavuođas.</p>
<p><em type="bold">Lanjat </em></p>
<p><em type="bold">Mis lea sajihisvuohta, golbma bargi seammá kantuvrras. Mii oažžut ođđa lanjaid go Ája viiddida viesu, soaitá dáhpáhuvvat 2004. Dat addá minsii ođđa vejolašvuođaid doaimmaide, muhto dat mielddisbuktá maiddái eanet bargguid go galgat fárret. Mii geahččalit dan boddii gávdnat liigekantuvrra dáppe Ája guovddážis. Jus dat ii leat vejolaš, de mii fertet ohcat čovdosiid Ája guovddáža olggobealde. Jáhkkimis mii šaddat geavahit kantorbáikki Olmmáivákki girjerádjosis prošeaktabargái gii galgá bargat gáivuonsámegiela systematiseren barggu. </em></p>
<p><em type="bold">Barggut </em></p>
<p>Mii iskat nannet sámegiela geavaheami ja beroštumi dasa. Dán barggus atnit máŋga vuogi: Sámegiela oidnosin dahkat, diehtojuohkin, ráhkadit sámegielalaš arenaid, doarjut giellabargiid, studeanttaid ja sámegiel oahpaheddjiid, čoaggit, registreret ja gaskkustit giellamateriálaid.</p>
<p><em type="bold">Ruhtadeapmi </em></p>
<p><em type="bold">Giellaguovddáš ii oaččo sierra ruhtadeami Sámedikkis, go Sámedikki vuođđodoarjja (450.000 ru) gessojuvvo eret guovttegielalašvuođaruđain maid Sámediggi juolluda Gáivuona suohkanii. Gáivuona suohkana ruhtada giellaguovddáža muđuid. Romssa fylkkasuohkan lea dahkan soahpamuša Sámedikkiin mas lohpida lasihit ruđa Sámedikki vuođđodoarjagii Romssa fylkka sámi giellaguovddážiidda, ja mii doaivut mii oažžut doarjaga doppe, nugo oaččuimet 2003. Mii oažžut maiddái gursadoarjaga SOLas </em><em type="bold">(su. 50.000 ru jahkái). </em></p>
<p xml:lang="nob"><em type="bold">DOAIMMAT </em></p>
<p><em type="bold">Veahkki mánáidgárddiide </em></p>
<p>Mii áigut</p>
<list><p type="listitem">ovttasbargat Gáivuona suohkana sámegielalaš assisteanttain</p>
<p type="listitem">fállat gurssaid mánáidgárdebargiide govt atnit sámegielat ávdnasiid, duddjot ja iežá.</p>
<p type="listitem">ráhkadit spealuid ja álkkásmahttit girjjiid čuvdegirjin.</p>
<p type="listitem">daidda mánáidgárdeossodagaide geat beroštit, ráhkadit govvagirjji sámegillii.</p>
<p type="listitem">fállat sámegiela eahketgurssa vánhemiidda</p>
<p type="listitem">addit gielalaš veahki/doaluid mánáidgárddiide</p>
<p type="listitem">Ovttas bajásšaddanossodagain oažžut barggu johtui mas fállat intensiiva sámegielagurssa/giellalávguma mánáide ovdalgo álget 1. klássii, dalle go vánhemat hálidit máná oahppat sámegiela 2. giellan. Nu sáhttit nannet vuođđoskuvlla sámegiel oahpahusa ja 1. klássa rájes maiddái oahpahit ovtta fága sámegillii.</p>
</list><p><em type="bold">Veahkki sámegiel oahpaheddjiide ja iežáide </em></p>
<p><em type="bold">Fállat </em></p>
<list><p type="listitem">giellaguovddáža girječoakkáldaga ja oahpahusávdnasiid. Oahpaheaddjit luoikkahit dahje ožžot veahki ráhkadit spealuid jnv. oahpahussii. Mis leat kopierenoriginálat ja laminerenmášiidna.</p>
<p type="listitem">mánnosaš fáddáčoahkkimiid sámegieloahpaheddjiide</p>
<p type="listitem">giellafágalaš ja metodalaš bagadallama dárbbu mielde</p>
</list><p><em type="bold">Rávesolbmuid gurssat </em></p>
<p>Mii leat álggu rájes lágidan sámegielgurssaid, erenoamážit Gáivuonas, muhto maiddái iežá Davvi-Romssa suohkaniin: Omasvuonas ja Návuonas. Eanaš oasseváldit bohtet Gáivuonas, muhto iežáge suohkaniin leat olbmot boahtán. Lágidit golmmalágan gurssaid:</p>
<list><p type="listitem">giellalávguma, 2  vahku (daidda geat máhttet ollu, muhto eai leat hárjánan sárdnut/eai máhte doarvái sániid). Mii áigut doallat ovtta gurssa 2004 geasi.</p>
</list><list><p type="listitem">8-vahkkosaš intensiivagurssaid Álgu (200 dii.) 2004 čavčča ja Joatkka (200 dii.) 2004 giđa. Ohppiide lei láidestus joatkkaskuvlla C-giellaeksamenii, vai sis lea gelbbolašvuohta álgit lohkanbaji ohppui. Mii áigut geahččalit ovttasbargat Romssa universitehtain nu ahte oahppit sáhttet dieđihit sin Sámegiela Álgokurssa eksamenii.</p>
<p type="listitem">Eahketgurssaid: Cehkiid I, II ja III. Gurssat leat oaivvilduvvon daidda geat eai sáhte čuovvut intensiivagurssa. Mii almmuhit gurssaid dáppe Gáivuonas ja lágidit jus leat doarvái dieđiheamit.  Návuonas joatkašuvvá ceahkki I, ja áigut fállat ceahki II.</p>
</list><p>Dan lassin mii leat guktii lágidan sámegiela lohkanbaji oahpu ovttasbarggus UiT:in, maŋimuš 2003. Mii eat leat plánen dákkar oahpahusa 2004.</p>
<p><em type="bold">Prošeakta: Čoaggit ja systematiseret gáivuonsámegiela </em></p>
<p>Gáivuona suohkan lea ožžon Sámedikkis dán prošektii. Mii álggiimet veaháš bargat dainna 2003, ja hálidit 2004 mielde systematalaččat geahčadit materiálaid mat juo gávdnojit, čoaggit dievasmahtti materiálaid ja geahčadit daid. Boađus galgá leahtit sátnelistu mas lea erenoamáš suopmansánit ja -hámit, gáivuonasámegiela sojahanhámit. Inger Marie Gaup Eira lea fágalaš ovddasvástideaddji. Mii áigut bálkáhit liigeveahki dan bargui.</p>
<p><em type="bold">Prošeakta: Sirdit min oahppoávdnasiid ja - vugiid CDromii ja internehttii. </em></p>
<p>Mii leat 2003 juo beassan johtui bargguin heivehit min oahppoávdnasiid, ja mii lea ohppan atnit reaidoprográmma. Mii ovttasbargat Biigá-fitnodagain mii buvttada ja almmuha oahppoávdnasiid interneahtas ja Greit-fitnodagain mii ovddida prográmmaoasiid reaidoprográmmii. Mii leat ohcan oasseruhtadeami Voxas, muhto mii áigut maiddái ohcat ruhtadeami iežá sajiin.</p>
<p><em type="bold">Iežá giellabarggut </em></p>
<list><p type="listitem">Jorgaleapmi ja maiddái veaháš dulkon Gáivuona suohkanii ja muhtun iežá ásahusaide ja servviide.</p>
<p type="listitem">Ovddidit oahppoávdnasiid min gurssaid oktavuođas.</p>
<p type="listitem">Lágidit semináraid ja oanehis gurssaid suohkanbargiide ja iežáide dárbbu mielde.</p>
<p type="listitem">Lágidit sámegielat gáffadaga juohke mánnodaga bie. 17-19.</p>
<p type="listitem">Sámegielat sárdnunjoavku dearvvašvuođaguovddážis oktii vahkus.</p>
<p type="listitem">Ovddidit giellaguovddáža web-siiddu.</p>
<p type="listitem">Čuovvulit ovttasbargosoahpamuša Ája sámi guovddážiin dahkat sámi giela oidnosin ja doallat Giellabottu juohke beaivvi.</p>
</list><list><p type="listitem">Ovttasbargu suohkana kulturkonsuleanttain ja kulturskuvllain oažžut sámegiela mielde kulturlágidemiide</p>
</list><list><p type="listitem">Ovttas iežáiguin lágidit Sámi Álbmotbeaivvi dáppe Gáivuonas.</p>
<p type="listitem">Ovttasbargat Birasguovddážiin ilbmadit bláđi sámegillii ja dárogillii gait suohkana viessodoaluide. Ásahusat ja searvvit sáhttet bláđis dieđihit iežaset doaimmaid birra. Bođii okta nummár 2003.</p>
</list><list><p type="listitem">Mii dahkat veaháš jorgalanbargguid ja addit giellafágalaš veahki servviide ja ásahusaide dan mielde maid nákcet.</p>
</list><p><em type="bold">Doaimmat Gáivuona suohkana olggobealde ja daid ruhtadeapmi </em></p>
<p><em type="bold">Romssa fylkkasuohkan lea dahkan soahpamuša Sámedikkiin mas lohpida lasihit ruđa Sámedikki vuođđodoarjagii Romssa fylkka sámi giellaguovddážiidda. Dan mielde man stuoris dát doarjja šaddá, de sáhttit viiddidit min doaibmaguovllu. 2004 mii áigut vuoruhit addit f </em><em type="bold">álaldagaid berošteddjiide Gáivuona olggobealde. </em></p>
<p><em type="bold">Mii hálidit, ekonomalaš resurssaid </em><em type="bold">ektui, </em></p>
<list><p type="listitem">fállat gáiddusoahpahusa telekonferánsarusttegiid bokte, erenoamážit rávesolbmuide, sihke eahketgurssaid ja intensiivagurssaid.</p>
</list><list><p type="listitem">ohcat báikkálaš oahpaheddjiid ja fállat eahketgurssaid iežá suohkaniin</p>
<p type="listitem">lágidit metodihkkagurssa gursaoahpaheddjiide</p>
<p type="listitem">ovttasbarggus Riddu Riđuin fállat skuvllaide sámi giella/kulturpáhka - nuoraidskuvllaide ja joatkkaskuvllaide.</p>
<p type="listitem">doallat <span type="quote">"mini sámegielgurssa"</span> iežá suohkaniid skuvllain vai oahppit ja oahpaheaddjit ožžot positiiva oainnu sámegielas. Seammás mii movttiidahttit ohppiid válljet sámegiela fágan.</p>
</list><list><p type="listitem">bargat vai giellabargu boahtá johtui maiddái iežá suohkaniin. Sáhttit omd. bálkáhit prošeaktabargiid guorahallat gielladili ja bidjat johtui doaimmaid.</p>
<p type="listitem">nannet ovttasbarggu iežá giellaguovddážiiguin.</p>
</list><p><em type="bold">Ovttasbargu riikarájiid rastá </em></p>
<list><p type="listitem">Mii hálidit fas ovttasbargat Sámi Oahpahus Guovddážiin Anáris ja Heahtás oktasaš doaluiguin sin ja min ohppiide, ja maiddái ovttasbargat Sámi åhpadusguovdásjiin Johkamohkis.</p>
</list><p><em type="bold">Doaibmaplána 2004 </em></p>
<p><em type="bold">Doaimmat </em></p>
<p>1. jahkeb.</p>
<p>2. jahkeb.</p>
<p>8-vahkkosaš intensiivagursa Joatkka, 200 dii.</p>
<p>8-vahkkosaš intensiivagursa Álgu, 200 dii.</p>
<p>2-vahkkosaš giellalávgu 60 dii.</p>
<p>Eahketgursa Gáivuonas</p>
<p>Eahketgursa Ceahkki I Návuonas (loahpaheapmi)</p>
<p>Eahketgursa Ceahkki II Návuonas</p>
<p>Eahketgursa iežá suohkaniin, vej. telekonferánssain</p>
<p>Metodihkkagursa oahpaheddjiide</p>
<p>Mini sámegielgurssat skuvllain Gáivuona olggobealde</p>
<p>Veahkehit mánáidgárddiid</p>
<p>Oažžut giellabarggu johtui iežá suohkaniin</p>
<p>Nannet ovttasbarggu kulturlágidemiid oktavuođas</p>
<p>Diehtoáviisa sámegillii/dárogillii</p>
<p>Jorgalanbarggut</p>
<p>Ráhkadit oahppoávdnasiid</p>
<p>Gáivuonsámegiella - prošeakta</p>
<p>CD-rom/interneahtta - prošeakta</p>
<p>Gáivuona Sámi Giellaguovddáš 2004</p>
</body></document>