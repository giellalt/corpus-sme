<document xml:lang="sme" id="no_id">
  <header>
    <title>Fágaplána. Lášmmohallan 1</title>
    <genre code="admin"/>
    <author>
      <unknown/>
    </author>
    <year>2015</year>
    <wordcount>891</wordcount>
    <conversion_status type="standard"/>
    <availability>
      <free/>
    </availability>
    <origFileName>http://sh.pedit.no/web/NettskoleRessurs.axd?id=4f3e6183-74e9-4f5b-a866-227a8d43698a</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
    <note>Source page http://sh.pedit.no/web/PageND.aspx?id=229691</note>
  </header>
  <body>
    <p>FÁGAPLÁNA</p>
    <p>
      <em type="bold">LÁŠMMOHALLAN 1 </em>
    </p>
    <p>
      <em type="bold">30 oahppočuoggá </em>
    </p>
    <p>
      <em type="bold">Sámi vuođđoskuvlaoahpaheaddjioahppu 5 - 10.  </em>
    </p>
    <p>Dohkkehuvvon dutkan- ja oahppostivrras 17.12.2015 áššis DOS 131/15</p>
    <p>1  OAHPPOOVTTADAGA NAMMA</p>
    <p>Lášmmohallan 1, 30 oahppočuoggá.  (Kroppsøving 1-  Physical education 1)</p>
    <p>2  OPPALAŠ DIEĐUT OAHPU BIRRA</p>
    <p>Fága/ oahppokoda: 5-10LAS1</p>
    <p>Galle oahppočuoggá: 30 oahppočuoggá (30 studiepoeng / 30 ECTS credits) Oahpu lágideapmi: Sámi allaskuvllas, olgun, vuojadanhállas ja valáštallanlanjas</p>
    <p>3  OAHPPOPROGRÁMMA GULLEVAŠVUOHTA</p>
    <p>Sámi vuođđoskuvlaoahpaheaddjioahppu 5. - 10. dásiide.</p>
    <p>4  SISABEASSANGÁIBÁDUSAT</p>
    <p>Dábálaš sisabeassangáibádusat alitoahpahussii. Sisabeassanvuođđu sáhttá leat juogo oppalaš lohkangelbbolašvuohta (čađahan joatkkaskuvlla/logahaga) dahje realagelbbolašvuohta. Lassin galgá  sámegiela máhttu vuosttaš- dahje nubbingiellan joatkkaskuvllas dahje vástideaddji (omd. sámegiela lohkanbadjeoahppu).  Studeanttas lea maid vejolašvuohta duođaštit iežas sámegiela lohkangelbbolašvuođa sierra giellageahččaleami bokte.</p>
    <p>5  OAHPAHUSGIELLA</p>
    <p>Oahpahusgiella lea sámegiella</p>
    <p>6  SISDOALLU</p>
    <p>Lášmmohallan 1, gealbudahttá ja láidesta oahpahit lášmmohallanfága vuođđoskuvllas 5.luohkás, gitta 10. luohkkái. Fágas deattuhuvvo gulolašvuohta okto- ja joavkun valáštallamis,vuodjamis, heaggagádjumis, dánsumis ja olgoelošteamis, ja mo ieš guđet lihkadanbirrasat addet oahppu. Dehálaš lea mo mearrida sisdoalu ja bargovuogi mat váikkuha oahppanprosessii ja mo lášmmohallan lea mielde ovdánit oahppil olálaš ovdáneami.</p>
    <p>Fágadidákttalaš fáddát huksejuvvojit geahččalemiid vuođul. Studeanttat ožžot ieža geahččalit iešguđet lágán lihkademiid ja bargovugiid, mii addá fysalaš ovdáneami, oahpu, hutkáivuođa ja lihkadanmovtta buot ohppiide. Dovdat ahkeovdáneami, ja lášmmohallanhárjehallamis bargat nu ahte oasit lášmmohallan ulbmiliin ollašuvvet.</p>
    <p>
      <em type="bold">Máhttu: </em>
    </p>
    <p>Studeanttas    galgá leat diehtu mii lea lášmmohallanfága erenoamášvuohta ja mo mat dat maid guoská sámi mánáide   galgá leat fágalaš ja fágadidákttalaš máhttu árvvoštallat oahpahusa ja oahppan oahppiliid 5. -10 luohkás    galgá leat máhttu stoahkamis, valáštallamis, vuodjamis, dánsumis,</p>
    <p>meahcástallamis ja áigegovdalaš lihkadanvugiid mánáid- ja nuoraidkultuvras.</p>
    <p>  galgá leat teorehtalaš máhttu mánáid fysalaš ja lihkadeami ovdáneamis, mii guoská sohkabeali, sosiála ja etnalaš duogáža ja mo dat váikkuhit lášmmohallamii ja goruda oahppamii.   galgá leat máhttu mo lášmmohallan sáhttá váikkuhit máná njálmmálaš gillii, lohkamii, čállimii ja rehkenastimii. Maiddái mo sáhttá geavahit digitálaveahkkeneavvuid oassin lášmmohallamis galgá leat máhttu motoralaš ovdáneamis ja mo dat váikkuha ovdáneapmái ja ođđa lihkastemiide     galgá leat máhttu mo lihkadeapmi ja lášmmohallan váikkuhit dearvvašvuhtii   galgá leat áddejupmi makkár gorutoaidnu sámiin ja eará etnalaš joavkkuin lea, ja mo dat váikkuha nuoraidkultuvrii</p>
    <p>
      <em type="bold">Gálggat:  </em>
    </p>
    <p>Studeanta   galgá máhttit plánet, čađahit ja árvvoštallat oahpahusa lášmmohallamis lága, doaibmi oahppoplána ja vigálaš gáibádusaid ektui      galgá máhttit láhčit ja čađahit oahpahusa iešguđet vugiid mielde stoahkama, vuodjan, okto- ja joavkovaláštallama, dánsuma ja olgoáibmodoaimma  ja áigeguovdilis lihkastanvuogi bokte, mat heivejit 5. – 10 luohkáide   galgá máhttit árvvoštallat oahppi lihkademiid nu ahte jos lea dárbu addit heivehuvvon oahpahusa lášmmohallamis, addit dieđu ruovttoluotta ja árvvoštallat lášmmohallama.   galgá sáhttit árvvoštallat mo oahppi lea juksan ulbmiliid ja ákkastallat dan árvvoštallama          galgá sáhttit oaidnit varalašvuođaid lášmmohallamis ja láhčit oahpahusa nu ahte várálašvuođat eai čuožžil   galgá máhttit álgoveahkeheami, vuodjan ja heaggagádjuma čázis    galgá dahkat fágalaš ja fágadidákttalaš dárkkisteame mii lea čadnon oahpaheapmái ja oahpo lášmmohallamis nuoraide 5 – 10. luohkáide.</p>
    <p>
      <em type="bold">Oppalaš gelbbolašvuohta  </em>
    </p>
    <p>Studeanta    galgá máhttit ieš guđet beliid lášmmohallamis árvvoštallat  ovttain eará fágain skuvllas nu ahte oahppi oažžu buoremus olmmošlaš ovdáneami   galgá váldit ovddasvástádusa ovdánahttit iežas bargomáhtu   galgá iežas lášmmohallanmáhtuin leat mielde skuvlaovdáneamis   galgá sáhttit ságastallat ohppiiguin, váhnemiiguin ja bargoskihpáriiguin lášmmohallama birra ja gorut oahpahusa   galgá áddet, čađahit ja ovdánahttit iežas ámmátbarggu lášmmohallamis</p>
    <p>OAHPAHAN –JA OAHPPANVUOGIT</p>
    <p>Logaldallamat, seminárat, ovdanbuktin, joavkobarggut, lášmmohallan ja neaktin leat vuogit mat geavahuvvojit oahpahusas. Studeanttat leat geatnegahtton oassálastit praktihkalaš osiide.</p>
    <p>8  GÁIBÁDUSAT BEASSAT EKSÁMENII</p>
    <p>Dása teasta omd. Čuovvovaš barggut galget leat čađahuvvon ja dohkkehuvvon, ovdalgo studeanta beassá eksámenii. Koordináhtor mearrida, beasságo studeanta eksámenii.</p>
    <p>
      <em type="bold">Čilgehus bargguide ja árvvoštallanvugiide: </em>
    </p>
    <p>Olgobiras, meahcástallan: Studeanttat juhkkojuvvojit joavkkuide (3 dahje 4 studeantta juohke jovkui). Praktihkalašmetodalaš bargu sisttisdoallá čálalaš oasi, mas studeanttat galget čilget mo sii leat válljen čoavdit barggu ja makkár oahpahandiimmu sisdoallu šaddá. Joavku čađaha barggu praktihkalaččat.</p>
    <p>Lášmmohallanoahpaheapmi: Hárjehallanáigodagas galgá studeanta doallat golbma lášmmohallandiimmu. Dáin diimmuin galgá hárjehallanoahpaheaddji ja/dahje fágaoahpaheaddji leat mielde.</p>
    <p>Árvvoštallat hárjehallanskuvlla lagasbirrasa: Hárjehallanjoavku galgá hárjehallanáigodagas árvvoštallat mo ja makkár lášmmohallanaktivitehtaide hárjehallanskuvlla lagašbiras sáhttá geavahuvvot.</p>
    <p>Praktihkalaš oassi lášmmohallamis Praktihkalaš oassi lášmmohallamis lea geatnegahtton, go lea unnán girjjálašvuohta dán oassis. Praktihkalaš máhtu oažžu hárjehallama bokte, mii leadehálaš juohke lášmmohallama oahpahallis. Studeanta galgá oasálastit unnimustá 75 % lášmmohallama praktihkalaš oasis .</p>
    <p>Heakkagádjungeahččaleapmi:</p>
    <p>Njuiket dahje buokčalit rávddas (0.5 m) ja vuodjat 100 m ratti alde ja 100 m gávvut,  buokčalit 1.5 m ja viežžat <span type="quote">"olbmo"</span>. Dasto galgá vuodjat dainna <span type="quote">"olbmuin"</span> unnimustá 20 m, ja de nagodit oažžut su gáddái (basseaŋgaravdii). De galgá čájehit váibmo- ja geahppágádjuma (HLR) Lærdals-dohkáin. Studeanta galgá máhttit čilget vuojadanhálla heahteplána ja máhttit čájehit mo geavahit heakkagádjunrusttegiid, nu go omd. heakkagádjunbátti,  -rieggá dahje - stákku. Dat geat čađahit dan, ožžot allaskuvlla heakkagádjunduođaštusa.</p>
    <p>Praktihkalaš-metodalaš eksámen : Juohke studeanta galgá čađahit praktihkalaš-metodalaš geahččaleami muhtun fáttás. Bargobihttá, áigi ja báiki almmuhuvvojit unnimustá 24 diimmu ovdal go studeanta galgá čađahit plánejuvvon diimmu. Studeanta galgá ráhkadit plána, čađahit dan dahje oasi das, ja vástidit njálmmálaš gažaldagaide mat gullet bargobihttái. Árvvoštallan 60 % dan loahpalaš árvosátnái.</p>
    <p>Loahpalaš čálalaš eksámen : Fáttáin ovdáneapmi ja oahppan, hárjehallan ja dearvvašvuohta, didaktihkka,  valáštallan ja skuvla. 6 diibmu (360 min.). Árvvoštallan 40 % dan loahpalaš árvosátnái.</p>
    <p>Árvosánit addojuvvojit ECTS vuogádaga mielde, mas A lea buoremus árvosátni ja E lea vuolemus ceavzinárvosátni. F árvosátni mearkkaša ahte ii leat ceavzán. Muđui čujuhuvvo Sámi allaskuvlla loahpalaš árvvoštallan- ja eksámennjuolggadusaide.</p>
    <p>Dohkálašvuođaárvvoštallan : Dohkálašvuođaárvvoštallan lášmmohallamis čaðahuvvo Sámi allaskuvla <span type="quote">"Dohkálašvuođaárvvoštallan, njuolggadusaid ja prosedyra"</span> bokte.</p>
    <p>LEA GO PRIVATISTTAIN VEJULAŠ VÁLDIT FÁGÁ/FÁTTÁ?</p>
    <p>Ii lea vejolaš váldit praktihkalaš oasi privatisttan.</p>
    <p>KVALITEHTASIHKKARASTIN</p>
    <p>Čujuhuvvo SA kvalitehtasihkkarastinvuogádahkii, ja makkár vejolašvuođat/geatnegasvuođat studenttain leat árvvoštallat Sámi allaskuvlla oahppofálaldagaid bálvalusaid kvalitehta. Studeantadásis oahppu árvvoštallojuvvo evaluerenčoahkkimis ja studeanttat devdet árvvoštallanskovi oahpu loahpahettiin. Ásahusdásis oahppu árvvoštallojuvvo studeantaárvvoštallamiid, eksámenraporttaid, sensorraporttaid ja fágaraportta vuođul.</p>
  </body>
</document>
