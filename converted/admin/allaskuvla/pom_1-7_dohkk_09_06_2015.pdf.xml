<document xml:lang="sme" id="no_id"><header><title/><genre code="admin"/><author><unknown/></author><wordcount>4658</wordcount><conversion_status type="standard"/><availability><free/></availability><multilingual/><origFileName>http://sh.pedit.no/web/NettskoleRessurs.axd?id=99b43abc-aded-45fa-91db-d2098929a85f</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version><note>Source http://sh.pedit.no/web/PageND.aspx?id=229832</note></header><body><p xml:lang="deu">FÁGAPLÁNA</p>
<p><em type="bold">Pedagogihkka ja oahppimáhttu </em>60 oahppoč uogga </p>
<p>Sámi vuođđoskuvlaoahpaheaddjioahppu 1.-7.</p>
<p xml:lang="hbs">VUO2014 1-7(2014-2017)</p>
<p>Dohkkehuvvon Dutkan-ja oahppostivrras 09.06.2015,áššis 78/15 2</p>
<p xml:lang="smj"><em type="bold">OASSI I: PEDAGOGIHKA JA OAHPPIMÁHTU FÁGAPLÁNA 1. Fága namma </em></p>
<p>Sámegillii: Pedagogihkka ja oahppimáhttu sámi vuođđoskuvlaoahpaheaddjioahpus 1.-7. luohkáide</p>
<p>Dárogillii:</p>
<p xml:lang="nno">Pedagogikk og elevkunnskap i samisk grunnskolelærerutdanning 1.-7.</p>
<p xml:lang="eng">Suomagillii: Pedagogiikka ja oppilaantuntemus, saamelainen opettajankoulutus 1.-7. luokat Eŋgelasgillii: The Subject of Pedagogy and pupil knowledge in Sámi Secondary school</p>
<p>Teacher Education <em type="bold">2. Oppalaš dieđut fága birra </em></p>
<p xml:lang="hbs">Fágakoda </p>
<p xml:lang="pol">POM 1.-7.</p>
<p>Galle čuoggá 60 oahppočuoggá</p>
<p>Oahpu lágideapmi</p>
<p>Pedagogihkka ja oahppimáhttu oahpahuvvo guđa (6) lohkanbaji badjel. Oahppu juhkkojuvvo njealji (4) oasseovttadahkii. Juohke oasseovttadat vástida 15 oahppočuoggá. Lea sierra eksámen juohke oasseovttadagas. Sámi allaskuvlla fállá <em type="italic">Pedagogihka ja oahppioahpu </em>geabbilisoahppun deaivvademiiguin ja neahttaoahpahusa bokte. Hárjehallanverddeásahusat (hárjehallanskuvllat) leat guovddáš ovttasbargoguoimmit ja oahppanarenat. Neahttagulahallanreaidu geavahuvvo earret eará oahpahussii, diehtojuohkimii, bagadallamii, gulahallamii, fágabargguid juogadeapmái ja sisabuktimiidda. </p>
<p><em type="bold">Pedagogihkka ja oahppimáhttu 4 oasseovttadaga: </em></p>
<p xml:lang="vep"><em type="bold">POM 101 </em>(15 č) </p>
<p>Oahpaheaddji láhčá vuođu ohppiid oahppamii ja ovdáneapmái</p>
<p xml:lang="vep"><em type="bold">POM 102 </em>(15 č) </p>
<p>Ohppiid fágalaš, sosiálalaš, persovnnalaš oahppan ja ovdáneapmi</p>
<p xml:lang="vep"><em type="bold">POM 201 </em>(15 č) </p>
<p>Oahpaheaddji profešuvdnarolla ja identitehta ovdáneapmi</p>
<p xml:lang="vep"><em type="bold">POM 202 </em>(15 č) </p>
<p>Bachelorprošeakta, dieđateoriija ja dutkanmetodat <em type="bold">3. Oahppoprográmma gullevašvuohta </em></p>
<p>POM 1-7 lea oassin 4 jagi profešuvdnaoahppoprográmmas; Sámi vuođđoskuvlaoahpaheaddjioahpus 1.-7. luohkáide. 3 <em type="bold">4. Sisabeassangáibádusat </em></p>
<p>Oppalaš lohkangelbbolašvuohta dahje reálagelbbolašvuohta ja sámegiella. Ohccis galget leat 35 skuvlapoeŋgga ja árvosátni 3 dárogielas ja sámegielas oktii ja matematihkas, dahje vástideaddji gelbbolašvuohta eará riikkain. Sámegiela gáibádusa sáhttá deavdit čuovvovaš vugiid mielde: Norgga joatkkaskuvllas sámegiella 1. dahje 2. giellan 2, Suoma logahagas eatnigielladutkkus dahje guhkes amasgielladutkkus ja Ruoŧa gymnásas eatnigiellan ( <em type="italic">modersmål </em>200 čuoggá) dahje ođđaáigásaš giellan ( <em type="italic">moderna språk </em>200-300 čuoggá) dahje vástideaddji sámegieloahppu doaibmi njuolggadusaid mielde. Sámegiela gáibádusa sáhttá maid deavdit sámegiela lohkanbadjeoahpuin, 30 oahppočuoggá, dahje vástideaddji oahpuin dahje ceavzit giellageahččaleami maid Sámi allaskuvla lágida. Jus lea eahpesihkarvuohta man dási gelbbolašvuohta ohccis lea, de ášši ovddiduvvo fágalaš árvvoštallamii ja meannuduvvo dán vuođul <em type="bold">5. Oahpahusgiella </em></p>
<p>Oahpahus lágiduvvo váldooasis davvisámegillii. Oahpu váldooahpahusgiella lea sámegiella. Oahpahus sáhttá leat skandinávalaš gielaide ja eŋgelasgillii. Čálalaš barggut ja eksámenbarggut čállojuvvojit sámegillii. <em type="bold">6. POM 1.-7. oppalaš sisdoallu </em></p>
<p>Sámi allaskuvlla oahpaheaddjioahpus <em type="italic">Pedagogihka ja oahppimáhtu </em>(POM) fága vuolggasadji lea sámiid ja eamiálbmogiid diehtu ja máhttu. Máná ovdáneapmi, oahppan, bajásgeassin bajásšaddandiliin guorahallojuvvojit fágapedagogalaččat, sámi ja eamiálbmot ipmárdusain. Fága vuođđun lea sámi servodaga máŋggabealatvuohta ja máŋggakultuvrralaš servodaga huksen, sámi kultuvra ja sámegielaid dilli, historjjás otná beaivái ja boahttevuhtii. Sámi árbevirolaš oahppanoainnut, oahpahusvuogit ja bajásgeassin leat vuolggasadjin ja dat mo sáhttit skuvllas dáid sirdit ođđa áigái. Sámi pedagogihkka ja oarjemáilmmi pedagogihkka heivehuvvojit skuvlla áigái ja báikái heivvolaš vugiin nu ahte sámi máhttu šaddá sámi skuvlamáhttun. Sámi ohppiid ovdánahttima, iešvuođa ja dárbbuid geahčastagas fágii laktojuvvojit luonddu-, giella- ja kulturipmárdus, ja oahppama lahkonit dáiguin perspektiivvaiguin: oahppit sámi árbevierus ja ođđa áiggis, kultuvrralaš máŋggabealatvuohta riggodahkan, ja sámi oahppit eamiálbmogin. Oahppit báikkálaš servodagas ja kultuvrralaš máŋggabealatvuođas fátmmasta maiddái variašuvnna ja máŋggabealatvuođa sámi servodagas. </p>
<p>Sámi oahpaheaddjigelbbolašvuohta searvidahttá ohppiid, geain leat iešguđetlágan etnalaš, kultuvrralaš, sosiálalaš ja gielalaš duogážat. Guovddáš fáttát oahpus leat ovdamearkka dihte didaktihkalaš gelbbolašvuohta, vuođđogálggaid ovdánahttin, fágagelbbolašvuohta, oahppanjođiheapmi, ovttasdoaibman, gulahallan, profešunalitehta, etihkka, rievdadangelbbolašvuohta, birgen ja eallin dynámalaš oahppanmáilmmis. 4 <em type="bold">7. Oahppanjoksosat </em></p>
<p>Fágaplána láidehusas leat njeallje oasseovttadaga, máhtut, gálggat ja oppalaš gelbbolašvuohta, man siskkobealde huksejuvvo vuođđu mii vurdojuvvo olahuvvon oahpu áigge. <em type="bold">8. Oahpahan- ja oahppanvuogit </em></p>
<p>Studeanttaid aktiivvalaš doaimmat, searvebarggut ja iešheanalaš oahpu háhkan leat guovddážis oahppamis. Deaivvademiin, sihke báikkis ja go lea neahttavuđot oahpahusas, deattuhuvvo oahppan joavkkus. Deaivvademiide gáibiduvvo aktiivvalaš oasálastin, mii mearkkaša searvat oahpahussii, eará studeanttaid bargguid ovdanbuktimiidda ja ságastallamiidda. Iešheanalaš bargui gullet lohkanmeari teavsttaid ja eará diehtoháhkamiid bokte háhkat vuođu fágalaš ságastallamiidda, bargohárjehallanáigodahkii ja sisabuktinbargguide. Diehtojuohkin- ja gulahallanteknologiija geavahuvvo aktiivvalaččat oahpus ja gulahallamis sihke gáibida ahte studeanttas lea alddis dihtorreaiddut, dohkálaš interneahttaoktavuohta ja son háhká máhtu geavahit dan neahttagulahallanreaiddu maid Sámi allaskuvla geavaha. Deaivvademiid gaskkas geavahuvvo neahttagulahallanreaidu earret oahpahussii, sisabuktimii, bagadallamii ja fágabargguid juogadeapmái. Muitoreaidun studeanta ásaha fágalogga (oahppanbeaivegirjji) nu ahte šaddá dihtomielalaš iežas oahppamis ja ovdánahttá reflekterendáiddu. Studeanta hukse alcces profešuvdnamáhpa masa son oahpu vuolde čohkke fágalaš bargguid mat čájehit praktihkalaš pedagogalaš bargguid su fágaduogáža vuođul. Profešuvdnamáhppa dievasmahttojuvvo juohke lohkanbajis. Stuorát čálalaš barggu čađaheami oktavuođas fállo bagadallan masa studeanta ráhkkana čuolbmačilgehusa bokte. Studeanta galgá ohcalit bagadallama ja čovdosiid aktiivvalaččat vai oahppá oahpaheaddjeprofešunalitehta iešvuođaid. Oassálastin oahpahussii (neahttaoahpahussii ja deaivvademiide) lea geatnegahtton. Eretleahkima galgá buhttet sierra barggu bokte, mii šiehtaduvvo fágaoahpaheaddjiin. <em type="bold">9. Gáibádusat beassat eksámenii </em></p>
<p>Čuovvovaš barggut galget leat čađahuvvon ja dohkkehuvvon fágaovddasvástideaddji bokte ovdal go studeanta beassá loahpalaš eksámenii.  Ovttaskas lekšuvnnaid ja čoahkkanemiid barggut galget leat čađahuvvon ja dohkkehuvvon.  Dohkkehuvvon barggut sierra bargogáibádusat ektui njealji (4) iešguđet oasseovttadagas.  Dohkkehuvvon oasseeksámenat njealji (4) iešguđet oasseovttadagas  Hárjehallanáigodagat, hárjehallanbarggut, ráhkkaneamit ja raporteremat galget leat čađahuvvon, dohkkehuvvon ja duođaštuvvon.  Profešuvdnamáhppa.</p>
<p>Dohkálašvuođaárvvoštallan gullá oassin sihke fágaoahpahussii, eksámeniid ceavzimii ja hárjehallamii. <em type="bold">Profešuvdnamáhppa </em>Profešuvdnamáhpa bokte studeanta ádde oktavuođa iešguđege bargovuogi ektui ja čájeha proseassa ja iežas ovdáneami. Máhppa gálgá čájehit studeanta fágalaš, persovnnalaš ja 5 profešuvnnalaš ovdáneami. Profešuvdnamáhpas dokumentere studeanta čađahuvvon doaimmaid ja su oahppama. Pedagogalaš oassi čájeha ja duođašta studeantta ovdáneami oahpaheaddjin ja su iežas bálgá oahpaheaddjeprofešuvdnii POM 1.-7. oahpu oppalaš oahppanjoksosiid ektui. Profešuvdnamáhppa čuovvu studeantta olles oahppoáiggi. Dasa gálgá studeanta bidjat oahppobargguid ja daid bokte čájehit man láhkai lea olahan oppalaš oahppanjoksosiid. Studeanta hukse profešuvdnamáhpa ovttasbarggus fágaoahpaheddjiiguin. Pedagogalaš oassi lea vuođđun árvvoštallamii ja loahpalaš eksámenii. <em type="bold">10. Eksámen </em></p>
<p><em type="bold">Oasseeksámenat ja loahpalaš eksámen </em>Njealji (4) oasseovttadagas čađahuvvojit <em type="bold">4 oasseeksámena </em>iešguđet hámis. <em type="bold">Loahpalaš eksámen </em>lea oktagaslaš, 30 minuhta <em type="italic">njálmmálaš ovdanbuktin </em>gos studeanta ovdanbuktá ja čilge bargguid iežas <em type="bold">profešuvdnamáhpa </em>pedagogalaš oasis ja lohkanmeari vuođul. Dasa lassin lea 15 minuhta fágalaš <em type="italic">ságastallan ovdanbuktima </em>harrái ja 15 minuhtta <em type="italic">gažadeapmi </em>lohkanmeari vuođul. Árvosánit addojit ECTS vuogádaga mielde A-F, mas A lea buoremus árvosátni, E lea vuolimus ceavzinárvosátni ja F mearkkaša ahte ii leat ceavzán. Muđui čujuhuvvo Sámi allaskuvlla loahpalaš árvvoštallan ja eksámen njuolggadusaide. </p>
<p><em type="bold">Iešguđetlágan eksámenoasáža deaddu: Eksámenvuohki </em></p>
<p><em type="bold">Eksámena árvvoštallama deaddu loahpalaš árvosánis </em></p>
<p>Oasseovttadagaid árvosánit oktiibuot 50 % </p>
<p>Profešuvdnamáhpa ovdanbuktin, čilgen ja sagastallan (30+15 min) 40 % </p>
<p>Gažadeapmi lohkanmeari vuođul (15 min) 10 % <em type="bold">11. Lea go privatistan vejolaš váldit dán fága? </em></p>
<p>Studeanta ii sahte privatistan váldit POM 1.-7. eksámena dehe oasseovttadagaid oasseeksámeniid. Oahpu oahppanjoksosiid ja bargogáibádusaid olaheapmi eaktuda studeantta oassálastima ohppui. Muđui čujuhuvvu U/A láhkii pg. 3-8(2). 6 <em type="bold">12. Kvalitehtasihkkarastin </em></p>
<p>Studeantadásis árvvoštallojuvvo oahppu evaluerenčoahkkimis dehe árvvoštallanskovi bokte. Ásahusdásis árvvoštallojuvvo oahppu fágaraportta, eksámenraporttaid, sensorraporttaid ja studeanttaid árvvoštallamiid vuođul.</p>
<p>Muđui čujuhuvvo</p>
<p>Sámi allaskuvlla kvalitehtasihkkarastinvuogádahkii. <em type="bold">13. Lohkanmearri </em></p>
<p>Lohkanmearri láidesta studeanttaid oahpásmuvvat sámi ja eamiálbmogiid dutkan- ja ovdánahttinbargguide, áigeguovdilis guorahallamiidda ja fágačállosiidda, ja sámi árbevirolaš dieđuide. Váimmuslohkanmearri lea sámegillii dalle go lea olahanmuttus ja muđui skandinávagielaide ja sáhttá maiddá leat eŋgelasgillii.</p>
<p>Oasseovttadagaid oahppanjoksosat leat muđui nu čielgasat ahte studeanttat iešheanalaččat sáhttet háhkat heivvolaš lohkanmeari. Maiddái njálmmálaš gáldut (omd. eallilan olbmot) leat ávkkálaččat dieđuid háhkamis.</p>
<p>Oppalaš lohkanmearri lea sullii <em type="bold">2400 siiddu </em>(POM 101, POM 102 ja POM 201), ja sullii 800 siiddu juohke oahppoovttadagas. Studeanta ieš beassá válljet muhtin osiid čujuhuvvo sierra lohkanlistui mas lohkanmearri iešguđetlágan oahppoovttadagain boahtá ovdan. Studeanta galgá nuppát ja goalmmát jagi válljet lohkanmeari bachelorprošeaktabarggu oktavuođas, ja galgá buktit iežas lohkanmearrelisttu dohkkeheapmái fágalaš ovddasvástideaddjis. 7 </p>
<p xml:lang="est"><em type="bold">OASSI II: POM 1.-7. OASSEOVTTADAGAT </em></p>
<p><em type="bold">POM 101 – Oahpaheaddji láhčá vuođu ohppiid oahppamii ja ovdáneapmái 15 oahppočuoggá </em></p>
<p><em type="bold">Sisdoallu </em>Guovddáš pedagogalaš fáttat nugo máná ovdáneapmi, oahppan ja bajásgeassin guorahallojuvvojit fágapedagogalaččat, sámi ja eamiálbmot ipmárdusain. Studeanta oahpásnuvvá sámi skuvlahistorjái ja čielggada iežas skuvlavásáhusaid maiddái dan vuođul. Oahpus guorahallojuvvo maiddai man láhkai oahpahusas sáhttá fátmmastit sámi árbevirolaš máhtu ja dieđu. Oahppu čilge iešguđetlágan pedagogalaš surggiid. Oahpásmuvvat iešguđetgelágan plánenreaidduide. Oahpus guorahallojuvvojit vuođđogálggat vuođđun oahppamii ja ovdáneapmái ja oktavuođat gaskkal didaktihkalaš eavttuid ja oahppi ovdáneami. Oahppu sisttisdoallá iešguđetgelágan oainnuid ohppiid oahppan- ja sosialiserenproseassain (sámi) konteavsttain. <em type="bold">Oahppanjoksosat </em>MÁHTTU Studeanttas - lea máhttu sámi skuvlla iešvuođas, historjjás, ovdáneamis ja sajádagas sámi servodagas ja servodagas muđui. - lea máhttu sámi árbevirolaš oahppanoainnut, oahpahusvuogit ja bajásgeassin. - lea máhttu vuođđogálggain vuođđun oahppamii ja ovdáneapmái. - lea máhttu láhkavuođu birra, nu movt skuvlla ulbmila, árvovuođu, oahppoplánaid ja ohppiid iešguđetlágan vuoigatvuođaid birra. - lea máhttu oahppoplánabargguin ja skuvllas organisašuvdnan. - lea máhttu luohkkájođiheamis ja luohkkábirrasis ja máhttá ovdánahttit oktavuođaid ohppiiguin ja ohppiid gaskkas. - lea máhttu máŋggalágan bargo- ja gulahallanvugiin, oahppanresurssain ja oahppanarenain ja ádde mihttomeriid, sisdoalu, bargovugiid, árvvoštallama ja ovttaskas ohppiid eavttuid oktiigullevašvuođa. </p>
<p>GÁLGGAT Studeanta - lea vuođđoipmárdus pedagogalaš jurdagiid ektui , ja movt sáhttá lágidit (sámi) skuvlla doaimmaid iešguđetlágán vugiid mielde, ja lea máhttu ávkin atnit sámi árbevirolaš oahppanoainnut ja oahpahusvuogit oahpahusas. - lea vuođđoipmárdus skuvlla organisašuvnna birra ja movt skuvlakultuvra váikkuha oahppanbirrasii ja bargobirrasii. - lea diehtu oahppanmihttomeriid ja vuođđogálggaid birra. 8 - lea máhttu lágidit ja jođihit hutkás oahppanbirrasiid ja heivehit oahpahusa iešguđetlágan ohppiid návccaide, attáldagaide ja beroštumiide, ja searvidahttá ohppiid, geain leat iešguđetlágan etnalaš, kultuvrralaš, sosiálalaš ja gielalaš duogážat. - lea máhttu árvvoštallat ja duođaštit ohppiid oahppama ja ovdáneami oahpahusa mihttomeriid ektui, rávvet nu ahte ovddida oahppama ja veahkehit ohppiid árvvoštallat iežaset oahppama. - lea áddejupmi teknologiija- ja mediaovdáneami servodatlaš perspektiivvaid (dorvvolaš geavaheami, persovdnasuodjalusa, jietnadanfriddjavuođa) ja bastá mánáid ja nuoraid veahkehit oažžut reflekterejeaddji oktavuođa digitála arenaide. - lea máhttu kritihkalaččat reflekteret iežas ja skuvlla geavadiid. - lea áddejupmi globála gažaldagaid ja bissovaš ovdáneami birra.</p>
<p>OPPALAŠ GELBBOLAŠVUOHTA Studeanta - bastá nannet sámi, eamiálbmot ja máŋggakultuvrralaš áššiid skuvlla barggus, ja toleránssa álbmogiid gaskkas ja etihkalaš dihtomielalašvuođa skuvlla árvovuođuin guovddážii. - bastá ovdánahttit demokratiijaáddejumi, demokráhtalaš oassálastima ja bastá kritihkalaččat reflekteret (sámi) oahppi, luohkká ja joavku dárbbuid.</p>
<p><em type="bold">Gáibádusat beassat eksámenii </em>Studeanta gálga leat: - oasálastán aktiivvalaččat oahpahusas (sosiálalaččat, fágalaččat ja olmmošlaččat). - čoavdán addojuvvon didaktihkalaš plánenbarggu ja njálmmálaččat čilgen ja digaštallan iežas čovdosa studeantasemináras dahje čađahan sullasaš barggu. - čállán fágateaksta mearriduvvon fáttás. </p>
<p><em type="bold">Oasseeksámen </em>Oasseeksámen lea ruovttueksámen. Studeanta čállá fágateavstta sullii 6-8 siiddu. Oktagaslaš bargu. Bargu árvvoštallojuvvo ECTS vuogádaga mielde. 9 </p>
<p xml:lang="pol"><em type="bold">POM 102 – </em></p>
<p><em type="bold">Ohppiid fágalaš, sosiálalaš, persovnnalaš oahppan ja ovdáneapmi 15 oahppočuoggá </em></p>
<p><em type="bold">Sisdoallu </em>Oahpus guorahallojuvvo oahppi resurssaid ja maiddái hástalusaid, mat láktasit su oahppamii, gulahallamii ja ovdáneapmái. Oahpus deattuhuvvojit maiddai heivehuvvon oahppan earenoamášpedagogalaš doaimmat, ja doaimmat manaide geain leat erenoamáš dárbbut. <em type="bold">Oahppanjoksosat </em>MÁHTTU Studeanttas - lea máhttu ohppiid bajásšaddanbirrasa ja identitehtabarggu birra. - lea máhttu ohppiid oahppama, ahtanuššama, ovdáneami ja vuođđogálggaid vuođđoáššiin iešguđetlágan sosiála, máŋggakultuvrralaš ja máŋggagielalaš konteavsttain. - lea máhttu ohppiid lohkan- ja čállinoahpu birra. - lea máhttu lágaid, mearrádusain ja soahpamušain mat gusket oahpahussii ja ohppiide. - lea dovdamuš (sámi) mánáid vuoigatvuođain našunála, davviriikalaš ja riikkaidgaskasaš perspektiivvain, riikkaidgaskasaš šiehtadusain, eamiálbmotnjuolggadusain ja našunála lágain. - lea máhttu (sámi) ohppiid bajásšaddan- ja oahppandilálašvuođaid. - lea máhttu ovttasbarggu ja fierpmádathuksen bajásšaddanásahusaid gaskkas, ja ovttasbargu ásahusaiguin mat dahkamušas ohppiiguin (omd. BUP, PPR). </p>
<p>GÁLGGAT Studeanta - lea máhttu váldit vuhtii dásseárvvu ja sohkabealrollaid, ja lea máhttu givssideapmi birra, ja máhttá láhčit oahppanbirrasa mat váldit vuhtii juohke ohppiid. - máhttá sajustit ja gozihit (sámi) mánáid vuoigatvuođaid. - máhttá heivehit oahpahusa máŋggakultuvrralaš ja máŋggagielalaš geahččanvugiin. - máhttá fievrridit sámi árbevirolaš oahppanoainnuid ja oahpahusvugiid oahpahussii. - máhttá heivehit oahpahusa mat váldit vuhtii iešguđetgelágan ohppiid ja ohppiid oainnuid ja duogážiid oahpahusas. - máhttá gulahallat ja bagadallat ohppiid ja bargoskihpáriid heivvolaš vugiin.</p>
<p>OPPALAŠ GELBBOLAŠVUOHTA Studeanta - bastá doarjut (sámi) ohppiid ovdáneami ja identitehtahuksema. - oččoda gelbbolašvuohta oahppama láidesteamis, ja luohkká- ja joavkojođiheamis. - oččoda gelbbolašvuohta dan birra mo oahpaheaddji sáhttá dustet earenoamáš pedagogalaš dárbbuid ohppiin. 10</p>
<p><em type="bold">Gáibádusat beassat eksámenii </em>Oahpus gálgá studeanta leat čađahan: - oasálastán aktiivvalaččat oahpahusas (sosiálalaččat, fágalaččat ja olmmošlaččat). - dohkkehuvvon prošeaktabarggu okto dahje unnit jovkkožis dahje sullasaš barggu. </p>
<p>Oassái bargui galgá válljet vuogas ja heivvolaš lohkanmeari ja ovdanbuktit dan.</p>
<p><em type="bold">Oasseeksámen </em>Oasseeksámen lea ruovttueksámen gos studeanta čállá fágačállosa prošeaktabarggu ja lohkanmeari vuođul. Oasseeksámen árvvoštallojuvvo ECTS vuogádaga mielde. 11 </p>
<p><em type="bold">POM 201 - Oahpaheaddji profešuvdnarolla ja identitehta ovdáneapmi 15 oahppočuoggá </em></p>
<p><em type="bold">Sisdoallu </em>Oahppu hukse guovtti vuosttaš oahppoovttadaga ala historjjálaš, filosofalaš, servodatlaš ja riikkaidgaskasaš oainnus. Vuolggasadji lea eamiálbmogiid iešguđetlágan sosialiserenarenat ja vuogádagat bajásgeassimii ja oahppamii. Oahpus guorahallojuvvojit eamiálbmogiid iešguđetlágan pedagogalaš jurddašeapmi, oahppan- ja bajásšaddanvuogádagat ja movt sáhttá dustet daid formála ásahusain. Oahpu guovddážis leat sámiid erenoamáš kultuvrralaš- ja gielalašvuođđu ja lágidit, dustet ja čoavdit dan ektui skuvladoaimmaid. Guovddážis lea maiddái guorahallat man láhkai oahppan- ja bájaššaddanásahusvuogádagat iešguđege davviriikkain ja eamiálbmotguovlluin dustejit servodaga bajásgeassin-, diehto- ja máhttofievrridandárbbuid boahttevaš buolvvaide. Oahpus digaštallojuvvojit oahpaheaddji vejolašvuođat iežas profešuvdnarolla hábmejeaddjin ja skuvlla ja sámi servodaga oktavuohta. Oahpus guorahallojuvvojit sámi skuvlla doaimmat, hástalusat ja ovdánahttinvejolašvuođat organisašuvdnateorehtalaš- ja bagadallanteorehtalaš perspektiivvaid vuođul. Pedagogalaš profešuvdnahástalusat ja vejolašvuođat, didaktihkka, fágat ja fágadidaktihkat reflekterejuvvojit iešguhtege oahppi dárbbuid ektui. <em type="bold">Oahppanjoksosat </em></p>
<p>MÁHTTU Studeanttas - lea diehtu oahpaheaddjirolla ja profešuvdnaetihkalaš gažaldagaid ovddideamis. - lea máhttu áddet oahpaheaddji vejolašvuođat iežas profešuvdnarolla hábmejeaddjin, - lea áddejupmi maid mearkkaša mávssolaš ja eaktodáhttui ovttasbarggu ja gulahallama mánáiguin, rávisolbmuiguin ja sohkabuolvvaid gaskkas, skuvllaid ja ruovttuid ja eará ásahusaid gaskkas. - lea máhttu sámi, eamiálbmot, našunála, davviriikalaš ja riikkaidgaskasaš dutkan- ja ovddidanbargguin mat gusket oahpaheaddjeprofešuvdnii.</p>
<p>GÁLGGAT Studeanta - máhttá kritihkalaččat reflekteret iežas ja skuvlla geavadiid go ovdánahttá oahpaheaddjirolla ja profešuvdnaetihkalaš gažaldagaid. - máhttá ovttasráđiid váhnenovddasteddjiiguin ja fágalaš ásahusaiguin gávnnahit ja fuobmát ohppiid dárbbuid, vai dárbbašlaš doaibmabijut álggahuvvojit. - máhttá lágidit dili mii ovddida entreprenevravuođa ja máhttá searvvahit oahpaheapmái báikkálaš bargo-, kultuvra- ja servodateallima, árbediehtoguddiid ja resursaolbmuid. - máhttá heivehit oahpahusa máŋggakultuvrralaš ja máŋggagielalaš geahččanvugiin. 12 - máhttá heivehit oahpahusa ja lágidit skuvla nuppástuhttin- ja ovdánahttindoaimmaid, sihke ohppiid ja joavkkuid ektui ja skuvlla oppalaš perspektiivvas, omd. ovttasbarggus ohppiiguin, váhnemiiguin, bargoustibiiguin, lagašservodagas ja/dahje ovttasbargofágaásahusaiguin.</p>
<p>OPPALAŠ GELBBOLAŠVUOHTA Studeanta - bastá fuobmát iežas oahppan- ja gelbbolašvuođadárbbuid oahpaheaddjiprofešuvnnas. - bastá oaččuhit profešuvnnalaš oahpaheaddjisearvevuođa nu, ahte ovdánahttá geavada ja profešuvdnaetihkalaš vuođđudusa. - bastá oaččuhit profešuvnnalaš searvevuođa sámi oahpaheddjiid gaskii dainna ulbmiliin ahte ovdánahttit buori geavada ja profešuvdnaetihkalaš vuođđudusa maiddái riikarájiid rastá. - lea háhkan nuppástuhttin- ja ovddidangelbbolašvuođa, mainna bastá dustet skuvlla boahttevuođas. - oažžu gelbbolašvuođa oahpponeavvu ráhkadeamis.</p>
<p><em type="bold">Gáibádusat beassat oasseeksámenii </em>Studeanta galgá leat: - oasálastán aktiivvalaččat oahpahusas (sosiálalaččat, fágalaččat ja olmmošlaččat). - ráhkadan plána nuppástuhttin- ja ovdánahttindoaimmaide ja. oahpponevvui mii ovdánahttá eamiálbmogiid dieđu ja máhtu dahje sullasaš barggu. Vejolašvuođaid mielde nuppástuhttin- ja ovdánahttindoaimmat ja oahpponeavvu maiddái čađahuvvo hárjehallamis ja nu testejuvvo árgabeaivvi skuvlaeallimis. </p>
<p><em type="bold">Oasseeksámen </em>Oasseeksámen leat nuppástuhttin- ja ovdánahttindoaimmat ja oahpponeavvu maid sáhttá geavahit bargooktavuođas. Jos studeanta háliida rahkadit filmma, čájáhusa dehe eará, dat lea vejolaš spiehkastit barggu čálalaš hámis. Bargu árvvoštallojuvvo ECTS vuogádaga mielde. 13 </p>
<p><em type="bold">POM 202 - Bachelorprošeakta, dieđateoriija ja dutkanmetodat 15 oahppočuoggá </em></p>
<p><em type="bold">Sisdoallu </em>Bachelor-prošeakta, dieđateoriija ja dutkanmetodat Goalmmát jagi čađahuvvo ovttaskas bachelorbargu. Bachelorbargu lea dutkanbargu, mas galgá čatnat oktii fágateoriijaid ja praktihkalaš vásáhusaid. Sámi skuvladutkama, sámi dutkama ja eamiálbmotdutkama guovddáš bealit ja dutkama prinsihpat ja metodat lea guovddážis. Bachelorbargu vuođđuduvvo oahpaheaddji praksisii. Studeanttat vudjot kritihkalaččat ja fágalaččat sámi oahppo- ja skuvlaáššiide, ja oidnet ovdánahttindárbbuid. Studeanttat vudjot akademalaš čállimii ja dutkanetihkalaš beliide. Oktavuohta oahpahusa ja dutkama gaskkas huksejuvvo. Lea vejolaš čatnat bachelorprošeavtta oassin </p>
<p>Sámi allaskuvlla dutkan- ja ovdánahttindoaimmaide. Bachelorbarggus - čohkke empiriija - analysere teoriijaid - bidjá oktii ja gaskkusta empiriija ja teoriija - árvvoštallá kritihkalaččat ja digaštallá empiriija ja teoriija, iežas ja earáid - ovdánahte reflekšuvdna- ja gaskkustandáiddu - ovdánahte fágateavsttaid čállingelbbolašvuođa</p>
<p><em type="bold">Oahppanjoksosat </em>MÁHTTU Studeanttas - lea vuođđoipmárdus dieđateorehtalaš dieđu birra, ja seammás huksejuvvo vuođđomáhttu eamiálbmot dutkama birra. - lea máhttu dutkanmetoda áššiid birra ja son ádde mo dutkamiin sáhttá fáhtet praktihkalaš, fágalaš ja pedagogalaš beliid oahppodiliin, erenoamážit eamiálbmot oahpahusas. - lea máhttu čađahit bachelorbargu. </p>
<p>GÁLGGAT Studeanta - máhttá iešheanalaččat ja ovttas earáiguin plánet, čađahit ja reflekteret oahpaheami fágaid siskkobealde ja fágaid rastá, mas vuolggasadjin leat sámi árbevirolaš máhttu ja dutkan- ja vásáhusvuđđosaš máhttu. - máhttá kritihkalaččat reflekteret, árvvoštallat ja geavahit heivvolaš dutkanbohtosiid ja ieš čađahit systemáhtalaš ovddidanbargguid. 14</p>
<p>OPPALAŠ GELBBOLAŠVUOHTA Studeanta - digaštallá dála dili sámi skuvllas eamiálbmogiid pedagogalaš vuolggasajiin dieđateorehtalaš vuođđoipmárdusa vuođul. - bastá kritihkalaččat reflekteret ja geavahit dutkanetihkalaš vuođđudusa.</p>
<p><em type="bold">Gáibádusat beassat eksámenii </em>Studeanta galgá leat oasálastán aktiivvalaččat semináras ja bagadallamis. Studeanta vállje fáttá, hábme ja čilge iežas dutkamuša relevánta gažaldagaid ektui. Bagadalli dohkkeha fáttá ja bagadallá studeantta barggadettiin. Studeanta ráhkada plána mas vállje bargovugiid ja mas čájeha fágalaš ovdáneami. <em type="bold">Eksámen </em>Bachelorbargu lea oktagaslaš eksámen. Bargoviidodat lea birrasat 20-25 siiddu čálus. Bustávva sturrodat 12 ja 1 1/2 linjjáid gaskkas. Njálmmálaš eksámen bachelorbarggu vuođul. Okta árvosátni addojuvvo guovtti eksámena vuođul ECTS vuogádaga mielde, mas A lea buoremus árvosátni ja E lea vuolimus ceavzinárvosátni. Son gii oažžu árvosáni F (ii leat ceavzán) eksámenis, sáhttá geardut eksámena Sámi allaskuvlla dábálaš njuolggadusaid mielde. Muđui čujuhuvvo Sámi allaskuvlla árvvoštallan- ja eksámennjuolggadusaide. <em type="bold">Lohkanmearri </em>Galgá leat 300- 400 siiddu, ja galgá leat relevánta bachelorbarggu fáddái. Studeanta vállje ieš lohkanmeari maid bagadalli dohkkeha. 15 </p>
<p xml:lang="vep"><em type="bold">MIELDDUS – OVDAMEARKKAT LOHKANMEARRÁI </em></p>
<p><em type="bold">VUOŠTTAŠ JAGI OVDAMEARKKAT (sullii 800 siiddu, lohkanmearri muddejuvvo ovttas studeanttaiguin) </em></p>
<p>Aikio, Aimo (2000). <em type="italic">Olbmo ovdáneapmi </em>. Kárášjohka: Davvi Girji. (273 s.) Aikio-Puoskari, Ulla (2005). Sámioahpahusa saji golmma Davviriikka vuođđoskuvlavuogádagas – Magne Ove Varsi (doaim.). <em type="italic">Gáldu čala, </em>nr 2/2005. Guovdageaidnu: Álgoálbmotvuoigatvuođaid gelbbolašvuođaguovddáš. (32 s.) http://www.galdu.org/govat/doc/galdu_2_2005_engelsk_nett.pdf Balto, Asta (1997). <em type="italic">Sámi mánáidbajásgeassin nuppástuvvá </em>. Oslo: Ad Notam Gyldendal. (163 s.) Balto, Asta Mitkijá (2008). Sámi oahpaheaddjit sirdet árbevirolaš kultuvrra boahttevaš buolvvaide. Dekoloniserema akšuvdnadutkamuš Ruoŧa beale Sámis. <em type="italic">Dieđut, </em>4/2008. Guovdageaidnu: Sámi allaskuvla. (Das vállje studeanta heivvolaš osiid ovttas fágaoahpaheaddjin) Boine, Else Målfrid &amp; Saus, Merete. <em type="italic">Samiske fedres oppdragelsestrategier </em>. University of Tromsø. ( 18 s.) http://uit.no/Content/321417/Art%20Boine%20og%20Saus%20(2).pdf Erke, Reidar &amp; Høgmo, Asle (doaim.) (1995). <em type="italic">Identitehta ja eallin </em>. Guovdageaidnu: Sámi oahpahusraddi. (Das vállje studeanta heivvolaš artihkkaliid ovttas fágaoahpaheaddjin) Hirvonen, Vuokko (2003). <em type="italic">Mo sámáidahttit skuvlla?: sámi oahpaheddjiid oainnut ja sámi skuvlla ollašuhttin: reforpma 97 evalueren </em>. Sámi allaskuvla, Norgga dutkanráđđi, Kárášjohka: Čálliid Lágádus. (Das vállje studeanta heivvolaš osiid ovttas fágaoahpaheaddjin) Hirvonen, Vuokko (2003) <em type="italic">Sámi skuvla plánain ja praktihkas – Mo dustet O97S hástalusaid? – Reforpma 97 evalueren </em>, s. 36-53 <em type="italic">. </em>Kárášjohka: Čálliid lágádus. (Das vállje studeanta heivvolaš osiid ovttas fágaoahpaheaddjin) Imsen, Gunn (2009). <em type="italic">Lærerens verden: innføring i generell didaktikk </em>. Oslo: Universitetsforlaget. Kap. 2, 5, 7-10,13 ja 15 (250 s.) dahje Imsen, Gunn (1999). <em type="italic">Lärarens Värld: Introduktion Till Allmän Didaktik </em>. Lund: Studentlitteratur. Kap. 2, 5, 7-10,13 ja 15 (250 s.) dahje Hansén, Sven-Erik &amp; Forsman, Liselott (2011)(doaim.). <em type="italic">Allmändidaktik: vetenskap för lärare </em>. Lund: Studentlitteratur. (Das vállje studeanta heivvolaš osiid ovttas fágaoahpaheaddjin) dahje Uusikylä, K. &amp; Atjonen, P. 2000. <em type="italic">Didaktiikan perusteet </em>. Helsinki: WSOY. (216 s.) 16 </p>
<p>Jannok Nutti, Ylva (2007). <em type="italic">Matematiskt tankesätt inom den samiska kulturen – utifrån samiska slöjdares och renskötares berättelser </em>, s. 44-65. Luleå University of Technology. (22 s.) http://pure.ltu.se/portal/sv/publications/matematiskt-tankesatt-inom-den-samiskakulturen(f974f610-bceb-11db-9be7-000ea68e967b).html dahje Joks, Solveig (2007). <em type="italic">Boazodoalu máhtut áiggis áigái: etniid doaibma árbevirolaš oahpaheamis boazodoalus </em>. <em type="italic">Dieđut, </em>4/2008. Guovdageaidnu: Sámi Instituhtta/Sámi allaskuvla. (Das vállje studeanta heivvolaš osiid ovttas fágaoahpaheaddjin) Jannok Nutti, Ylva (2008). Outdoor days as a pedagogical tool. Arto Ahonen, Eva Alerby, Ole Martin Johansen, Inna Ryzhkova, Eiri Sohlman &amp; Heli Villanen (doaim.). <em type="italic">Crystals of School Children´s Well-being, </em>s. 199-208. (10 s.) http://www.arctichildren.net/?deptid=26333 Jannok Nutti, Ylva &amp; Kuoljok, Kajsa (2014). En eldstad, flera berättelser – Unga skapar relationer till tidigare generationers samiska platser. Jokkmokk: Ájtte, Duottar ja Samemusea (24 s.). Keskitalo, Pigga &amp; Määttä, Kaarina. (2011). <em type="italic">Sámi pedagogihka iešvuođat. Lapland University Press/Lapin yliopistokustannus </em>. (20 s.) Lund, Svein (2003). Sámi oahpahus ja didákttalaš gaskavuođajurddašeapmi – Sámi skuvla vai <span type="quote" xml:lang="nob">“Norsk Standard”</span> – Norgga skuvlaođastusat ja sámi oahpahus, s. 67-73. Kárášjohka: Davvi girji. (7 s.) Manger, Terje , Lillejord, Sølvi , Nordahl, Thomas &amp; Helland, Turid (2014). <em type="italic">Livet i skolen 1; grunnbok i pedagogikk og elevkunnskap. </em>Bergen; Fagbokforlaget. (Das vállje studeanta heivvolaš osiid ovttas fágaoahpaheaddjin) dahje Lundgren, Ulf P., Säljö, Roger, Lidberg, Caroline, Asp-Onsjö, Lisa &amp; Bunar, Nihad (2014). <em type="italic">Lärande, skola, bildning </em>(3 uppl.). Natur &amp; Kultur. kap. 6 ja 7. (35 s.) <em type="italic">Sámi skuvlahistorjá 1-4 </em>(2005, 2007, 2009, 2010, 2011, 2013). Kárášjohka: Davvi Girji. (Das vállje studeanta heivvolaš artihkkaliid ovttas fágaoahpaheaddjin.) <em type="italic">Sámi dieđalaš áigečála </em>1-2, 2009. Guovdageaidnu-Romsa: Sámi allaskuvla/Romssa universitehta sámi dutkamiid guovdda š. http://site.uit.no/aigecala/almmuheamit/ (Das vállje studeanta heivvolaš artihkkaliid ovttas fágaoahpaheaddjin) Triumf, Rauna (2009). Muitalusažat láidestit duodjeoahppamii ja - oahpaheapmái. <em type="italic">Sámis – Sámi čálakultuvrralaš áigečála, </em>5/2009, s. 6-11. (6 s.) http://www.samifaga.org/web/index.php?sladja=40&amp;giella1=sam Øzerk, Kamil (2009) Ii oidnosis, ii ge mielas - muhtin sápmái guoski bohtosat skuvlaođastusa Máhttolokten evalueremis Jan Henry Keskitalo, Kristine Nystad &amp;Torunn Pettersen (doaim.) <em type="italic">Sámi oahpahus sámi dutkan sámi ásahus. Sámi allaskuvla 20 jagi </em>, s. 135-142. Guovdageaidnu: Sámi allaskuvla (8 s.) Lágat, mearrádusat soahpamušat ja oahppoplánat mat gusket vuođđoskuvllaide 17 </p>
<p><em type="italic">NORGGAS: Kunnskapsløftet – samisk. </em>http://www.udir.no/Lareplaner/Finn-lareplan/Kunnskapsloftet-samisk/ http://www.udir.no/Upload/larerplaner/Fastsatte_lareplaner_for_Kunnskapsloeftet/Samiske/o versikter/4/LK06S_tabell_180511.pdf?epslanguage=no Oahpahusa prinsihpat-Sámi. Oslo. Gonagaslaš girko-, ja oahpahus ja dutkandepartementa. Utdanningsdirektoratet. 4.1.2011. http://www.udir.no/Upload/larerplaner/Fastsatte_lareplaner_for_Kunnskapsloeftet/Samiske/5/ prinsipper_for_opplaringen_samisk.pdf?epslanguage=no Vuođđoskuvlla joatkkaoahpahusa rávisolbmuid oahpahusa oahppoplánat – Oahppoplánat – Oppalaš oassi. Oslo. Gonagaslaš girko-, ja oahpahus ja dutkandepartementa. Utdanningsdirektoratet. 4.1.2011. http://www.udir.no/Upload/larerplaner/generell_del/5/samisk.pdf?epslanguage=no </p>
<p xml:lang="nno"><em type="italic">RUOŦAS: </em>Skollag (2010:800) http://www.skolverket.se/regelverk/skollagen-och-andralagar Skolförordningen, SFS 2011:185 http://www.riksdagen.se/sv/Dokument-Lagar/Lagar/Svenskforfattningssamling/Skolforordning-2011185_sfs-2011-185/?bet=2011:185 Läroplan för sameskolan, förskoleklassen och fritidshemmet 2011 http://www.skolverket.se/laroplaner-amnen-ochkurser/grundskoleutbildning/sameskola/laroplan </p>
<p xml:lang="fin"><em type="italic">Suomas: </em>Perusopetuksen opetussuunnitelman perusteet 2004 http://www.oph.fi/download/139848_pops_web.pdf Esi- ja perusopetuksen lainsäädäntö http://www.oph.fi/saadokset_ja_ohjeet/lainsaadanto/perusopetus Tietoa perusopetuksesta http://www.oph.fi/koulutus_ja_tutkinnot/perusopetus Perusopetuslaki http://www.finlex.fi/fi/laki/ajantasa/1998/19980628 18 </p>
<p><em type="bold">NUPPI JAGI OVDAMEARKKAT, (sullii 800 siiddu, lohkanmearri muddejuvvo ovttas studeanttaiguin) </em></p>
<p>Aikio, Aimo (2010). <em type="italic">Olmmošhan gal birge: áššit mat ovddidit birgema </em>. Kárášjohka: Čálliidlágadus. (183 s.) Alberti-Espenes, Jostein (2012). <em type="italic">Krenkelse i skolen – mobbingens bakteppe. </em>Oslo: Gyldendal Akademisk.(187 s.) Engh, Dobson, Høihilder (2007) <em type="italic">Vurdering for læring. </em>Kristiansand: Høyskoleforlaget. (Das vállje studeanta heivvolaš artihkkaliid ovttas fágaoahpaheaddjin) dahje Lindström, La rs, Lindberg, Viveca &amp; Pettersson, Astrid (2013). <em type="italic">Pedagogisk bedömning: om att dokumentera, bedöma och utveckla kunskap </em>. Stockholm: Liber. (Das vállje studeanta heivvolaš artihkkaliid ovttas fágaoahpaheaddjin) dahje Atjonen, P. (2007). <em type="italic">Hyvä, paha arviointi </em>. Tammi. Bergkastet, Inger, Dahl, Lasse &amp; Hansen Ketil Andreas (2009): <em type="italic">Elevenes læringsmiljø – lærernes muligheter. En praktisk håndbok i relasjonsorientert klasseledelse </em>. Oslo: Universitetsforlaget. (Das vállje studeanta heivvolaš artihkkaliid ovttas fágaoahpaheaddjin) dahje Aspelin, Jonas &amp; Persson, Sven (2011). <em type="italic">Om relationell pedagogik. </em>Malmö: Gleerups. (Das vállje studeanta heivvolaš artihkkaliid ovttas fágaoahpaheaddjin) dahje KAUPPILA, R. 2006. Vuorovaikutus- ja sosiaaliset taidot. Jyväskylä: PS-kustannus. ja InnoSchool - välittävä koulu <em type="bold">. </em><em type="italic">Oppimisen verkostot, ympäristöt ja pedagogiikka </em>. Verkkoversio: http://innoschool.tkk.fi/framet/InnoSchool_kirja.pdf Doverborg, Elisabe th Ingrid Pramling Samulesson (2012). Att förstå barns tankar: kommunikationens betydelse. Stockholm: Liber. (93 s.) Imsen, Gunn (2014). <em type="italic">Elevens verden: Innføring i pedagogisk psykologi. </em>Oslo: Universitetsforlaget. (Das vállje studeanta heivvolaš osiid ovttas fágaoahpaheaddjin dahje Imsen, Gunn (2006). <em type="italic">Elevens värld: introduktion till pedagogisk psykologi </em>. Lund: Studentlitteratur. (Das vállje studeanta heivvolaš osiid ovttas fágaoahpaheaddjin) Jannok Nutti, Ylva (doaim.) (2011). <em type="italic">Samisk ungdom ett samarbetsprojekt: Att vara ung- Mellan cafébesök och traditionella kunskaper, </em>Små Skrifter från Ájtte, Ájtte – Svenskt Fjäll- och Samemuseum. (Das vállje studeanta heivvolaš osiid ovttas fágaoahpaheaddjin) Kuokkanen, Rauna (2008). Sámenissonat, <span type="quote">“árbevierru”</span> ja veahkaválddi hámit. Girjjis: Jelena Porsanger (váldodoaim.), Outi Kilpimaa ja Nils Oskal (doaim.). <em type="italic">Sámi dieđalaš áigečála, </em>1/2008, s. 28-50. (22 s.) http://site.uit.no/aigecala/almmuheamit/ </p>
<p xml:lang="swe">Kuoljok, Kajsa (2014). <em type="italic">Samisk skyltning: att synliggöra det samiska i vardagen. </em>Småskrifter från Ájtte. Jokkmokk: Ájtte, svenskt fjäll- och samemuseum. (35 s.) 19 </p>
<p xml:lang="nno">Laugerud, S tein, Askeland, Norunn &amp; Aamotsbakken, Bente (2014). <em type="italic">Lesing, lekser og læring; tilpasset opplæring og inkludering i den flerkulturelle skolen. </em>Oslo: Universitetsforlaget. (120 s.)dahje </p>
<p>Bergmark, Ulrika &amp; Kostenius, Catrine (2011). <em type="italic">Uppskattningens kraft: lärande, etik och hälsa. </em>Lund: Studentlitteratur. (Das vállje studeanta heivvolaš osiid ovttas fágaoahpaheaddjin) dahje Säljö, Roger &amp; Hjörne, Eva (2013). <em type="italic">Att platsa i en skola för alla: elevhälsa och förhandling om normalitet i den svenska skolan - med samtalsguide. </em>Lund: Studentlitteratur. (Das vállje studeanta heivvolaš artihkkaliid ovttas fágaoahpaheaddjin) dahje Kaikkonen, P. 2004. <em type="italic">Vierauden keskellä. Vierauden, monikulttuurisuuden ja kulttuurienvälisen kasvatuksen aineksia </em>. Jyväskylän yliopistopaino. dahje Laine, Marja (toim.) <em type="italic">Kulttuuri-identiteetti ja kasvatus. Kulttuuriperintökasvatus kotoutumisen tukena. </em>(2014) Suomen Kulttuuriperintökasvatuksen seuran julkaisuja 8. Suomen Kulttuuriperintökasvatuksen seura . http://kulttuuriperintokasvatus-fibin.directo.fi/@Bin/e6beb2c88d8545abc1f9c9249eda8789/1403165307/application/pdf/2251 30/Kulttuuri-identiteetti_ja_kasvatus.pdf Sarivaara, Erika K. 2010. <em type="italic">Máttuid giela gáhtten: Stáhtusmeahttun sápmelaččaid sámegiela ealáskahttin Suoma bealde Sámis. </em>Sámi dieđalaš áigečála 1/2010, s. 51–69. (19 s.) http://site.uit.no/aigecala/almmuheamit/ </p>
<p xml:lang="nob">Øzerk, Kamil (2008). Forholdet mellom språklig utvikling, erfaringsmessig utvikling og skolefaglig utvikling. Therese Sand &amp; Kamil Øzerk (doaim.) <em type="italic">Flerkulturell virkelighet i skole og samfunn, </em>s 155 - 174. Oslo: Cappelen Damm AS. (20 s.) </p>
<p xml:lang="nno">Øzerk, Kamil (2008). Interkulturell danning i en flerkulturell skole. Per Arneberg &amp; Lars Gunnar Briseid (doaim.) <em type="italic">Fag og danning -- mellom individ og fellesskap, </em>s 209 - 228. Oslo: Fagbokforlaget. (20 s.) 20 </p>
<p><em type="bold">GOALMMÁT JAGI OVDAMEARKKAT(sullii 800 siiddu, lohkanmearri muddejuvvo ovttas studeanttaiguin) </em></p>
<p>Aikio-Puoskari, Ulla (2008). <em type="italic">Sámi servvodaga dutki – dieđalaš vai politihkalaš bargi? </em>Girjjis: Jelena Porsanger (váldodoaim.), Outi Kilpimaa ja Nils Oskal (doaim.). <em type="italic">Sámi dieđalaš áigečála, </em>1/2008, s. 3-13. (11 s.) http://site.uit.no/aigecala/almmuheamit/ Barnhardt, Ray (2005). Creating a Place for Indigenous Knowledge in Education: The Alaska Native Knowledge Network. Greg Smith &amp; David Gruenewald (doaim.). <em type="italic">Local Diversity: Place-Based Education in the Global Age </em>. Hillsdale, NJ: Lawrence Erlbaum Associates. http://ankn.uaf.edu/Curriculum/Articles/RayBarnhardt/PBE_ANKN_Chapter.html Cajete, Gregory (2008). 24 <em type="italic">Seven orientations for the development of indigenous science education. </em>Norman K. Denzin, Yvonna S. Lincoln &amp; Linda Tuhiwai Smith (doaim.)(2008). <em type="italic">Handbook of critical and indigenous methodologies </em>, s.487-496. Los Angeles, Californien: Sage. (9 s. ) Damsgaard, Hilde Larsen (2010): <em type="italic">Den profesjonelle lærer – Profesjonalitetens mange ansikter </em>. Oslo: Cappelen Akademisk forlag. (202 s.) dahje Ohnstad, Frøydis Oma (2010): <em type="italic">Profesjonsetikk i skolen – Lærerens etiske ansvar </em>. Kristiansand: Høyskoleforlaget. (141 s.) dahje Niemi, Hannele – Sarras, Riitta (doaim.) (2007): <em type="italic">Erilaisuuden valot ja varjot eettinen kasvatus koulussa. </em>Helsinki. Otava. (vállje 30 s.) ja Opettajan ammattietiikka. Helsinki: Opetusalan Ammattijärjestö. http://extra.oaj.fi/portal/page?_pageid=515,447755&amp;_dad=portal&amp;_schema=PORTAL (10 s.) Darnell, Frank &amp; Hoem, Anton (1996): <em type="italic">Taken to extremes: education in the far North </em>. Oslo: Scandinavian University Press. (Das vállje studeanta heivvolaš osiid ovttas fágaoahpaheaddjin) Denzin, Norman K. Lincoln, Yvonna S. ja Tuhiwai Smith, Linda (doaim.)(2008). <em type="italic">Handbook of critical and indigenous methodologies </em><em type="bold">. </em>Los Angeles, Californien: Sage. (Das vállje studeanta heivvolaš osiid ovttas fágaoahpaheaddjin) Hoëm, Anton (2007). <em type="italic">Fra noaidens verden til forskerens </em>. <em type="italic">Misjon, kunnskap og modernisering i sameland 1715-2007. </em>Instituttet for sammenlignende kulturforskning. Oslo: Novus forlag. (Das vállje studeanta heivvolaš osiid ovttas fágaoahpaheaddjin) Hoëm, Anton (2009). Sámi dutkan. Jan Henry Keskitalo, Kristine Nystad &amp; Torunn Pettersen (doaim.) <em type="italic">Sámi oahpahus sámi dutkan sámi ásahus. Sámi allaskuvla 20 jagi </em>, s. 53-58. Guovdageaidnu: Sámi allaskuvla. (6 s.) Jannok Nutti, Ylva (2010). <em type="italic">Ripsteg mot samisk spetskunskap i matematik- Lärares perspektiv på transformeringsaktiviteter i samisk förskola och sameskola </em>. Luleå tekniska universitet, Institutionen för pedagogik och lärande. (Das vállje studeanta heivvolaš osiid ovttas fágaoahpaheaddjin) 21 </p>
<p xml:lang="eng">Jannok Nutti, Ylva (2013). Matematihkkadoaimmat mánáidgárddis ja skuvllas: Oahpaheddjiid bargu ollašuhttit kulturvuođđuduvvan oahpahusa. Anne B. Fyhn (doaim.) <em type="italic">Kultuvrra ja matematihkka. </em>Bergen: Caspar Forlag AS. s. 53-78. (26 s.). Jannok Nutti, Ylva (2013). Sámi teachers’ experiences of Indigenous school transformation: Culturally <em type="italic">- </em>based preschool and school mathematics lessons. <em type="italic">AlterNative </em>, 9:1, s. 16-29. (14 s.) Kuokkanen, Rauna (2009). <em type="italic">Boaris dego eana: eamiálbmogiid diehtu, filosofiijat ja dutkan. </em>Karasjok: ČállidLágádus. (Das vállje studeanta heivvolaš osiid ovttas fágaoahpaheaddjin) Keskitalo, Pigga Määttä, Kaarina &amp; Uusiautti, Satu (2013). <em type="italic">Sámi Education. </em>Frankfurt am Main: Peter Lang Edition. (Das vállje studeanta heivvolaš osiid ovttas fágaoahpaheaddjin) Lipka, Jerry &amp; Mohatt,Gerald V. (1998): <em type="italic">Transforming the culture of schools: Yup'ik Eskimo examples </em>. Mahwah, New Jersey: Lawrence Erlbaum Associates Inc. (Das vállje studeanta heivvolaš osiid ovttas fágaoahpaheaddjin) Owens, Kay, Doolan, Pat, Bennet, Maria, Paraide, Patricia, Logan, Patricia, Jannok Nutti, Ylva et. al. (2012). Continuities in Education: Pedagogical Perspectives and The Role of Elders in Education for Indigenous Students. <em type="italic">Journal of Australian Indigenous Issues </em>, 15:1, s. 20-39. (21 s.) Porsanger, Jelena (doaim.) (2008). <em type="italic">Sáme- ja álgoálbmotdutkama etihkka </em>. Seminára raporta. Sami intituhkka raporta 1/2006. (Das vállje studeanta heivvolaš osiid ovttas fágaoahpaheaddjin) Sarivaara Erika, Määttä, Kaarina &amp; Uusiautti, Satu. (2013). Sensitivity in indigenous identity research. European Social Sciences Research Journal, 1(2), 145-157. (13 s.) http://www.marynsam.co.uk/uploads/1/4/0/7/14075053/full_text__sensitivity_in_indigenous_ identity_research.pdf Tuhiwai Smith, Linda (1999): <em type="italic">Decolonizing methodologies: research and indigenous peoples. </em>London: Zed Books. (Das vállje studeanta heivvolaš osiid ovttas fágaoahpaheaddjin) Tuhiwai Smith, Linda (2012): <em type="italic">Twenty-five Indigenous Project – Decolonizing methodologies: research and indigenous peoples </em>, s. 143-164. <em type="italic">. </em>London: Zed Books. ( 22 s.) Postholm, M.B., &amp; Jacobsen, D.I. (2011). <em type="italic">Læreren med forskerblikk. En innføringsbok i vitenskapelig metode for lærerstudenter. </em>Kristiansand: Høyskoleforlaget. (159 s.) dahje Kansanen, P. &amp; Uusikylä, K. 2004. <em type="italic">Opetuksen tutkimuksen monet menetelmät </em>. Juva: PS-Kustannus. Widding, Göran &amp; Berge, Britt-Marie (2014). Teachers’ and Parents’ Experiences of Using Parents as Resources in Swedish Primary Education. <em type="italic">Procedia - Social and Behavioral Sciences: 5th World Conference on Educational Science </em>s, s. 1587-1593. (6 s.) http://umu.diva-portal.org/smash/get/diva2:664204/FULLTEXT01.pdf 22 </p>
<p><em type="bold">Oasseovttadagaid bargogáibádusat, oasseeksámeniid hámit ja deattut loahpalaš árvosánis: Oasseovttadat ja oahppočuoggát </em></p>
<p><em type="bold">Bargogáibádus beassat oasseeksámenii </em></p>
<p><em type="bold">Oasseeksámena hápmi ja árvvoštallanvuogit </em></p>
<p><em type="bold">Oasse-ovttadagaid deaddu </em></p>
<p>POM 101, 15 oč 1 <em type="italic">dohkkehuvvon </em>plánenbargu mii lea njálmmálaččat čilgejuvvon ja ságastallojuvvon studeantasemináras dahje sullasaš bargu mii šiehtaduvvo gaskkal fágaoahpaheaddji ja studeanttaid. 1 dohkkehuvvon fágateaksta mearriduvvon fáttás. Aktiivvalaš oasálastin oahpahusas. </p>
<p>Ruovttoeksámen 6-8 siidosaš fágateaksta addojuvvon fáttas . Oktagaslaš bargu. Árvosánit A-F addojit. 12,5 % </p>
<p>Oasseovttadagaid árvosánit oktiibuot deaddá 50% loahpalaš árvosánis. </p>
<p xml:lang="smn">POM 102, 15 oč </p>
<p>Dohkkehuvvon prošeaktabarggu okto dahje unnit jovkkožis dahje sullasaš barggu. Oassái bargui galgá válljet vuogas ja heivvolaš lohkanmeari ja ovdanbuktit dan bukto ovdan semináras. Aktiivvalaš oasálastin oahpahusas. </p>
<p>Ruovttoeksámen gos studeanta čállá 8-10 siidosaš fágačállosa prošeaktabarggu ja lohkanmeari vuođul. Oktagaslaš bargu. Árvosánit A-F addojit. 12,5 % </p>
<p>POM 201, 15 oč 1 <em type="italic">dohkkehuvvon </em>plána nuppástuhttin- ja ovdánahttindoaimmaide ja oahpponevvui. Aktiivvalaš oasálastin oahpahusas. </p>
<p>Nuppástuhttin- ja ovdánahttindoaimmat ja oahpponeavvu maid sáhttá geavahit bargooktavuođas. Jos studeanta háliida rahkadit filmma, čájáhusa dehe eará, dat lea vejolaš spiehkastit barggu čálalaš hámis. Oktagaslaš bargu ja bargu ovdanbuktit semináras. Árvosátni A-F addojit. 12,5 % 23 </p>
<p xml:lang="pol">POM 202, 15 o </p>
<p>Dutkanprošeakta: Studeanta vállje fáttá, hábme ja čilge iežas dutkamuša relevánta gažaldagaid ektui. Bagadalli dohkkeha fáttá ja bagadallá studeantta barggadettiin. Studeanta ráhkada plána mas vállje bargovugiid ja mas čájeha fágalaš ovdáneami </p>
<p>Oktagaslaš bachelorbargu, man viidodat lea birrasiid 20-25 siiddu čálus. Njálmmálaš eksámen bachelorbarggu vuođul. Okta árvosátni A-F addo. 12,5 % </p>
</body></document>
