<document xml:lang="sme" id="no_id"><header><title/><genre code="admin"/><author><unknown/></author><wordcount>2207</wordcount><conversion_status type="standard"/><availability><free/></availability><multilingual/><origFileName>http://sh.pedit.no/web/NettskoleRessurs.axd?id=cf3d2921-5bcc-429c-8131-32f23c3a5868</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version><note>Source http://sh.pedit.no/web/PageND.aspx?id=229855</note></header>
<body>
<p xml:lang="deu">FÁGAPLÁNA</p>
<p xml:lang="vep">PRAKTIHKALAŠ</p>
<p>PEDAGOGALAŠ OAHPPU <em type="bold">60 oahppočuoggá </em></p>
<p>Sámi allaskuvlla dutkan- ja oahppostivra dohkkehan 22.08.2013, áššis 90/13. Dutkan- ja oahppostivrra jođiheaddji dohkkehan mearrádusnotáhtain 28.3.2014 dutkan- ja oahppostivrra mearrádusa áššis DOS 89/13 vuođul. <em type="bold">1. Oahppoovttadaga namma </em></p>
<p>Sámegillii:</p>
<p>Praktihkalaš pedagogalaš oahppu</p>
<p xml:lang="smn">Eŋgelasgillii:</p>
<p>Programme in Educational Theory and Practice <em type="bold">2. Oppalaš dieđut oahpu birra </em></p>
<p>Oahppoovttadaga koda ja dássi</p>
<p xml:lang="est">PPO 290, 291, 292 ja 293</p>
<p>Viidodat 60 oahppočuoggá</p>
<p>Oahpu lágideapmi </p>
<p>Oasseáiggeoahppu njeallje (4) lohkanbaji badjel . Seahkalaš oahpahus: 3-4 beaivásaš deaivvadeamit guovtte háve lohkanbajis Sámi allaskuvllas, ja muđui neahttavuđot oahppan. <em type="bold">3. Oahppoprográmma gullevašvuohta </em></p>
<p xml:lang="nno">Praktihkalaš pedagogalaš oahppu lea huksejuvvon Máhttodepartemeantta <em type="italic">Forskrift om rammeplan for Praktisk-pedagogisk utdanning for yrkesfag for trinn 8-13 </em>dohkkehuvvon 18.3.2013 ja <em type="italic">Rammeplan for Praktisk-pedagogisk utdanning </em>dohkkehuvvon 3.4.2003. <em type="bold">4. Sisabeassangáibádusat </em></p>
<p>Sisabeassaneaktun lea okta dain oahppoduogážiin:  golmma jahkásaš universitehta- dahje allaskuvlaoahppu. Unnimus 60 oahppočuoggá čiekŋudeapmi sámegielas ja girjjálašvuođas, boazodoalu dahje duojis.  golmma jahkásaš profešuvdnii heivehuvvon bachelorgráda ja unnimus guokte jagi ámmáhii relevánta praksis.  fága-/svennereive dahje eará golmma jahkásaš fidnooahppu joatkkaskuvladásis, dábálaš oahppogelbbolašvuohta, guokte jagi relevánta fidnoteorehtalaš oahppu joatkkaskuvlla maŋŋá ja njeallje jagi fidnopraksis.</p>
<p>Fága- ja fidnodidaktihkka fállat sámegielas ja girjjálašvuođas, boazodoalus (luonddufágas) ja duojis. Ohccit, geaidda eat sáhte fállat ámmátgullevaš fága- dahje fidnodidaktihka, eat váldde sisa. Sámegiela máhttu galgá leat vuosttaš- dahje nubbingiellan joatkkaskuvllas dahje vástideaddji (omd. sámegiela lohkanbadjeoahppu). Studeanttas lea maid vejolašvuohta duođaštit iežas sámegiela lohkangelbbolašvuođa sierra giellageahččaleami bokte. Muđui čujuhit universitehtaid ja allaskuvllaid oktasaš sisaváldinnjuolggadusaide. <em type="bold">5. Oahpahusgiella </em></p>
<p>Sámegiella. Soames logaldallamat sáhttet leat skandinávalaš gielaide ja eŋgelasgillii. Čálalaš barggut/eksámenbarggut čállojuvvojit sámegillii. Ohppui gullá leat diđolaš sámegiela geavaheamis ja nannet sámegiela fágagiellan. <em type="bold">6. Sisdoallu </em>60 čuoggasaš oahppu fátmmasta 30 oahppočuoggá pedagogihka, ja 30 oahppočuoggá fidno-/fágadidaktihkka. Fága-/ Fidnodidaktihka fállojuvvo studentii dan suorggis mas sus lea fágačiekŋudeapmi. Praktihkalaš-pedagogalaš oahpu pedagogihkka, didaktihkka ja hárjehallan galgá čađahuvvot nu ahte fáttát gieđahallojuvvot váldoperspektiivvaiguin: 1. <em type="bold">Oahppanproseassaid jođiheapmi </em>- Oahppan - ja ovdánahttinbargguid jođiheapmi oktagaslaš olbmo joavkoperspektiivvas 2. <em type="bold">Skuvla servodagas </em>– <em type="italic">Oahppan- ja ovdánahttinbargguid jođiheapmi organisašuvnna- ja servodatperspektiivvas </em></p>
<p>Vuolggasadjin lea sámi diehtu ja máhttu bajášgeassimis ja bajásšaddandiliin ja sámi mánáid ja nuoraid riekti oahpahussii iežaset giela ja kultuvrra vuođul. Eamiálbmotdidaktihkas ja dieđalaš kritihkalaš lahkonanvugiin lea guovddáš sadji, ja hástalusat mat gusket gažaldagaide mo sáhttá sámi skuvlla ovdánahttit. Bargohárjehallan lea 60 bargobeaivvi. Hárjehallan lágiduvvo skuvllas, fidnofágain 8-13 cehkiin, ovddemus joatkkaskuvllas muhto unnimus 10 beaivvi nuoraidskuvllas, ja eará fágain sáhttet lágiduvvot 5-13 cehkiin. Studeanttat geat leat virggis skuvllas, berrejit čađahit unnimustá 50% hárjehallamis eará skuvllas go iežas bargosajis. Bargohárjehallan čadno eanas dan fágii mas studeanttas boahtá leat oahpahangelbbolašvuohta. Oahppu deattuha fágalaš ja didákttalaš gelbbolašvuođa, sosiála gelbbolašvuođa, nuppástuhttin- ja ovdánangelbbolašvuođa ja ámmátehtalaš gelbbolašvuođa. <em type="bold">7. Oahppanjoksosat </em></p>
<p><em type="bold">Diehtu ja ipmárdus </em>Studeanttas/Studeanta:  lea diehtu doaibmi lágain ja stivrendokumeanttain mat gusket profešuvnna- ja ámmátdoaimmaheapmái  lea vuđolaš máhttu bargovugiin/reaidduin ja proseassain mat gusket profešuvnna- ja fidnodoaimmaheapmái ja máhttá árvvoštallat dárbbu dearvvašvuođa-, biras- ja sihkkarvuođa, DBS, doaibmabijuide.  sáhttá guhkit áiggi perspektiivvas, ja maiddái kultuvrralaš geahčastagas, oaidnit fidnu-/fágaoahpahusa ja doaimmaheami, nu ahte sáhttá dustet boahtte áiggi ceavzilis servodatovdánemiin.  lea diehtu skuvlla mandáhtas, oahpahusa árvovuođus ja ollislaš oahppomannolagas  dovdá nuoraidkultuvrra ja nuoraid ahtanuššama ja oahppama bures iešguđetge sosiála ja máŋggakultuvrralaš konteavsttain.  dovdá váttis dilálašvuođain mas mánát ja nuorat sáhttet leat ja sin vuoigatvuođain našunála ja internašunála perspektiivvas  lea dovdamuš gos gávdná našunála ja internašunála dutkan- ja ovdánahttinbargguid mat gusket oahpaheaddjiprofešuvdnii siskkobeale dan ámmátpedagogalaš ja ámmátfágalaš suorggis </p>
<p><em type="bold">Gálggat </em>Studeanta:  máhttá plánet, vuođuštit, čađahit, jođihit, árvvoštallat ja dokumenteret oahpahusa ja heivehit dan ohppiid/oahpahalliid dárbbuid mielde  máhttá bargat ohppiid vuođđogálggaid systemáhtalaččat ja dasa gullá digitála reaidduid fidno-/fágadidákttalaš geavaheapmi  máhttá ohppiid oahppama ja ovdáneami čuovvulahttit ja oččodit ohppiid/oahpahalliid reflekteret iežas oahppama oahppanfokuserejuvvon responssaid bokte  máhttá orienteret iežas fágagirjjálašvuođas ja váldit kritihkalaš vuolggasaji diehtogálduide ja doaibmi teoriijaide gullevaččat skuvlii  hálddaša su fágasuorgái relevánta bargoproseassaid, reaidduid, teknihkaid ja ovdanbuktinvugiid  bastá reflekteret iežas ámmátpraksisa ja rievdadit dan neavvumiid vuođul  máhttá čađahit systemáhtalaš fágalaš/fidnofágalaš ja pedagogalaš ovdánanbargguid ja das geavahit ja čujuhit relevánta dutkanbohtosiidda go vuođušta válljemiid </p>
<p><em type="bold">Oppalaš gelbbolašvuohta </em>Studeanta:  dovdá fágalaš ja ámmátehtalaš čuolmmaid ja bastá fágaáššiid čilgemis geavahit iešguđet dokumentašuvdnavugiid, sihke čálalaš ja njálmmálaš, ja geavahit guovddáš fágalaš doahpagiid  máhttá fágalaš ipmárdusa, beroštumi ja gaskkustančehppodaga bokte movttiidahttit ohppiid/oahpahalliid oahppat ja árvvus atnit iežaset fága-/fidnočehppodaga ja identitehta.  diehtá mainna lágiin láhčá dili ovdánahttimiidda, fidnoálggahangealbbu ja innovašuvdnii, ja movt involvere báikkálaš bargo-, servodat- ja kultureallima ohppui.  máhttá analyseret iežas dárbbuid gelbbolašvuođaloktemii ja máhttá ođastit iežas máhtu fágasuorggis ja nu dustet boahtteáiggi  lea ipmárdus ovttaláganvuođaide ja erenoamášvuođaide iešguđet fidnuid/fágaid gaskkas iežas prográmmasuorggi siskkobeale ja máhttá lonuhit oainnuid ja vásáhusaid earáiguin geain lea fágasuorggis duogáš ja nu sáhttá leat mielde váikkuheame buori praksisii.  máhttá hukset buriid oktavuođaid ohppiide/oahpahalliide ja hukset konstruktiivva ja searvidahtti/fátmmasteaddji oahppanbirrasiid  máhttá hukset buriid relašuvnnaid ja ovttasbargat ovddasteddjiiguin ja eará áigeguovdilis ovttasbargoguimmiiguin. <em type="bold">8. Oahpahan- ja oahppanvuogit </em></p>
<p>Studeanttaid aktiivvalaš doaimmat, searvebarggut ja iešheanalaš oahpu háhkan leat guovddážis oahppamis. Deaivvademiin, sihke báikkis ja go lea neahttavuđot oahpahusas, deattuhuvvo oahppan joavkkus. Deaivvademiide gáibiduvvo aktiivvalaš oasálastin, mii mearkkaša searvat oahpahussii, eará studeanttaid bargguid ovdanbuktimiidda ja ságastallamiidda. Iešheanalaš bargui gullet lohkanmeari teavsttaid ja eará diehtoháhkamiid bokte háhkat vuođu fágalaš ságastallamiidda, bargohárjehallanáigodahkii ja sisabuktinbargguide. Diehtojuohkin- ja gulahallanteknologiija geavahuvvo aktiivvalaččat oahpus ja gulahallamis ja gáibida ahte studeanttas lea alddis dihtorreaiddut, dohkálaš interneahttaoktavuohta ja háhká máhtu geavahit dan neahttagulahallanreaiddu maid Sámi allaskuvla geavaha. Deaivvademiid gaskkas geavahuvvo neahttagulahallanreaidu earret oahpahussii, sisabuktimii, bagadallamii ja fágabargguid juogadeapmái. Muitoreaidun studeanta ásaha fágalogga (oahppanbeaivegirjji) nu ahte šaddá dihtomielalaš iežas oahppamis ja ovdánahttá reflekterendáiddu. Studeanta hukse alcces profešuvdnamáhpa masa son oahpu vuolde čohkke fágalaš bargguid mat čájehit praktihkalaš pedagogalaš bargguid su fidno- /fágaduogáža vuođul. Stuorát čálalaš barggu čađaheami oktavuođas fállo bagadallan masa studeanta ráhkkana čuolbmačilgehusa bokte. <em type="bold">9. Gáibádusat beassat eksámeniidda </em></p>
<p>Studeanta galgá leat oahppoovddasvástideaddji fágalaš árvvoštallama mielde deavdán - aktiivvalaš searvama oahpahusas ( sosiálalaččat,fágalaččat ja olmmošlaččat) - oasálastán unnimusat 80% oktasaš oahpahusas. 20% jávkan sáhttá dohkkehuvvot nanu ákkaid vuođul ja de šaddá buktit vástideaddji bargguid studeantajovkui.</p>
<p>Dohkálašvuođaárvvoštallan gullá sihke oahpahussii ja bargohárjehallamii. Čuovvovaš barggut galget leat čađahuvvon ja dohkkehuvvon fágaovddasvástideaddji bokte ovdal go studeanta beassá loahpalaš eksámenii: - dohkkehuvvon barggut sierra bargogáibádusat ektui njealji (4) iešguđet oasseovttadagas - dohkkehuvvon oasseeksámenat njealji (4) iešguđet oasseovttadagas - hárjehallanáigodagat, -ráhkkaneamit, -seminárat ja -raporteremat galget leat čađahuvvon, dohkkehuvvon ja duođaštuvvon - sisabuktán čájehanmáhpa addojuvvon áigemeare siskkobeale. Máhppii lea studeanta válljen profešuvdnamáhpas ovtta vissis barggu juohke lohkanbajis. Čájehanmáhpas galgá leat čilgehus válljejuvvon bargguid mávssolašvuođa birra su oahppanproseassas ja čujuhus lohkanmearrái ja eará gálduide (1000-1200 sáni, 2-3 siiddu). <em type="bold">10. Eksámenat </em></p>
<p><em type="bold">Oasseeksámenat ja loahpalaš eksámen </em>Njealji (4) oasseovttadagas čađahuvvojit 4 oasseeksámena iešguđet hámis. <em type="bold">Loahpalaš eksámen </em>lea oktagaslaš, 30 minuhta <em type="italic">njálmmálaš ovdanbuktin </em>gos studeanta ovdanbuktá ja čilge bargguid iežas <em type="bold">č </em>ájehanmáhpa vuođul. Dasa lassin lea 15 minuhta fágalaš <em type="italic">ságastallan ovdanbuktima </em>harrái ja 15 minuhtta <em type="italic">gažadeapmi </em>lohkanmeari vuođul. Árvosánit addojit ECTS vuogádaga mielde A-F, mas A lea buoremus árvosátni, E lea vuolimus ceavzinárvosátni ja F mearkkaša ahte ii leat ceavzán. Muđui čujuhuvvo Sámi allaskuvlla loahpalaš árvvoštallan ja eksámen njuolggadusaide. </p>
<p><em type="bold">Iešguđetlágan eksámenoasáža deaddu: Eksámenvuohki </em></p>
<p><em type="bold">Eksámena árvvoštallama deaddu loahpalaš árvosánis </em></p>
<p>Njeallje (4) oasseeksámena árvosánit oktiibuot 50 %</p>
<p>Čájehanmáhpa ovdanbuktin ja čilgen 40 % <em type="bold">11. Lea go privatistan vejolaš váldit dán fága? </em></p>
<p>Studeanta ii sáhte privatistan váldit PPO eksámena dahje oasseovttadagaid oasseeksámeniid. Oahpu oahppanjoksosiid ja bargogáibádusaid olaheapmi eaktuda studeantta oassálastima ohppui. Geahča muđui U/A lága pg.3-8(2). <em type="bold">12. Kvalitehtasihkkarastin </em></p>
<p>Čujuhuvvo SA kvalitehtasihkkarastinnjuolggadusaide, ja dasa makkár vejolašvuođat/geatnegasvuođat studeanttain lea árvvoštallat Sámi allaskuvlla oahppofálaldagaid ja bálvalusaid kvalitehta. Studeantadásis oahppu árvvoštallojuvvo evaluerenčoahkkimis ja studeanttat devdet árvvoštallanskovi oahpu loahpahettiin. Ásahusdásis oahppu árvvoštallojuvvo studeantaárvvoštallamiid, eksámenraporttaid, sensorraporttaid ja fágaraportta vuođul. <em type="bold">13. Lohkanmearri </em></p>
<p>Oppalaš lohkanmearri lea sullii 2400 siiddu, ja sullii 600 siiddu juohke oahppoovttadagas. Eanet go bealli das lea váimmuslohkanmearri mii lea seamma olles jovkui ja loahppa heivehuvvo studeanttaid fidno-/fágaduogáža ektui. Lohkanmearri lea davvisámegillii ja skandinávalaš gielaide ja sáhttá maiddái leat eŋgelasgillii. Sulastahtti girjjiid sáhttá válljet suomagillii. Lohkanmearri dohkkehuvvo sierra. <em type="bold">2. oassi: PPO oasseovttadagat </em></p>
<p><em type="bold">Prográmmaplána </em>1. oahppojahki 2. oahppojahki </p>
<p>Čakča</p>
<p>Giđđa</p>
<p>Čakča</p>
<p>Giđđa</p>
<p>PPO 290 Oahppanproseassaid jođiheapmi – Pedagogihkka 1 15 oč</p>
<p>PPO 291 Oahppanproseassaid jođiheapmi – Pedagogihkka 2 15 oč</p>
<p>PPO 293 Skuvla servodagas- Fága-/Fidnodidaktihkka 1 15oč</p>
<p>PPO 294 Skuvla servodagas- Fága-/Fidnodidaktihkka 2 15oč</p>
<p><em type="bold">Hárjehallanplána </em>1. oahppojagi 2. oahppojagi </p>
<p>Luohkká oahppanbirrasa ja sosiála eallima ovdánahttin 10 beaivvi</p>
<p>Oahppanproseassaid jođiheapmi 15 beaivvi</p>
<p>Skuvla ja servodagas 15 beaivvi</p>
<p>Jođiheapmi, ovttasbargu ja ovdánahttin 20 beaivvi</p>
<p>Gažadeapmi lohkanmeari vuođul 10 % </p>
<p><em type="bold">PPO 290 – Oahppanproseassaid jođihit – Pedagogihkka 1 - 15 oahppočuoggá </em></p>
<p><em type="bold">Sisdoallu </em>Oahppu ráhkkanahttá luohkkájođiheapmái ja bargat ovdánahttit relašuvnnaid ja gulahallama ohppiid gaskkas ja oahpaheaddji ja ohppiid gaskkas. Oahpus guorahallojuvvo oahppi resurssat ja hástalusat mat laktásit su oahppamii, gulahallamii ja ovdáneapmái. <em type="bold">Oahppanjoksosat </em>Studeanttas/Studeanta  máhttá hukset buriid oktavuođaid ohppiide/oahpahalliide ja hukset konstruktiivva ja searvidahtti/fátmmasteaddji oahppanbirrasiid  máhttá ohppiid oahppama ja ovdáneami čuovvulahttit ja oččodit ohppiid/oahpahalliid reflekteret iežas oahppama oahppanfokuserejuvvon responssaid bokte  dovdá váttis dilálašvuođain mas mánát ja nuorat sáhttet leat ja sin vuoigatvuođain našunála ja internašunála perspektiivvas  dovdá mánáid ja nuoraid bajásšaddanbirrasa, dásseárvvu ja identitehtabarggu birra ja oahppama iešguđetge sosiála ja máŋggakultuvrralaš konteavsttain.  bastá reflekteret iežas ámmátpraksisa ja rievdadit dan neavvumiid vuođul  dovdá fágalaš ja ámmátehtalaš čuolmmaid ja bastá fágaáššiid čilgemis geavahit iešguđet dokumentašuvdnavugiid, sihke čálalaš ja njálmmálaš, ja geavahit guovddáš fágalaš doahpagiid </p>
<p><em type="bold">Gáibádusat beassat eksámenii </em>Oktagaslaš čálalaš bargu mearriduvvon fáttás. Studeanta galgá leat semináras ovdanbuktán hárjehallanbarggu ovttas earáiguin ja ožžon dohkkehuvvot guokte fágalogga mearriduvvon fáttáid ja lohkanmeari vuođul. <em type="bold">Oasseeksámen </em>Guovttebeaivásaš ruovttoeksámen 6-8 siidosaš fágateaksta addojuvvon fáttas. Oktagaslaš bargu. Oasseeksámen árvvoštallojuvvo ECTS vuogádaga mielde A-F. Siskkáldas árvvoštallan. </p>
<p><em type="bold">PPO 291 – Oahppanproseassaid jođihit – Pedagogihkka 2 - 15 oahppočuoggá </em></p>
<p><em type="bold">Sisdoallu </em>Guovddáš pedagogalaš fáttat guorahallojuvvojit. Oahpus guorahallojuvvo maiddai man láhkai oahpahusas sáhttá fátmmastit sámi árbevirolaš máhtu ja dieđu. Oahppu čilge iešguđetlágan pedagogalaš surggiid. Oahpásmuvvat iešguđetgelágan plánenreaidduide. Oahpus guorahallojuvvojit vuođđogálggat vuođđun oahppamii ja ovdáneapmái ja oktavuođat gaskkal didaktihkalaš eavttuid ja oahppi ovdáneami. <em type="bold">Oahppanjoksosat </em>Studeanttas/Studeanta  máhttá plánet, vuođuštit, čađahit, jođihit, árvvoštallat ja dokumenteret oahpahusa ja heivehit dan ohppiid/oahpahalliid dárbbuid mielde  lea diehtu skuvlla mandáhtas, oahpahusa árvovuođus ja ollislaš oahppomannolagas  lea diehtu doaibmi lágain ja stivrendokumeanttain mat gusket profešuvnna- ja ámmátdoaimmaheapmái  máhttá bargat ohppiid vuođđogálggaid systemáhtalaččat ja dasa gullá digitála reaidduid fidno-/fágadidákttalaš geavaheapmi  máhttá fágalaš ipmárdusa, beroštumi ja gaskkustančehppodaga bokte movttiidahttit ohppiid/oahpahalliid oahppat ja árvvus atnit iežaset fága-/fidnočehppodaga ja identitehta. </p>
<p><em type="bold">Gáibádusat beassat eksámenii </em>Joavkobargu dahje oktagaslaš bargu: Didákttalaš plána oktan ákkastallamiin teoriijaid vuođul. Oktagaslaš njálmmálaš ovdanbuktin mielstudeantajovkui, vuođđuduvvon reflekšuvdnanotáhtain. Fágalogga mearriduvvon fáttáin. <em type="bold">Oasseeksámen </em>30 minuhtasaš njálmmálaš eksámen pedagogalaš barggu ja lohkanmeari vuođul. Bargu árvvoštallojuvvo ECTS vuogádaga mielde A-F. Siskkáldas árvvoštallan. </p>
<p><em type="bold">PPO 292 – Skuvla servodagas – Fága-/fidnodidaktihkka 1 - 15 oahppočuoggá </em></p>
<p><em type="bold">Sisdoallu </em>Oahppu gieđahallá mainna lágiin fága iešvuođa vuođul lágida ja heiveha ohppiide sierralágan oahppandilálašvuođaid organisatuvrralaččat, pedagogalaččat. Dása gullá guorahallat oktavuođaid ámmátčehppodaga ja skuvlla ulbmiliin fága ektui ja heivvolaš lahkonanvuohki skuvlla fágaidgaskasaš bargguin. <em type="bold">Oahppanjoksosat </em>Studeanttas/Studeanta  lea vuđolaš máhttu bargovugiin/reaidduin ja proseassain mat gusket profešuvnna- ja fidnodoaimmaheapmái ja máhttá árvvoštallat dárbbu dearvvašvuođa-, biras- ja sihkkarvuođa, DBS, doaibmabijuide.  sáhttá guhkit áiggi perspektiivvas, ja maiddái kultuvrralaš geahčastagas, oaidnit fidnu-/fágaoahpahusa ja doaimmaheami, nu ahte sáhttá dustet boahtte áiggi ceavzilis servodatovdánemiin.  hálddaša su fágasuorgái relevánta bargoproseassaid, reaidduid, teknihkaid ja ovdanbuktinvugiid  lea ipmárdus ovttaláganvuođaide ja erenoamášvuođaide iešguđet fidnuid/fágaid gaskkas iežas prográmmasuorggi siskkobeale ja máhttá lonuhit oainnuid ja vásáhusaid earáiguin geain lea fágasuorggis duogáš ja nu sáhttá leat mielde váikkuheame buori praksisii.  máhttá hukset buriid relašuvnnaid ja ovttasbargat ovddasteddjiiguin ja eará áigeguovdilis ovttasbargoguimmiiguin. </p>
<p><em type="bold">Gáibádusat beassat oasseeksámenii </em>Semináras ovdanbuktán oahpponeavvu maid lea hárjehallamis ovdánahttán iežas fidno-/fágaduogáža vuođul. Aktiivvalaččat searvan earáid bargguid kommenteremii. <em type="bold">Oasseeksámen </em>Oahpponeavvočilgehus mas buktá ovdan pedagogalaš ja fágadidákttalaš vuođu ja lohkanmeari. Oktagaslaš bargu. Bargu árvvoštallojuvvo ECTS vuogádaga mielde A-F. Siskkáldas árvvoštallan. </p>
<p><em type="bold">PPO 293 – Skuvla servodagas– Fága-/fidnodidaktihkka 2 - 15 oahppočuoggá </em></p>
<p><em type="bold">Sisdoallu </em>Ohppui gullá viidáset ovdánahttit oahpaheaddjidoaimma ja fága-/fidnodidákttalaš nuppástuhttin- ja ođastuhttinbarggus. Bargu galgá čatnasit sámi skuvladutkamii praktihkalaš pedagogalaš bargguide gos oidnet ovdánahttindárbbuid. Lea vejolaš čatnat prošeavtta oassin Sámi allaskuvlla dutkan- ja ovdánahttindoaimmaide. <em type="bold">Oahppanjoksosat </em>Studeanta  diehtá mainna lágiin láhčá dili ovdánahttimiidda, fidnoálggahangealbbu ja innovašuvdnii, ja movt involvere báikkálaš bargo-, servodat- ja kultureallima ohppui.  máhttá čađahit systemáhtalaš fágalaš/fidnofágalaš ja pedagogalaš ovdánanbargguid ja das geavahit ja čujuhit relevánta dutkanbohtosiidda go vuođušta válljemiid  máhttá analyseret iežas dárbbuid gelbbolašvuođaloktemii ja máhttá ođastit iežas máhtu fágasuorggis ja nu dustet boahtteáiggi  máhttá orienteret iežas fágagirjjálašvuođas ja váldit kritihkalaš vuolggasaji diehtogálduide ja doaibmi teoriijaide gullevaččat skuvlii </p>
<p><em type="bold">Gáibádusat beassat eksámenii </em>Studeanta hábme stuorat fágaidgaskasaš ovdánahttinprošeavtta mas ávkkástallá sihke hárjehallamis, fidno-/fágadidaktihkas ja pedagogihkas. Čuolbmahábmen ja lohkanmearri galgá dohkkehuvvot fágaoahpaheaddjis. Bagadallan lea sihke sierra ja studeantajoavkkus. Studeanta galgá ovdanbuktit ja vuostáiváldit kommentáraid ja eará studeanttaid ovdanbuktimiid kommenteren. <em type="bold">Eksámen </em>Oktagaslaš ovdánahttinbargu, man viidodat lea birrasiid 20-25 siiddu. Njálmmálaš eksámen čálalaš barggu vuođul. Njálmmálaš eksámen čálalaš barggu vuođul. Bargu árvvoštallojuvvo ECTS vuogádaga mielde A-F. </p>
<p><em type="bold">Oasseovttadagaid bargogáibádusat, oasseeksámeniid hámit ja deattut loahpalaš árvosánis: Oasseovttadat ja oahppočuoggát </em></p>
<p><em type="bold">Bargogáibádus beassat oasseeksámenii </em></p>
<p><em type="bold">Oasseeksámena hápmi </em></p>
<p><em type="bold">Oasse-ovttadagaid deaddu </em></p>
<p xml:lang="tur">PPO 290, 15 oč </p>
<p>Okta dohkkehuvvo čálalaš bargu mearriduvvon fáttás. Hárjehallanbarggu ovdanbuktán ovttas earáiguin semináras. 2 dohkkehuvvon fágalogga mearriduvvon fáttáid ja lohkanmeari vuođul.</p>
<p>Guovttebeaivásaš ruovttueksámen 6-8 siidosaš fágateaksta addojuvvon fáttas. Oktagaslaš bargu. 12,5 % </p>
<p>Oasseovttadagaid árvosánit oktiibuot deddet 50% loahpalaš árvosánis. </p>
<p xml:lang="tur">PPO 291, 15 oč </p>
<p>Joavkobargu dahje oktagaslaš bargu: Didákttalaš plána oktan ákkastallamiin teoriijaid vuođul. Oktagaslaš njálmmálaš ovdanbuktin mielstudeantajovkui, vuođđuduvvon reflekšuvdnanotáhtain. Fágalogga mearriduvvon fáttáin. 30 minuhtasaš njálmmálaš eksámen pedagogalaš barggu ja lohkanmeari vuođul. 12,5 % </p>
<p xml:lang="tur">PPO 292, 15 oč </p>
<p>Semináras ovdanbuktán oahpponeavvu maid lea hárjehallamis ovdánahttán iežas fidno-/fágaduogáža vuođul. Aktiivvalaččat searvan earáid bargguid kommenteremii.</p>
<p>Oahpponeavvočilgehus mas buktá ovdan pedagogalaš ja fágadidákttalaš vuođu ja lohkanmeari. Oktagaslaš bargu. 12,5 % </p>
<p xml:lang="tur">PPO 293, 15 oč </p>
<p>Studeanta hábme stuorat fágaidgaskasaš ovdánahttinprošeavtta mas ávkkástallá sihke hárjehallamis, fidno-/fágadidaktihkas ja pedagogihkas. Čuolbmahábmen ja lohkanmearri galgá dohkkehuvvot fágaoahpaheaddjis. Bagadallan lea sihke sierra ja studeantajoavkkus. Studeanta galgá ovdanbuktit ja vuostáiváldit kommentáraid ja eará studeanttaid ovdanbuktimiid kommenteren.</p>
<p>Oktagaslaš ovdánahttinbargu, man viidodat lea birrasiid 20-25 siiddu. Njálmmálaš eksámen čálalaš barggu vuođul. 12,5 % </p>
</body></document>
