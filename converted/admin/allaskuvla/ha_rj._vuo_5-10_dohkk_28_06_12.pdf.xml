<document xml:lang="sme" id="no_id"><header><title/><genre code="admin"/><author><unknown/></author><wordcount>5140</wordcount><conversion_status type="standard"/><availability><free/></availability><multilingual/><origFileName>http://sh.pedit.no/web/NettskoleRessurs.axd?id=61c27218-de43-489d-9f38-be8c4a1ca239</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version><note>Source page http://sh.pedit.no/web/PageND.aspx?id=229691</note></header><body><p>Sámi allaskuvlla dutkan- ja oahppostivra dohkkehan 28.06.2012, áššis DOS 71/12</p>
<p><em type="bold">Hárjehallanoahpahusa plána </em></p>
<p><em type="bold">Vuo </em><em type="bold">đđoskuvlaoahpaheaddjioahppu 5-10 </em>2 </p>
<p><em type="bold">SISDOALLU </em>1. Álggahus ........................................................................................................................ 3 2. Hárjehallama vuođđu ................................................................................................... 4 2.1 Rámmaplánaláhkaásahus ...................................................................................... 4 2.2 Našunála njuolggadusat ........................................................................................ 4 2.3 Miehtá sámi perspektiiva sámi vuođđoskuvlaoahpaheaddjioahpus ............... 4 3. Hárjehallama sisdoallu ja oahppanjoksosat .............................................................. 5 3.1 Oppalaš sisdoallu ................................................................................................... 5 3.2 Oahppanjoksosat oahppojagiid mielde .............................................................. 6 4. Hárjehallama organiseren ........................................................................................ 12 4.1 Hárjehallama progrešuvdna, organiseren ja fáttát/barggut .......................... 12 4.2. Bargohárjehallama ráhkkaneapmi ............................................................ 14 4.3. Galledeapmi bargohárjehallanbáikkiin .................................................... 14 4.4. Bargohárjehallama čuovvolahttin - raporteren ...................................... 15 4.5. Hárjehallanvásáhusaid, oahppama ja reflekšuvnna dokumenteren ja ovdanbuktin ................................................................................................................ 15 4.6. Bargohárjehallama bagadallan ja árvvoštallan ................................................ 16 4.7. Studeanttat geat eai soaitte oažžut bargohárjehallama dohkkehuvvot ...... 18 4.8. Ii dohkkehuvvon hárjehallan .............................................................................. 18 4.9. Dohkálašvuođa árvvoštallan ............................................................................... 18 5. Hárjehallama ovttasbargu ja rollat ........................................................................... 18 5.2 Rollajuohkin ja ovddasvástádusat ...................................................................... 19 6. Oppalaš hárjehallannjuolggadusat .......................................................................... 25 6.1 Bargoáigi hárjehallamis ....................................................................................... 25 6.2 Geatnegasvuohta oassálastit bargohárjehallamii ............................................ 26 6.3 Jávkan bargohárjehallamis .................................................................................. 26 6.4 Váttisvuođat bargohárjehallamis ........................................................................ 27 6.6 Bargohárjehallanjoavkku luohttámušolmmoš .................................................. 27 6.7 Geatnegahtton jávohisvuođaduođaštus ............................................................ 28 6.8Politiijaduođaštus................................................................................................... 28 6.9 Tuberkulin-/pirquetiskkus ................................................................................... 29 7. Praktihkalaš áššit ......................................................................................................... 29 7.1 Mátke-/orrungolut ............................................................................................... 29 7.2 Lagasolbmo jápmin .............................................................................................. 30 7.3 Skovit ja dokumeanttat ....................................................................................... 31 3 <em type="bold">1. Álggahus </em></p>
<p>Bargohárjehallan lea huksejuvvon integrerejuvvon oassin vuođđoskuvlaoahpaheaddjioahpus 5-10 ceahkkái, mas studeanta galgá systemáhtalaččat hárjehallat oahpaheaddji ámmáha vuodjumiin pedagogalaš ja fágadidaktihkalaš áššiide vuođđoskuvllas.</p>
<p>Hárjehallama ulbmilin lea ovddidit ja čiekŋudit studeantta ámmátlaš gárggiideami. Dát dáhpáhuvvá hárjehallamiin máŋggabealat oahpaheaddji ámmáha sámi hástaleaddji dilálašvuođain. Hárjehallamis teoriija ja praktihkka (geavadat) leaba giehtalagaid nu ahte pedagogihkka ja oahppimáhttu ja fágadidaktihkat heivehuvvojit praktihkkii ja nuppe dáfus praktihkka doabalastojuvvo teoriija vehkiin. Studeantta iežas pedagogalaš geavahanteoriija ja su jurddašeapmi ovddiduvvo sihke joavko- ahte individuálaproseassain.</p>
<p>Hárjehallamat láidestuvvojit bagadallama vehkiin. Hárjehallamat čuvvot progrešuvnna ja lágiduvvojit nu ahte studeantta iešheanalašvuohta lasihuvvo dađistaga. Vuosttaš ja nuppi jagi skuvlamáilmmi ja oahppanbirrasiid vuođđoáššiide oahpásmuvvama maŋŋá ovdánit fágajuogus eanet oppalaš oahpaheaddji ámmáha beliide, mas sámi servodaga erenomášvuohta galgá váldot vuhtii. Bagadallan ja hárjehallanbiras galget doarjut studeantta persovnnalaš dárbbuid ja oahpaheaddjiskuvlejumi ulbmiliid.</p>
<p>Hárjehallanoahppu hárjehallanskuvllain galgá leat oktiibuot 20-21 vahkku (unnimusat 100 beaivvi) ja lágiduvvojit buot njealji oahppojagi badjel.</p>
<p>Sámi allaskuvlla oahpaheaddjioahpuid earenoamášvuohtan lea earret eará ahte studeanttat galget dovdat buot Davviriikkaid oahppovuogádagaid. Dát prinsihppa dáhkiduvvo dainnalágiin, ahte oahppoáiggis studeanttat hárjehallet Davviriikkaid sámi guovlluid vuođđoskuvllain ja sámegielat oahpahusas Norggas, Suomas ja/dahje Ruoŧas, ja vejolaččat Ruoššas. Sámi allaskuvllas sáhttet leat fásta šiehtadusat dáin skuvllaiguin.</p>
<p>Hárjehallanskuvllas, rektora bokte, lea ovddasvástádus hárjehallanoahpahussii. Hárjehallanskuvla galgá láhčit buriid rámmaid ja eavttuid hárjehallanoahpahussii. Hárjehallanskuvllaid ja allaskuvlla gaskkas galgá leat ovttasbargu, mas hárjehallanskuvla ja rektor oassálastet. Oahppoásahusas, allaskuvllas, lea ovddasvástádus hárjehallanoahpahusa sisdollui, kvalitehtii, 4 hárjehallanárvvoštallamii ja progrešuvnna čuovvolahttimii hárjehallamiid gaskkas. Iešguhtege doaibmis leat dihto rollat (studeantta, hárjehallanbagadalli, luohkkákoordináhtora, fágaoahpaheaddjit,rektora, oahppojođiheaddji, oahpahuskonsuleantta rollat). Geahča kapihtal 4.2 <em type="bold">2. Hárjehallama vuođđu </em><em type="bold">2.1 Rámmaplánaláhkaásahus </em></p>
<p>Hárjehallan vuođđuduvvo</p>
<p>Sámi vuo <em type="italic">đđ </em>oskuvlaoahpaheaddjioahpuid rámmaplánaláhkaásahussii 1.3.2010. Rámmaplána eaktuda ahte hárjehallan čađahuvvo vuođđoskuvllain, vuosttažettiin dain luohkkádásiin masá oahppu ráhkkanahttá oahpaheaddjin. Hárjehallamis galgá progrešuvdna. Hárjehallan heivehuvvo oahppoollisvuođaide iešguđet oahppojagiid, ja čadnojuvvo vuođđoskuvlla oppalaš doaimmaide. Hárjehallamis galgá miehtá sámi perspektiiva. <em type="bold">2.2 Našunála njuolggadusat </em></p>
<p>Rámmaplánaláhkaásahusa doarjjan ja ásahusaid prográmmaplánaid láidesteaddjin doibmet našunála njuolggadusat. Našunála njuolggadusat čilgejit vurdojuvvon oahppanjoksosiid iešguđetge fágain ja hárjehallamis. Sámi vuođđoskuvlaoahpaheaddjioahppu čuovvu našunála njuolggadusaid dihto heivehemiiguin, mat leat sierra sámi ohppui. Sámi oahpaheaddjeoahpu prográmmaplána ja hárjehallanoahpahusa plána leat ráhkaduvvon našunála njuolggadusaid ja sierra sámi heivehemiid eavttuid vuođul. <em type="bold">2.3 Miehtá sámi perspektiiva sámi vuođđoskuvlaoahpaheaddjioahpus </em></p>
<p>Sámi vuođđoskuvlaoahpaheaddjioahpu rámmaplána deattuha miehtá sámi ja eamiálbmot perspektiivva. Hárjehallamat čađahuvvojit vuođđoskuvllain iešguđet guovlluin Sámis. Unnimusat ovtta hárjehallanáigodaga galgá čađahit eará riikkas (sámeguovllus) go masa alddis lea gullevašvuohta, juogo Norggas, Ruoŧas dahje Suomas. 5</p>
<p>Miehtá Sámi perspektiiva galgá nannejuvvot ja maŋŋil oahppoáigge galget studeanttas leat vásáhusat - eamiálbmot skuvlavuogádaga konteavsttas, sámi báikegottiin ja - sámemánáid ja eará mánáid birra iešguđetge servodagain, sámemánáin ja nuorain máŋggakultuvrralaš ja -gielat birrasiin ja iešguđet ahkejoavkkuin - ja oláhit máhtuid, guottuid ja gálggaid dahkat buriid oahppandilálašvuođaid máŋggabealát duogáža ohppiid várás -</p>
<p>Suoma, Ruoŧa ja Norgga oahppovuogádagain,báikkálaš oahppoplánain ja giellaovdánahttinplánain - sámi oahpaheaddjirolla dutki oahpaheaddji perspektiivvas - sámi oahpahusa ovdánahttima vejolašvuođat ja čuolmmat eamiálbmot perspektiivvas</p>
<p>Lea maid vejolaš ohcat vuolgit lonohallanstudeantan ja čađahit osiid hárjehallamis omd. eará eamiálbmotguovlluin. Dán sáhttá dahkat SA ovttasbargošiehtadusaid bokte (gč. Prográmmaplána 5-10 kap. 10) Dákkár ohcan ferte ovddiduvvot buori áiggis, ja heive ovdamearkan vuohkkasit čađahuvvot 3. dahje 4. jagi. <em type="bold">3. Hárjehallama sisdoallu ja oahppanjoksosat </em><em type="bold">3.1 Oppalaš sisdoallu </em></p>
<p>Vuođđoskuvlaoahpaheaddjioahppu lea vuođđooahppu, bachelordássi.</p>
<p>Oahppanjoksosiid meroštallan galgá gehččojuvvot dan ektui man guhkkin studeanta lea oahpus progrešuvnna ja sámi vuođđoskuvlaoahpu ulbmiliid ektui. Hárjehallama guovddážis leat vuođđoskuvlaoahpaheaddjioahpu oahppanoasit (danningsområder): fágalaš, didáktalaš, sosiálalaš, rievdadan- ja ámmátetihkalaš diehtomielalalašvuohta. Oahppu hukse máŋggabealat gelbbolašvuođa oahpahit oahppiid vuođđoskuvlla bajit cehkiin. Oahpaheaddji šaddá oahpu áigge oahpahusa plánema, ollašuhttima, árvvoštallama ja ovddideami áššedovdi. 6</p>
<p>Vuosttaš ja nuppi oahppojagi galget studeanttat hárjehallat plánet, čađahit ja árvvoštallat oahpahusa vuođđoskuvllas. Studeanttat galget geahččalit máŋggabealat oahpaheaddjiámmáha dilálašvuođaid. Ulbmilin lea oahpaheaddji ámmáha vuođđoáššiid áddejupmi ja fágadidaktihkalaš dáidduid gárggiideapmi. Iešguđetlágan ohppiid galgá oahppat váldit vuhtii oahppimáhtu ovddidemiin. Hárjehallamis geavahuvvojit máŋggabealat oahppanvuogit ja oahpahusa doarjjamateriálat sihke viiddis oahppanbirrasat. Biddjo erenomáš deaddu ráhkadit oahpahussii heivvolaš doarjjamateriálaid ja studeanttat plánejit oahppandilálašvuođaid sámi dilálašvuođaid ektui. Dađistaga maŋit oahppojagiin vurdojuvvo studeanttas stuorit iešheanalašvuohta. Dát prinsihppa gusto buot aktivitehtaide ja doaimmaide hárjehallamiin. Maŋit áiggiid hárjehallamiin vuođđoskuvlaoahpaheaddji oahpu teoriijat heivehuvvojit máŋggabealágit. Oahpaheaddjioahpu fágaoahput ja hárjehallanbáikkit ovttas studeanttaiguin analyserejit teoriijaid, vásáhusaid ja ipmárdusaid fágaid ja oahppanarenaid rastá laktojuvvon sámi luonddu-, giella- ja kulturipmárdusaide. Bajásgeassin- ja oahppanásahusain árvvoštallet mainnalágiin sámi mánáid identitehta ja eallinmáilmmi váldojuvvo vuhtii dáin perspektiivvain. Sámi oahpaheaddjioahpuid guovddáš mihttun lea nannet studeanttain servodatberošteaddji gelbbolašvuođa. Studeanta duođašta servodatberošteaddji gelbbolašvuođas maid lea joksan oahppoáiggis earret eará bagadallama, ámmátmáhpa, loggagirjji, fágalaš ságastallamiid, hárjehallansemináraid ja eará ohppui gullevaš doaimmaid bokte. <em type="bold">3.2 Oahppanjoksosat oahppojagiid mielde </em></p>
<p>Maŋŋil oahppoáigge galgá studeanttas leat fágateorehtalaš máhttu oahpu ja bargovásáhusaid vehkiin - profešuvnna máŋggabealatvuođas - vuođđogálggaid huksemis oahpaheaddjirollas - oahpaheaddjibarggus ja didaktihkalaš deaivvademiin gaskkal oahpaheaddji ja mánáid/nuoraid ja oahppomateriálaid - mo gaskkustit máhtu, meanuid, muitalusaid ja bargooasálastima bokte árbevirolaš oahppanoainnu 7 - mo oččodit áddejupmi gaskkal oahpahusfága ja skuvlafága ja gálggaid oahpahit fága mearriduvvon luohkkádásiin - teoriija ja praktihka oktavuođa iešguđet ahkásaš joavkkuin heivehuvvon oahpahusas ja fátmmasteaddji oahppobirrasis - ovttasbarggus váhnemiiguin ja sierra sohkabuolvvaiguin lagašservodagasfidnooahpus skuvllas ja ovttasbarggus ealáhusaiguin oahppandilálašvuođaid - viiddiduvvon oahppanbirrasiin lagašservodagas ja luonddubirrasiin , <span type="quote">“Luohkkálanjas várrečohkkii”</span> viiddiduvvon oahppanarenain - oahpaheaddji ovttasbargoguoibmin, jođiheaddjin ja bagadallin - profešunealla searvevuođas ja ovttasbargguin gaskkal skuvlla ja váhnemiid ja eará guovddáš ovttasbargoásahusaiguin - skuvllaid organsisašuvdnanáiccadan-, dutkan- ja ovdánahttindoaimmain - ja máhtu analyseret hárjehallanvásáhusaid teoriijaid, oahppoplánaid ja iežas vásáhusaid vuođul</p>
<p><em type="bold">Vuosttaš (1) jahki </em></p>
<p><em type="bold">Sisdoallu </em></p>
<p xml:lang="fin"><em type="bold">Oahppanjoksosat </em></p>
<p>Perspektiiva: Mánát sámi árbevierus ja ođđa áiggis.  miehtá Sámi oaidninvuohki: olbmot ja historjját, gielladilit, oahppiid oahppandilit iešguđet guovlluin  láidesteapmi ámmáhii, skuvla pedagogalaš ásahussan, reflekšuvnna vuolggaheapmi sámi perspektiivvas  bajásgeassin ja birgen  sámi oahppiid riektevuođđu ja oahppoplánat  iežas oahpaheaddjiidentitehta</p>
<p>Máhttu:  Sámi guovlluid iešguđet gielladilit ja oahppandilit  oahpaheaddji rolla  oahppan, oahppanproseassat, bargomállet, oahpponeavvut ja árvvoštallanvuogit  oahppama vuođđogálggaid birra  áiccadanmetodaid birra</p>
<p>Gálggat:  oahppimáhtu mearkkašupmi oahpahusas 8  áiccadeapmi, didaktihkka  oahpahusa plánen, čađaheapmi, jođiheapmi ja árvvoštallan  pedagogihkka, sámegiella (oahpahusfága)  ovttas earáiguin plánet, čađahit ja árvvoštallat oahpahusa  ádde oahppoplána mearkkašumi ja ulbmila oahpahusa vuolggasadjin  láhčit ohppiid vuođđogálggaid ovdáneami  ádde iešguđetge fágaid erenomášvuođaid  máhttá iešguđet vugiiguin ja oahpponeavvuiguin lágidit oahpahusa 5-10 dássái  dovdá oahpahusa teoriijaid ja kártenveahkkeneavvuid  máhttá áiccadit ja jođihit mánáid oahppanproseassaid  máhttá bagadallama atnit oassin oahppi oahppamis ja oahppi iežas árvvoštallamii veahkkin</p>
<p>Oppalaš gelbbolašvuohta:  áddejupmi sámi mánáid gielladiliin ja oahppandiliin iešguđet guovlluin  profešunealla ja ámmátetihkalaš perspektiivvas čađaha oahpahusa, láidesta oahppama, fágaid ja ohppiid  iežas ja earáid geavadagaid máhttá árvvoštallat ja refereret dutkamiidda ja teoriijaide  máhttá vuostáiváldit bagadallama ja doaibmá eará studeanttaid 9 doarjjan hárjehallama áigge</p>
<p><em type="bold">Nubbi (2) jahki </em></p>
<p><em type="bold">Sisdoallu </em></p>
<p xml:lang="fin"><em type="bold">Oahppanjoksosat </em></p>
<p>Perspektiiva: Kultuvrralaš máŋggabealátvuohta riggodahkan  identitehtahuksen kultuvrralaš ja luonddubiraslaš máŋggabealatvuođas  ohppiid máŋggabealátvuohta  Fátmmasteaddji oahppanbiras ja kollektiiva identitehta  Girjás oahpahanmállet ja heivehuvvon oahpahus  oahppit iešguđet dárbbuiguin  Oahppanarenat ja -vuogit,</p>
<p>Luohkkálanjas várrečohkkii oahppanarenaid viiddideapmi  Norgga, Suoma ja Ruoŧa oahppovuogádagat  ovttasbargu ja fierpmádathuksen  Pedagogihkka, sámegiella ja 2.oahpahusfága</p>
<p>Máhttu:  oahppi ovdáneami, láddama ja oahppama duogáža birra  ohppiid iešguđet duogážiiguin ja heivehuvvon oahpahusa birra  kultuvrralaš máŋggabealátvuođa ja máŋggagielatvuođa birra  gulahallama, ovttasdoaibmama ja joavkoproseassaid birra  Norgga, Suoma ja Ruoŧa oahppovuogádagaid birra  ádde inklušuvnna prinsihpaid</p>
<p>Gálggat:  máhttá bidjat ja veardidit oahppanjoksosiid ohppiid ovdáneami perspektiivvas  máhttá iešheanalaččat ja ovttas earáiguin plánet, heivehit, čađahit ja árvvoštallat oahpahusa máŋggabealat oahppijovkui ja heivehuvvon oahpahusa  máhttá jođihit iešguđetlágan oahppanproseassaid, sihke stuorát joavkkuid, unnit joavkkuid, ja oahpahusa ulbmiliid ektui  máhttá veardidit báikkálaš ja 10 našunála plánaid ja heivehit oahpahusa dáid ektui</p>
<p>Oppalaš gelbbolašvuohta:  oaidná ja dovdá dáid iešguđet golmma riikka iešvuođaid  dulko oahppoplánaid  vuđoštallá válljejumiid ja lea dihtomielalaš daid ektui ja dan vuođul bidjá alcces ulbmiliid oahpu ektui  dáhká ovttasbarggu  lea dihtomielalaš iežas gulahallan ja ovttasbargorelašuvnnain ja iežas oahpaheaddjiámmátidentitehta ovdáneamis ja iežas oahppandárbbuin  máŋggagielatvuohta ja mánáidgárddiid ja skuvllaid giellaovdánahttinplána</p>
<p><em type="bold">Goalmmát (3) ja njealját (4) jahki </em></p>
<p><em type="bold">Sisdoallu </em></p>
<p xml:lang="fin"><em type="bold">Oahppanjoksosat </em></p>
<p>Perspektiiva: Sámi mánát ja nuorat eamiálbmogin  eamiálbmotfilosofiija ja didaktihkka  skuvla organisašuvdnan, eamiálbmotperspektiiva  oahppi, oahppidemokratiija, oahpaheaddji, váhnen, organisašuvdnadássi, báikkálaš</p>
<p>Máhttu:  studeanta ádde skuvlla rolla oassin servodaga ja lagasservodaga  teoriija ja vásáhusaid gárggiidahttit oahpaheaddjibarggus ja oahpaheaddji persovnnálaš ovdáneamis  allaskuvlla oahpahusa ja iežas studerema oahppanproseassa 11 birrasat, veahkkebálvalusat  profešunalitehta ja searvevuohta  kvalitehtasihkarastin  molsun luohkkádásiid gaskkas  dutkanvuođušteapmi  skuvlaovdánahttin  -Pedagogihkka ja oahppomáhttu ja oahpahusfágat mearkkašumi ádden iežas oahpaheaddji identitehta gárggiidahttimis  máŋggabealat ovttasbarggu mearkkašumi ádden</p>
<p>Gálggat:  studeanttas lea dáidu árvvoštallat iežas oahpaheaddjivuođa ja ovdánanhástalusaid vai sáhttá doaibmat iehčanas pedagogan, guhte ovddida iežas barggu reflekteremiin pedagogalaš doaimmaid  reflektere ja analysere iežas doaimma bargobirrasis ja oahppiid ektui  ovddida ámmátdáiddu nu ahte dutkioahpaheaddji perspektiiva lea guovddážis  dovdá oahppiid ja oahppijoavkkuid erenomášdárbbuid ja doarju oahppiid ovdáneami  árvvoštallá oahppoplána ollašuhttima</p>
<p>Oppalaš gelbbolašvuohta:  teoriija heivehuvvo hárjehallamis oppalaččat  studeantta iežas válljejumit iežas ovddidandárbbu ja 12 oahpaheaddjioahpu ulbmiliid ektui galget leat guovddážis  fágadidaktihkka ja oahpahusa lágideapmi oppalaččat sámi dilálašvuođaid ektui galgá guovddážis  dutkan galgá mielde hárjehallamis nu ahte skuvladilálašvuođat ovddiduvvojit  studeanta oaidnigoahtá servodaga ja oahppiid erenomášdilálašvuođaid vejolašvuohtan  šaddá etihkalaš ámmátlaš guhte ovddida oahpaheaddji ámmáha pedagogalaš jurddašeami vehkiin servodaga kritihkalaččat ja aktiivvalaččat  ovddideaddji oahpaheaddjirolla oamasteapmi  galgá doaibmat sámi erenomáš oahppandilálašvuođain servodaga movttiideaddji rollas <em type="bold">4. Hárjehallama organiseren </em><em type="bold">4.1 Hárjehallama progrešuvdna, organiseren ja fáttát/barggut </em></p>
<p>Hárjehallanoahppu hárjehallanskuvllain galgá leat oktiibuot 20-21 vahkku (unnimusat 100 beaivvi) ja lágiduvvo buot njealji oahppojagi badjel.</p>
<p>Hárjehallanoahpahus dáhpáhuvvá hárjehallanskuvllas, fágaoahpahusas, ráhkkanemiin hárjehallamiidda, hárjehallama čađaheamis, bagadallamis ja árvvoštallamis. Bargohárjehallan lágiduvvo sierra vugiid mielde: guhkit 13 hárjehallanáigodagaid, hárjehallamat sierra jagi áiggiid, biđgejuvvon hárjehallamiid, oahppojagi álgovahkuid ja loahppavahkuid, adopšuvdnahárjehallama, fágasemináraid ja oahppomátkkiid bokte.</p>
<p>Hárjehallan čađahuvvo dábálaččat olles vahkkun, muhto lea vejolaš juohkit vahkuid lohkanbajiide ja muhtun dilálašvuođain beivviid mielde.</p>
<p>Lohkanbadjeplánaid oktavuhtii mearriduvvojit hárjehallanáigodagat. Hárjehallan čađahuvvo vuosttažettiin fágaid vuođul mat leat iešguđetge lohkanbajis, muhto buot hárjehallamiin lea oppalaš perspektiiva mas oahpaheaddji oppalaš rolla, profešunealla bargodilli ja beaivválaš doaibma leat diehttelas oassin. Bargohárjehallamat leat heivehuvvon oahpu sisdoalu ja guhkkodaga ektui. Vurdojuvvo progrešuvdna dađistaga go olle guhkkelii oahpus.</p>
<p>Internašunaliserenhárjehallama sáhttá ovdamearkan goalmmát dahje njealját jagi ohcat. Bachelorbargu lea goalmmát oahppojagi.</p>
<p>Hárjehallanoahpahusa organiseren:</p>
<p><em type="bold">Oahppo - jagi </em></p>
<p><em type="bold">Vahkut ja beaivvit </em></p>
<p xml:lang="smj"><em type="bold">GOS* </em></p>
<p><em type="bold">Luohkkádásiin** </em></p>
<p xml:lang="fao"><em type="bold">Fágat </em></p>
<p><em type="bold">Hárjehallama váldofáttát </em>1.jagi 6 vahku, 30 beaivvi </p>
<p>Guovdageainnus/ Kárášjogas, dahje guovlluin gos sámegiella lea váldogiella</p>
<p>Heivehuvvo ovttasbargguin hárjehallanskuvllain (1-7)</p>
<p xml:lang="vep">POM, SAM</p>
<p>Gč. kap.3.2.1 Dán vuođul ráhkaduvvo sierra heivehuvvon bargu 2.jagi 6 vahku, 30 beaivvi</p>
<p>Suoma ja Ruoŧa bealde</p>
<p>Heivehuvvo ovttasbargguin hárjehallanskuvllain</p>
<p>POM, SAM, 2.oahpahusfága</p>
<p>Gč. kap.3.2.2 Dán vuođul ráhkaduvvo sierra heivehuvvon bargu 3.jagi 6 vahku, 30 beaivvi</p>
<p>Mearrasámeguovllut, dahje guovllut gos sámegiella lea unnitgiella</p>
<p>Heivehuvvo ovttasbargguin hárjehallanskuvllain</p>
<p>POM, 2.oahpahusfága</p>
<p>Gč. kap. 3.2.3 Dán vuođul ráhkaduvvo sierra heivehuvvon bargu 4.jagi 3 vahku, 15 beaivvi</p>
<p>Heivehuvvonovttas bargguin hárjehallanskuvllain 3. oahpahusfága</p>
<p>Gč. kap. 3.2.3 Dán vuođul ráhkaduvvo sierra heivehuvvon bargu 14 * Dárbbu mielde ferte sáhttit justeret hárjehallanskuvllaid jus ii leat vejolaš fállat hárjehallansajiid juste ná **Váldomihttun lea ahte juohke studeanta galggašii beassat hárjehallat buot luohkkádásiin 5-10.</p>
<p>Hárjehallamis čađahuvvojit fáttát mat leat čadnon lohkanjagi profiillaide, fágaide, oahppoovttadagaide ja fáttáide. Fágaplánas čilgejuvvo iešguđege fáttás mii lea dehálaš hárjehallamis, masa giddet earenoamáš fuomášumi, maid áššiid hárjehallat dahkat/bargat ja maid áššiid iskkadit. Ná hárjehallamii boahtá nana fágalaš vuođđu, fágaoahpahus ja hárjehallan čadnojit oktii ja praktihkka ja teoriijat laktásit bures nuppiidasaset oppalašvuohtan. Hárjehallanbarggu hábmen lea proseassa ja ovttasbargu gaskkal oahpaheaddjioahpuid teama, hárjehallanbagadalliid ja studeanttaid. Hárjehallanbargu galgá leat čállojuvvon ja šihttojuvvon gullevaččaid gaskkas ovdal go hárjehallan álgá. <em type="bold">4.2. Bargohárjehallama ráhkkaneapmi </em></p>
<p>Juohke bargohárjehallamii galgá ovddalgihtii ráhkkanit, ja lea geatnegahtton. Lohkanbaji álggus galgá juo ráhkkanišgoahtit hárjehallamii. Dollojuvvo dábálaččat čoahkkin gos oahpaheaddjioahpuid teama, hárjehallanbagadallit ja –báikkiid ovddasteaddjit ja studeanttat deaivvadit. Ráhkkaneamis galget čielggaduvvot praktihkalaš, bargojuohkin ja fágalaš áššit. Ráhkkaneami oassin sáhttá fágalaš seminára, hárjehallanbagadalliide bagadallankursa jna. Hárjehallanbagadallit, fágaoahpaheaddjit ja studeanttat galget šiehtadit movt ovttasbargu galgá čađahuvvot. Guoskevaš dokumeanttat nugo árvvoštallangirjjáš, hárjehallannjuolggadusat, jávohisvuođageatnegasvuohta, dohkálašvuođaárvvoštallan ja eará dehálaš dieđut lea oassin ráhkkaneamis. Hárjehallamii galgá dahkat áigodatplána ja dát plána galgá addot Sámi allaskuvlla fágaoahpaheaddjái, guhte boahtá hárjehallangalledeapmái. <em type="bold">4.3. Galledeapmi bargohárjehallanbáikkiin </em>15 </p>
<p>Ulbmil hárjehallanbáikki galledemiin lea deaivvadit studeanttaiguin ja hárjehallanbagadalliin hárjehallanbáikkis ja gulaskuddat sin vásihusaid, leat veahkkin čoavdimin hástalusaid, áiccadit studeanttaid ja dárbbu mielde čilgemin, bagadallamin dahje rávvemin. Fágaoahpaheaddji gii fitná galledeamin, šiehtada galledanáiggi ja eará dasa gullevaš áššiid hárjehallanbagadalliin. <em type="bold">4.4. Bargohárjehallama čuovvolahttin - raporteren </em></p>
<p>Juohke bargohárjehallan galgá čuovvolahttot, nu ahte das lea raporteren, oahppan ja reflekšuvdna guovddážis. Hárjehallama raporteren sáhttá leat čálalaš dahje njálmmálaš, dahje eará vuogi mielde ( omd. digitála/ audiovisuálalaš vuogi). Raporterema vuohki ja áigemearri šiehtaduvvo ovdal hárjehallama. Iešguđetge fágaid geatnegahtton barggut leat oassin hárjehallanraportas. Čálalaš hárjehallanraporta galgá mearreáiggis biddjot Fronterii oktan mildosiiguin. Hárjehallanraportta (njálmmálaš, audiovisuálalaš ja čálalaš raporta) oamasta hárjehallanjoavku dahje oktagaslaš studeanta, ja dan ii sáhte geavahit eará oktavuođain go hárjehallanjovkui gullevaš hárjehallanseminárain ja fágalaš árvvoštallamis jearakeahttá oamasteaddjis/oamasteddjiin. <em type="bold">4.5. Hárjehallanvásáhusaid, oahppama ja reflekšuvnna </em><em type="bold">dokumenteren ja ovdanbuktin </em></p>
<p>Guovddáš oassi hárjehallamis lea ovdanbuktit hárjehallanvásáhusaid, ja lea geatnegahtton. Studeanta dokumenterejit hárjehallanvásáhusaid sihke čálalaččat ja njálmmálaččat. Mo raporteren ja dokumenteren galgá dáhpáhuvvat, čielggaduvvo ovdal juohke hárjehallama. Ulbmilin lea ahte studeanttat besset ovdanbuktit iežaset vásihusaid hárjehallamis ja eará studeanttat besset veardádallat ja buohtastahttit vásihusaideaset nuppiid studeanttaid vásihusaide. Nubbin ulbmilin lea ahte studeanttat semináras besset hárjehallat njálmmálaččat ovdanbuktit ja árvvoštallat hárjehallama ja dan láhkai ovddidit iežaset iešárvvoštallan- ja reflekterenmáhtu, go besset reflekteret fágalaš, fágaidrasttideaddji ja ámmátlaš čuolmmaid. Semináras vásihusaid ovdanbuktin lea mávssolaš vaikko studeanttat čállet hárjehallanraporta. Studeanttaid 16 ovdanbuktima, árvvoštallama ja reflekšuvnna vuođul fágaoahpaheaddjit sáhttet árvvoštallat studeanttaid fágalaš ovdánandási ja olahuvvon oahppanjoksosiid. Buot árvvoštallamiid oassin lea maid veardidit studeanttaid dohkálašvuođa šaddat oahpaheaddjin. Hárjehallanseminára lágiduvvo sullii vahku maŋŋel hárjehallama, jus ii eará boađe ovdan. Dábálaččat studeanttat ieža lágidit seminára. Seminárii oassálastet buot oahpaheaddjioahpuid hárjehallanjoavkkut. Juohke studeanta galgá aktiivvalaččat oassálastit semináras. Seminára sáhttá leat juogo almmolaš, masa oassálastet buot hárjehallanoahpaheaddjit, fágaoahpaheaddjit, hárjehallama hálddahusbargit ja studeanttat, dahje siskkáldas, mas eai leat omd. hárjehallanbagadallit mielde. Hárjehallansemináras sáhttá ovdanbuktimis atnit iešguđetge vugiid, nugo rollaspealu ja eará dáiddalaš vugiid, seaidnečájáhusaid, áviissa- ja/ dehe oahpponeavvoráhkadeami. DGT lea lunddolaš veahkkeneavvu dán oktavuođas. Hárjehallanbagadalliid šiehtaduvvon bargoáigái lea čáhkkejuvvon áigi čuovvut studeanttaid njálmmálaš ovdanbuktimiid. Ulbmilin lea maid nannet hárjehallanbáikkiid fierpmádaga ja allaskuvla ovttas singuin ovddidit hárjehallama praktihkalaččat ja fágalaččat. Hárjehallanbagadalliid fágalaš máhtu nannen lea maid ulbmilin ja danne hárjehallansemináras lea mielde fágalaš ovdánahttinoassi dahje allaskuvla lágida hárjehallanbagadalliide sierra fágalaš ovdánahttinseminára. <em type="bold">4.6. Bargohárjehallama bagadallan ja árvvoštallan </em></p>
<p>Árvvoštallama vuođđun lea sámi oahpaheaddjioahpu ulbmilat ja studeanttaide oahppanjoksosat ja studeantta iežas reflekteren. Studeanta pláne ja raportere hárjehallama, mat geavahuvvojit maiddái vuođđun hárjehallama árvvoštallamis dađi mielde go fágaoahpaheaddjit ja hárjehallanoahpaheaddjit ovttas studeanttaiguin ovddidit ášši. </p>
<p>Bagadallamis čuovvut oppalaš olmmošgova ja oahppanoainnuid, mas lea sámi vuolggasadji. 17</p>
<p>Árvvoštallan raporterejuvvo loggagirjái ja hárjehallamis čallo árvvoštallan.</p>
<p>Árvvoštallan galgá čuovvut studeantta progrešuvnna ja oahpaheaddjioahpu ulbmiliid.</p>
<p>Hárjehallama árvvoštallan dáhpáhuvvá hárjehallama áigge ja joatkašuvvá hárjehallansemináras, mas olles hárjehallamii guoskevaš fágajoavku leat mielde árvvoštallanproseassas, mii galgá dáhpáhuvvat oppalaččat iešguđetge doaibmi oahppanjoksosiid ja rollaid ektui. Hárjehallama čađaheapmái gusket oahppanjoksosat ja njuolggadusat maid ektui hárjehallan árvvoštallojuvvo. Studeanta galgá čuovvut aktiivvalaččat hárjehallama. Hárjehallama galgá dievasmahttit jus buot geatnegahtton doaimmat eai leat čađahuvvon. <em type="bold">Hárjehallanoahpaheaddji: </em>Hárjehallanoahpheaddji bagadallá studeanttaid hárjehallama oktavuođas, sihke ovdal, čađahettiin ja maŋŋel. Son árvvoštallá studeantta ja čállá studeantta birra árvvoštallama vásedin ráhkaduvvon girjái (árvvoštallangirji) mii lea sáddejuvvon sutnje ovdal hárjehallama dahje lea addojuvvon hárjehallančoahkkimis. Hárjehallama árvvoštallamis geavahuvvojit árvosánit <span type="quote">“Dohkkehuvvon/ Ii dohkkehuvvon”</span>. Studentii addojuvvo diehtu goas, gos ja geas son sáhttá viežžat árvvoštallama. Hárjehallanbagadalli árvvoštallá hárjehallama dađistaga ja sádde hárjehallanárvvoštallama rekommanderejuvvon reiven maŋimustá vahku maŋŋel go hárjehallan lea nohkan. Studeanta oažžu luoikkas hárjehallanárvvoštallangirjji vahkkui, deavdit iežas oasi árvvoštallangirjái ja buktit hárjehallanárvvoštallangirjji oahppohálddahussii. </p>
<p>Jus hárjehallanbagadalli lea deavdán hárjehallanárvvoštallangirjji ovdal maŋemus beaivvi hárjehallamis, de vuolláičállet hárjehallanbagadalli, studeanta ja rektor/jođiheaddji árvvoštallangirjjáža. Studeanta oažžu kopiija das ja hárjehallanbagadalli sádde ruovttoluotta vuolláičállojuvvon originála árvvoštallangirjji oahppohálddahussii. 18 <em type="bold">4.7. Studeanttat geat eai soaitte oažžut bargohárjehallama </em><em type="bold">dohkkehuvvot </em></p>
<p>Jus lea eahpádus joksá go ovttaskas studeantta ulbmiliid hárjehallanáigodagas, de galgá hárjehallanbagadalli váldit oktavuođa oahpaheaddjioahpuid koordináhtoriin dahje oahppohálddahusain, dahje hárjehallankoordináhtoriin ja ságastallat ášši birra.</p>
<p>Jus lea eahpádus ovttaskas studeantta oahpaheaddjidohkálašvuođas, de galgá hárjehallanbagadalli dieđihit ášši allaskuvlla sierra nammaduvvon ásahusovddasteaddjái. Hárjehallanbagadalli galgá čilget ja dokumenteret man vuođul son dieđiha ášši, ja deavdit vásedinráhkaduvvon skovi. Dan maŋŋel galgá árvvoštallojuvvot ceggejuvvo go sierra dohkálašvuođa áššin. Dohkálašvuođaášši galgá dieđihuvvot nu árrat go vejolaš studeantta oahppoáigodagas. <em type="bold">4.8. Ii dohkkehuvvon hárjehallan </em></p>
<p>Jus studeanta ii oaččo bargohárjehallama dohkkehuvvot, de oažžu dábálaččat čađahit hárjehallama ođđasit, sierra šihttojuvvon áigodaga go allaskuvla sáhttá fállat ođđa hárjehallama. Jus studeantta fas ođđasit ii oaččo dohkkehuvvot bargohárjehallama, de ferte ášši loktejuvvot dohkálašvuođa árvvoštallamii <em type="bold">4.9. Dohkálašvuođa árvvoštallan </em></p>
<p>Máhttodepartementa lea 30.06.2006 mearridan ođđa láhkaásahusa Forskrift om skikkethetsvurdering i høyere utdanning (nr 859), mas lea láhkavuođđu lágas 1.04.2005 nr. 15, Universitehtaid ja allakuvllaid láhka § 4-10. Universitehtaid ja allaskuvllaid lága mielde galgá dohkálašvuođaárvvoštallan dahkkot dássedit oahpuid čađaheamis.</p>
<p>Čujuhuvvo maiddái</p>
<p>Sámi allaskuvlla dohkálašvuođanjuolggadusaide. Jus oktage studeanta eahpiduvvo leat dohkálažžan oahpaheaddjin, de galgá čađahuvvot sierra dohkálašvuođaárvvoštallan. <em type="bold">5. Hárjehallama ovttasbargu ja rollat </em></p>
<p>Hárjehallanoahpahus hárjehallanskuvllas lea seamma dássásaš oahpahus go dat mii addo teoriijaoahpahusas allaskuvllas fágaoahpahusa bealis. Hárjehallanoahpahus eaktuda ovttasbarggu gaskkal hárjehallanoahpaheddjiid, studeanttaid ja fágaoahpaheddjiid, ja ovttasbarggu jođihan dásis gaskkal 19 allaskuvlla ja hárjehallanskuvllaid. Sámi servodatberošteaddjirolla galgá maiddái váldot vuhtii go sámi oahpaheaddjioahpu hárjehallamat lágiduvvojit, nuba hárjehallamat dáhpáhuvvet lagaš ovttasbarggus servodagain.</p>
<p>Ovttasbargu galgá nannet studeanttaid persovnnalaš oahppanjoksosiid ja oahpaheaddjioahpu ulbmiliid, vai studeanttat olahit oppalaš gelbbolašvuođa doaibmat oahpaheaddjin vuođđoskuvllas gáibideaddji sámi dilálašvuođain. Prográmmafágat oktan fágadidaktihkain ja hárjehallanoahpahus hárjehallanskuvllas galgaba speadjalastit nubbi nuppi, nu ahte fágat ja bargobargovásáhusat hárjehallanoahpahusas bohtet ávkin goappaš guvlui. Dát oahpahusat oktiibuot galget vuođđun studentii, vai sii ovdánahttet fágalaš ja didaktihkalaš gelbbolašvuođa. Lea dehálaš ahte fágaoahpaheaddjit, hárjehallanbagadallit ja skuvllaid rektorat digaštallet oahpahusa ja ámmátrolla studeanttaiguin. Ovttasbarggu formálalaš vuođđun lea šiehtadus mii sáhttá dáhkkot gaskkal allaskuvlla ja hárjehallanskuvlla, ja muđui láhkarámmat mat gustojit dákkár ovttasbargui.</p>
<p>Oaivámušat hárjehallanoahpahusa ovttasbarggus leat studeanta ja hárjehallanbagadalli, luohkkákoordináhtor, pedagogihkka ja oahppimáhttu fágaoahpaheaddji ja eará fágaoahpaheaddjit ja oahppojođiheaddji (oahpaheaddjioahpuid team), hárjehallanskuvlla rektor/jođiheaddji ja allaskuvlla hálddahusa oahpahuskonsuleanta. Buohkain lea dihto rolla hárjehallanoahpahusa mihttomeriid ollašuvvamis. <em type="bold">5.2 Rollajuohkin ja ovddasvástádusat </em></p>
<p><em type="bold">Studeantta ovddasvástádus. </em> Studeanttas lea alddis ovddasvástádus iežaset oahppamis, ja lea mielovddasvástádus oahppanjoksosiid dáfus  Studeanta lea oahppodilis, muhto galgá oasálastit bargodillái dego ovttasbargoguoibmin ja observatevran. Studeanttat eai sáhte váldit dábálaš ovddasvástádusa nugo virgáduvvon oahpaheaddji.  Galgá dovddiidit ja čuovvut hárjehallanbáikki njuolggadusaid, plánaid jna. 20  Ráhkkanit bagadallamiidda, oahpahusaide, hárjehallanbargguid ja árvvoštallat hárjehallama, ja čuovvut njuolggadusaid mat leat biddjon  Čađahit buot mearriduvvon bargguid ja lea aktiivvalaš maiddái muđui bargguin, ja oaidnit ieš bargguid  studeanta galgá doaibmat buori ovttasbarggus eará studeanttaid, hárjehallanbáikki ja allaskuvlla ektui  studeanta galgá váldit dađistaga rolla oahppiid ovdáneamis ja čuovvut progrešuvnna  galgá geabbil </p>
<p><em type="bold">Skuvlaeaiggát </em> Láhčit doarvái fágalaš relevánta hárjehallansajiid allaskuvlla studeanttaide- jf. Oahpahuslága  Láhčit nu ahte skuvllat leat heivehuvvon pedagogalaš DGT oahpahussii  Láhčit buriid eavttuid bargohárjehallanskuvllaide doaimmahit hárjehallanbagadallama ja ovdánahttinbargguid  Máksit hárjehallanskuvlii bálkká, ja sáddet čohkkejuvvon refušuvdnagáibádusa allaskuvlii, dakka maŋŋel go hárjehallanáigodat leat nohkan  Gokčat penšuvdnaoasi hárjehallanbagadalliid bálkkás (Ordningen med direkte overføring av arbeidsgiverandel til Statens Pensjonskasse bortfalt i 1998. St.prp. nr. 1 Tillegg nr. 3, kap. 221, post 69. Tilskuddet er nå tatt inn i rammetilskuddet til den enkelte kommune). </p>
<p><em type="bold">Rektor (dahje son gean rektor nammada) </em> Lea allaskuvlla oktavuohtaolmmoš ja doaimmaha hárjehallanoahpahusa plánenbarggu  Ovddasvástidiaja láhčá bargohárjehallansajiid studeanttaide ja ahte bargohárjehallan čađahuvvo mearriduvvon rámmaid, plánaid ja mihttomeriid mielde, ja ahte studeanttat ožžot buriid bargovejolašvuođaid, ja nu ahte  Olles skuvla lea hárjehallanarenan 21  inkludere studeanttaid skuvlla sosiálalaš oktavuođain  studeantat besset hárjehallat relevánta fágaoahpahusain  studeanttat besset vásihit iešguđetlágan bargovugiid  sihkkarastá ahte studeanttat besset oahpahit šihttojuvvon diimmuid ja ožžot šihttojuvvon bagadallama  Veahkkin vállje hárjehallanbagadalliid, ja láhččá hárjehallanbagadalliide buriid bargoeavttuid doaibmat hárjehallanbagadallin  Dáhkida mávssu hárjehallanbagadallái, sihkkarastet rivttes refušuvdnagáibádusa allaskuvlii  Ráhkkanahttá skuvlla ja váhnemiid ja ohppiid ahte studeanttat bohtet hárjehallat skuvlii  Láhčá ovttasbarggu gaskkal hárjehallanskuvlla ja allaskuvlla  Jus hárjehallanbagadalli jávká eanet go golbma beaivvi, dieđiha allaskuvlii, ordne sadjásašbagadalli  Vuostáváldá studeanttaid ságastallamiidda ja mielde láhčá ahte studeanttat dovddiidit skuvlla iešguđet beliid, ovdánahttinbargguide, skuvlajođiheami, doaimmaide maiguin bargá earenoamážit, earenoamášoahpahussii, heivehuvvon oahpahussii ja fágaidrasttideaddji ovttasbargguide  Dáhkida ahte studeanttat geat dohkálaš sivain gártet jávkat hárjehallanoahpahusas, besset čađahit váilebeivviid maŋŋel </p>
<p><em type="bold">Hárjehallanbagadalli ovddasvástádus </em>Hárjehallanbagadalli lea barggus skuvllas/suohkanis/fylkkas. Hárjehallanbagadallidoaibma almmuhuvvo skuvlla siskkobealde. Hárjehallanbagadalliin šiehtaduvvo ain ovtta joavkkuin ovtta hárjehallanáigodahkii. Dábálaš hárjehallanáigodat jagis lea 7 vahku. Okta hárjehallanbagadalli ovddasvástida gitta 4 studeanta. Hárjehallanvahkut sáhtte unnit dahje eanet go 7 vahku . 22 </p>
<p>Okta oahpaheaddjiteam sáhttá ovttas juogadit ovtta hárjehallanbagadalli doaimma. Doaibma juhkkojuvvo de daid gaskkas, ja okta galgá leat koordináhtor. Hárjehallanbagadalli galgá:  Ovddasvástidit ja láhččit ahte bargohárjehallan čađahuvvo mearriduvvon rámmaid, plánaid ja mihttomeriid mielde, ja ahte studeanttat ožžot buriid bargovejolašvuođaid  Ráhkkanit ja čađahit hárjehallama, sihke áigodaga, bagadallama, árvvoštallama ja loahpahanbargguid mat čuvvot  Sihkkarastit ahte studeanttat besset vásihit oahpaheami ja luohkkájođiheami ja muđui oahpaheaddjiámmáha iešguđet beliid ja reflekteret iežas oahppama ja vásáhusaid  Addit bargohárjehallanoahpahusa, dán siskkobealde juolludit oahpahusdiimmuid ja bagadallat  Čađahit gaskaboddosaš árvvoštallama studeanttas, árvvoštallat studeanttaid dohkálašvuođa šaddat oahpaheaddjin, deavdit eahpádusskovi jus eahpida ovttage  Čállit studeanttaárvvoštallamiid, ja dohkkehit/ii dohkkehit studeanttaid hárjehallamiid  Čoahkkinastet čoahkkimiin mat lágiduvvot hárjehallamiid oktavuođas  Evalueret hárjehallanoahpahusa ja lágideami  Orienteret jođiheddjiid hárjehallanskuvllas ja addit dieđu buori áiggis jus lea dárbu sadjásažžii  Čuovvut, dahje searvat allaskuvlla fágaoahpahusas</p>
<p><em type="bold">Teamkoordináhtor </em>Jus lea máŋga oahpaheaddji geat galget juogadit bagadallama, doaibmat hárjehallanoahpaheaddjiteamas, de galgá okta, teamkoordináhtor, ovddasvástidit ahte barggut juogaduvvojit ja čađahuvvojit. Sierra mávssu birra teamkoordináhtorii geahča čuoggá 4.2.2. <em type="bold">Sámi allaskuvlla ovddasvástádus </em>23 </p>
<p>Oahpaheaddjioahpu oahppoásahusas lea fágalaččat váldoovddasvástádus bargohárjehallamii;  jođiheapmi, organiseren, čoahkkinplánaide ja bargoplánaide  Šiehtadusaid ovddideapmi  Dieđut ja dárbbašlaš bagadallama hárjehallanbagadallái  Hárjehallamiid ráhkkaneapmi, čađaheapmi ja čuovvoleapmi  Dohkálašvuođa árvvoštallama čađaheapmái  Bálkkáid máksit skuvlii/hárjehallanbagadalli bargoaddái refušuvnna vuostá</p>
<p><em type="bold">Oahppojođiheaddji: </em> Lágidit eavttuid buori ovttasbargui oahpaheaddjioahpuin sihke fágalaččat ja hálddahuslaččat  Čuovvolahttit ahte fágaoahpaheaddjit ja hárjehallanbagadallit ovttasbarget oahpaheaddjioahpus sihke allaskuvllas, bargohárjehallanskuvllas ja vejolaš digitála ovttasbargoarenain  Sihkkarastet ahte hárjehallanbagadallit dovdet allaskuvlla bajit dási plánaid ja oahppoprográmmaid  Sihkkarastet ahte lea oktasaš áddejupmi hárjehallanbagadalliiguin/ hárjehallanskuvllain go guoská studeantačuovvoleapmái ja dohkálašvuođaárvvoštallamii  Sihkkarastet ahte profešuvdnafágalaš fáttát integrerejuvvojit  Sihkkarastet ahte oa-team searvá buot relevánta bargohárjehallančoahkkimiin  Lohkat ja čuovvolit árvvoštallangirjjážiid, ja sihkkarastet ahte relevánta dieđut addojuvvojit daidda geat galget čuovvolit  ovddida hárjehallamiid gustovaš plánaid ja dieđuid dađistaga </p>
<p><em type="bold">Luohkkáteamkoordináhtor </em> Čohkke luohkkáteama plánenbargguide, čađaheapmái , árvvoštallamii ja čuovvolahttimii, integreret profešuvdnafágalaš fáttáid 24  Involvere hárjehallanbagadalliid ja studeanttaid hárjehallanbargguide ovdal, lágidit dárbbašlaš fágalaš dieđuid hárjehallanbagadalliide  Sihkkarastá ahte juohke hárjehallanjoavkkus fitná fágaoahpaheaddji hárjehallanguossásteamis  Bagadallá studeanttaid ja hárjehallanbagadalliid dárbbu mielde  Lohká ja čuovvola árvvoštallangirjjážiid </p>
<p><em type="bold">Fágaoahpaheaddjit </em> Servet luohkkáteama plánenbargguide, čađaheapmái , árvvoštallamii ja čuovvolahttimii, integrerejit profešuvdnafágalaš fáttáid  Leat mielde ovttas teamain, hárjehallanbagadalliiguin ja studeanttaiguin hárjehallanbargguide ovdal, lágidit dárbbašlaš fágalaš dieđuid hárjehallanbagadalliide  Servet guossástemiide hárjehallanbáikkiin  Bagadallet studeanttaid ja hárjehallanbagadalliid dárbbu mielde  Lohket ja čuovvolit árvvoštallangirjjážiid </p>
<p><em type="bold">Oahppohálddahusa ovddasvástádus </em>Oahppohálddahusas lea organisatovrralaš ovddasvástádus bargohárjehallanoahpahusa oktavuođas.  Doaimmaha ja goziha bargohárjehallanplána njuolggadusaid ja eará doaibmi njuolggadusaid/ rutiinnaid vuođul hálddahuslaš áššiid nugo hárjehallanoahpahusas šiehtadusaid čállima, dieđuid doaimmaheamis studeanttaide ja hárjehallanoahpaheddjiide/skuvllaide, čoahkkinbovdehusat, studeanttaid hárjehallanoahpahusa ráhkkaneamis, čađaheamis ja čuovvoleamis, studeanttaid goluid gokčamis jna. 25  goziha olggosmáksimiid refušuvdnagáibádusaid/bálkámáksimiid oktavuođas hárjehallanskuvllaide ja -bagadalliide  Čuovvola rutiinnaid studeanttaid progrešuvnna čuovvoleamis ja dohkálašvuođa árvvoštallamiin  Lea mielde láhčime gulahallama ja ovttasbarggu gaskkal allaskuvlla ja hárjehallanskuvllaid <em type="bold">6. Oppalaš hárjehallannjuolggadusat </em><em type="bold">6.1 Bargoáigi hárjehallamis </em></p>
<p>Hárjehallanáigodagas lea studeanttain olles bargovahkku, 37,5 diimmu. Jos geatnegahtton barggut šaddet maŋŋel bargoáiggi, luvvejuvvojit sis fas dat diimmut bargoáiggis. Bargoáiggis galgá studeanttain leat vejolašvuohta plánet, árvvoštallat ja oažžut bagadallama.</p>
<p>Studeanta oassálastá bagadallamii, čuovvu ja pláne oahpahusa hárjehallanbáikkis, oahpaha ja árvvoštallá iežas ja oahppiid oahppama. Hárjehallama bargoáigi juhkko sullii ná:  oppalaš bargoáigi lea vahkus 37.5 diimmu, studeanttat čuvvot hárjehallanskuvlla ja hárjehallanoahpaheaddji áigegeavaheami ja šiehtadallet áigegeavaheamis báikkálaččat.  bagadallan 10-30 %, oahpahusa čuovvun 10-30 %, oahpahus ovttas joavkkuin ja iehčanasat 20-40 %, oahpahusa plánen ja reflekteren 40-50%. Áigegeavaheapmi galgá čuovvut studeantta progrešuvnna nu ahte vuosttaš oahppojagi biddjo eanet deaddu bagadallamii ja oahpahusa čuovvumii. Maŋit áiggiin studeanttat váldet eanet ovddasvástádusa plánet ja čađahit oahpahusa iehčanasat.</p>
<p>Vuođđoskuvlaoahpaheaddjistudeanttat hárjehallamis oahpahit gaskamearálaččat 15 diimmu vahkus, ja jsuterejuvvo dan mielde man guhkkin studeanta lea progrešuvnnas. Dan lassin sii galget oažžut bagadallama ja 26 árvvoštallama juohke oahpahusbottu ovdal ja maŋŋel. Studeanttat galget oažžut unnimusat 10 diimmu bagadallama vahkkui. Bagadallan sisttisdoallá fágalaš, didákttalaš ja pedagogalaš láidesteami, oktasaš ráhkkaneamit ja árvvoštallamat maŋŋel oahpahusbottuid maid studeanttat čađahit. Bagadallan sisttisdoallá fágalaš, didákttalaš ja pedagogalaš láidesteami, oktasaš ráhkkaneamit ja árvvoštallamat bargohárjehallamis. <em type="bold">6.2 Geatnegasvuohta oassálastit bargohárjehallamii </em></p>
<p>Buot hárjehallama oasit leat geatnegahtton, sihke ráhkkaneapmi ovdal, ieš bargohárjehallan hárjehallanbáikkis ja čuovvoleapmi allaskuvllas maŋŋel. Studeanttat galget bargat buot addojuvvon bargguid ollislaččat, sii galget searvat čoahkkimiidda sihke allaskuvllas ja hárjehallanbáikkis. Studeanttat eai galgga gehččot bargin hárjehallanáigodagas. Sis galgá leat bagadalli ja sii galget oažžut bagadallama bargguid oktavuođas. <em type="bold">6.3 Jávkan bargohárjehallamis </em>1. Earenoamáš sivaid geažil sáhttá allaskuvla dohkkehit gitta 15% jávkama hárjehallamis hárjehallanbáikkis. Earenoamáš sivaid galgá duođaštit omd. doavtterduođaštusain. 2. Jus studeanta jávká eanet go 15% bargohárjehallamis hárjehallanbáikkis, de sáhttá dát mielddisbuktit ahte hárjehallan ii dohkkehuvvo. Hárjehallanbagadalli ja oahpaheaddjioahpuid teama ovttas árvvoštallet hárjehallama dohkálašvuođa, ja galgá go studeanta čađahit jávkanáiggi dehe olles hárjehallama ođđasit. Jus studeanta šaddá čađahit hárjehallama dehe osiid hárjehallamis ođđasit, de ferte ieš ruhtadit hárjehallangoluid. 3. Bargohárjehallama maŋideapmi (permišuvdna) addo dušše earenoamáš sivaid geažil. 4. Jus studeanta earenoamáš sivaid geažil šaddá jávkat bargohárjehallamis, de ferte allaskuvla oažžut dieđu dán birra unnimusat 1 mánu ovdal vai allaskuvla sáhttá plánet oahppoprogrešuvnna sihke hárjehallanjoavkku ja studeantta ektui. Mánnáoažžuma oktavuođas ferte dieđihuvvot 3 mánu ovdal. Dieđiheapmi galgá 27 dáhkkot formálalaš vuogi mielde, ja sáddejuvvot allaskuvlla boastačujuhussii vai ášši registrerejuvvo sierra. 5. Hárjehallanráhkkaneapmi ovdagihtii, vejolaš fágabeaivvit hárjehallamiid oktavuođas ja hárjehallama čuovvoleapmi allaskuvllas maŋŋel leat bákkolaš oasit hárjehallamis. Jávkan dáin doaimmain eambbo go 15 % ( rehkenasttejuvvo sierran) mielddisbuktá buhttema/ sisabargama mii mearriduvvo oahpaheaddjioahpuid teama bealis. Buhtten/sisabargan galgá sáhttit čájehit studeantta olahuvvon oahppanjoksosiid, ja sáhttá leat omd. essaia dahje eará fágalaš bargu man vuođul lea vejolaš árvvoštallat studeanta ovdáneami. Jus studeantas lea dohkálaš sivva jávkamii, doavtterduođaštus, dalle lea allaskuvla geatnegas lágidit buhttema/sisabargama studeanta váste nu árrat go vejolaš. <em type="bold">6.4 Váttisvuođat bargohárjehallamis </em>1. Jus hárjehallamis čuožžilit váttisvuođat maid joavku ii nagot čoavdit, de galgá joavku iežas luohttámušolbmo/ hárjehallanbagadalli bokte dieđihit dán oahpaheaddjioahpuid koordináhtorii nu jođánit go vejolaš. Joavku/bagadalli lea dalle geatnegahtton čuovvut čoavdinproseassa maid oahpaheaddjioahpuid koordináhtor/ oahpaheaddjioahpuid team dahje oahppohálddahus bidjet johtui. Jus studeanttat eai čađat dán proseassa dehe guđđet oahpposaji, de lea seamma go lobihis jávkan. Dát mearkkaša ahte hárjehallan ii dohkkehuvvo. 2. Jus studeanta earenoamáš sivaid geažil ii leat čađahan ovtta hárjehallanáigodaga, de galgá studeantta gohččojuvvot čoahkkimii. Studeanta sáhttá váldit fárrui luohttámušolbmo. Čoahkkimis galgá ráhkaduvvot plána studeantta hárjehallama progrešuvdnii. 3) Ásahus galgá allakuvlla ja universitehtalága § 4-10, ja departementa láhkaásahusaid mielde, </p>
<p>Forskrift om skikkethetsvurdering i høyere utdanning (nr 859), árvvoštallat lea go studeanta dohkálaš oahpaheaddjeámmahii. <em type="bold">6.6 Bargohárjehallanjoavkku luohttámušolmmoš </em></p>
<p>Joavku vállje luohttámušolbmo ovdal bargohárjehallanáigodaga. Su bargun lea 28 - Geahččat bearrái ahte hárjehallanjoavkku čoahkkimat dollojuvvojit mearriduvvon áigái. - Dieđihit buohkaide čoahkkimiid birra. - Jođihit čoahkkimiid. - Fievrridit čoahkkingirjji mii čájeha goas leamaš čoahkkimat, makkár áššit ja geat čoahkkimis ledje. Juohke joavkobargui ráhkaduvvo čoahkkinplána, maid joavku galgá dohkkehit. Jus studeanta jávká unnit go 1/3 oasi čoahkkimiin/ joavkobargguin, de mearrida joavku ovttasráđiid fágaoahpaheddjiin galgá go dát studeanta leat mielde árvvoštallamis. Jus lea eret eanet go 1/3 oasi čoahkkimiin/ joavkobargguin de ii árvvoštallo studeanta. Dát guoská buot joavkočoahkkimiidda ja eará joavkobargguide hárjehallama oktavuođas. <em type="bold">6.7 Geatnegahtton jávohisvuođaduođaštus </em>1. jagi studeanttat devdet jávohisvuođageatnegasvuođa duođaštusa go álget ohppui. Universitehtaid ja allakuvlalága vuođul leat studeanttat geatnegahtton deavdit dán duođaštusa. Dát galgá dahkkot ovdalgo studeanta manná hárjehallamii. Duođaštus čállo guovtti gáhppálagas, main studeanta oažžu nuppi ja nubbi vurkejuvvo studeantamáhppii. Go studeanta lea vuolláičállán duođaštusa, de oažžu son kopiija geatnegahtton jávohisvuođa guoskevaš njuolggadusain. Lea doarvái go studeanta lea vuolláičállán duođaštusa oktii. Hárjehallanbáikkis galget maiddái muitalit studeanttaide daid njuolggadusaid birra. Áicanskovit, raporttat ja notáhtat leat siskkáldas barggut gos mánáid/ ohppiid namat eai galgga oidnot. <em type="bold">6.8Politiijaduođaštus </em></p>
<p>Buot studeanttat galget buktit politiijaduođaštusa ja tuberkulinduođaštusa oahppohálddahussii go álget ohppui. Politijaduođaštus ii galgga boarráset go 3 mánu. Čujuhuvvo www.odin.dep.no/ufd Jus studeanta ii doaimmat politiijaduođaštusa, dehe jus addá boasttu iešduođaštusa, de sus ii leat vuoigatvuohta oassálastit bargohárjehallamiidda/ -oahpahussii mánáidgárddis ja skuvllas. 29 <em type="bold">6.9 Tuberkulin-/pirquetiskkus </em></p>
<p>Láhkaásahusas <span type="quote" xml:lang="nno">“Forskrift om tuberkulosekontroll”</span> mearriduvvon gonagaslaš res. 21.06.2002, lea mearriduvvon ahte ee. dábálašoahpaheaddji- ja ovdaskuvlaoahpaheaddjioahpu studeanttat galget, go álget ohppui, čađahit tuberkulosaiskosa jus golmma maŋemus mánus leat leamaš riikkain gos lea olu tuberkulosadávda. Jus ii leat leamaš dakkár riikkain, de galgá duođaštit dan skovi bokte, maid oažžu oahppohálddahusas. Dat guoská riikkaide olggobealde Oarje-Eurohpa, USA, Canada, Australia, New Zealanda ja Japána. Jus lea leamaš dáin riikkain, de galgá buktit tuberkulin-/pirquet iskosa ovdal čakčamánu 1. beaivvi ja maŋemustá ovdal go manná hárjehallamii. Tuberkulin-/pirquetiskkus ii ábut leat boarráset go golbma mánu. Sii geat leat ovdal váldán dákkár iskosa galget čájehit duođaštusa oahppohálddahussii, nu ahte allaskuvla oažžu kopiija das, mii biddjojuvvo studeantamáhpaide. Jus tuberkulin-/pirquetiskkus lea positiiva vaikko ii leat boahkuhuvvon, de ferte vel duođaštit suojusgovvaiskkadeami. Dát iskkadeapmi ii ábut leat boarráset go jagi. Sii, geat šaddet váldit suojusgovvaiskkadeami, galget jahkásaččat duođaštit dákkár iskkadeami. Jus studeanta šaddá fárret oahpu dihte, de galgá váldit iskosa ruovttubáikkis ovdal go fárre. Studeanttat šaddet máksit dán iskosa ieža. <span type="quote" xml:lang="nob">“Lov om smittevern”</span> geatnegahttá dákkár iskosa, jus lea orron riikkain gos lea ollu tuberkulosa. Go čakčalohkanbajis lea buktán duođaštusskovi dehe váldán tuberkuliniskosa, de ii šat dárbbaš dan váldit giđđalohkanbajis. <em type="bold">7. Praktihkalaš áššit </em><em type="bold">7.1 Mátke-/orrungolut </em></p>
<p>Sámi allaskuvllas lea prinsihppa ahte geatnegahtton hárjehallan ii galgga leat stuorit lassigollun studeanttaide, muhto ferte lihkká rehkenastit ahte šaddet lassigolut hárjehallamis johtima ja orruma oktavuođas. Sámi allaskuvla ráhkada mátkestipeandda iešguđet hárjehallanbáikki ektui. Vuođđun stipeandda rehkenastimii lea galle kilomehtera lea allaskuvllas hárjehallanbáikái ja galle studeantta leat joavkkus. Dá čuovvu formel man vuođul rehkenasto mátkestipeanda: 30 (x km * 2 kr/km)+ (x km * y passager* 0,50kr/km/passager ) = x kr. studentii z studeanttajoavkkus Sámi allaskuvla máksá gitta 150,- kruvnno rádjái jándorii juohke studentii idjadangoluid ovddas hárjehallama oktavuođas, go sáhttá duođaštit ahte lea máksán duppalit viessoláiggu hárjehallanáigodagas. Orrungoluid máksimii leat čuovvovaš eavttut: -</p>
<p>Studeanta galgá guittiin duođaštit orrungoluid ja Sámi allaskuvla máksá dušše orrungoluid mat leat duođaštuvvon, gitta 150,- kruvnno rádjai jándorii juohke studeantta nammii. -</p>
<p>Sámi allaskuvla eaktuda ahte studeanttat orrot hálbbimus lági mielde, ja ahte studeantajoavkkut juogadit orrunbáikki gos lea vejolaš seastin dihte orrungoluid. -</p>
<p>Sámi allaskuvla ii mávsse orrungoluid go hárjehallan lea Guovdageainnus dahje studeantta ruovttusuohkanis. -</p>
<p>Sámi allaskuvla ii mávsse ollislaččat mátke- ja orrungoluid studeanttaide, geat ožžot bálkká dehe eará ruhtadoarjaga alit oahpu almmolaš ortnegiin.</p>
<p>Studeanttat fertejit deavdit olggosgoluid ruovttoluotta máksin-skovi ja buktit dan allaskuvlii, jus hárjehallangolut galget máksojuvvot. Buot guittet galget čuovvut mielde. Earenoamáš dilálašvuođain sáhttá Sámi allaskuvla gokčat eambbo. Olggosgolut hárjehallama oktavuođas mat eai leat šiehtaduvvon ovdalgihtii eai máksojuvvo. Áigemearri buktit máksin-skovi Sámi allaskuvlii lea mánu maŋŋel go hárjehallan nohkká. Jus ii leat buktán máksin-skovi áigemeari sisa, de eai máksojuvvon hárjehallangolut. Jos bargosadji geatnegahttá studeantta bargomátkái, de galgá bargosadji/hárjehallanbáiki máksit su mátkegoluid dábálaš máksomeriid mielde. <em type="bold">7.2 Lagasolbmo jápmin </em></p>
<p>Jus studeanttas jápmá lagasolmmoš hárjehallanáigodagas de gokčá allaskuvla johtingoluid mat vástidit hárjehallanbáikkis Sámi allaskuvlii. 31 <em type="bold">7.3 Skovit ja dokumeanttat </em></p>
<p>Dát skovit gusket hárjehallamii ja leat gávdnamis oahppohálddahusas: -</p>
<p>Dohkálašvuođa eahpádusskovvi -</p>
<p>Jávohisvuođa geatnegasvuođa vuolláičállinskovvi -</p>
<p xml:lang="olo">Tuberkuloseskovvi -</p>
<p>Hárjehallama árvvoštallanskovvi -</p>
<p>Mátke- ja orrungoluid gokčan ohcanskovvi</p>
</body></document>
