<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>5138</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://sh.pedit.no/web/NettskoleRessurs.axd?id=61c27218-de43-489d-9f38-be8c4a1ca239</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
    <note>Source page http://sh.pedit.no/web/PageND.aspx?id=229691</note>
  </header>
  <body>
    <p>
      <em type="bold">Hárjehallanoahpahusa plána Vuođđoskuvlaoahpaheaddjioahppu 5-10 </em>
    </p>
    <p>Sámi allaskuvlla dutkan- ja oahppostivra dohkkehan 28.06.2012, áššis DOS 71/12</p>
    <p xml:lang="deu"><em type="bold">SISDOALLU</em> </p>
    <p>
      <em type="italic">1. Álggahus ........................................................................................................................ 3 2. Hárjehallama vuođđu ................................................................................................... 4 2.1 Rámmaplánaláhkaásahus ...................................................................................... 4 2.2 Našunála njuolggadusat ........................................................................................ 4 2.3 Miehtá sámi perspektiiva sámi vuođđoskuvlaoahpaheaddjioahpus ............... 4 3. Hárjehallama sisdoallu ja oahppanjoksosat .............................................................. 5 3.1 Oppalaš sisdoallu ................................................................................................... 5 3.2 Oahppanjoksosat oahppojagiid mielde .............................................................. 6 4.  Hárjehallama organiseren ........................................................................................ 12 4.1 Hárjehallama progrešuvdna, organiseren ja fáttát/barggut .......................... 12 4.2.         Bargohárjehallama ráhkkaneapmi ............................................................ 14 4.3.         Galledeapmi bargohárjehallanbáikkiin .................................................... 14 4.4.         Bargohárjehallama čuovvolahttin - raporteren ...................................... 15 4.5.       Hárjehallanvásáhusaid, oahppama ja reflekšuvnna dokumenteren ja ovdanbuktin ................................................................................................................ 15 4.6. Bargohárjehallama bagadallan ja árvvoštallan ................................................ 16 4.7. Studeanttat geat eai soaitte oažžut bargohárjehallama dohkkehuvvot ...... 18 4.8. Ii dohkkehuvvon hárjehallan .............................................................................. 18 4.9. Dohkálašvuođa árvvoštallan ............................................................................... 18 5. Hárjehallama ovttasbargu ja rollat ........................................................................... 18 5.2 Rollajuohkin ja ovddasvástádusat ...................................................................... 19 6. Oppalaš hárjehallannjuolggadusat .......................................................................... 25 6.1 Bargoáigi hárjehallamis ....................................................................................... 25 6.2 Geatnegasvuohta oassálastit bargohárjehallamii ............................................ 26 6.3 Jávkan bargohárjehallamis .................................................................................. 26 6.4 Váttisvuođat bargohárjehallamis ........................................................................ 27 6.6 Bargohárjehallanjoavkku luohttámušolmmoš .................................................. 27 6.7 Geatnegahtton jávohisvuođaduođaštus ............................................................ 28 6.8Politiijaduođaštus................................................................................................... 28 6.9 Tuberkulin-/pirquetiskkus ................................................................................... 29 7. Praktihkalaš áššit ......................................................................................................... 29 7.1 Mátke-/orrungolut ............................................................................................... 29 7.2 Lagasolbmo jápmin .............................................................................................. 30 7.3 Skovit ja dokumeanttat ....................................................................................... 31 </em>
    </p>
    <p xml:lang="koi">2</p>
    <p>
      <em type="bold"> 1. Álggahus </em>
    </p>
    <p>Bargohárjehallan lea huksejuvvon integrerejuvvon oassin vuođđoskuvlaoahpaheaddjioahpus  5-10  ceahkkái,  mas  studeanta    galgá systemáhtalaččat  hárjehallat  oahpaheaddji  ámmáha  vuodjumiin  pedagogalaš  ja fágadidaktihkalaš áššiide vuođđoskuvllas.</p>
    <p>Hárjehallama  ulbmilin  lea  ovddidit  ja  čiekŋudit  studeantta  ámmátlaš gárggiideami.  Dát  dáhpáhuvvá  hárjehallamiin  máŋggabealat  oahpaheaddji ámmáha  sámi  hástaleaddji  dilálašvuođain.  Hárjehallamis  teoriija  ja  praktihkka (geavadat)  leaba  giehtalagaid  nu  ahte  pedagogihkka  ja  oahppimáhttu  ja fágadidaktihkat  heivehuvvojit  praktihkkii  ja  nuppe  dáfus  praktihkka doabalastojuvvo  teoriija  vehkiin.  Studeantta  iežas  pedagogalaš  geavahanteoriija ja su jurddašeapmi ovddiduvvo sihke joavko- ahte individuálaproseassain.</p>
    <p>Hárjehallamat  láidestuvvojit  bagadallama  vehkiin.  Hárjehallamat  čuvvot progrešuvnna  ja  lágiduvvojit  nu  ahte  studeantta  iešheanalašvuohta  lasihuvvo dađistaga.  Vuosttaš  ja  nuppi  jagi  skuvlamáilmmi  ja  oahppanbirrasiid vuođđoáššiide  oahpásmuvvama  maŋŋá  ovdánit  fágajuogus  eanet  oppalaš oahpaheaddji  ámmáha  beliide,  mas  sámi  servodaga  erenomášvuohta  galgá váldot  vuhtii.  Bagadallan  ja  hárjehallanbiras  galget  doarjut  studeantta persovnnalaš dárbbuid ja oahpaheaddjiskuvlejumi ulbmiliid.</p>
    <p>Hárjehallanoahppu  hárjehallanskuvllain  galgá  leat  oktiibuot  20-21    vahkku (unnimusat 100 beaivvi) ja lágiduvvojit buot njealji oahppojagi badjel.</p>
    <p>Sámi allaskuvlla oahpaheaddjioahpuid earenoamášvuohtan lea earret eará ahte studeanttat galget dovdat buot Davviriikkaid oahppovuogádagaid. Dát prinsihppa dáhkiduvvo dainnalágiin, ahte oahppoáiggis studeanttat hárjehallet Davviriikkaid sámi guovlluid vuođđoskuvllain ja sámegielat oahpahusas Norggas, Suomas ja/dahje Ruoŧas, ja vejolaččat Ruoššas. Sámi allaskuvllas sáhttet leat fásta šiehtadusat dáin skuvllaiguin.</p>
    <p>Hárjehallanskuvllas,  rektora  bokte,  lea  ovddasvástádus  hárjehallanoahpahussii. Hárjehallanskuvla galgá láhčit buriid rámmaid ja eavttuid hárjehallanoahpahussii. Hárjehallanskuvllaid  ja  allaskuvlla  gaskkas  galgá  leat  ovttasbargu,  mas hárjehallanskuvla  ja  rektor  oassálastet.  Oahppoásahusas,  allaskuvllas,  lea ovddasvástádus hárjehallanoahpahusa sisdollui, kvalitehtii,</p>
    <p>3 hárjehallanárvvoštallamii ja progrešuvnna čuovvolahttimii hárjehallamiid gaskkas.  Iešguhtege  doaibmis  leat  dihto  rollat  (studeantta,  hárjehallanbagadalli, luohkkákoordináhtora, fágaoahpaheaddjit,rektora, oahppojođiheaddji, oahpahuskonsuleantta rollat). Geahča kapihtal 4.2</p>
    <p>
      <em type="bold"> 2. Hárjehallama vuođđu </em>
    </p>
    <p><em type="bold"> 2.1 Rámmaplánaláhkaásahus </em>Hárjehallan vuođđuduvvo Sámi vuo<em type="italic">đđ</em>oskuvlaoahpaheaddjioahpuid rámmaplánaláhkaásahussii  1.3.2010.  Rámmaplána  eaktuda  ahte  hárjehallan čađahuvvo  vuođđoskuvllain,  vuosttažettiin  dain  luohkkádásiin  masá  oahppu ráhkkanahttá  oahpaheaddjin.  Hárjehallamis  galgá  progrešuvdna.  Hárjehallan heivehuvvo  oahppoollisvuođaide  iešguđet  oahppojagiid,  ja  čadnojuvvo vuođđoskuvlla  oppalaš  doaimmaide.  Hárjehallamis  galgá  miehtá  sámi perspektiiva.  </p>
    <p><em type="bold"> 2.2 Našunála njuolggadusat </em>Rámmaplánaláhkaásahusa doarjjan ja ásahusaid prográmmaplánaid láidesteaddjin  doibmet  našunála  njuolggadusat.  Našunála  njuolggadusat  čilgejit vurdojuvvon  oahppanjoksosiid  iešguđetge  fágain  ja  hárjehallamis.  Sámi vuođđoskuvlaoahpaheaddjioahppu  čuovvu  našunála  njuolggadusaid  dihto heivehemiiguin,  mat  leat  sierra  sámi  ohppui.  Sámi  oahpaheaddjeoahpu prográmmaplána  ja  hárjehallanoahpahusa  plána  leat  ráhkaduvvon  našunála njuolggadusaid ja sierra sámi heivehemiid eavttuid vuođul. </p>
    <p><em type="bold"> 2.3 Miehtá sámi perspektiiva sámi vuođđoskuvlaoahpaheaddjioahpus </em>Sámi  vuođđoskuvlaoahpaheaddjioahpu  rámmaplána  deattuha  miehtá  sámi  ja eamiálbmot  perspektiivva.  Hárjehallamat  čađahuvvojit  vuođđoskuvllain  iešguđet guovlluin Sámis. Unnimusat ovtta hárjehallanáigodaga galgá  čađahit eará riikkas (sámeguovllus) go masa alddis lea gullevašvuohta, juogo Norggas, Ruoŧas dahje Suomas.  </p>
    <p>4 Miehtá  Sámi  perspektiiva  galgá  nannejuvvot  ja  maŋŋil  oahppoáigge  galget studeanttas leat vásáhusat</p>
    <p>- eamiálbmot skuvlavuogádaga konteavsttas,  sámi báikegottiin ja</p>
    <p>- sámemánáid  ja  eará  mánáid  birra  iešguđetge  servodagain, sámemánáin ja nuorain máŋggakultuvrralaš ja -gielat birrasiin ja iešguđet ahkejoavkkuin  - ja  oláhit  máhtuid,  guottuid  ja  gálggaid  dahkat  buriid oahppandilálašvuođaid  máŋggabealát  duogáža    ohppiid várás</p>
    <p>- Suoma,  Ruoŧa  ja  Norgga  oahppovuogádagain,báikkálaš oahppoplánain ja giellaovdánahttinplánain</p>
    <p>- sámi oahpaheaddjirolla dutki oahpaheaddji perspektiivvas - sámi  oahpahusa  ovdánahttima  vejolašvuođat  ja  čuolmmat eamiálbmot perspektiivvas</p>
    <p>Lea maid vejolaš ohcat vuolgit lonohallanstudeantan ja čađahit osiid hárjehallamis omd.  eará  eamiálbmotguovlluin.  Dán  sáhttá dahkat  SA  ovttasbargošiehtadusaid bokte (gč. Prográmmaplána 5-10 kap. 10) Dákkár ohcan ferte ovddiduvvot buori áiggis, ja  heive ovdamearkan vuohkkasit čađahuvvot  3. dahje 4. jagi.</p>
    <p>
      <em type="bold"> 3. Hárjehallama sisdoallu ja oahppanjoksosat </em>
    </p>
    <p><em type="bold"> 3.1 Oppalaš sisdoallu </em>Vuođđoskuvlaoahpaheaddjioahppu lea vuođđooahppu, bachelordássi. Oahppanjoksosiid  meroštallan  galgá  gehččojuvvot  dan  ektui  man  guhkkin studeanta  lea  oahpus  progrešuvnna  ja  sámi  vuođđoskuvlaoahpu  ulbmiliid  ektui. Hárjehallama  guovddážis  leat  vuođđoskuvlaoahpaheaddjioahpu  oahppanoasit (danningsområder):  fágalaš,  didáktalaš,  sosiálalaš,  rievdadan-  ja  ámmátetihkalaš diehtomielalalašvuohta. </p>
    <p>Oahppu hukse máŋggabealat gelbbolašvuođa oahpahit oahppiid  vuođđoskuvlla bajit cehkiin. Oahpaheaddji šaddá oahpu áigge oahpahusa plánema, ollašuhttima, árvvoštallama ja ovddideami áššedovdi.</p>
    <p>5 Vuosttaš  ja  nuppi  oahppojagi  galget  studeanttat  hárjehallat  plánet,  čađahit  ja árvvoštallat  oahpahusa  vuođđoskuvllas.  Studeanttat  galget  geahččalit máŋggabealat  oahpaheaddjiámmáha  dilálašvuođaid.  Ulbmilin  lea  oahpaheaddji ámmáha  vuođđoáššiid  áddejupmi  ja  fágadidaktihkalaš  dáidduid  gárggiideapmi. Iešguđetlágan  ohppiid  galgá  oahppat  váldit  vuhtii  oahppimáhtu  ovddidemiin. Hárjehallamis  geavahuvvojit  máŋggabealat  oahppanvuogit  ja  oahpahusa doarjjamateriálat sihke viiddis oahppanbirrasat. Biddjo erenomáš deaddu ráhkadit oahpahussii heivvolaš doarjjamateriálaid ja studeanttat plánejit oahppandilálašvuođaid  sámi  dilálašvuođaid  ektui.  Dađistaga  maŋit  oahppojagiin vurdojuvvo  studeanttas  stuorit  iešheanalašvuohta.  Dát  prinsihppa  gusto  buot aktivitehtaide  ja  doaimmaide  hárjehallamiin.  Maŋit  áiggiid  hárjehallamiin vuođđoskuvlaoahpaheaddji oahpu teoriijat heivehuvvojit máŋggabealágit.</p>
    <p>Oahpaheaddjioahpu  fágaoahput  ja  hárjehallanbáikkit  ovttas  studeanttaiguin analyserejit teoriijaid, vásáhusaid ja ipmárdusaid fágaid ja oahppanarenaid rastá  laktojuvvon  sámi  luonddu-,  giella-  ja  kulturipmárdusaide.  Bajásgeassin-  ja oahppanásahusain  árvvoštallet  mainnalágiin  sámi  mánáid  identitehta  ja eallinmáilmmi váldojuvvo vuhtii dáin perspektiivvain.</p>
    <p>Sámi  oahpaheaddjioahpuid  guovddáš  mihttun  lea  nannet  studeanttain servodatberošteaddji  gelbbolašvuođa.  Studeanta  duođašta  servodatberošteaddji gelbbolašvuođas  maid  lea  joksan  oahppoáiggis  earret  eará  bagadallama, ámmátmáhpa,  loggagirjji,  fágalaš  ságastallamiid,  hárjehallansemináraid  ja  eará ohppui gullevaš doaimmaid bokte.</p>
    <p><em type="bold"> 3.2 Oahppanjoksosat oahppojagiid mielde </em>Maŋŋil  oahppoáigge  galgá  studeanttas  leat  fágateorehtalaš  máhttu  oahpu  ja bargovásáhusaid vehkiin  - profešuvnna máŋggabealatvuođas - vuođđogálggaid huksemis oahpaheaddjirollas - oahpaheaddjibarggus  ja  didaktihkalaš  deaivvademiin  gaskkal oahpaheaddji ja mánáid/nuoraid ja oahppomateriálaid </p>
    <p>- mo gaskkustit máhtu, meanuid, muitalusaid ja  bargooasálastima bokte árbevirolaš oahppanoainnu</p>
    <p>6 - mo  oččodit  áddejupmi  gaskkal  oahpahusfága  ja  skuvlafága  ja gálggaid oahpahit fága mearriduvvon luohkkádásiin</p>
    <p>- teoriija  ja  praktihka  oktavuođa  iešguđet  ahkásaš  joavkkuin heivehuvvon oahpahusas ja fátmmasteaddji oahppobirrasis</p>
    <p>- ovttasbarggus  váhnemiiguin  ja  sierra  sohkabuolvvaiguin lagašservodagasfidnooahpus skuvllas ja ovttasbarggus ealáhusaiguin oahppandilálašvuođaid  - viiddiduvvon oahppanbirrasiin lagašservodagas ja luonddubirrasiin  ,  <span type="quote">“Luohkkálanjas  várrečohkkii”</span>  viiddiduvvon oahppanarenain</p>
    <p>- oahpaheaddji ovttasbargoguoibmin, jođiheaddjin ja bagadallin - profešunealla searvevuođas ja ovttasbargguin gaskkal skuvlla ja váhnemiid ja eará guovddáš ovttasbargoásahusaiguin - skuvllaid organsisašuvdnanáiccadan-, dutkan- ja ovdánahttindoaimmain</p>
    <p>- ja máhtu analyseret hárjehallanvásáhusaid teoriijaid, oahppoplánaid ja iežas vásáhusaid vuođul</p>
    <p>
      <em type="bold">Vuosttaš (1) jahki Sisdoallu Oahppanjoksosat </em>
    </p>
    <p>Perspektiiva: Mánát sámi árbevierus ja ođđa áiggis.</p>
    <p type="listitem"> miehtá Sámi oaidninvuohki: olbmot</p>
    <p xml:lang="smj">Máhttu:</p>
    <p type="listitem"> Sámi guovlluid iešguđet gielladilit ja</p>
    <p>ja historjját, gielladilit, oahppiid oahppandilit iešguđet guovlluin</p>
    <p type="listitem"> láidesteapmi ámmáhii, skuvla</p>
    <p>oahppandilit</p>
    <p type="listitem"> oahpaheaddji rolla</p>
    <p type="listitem"> oahppan, oahppanproseassat,</p>
    <p>pedagogalaš ásahussan, reflekšuvnna vuolggaheapmi sámi perspektiivvas</p>
    <p type="listitem"> bajásgeassin ja birgen</p>
    <p type="listitem"> sámi oahppiid riektevuođđu ja</p>
    <p>bargomállet, oahpponeavvut ja árvvoštallanvuogit</p>
    <p type="listitem"> oahppama vuođđogálggaid birra</p>
    <p type="listitem"> áiccadanmetodaid birra</p>
    <p>oahppoplánat</p>
    <p type="listitem"> iežas oahpaheaddjiidentitehta</p>
    <p xml:lang="smj">Gálggat:</p>
    <p type="listitem"> oahppimáhtu mearkkašupmi</p>
    <p>oahpahusas</p>
    <p xml:lang="koi">7</p>
    <p type="listitem"> áiccadeapmi, didaktihkka</p>
    <p type="listitem"> oahpahusa plánen, čađaheapmi,</p>
    <p type="listitem"> ovttas earáiguin plánet, čađahit ja</p>
    <p>jođiheapmi ja árvvoštallan</p>
    <p type="listitem"> pedagogihkka, sámegiella</p>
    <p>árvvoštallat oahpahusa</p>
    <p type="listitem"> ádde oahppoplána mearkkašumi ja</p>
    <p>(oahpahusfága)</p>
    <p>ulbmila  oahpahusa vuolggasadjin</p>
    <p type="listitem"> láhčit ohppiid vuođđogálggaid</p>
    <p>ovdáneami</p>
    <p type="listitem"> ádde iešguđetge fágaid</p>
    <p>erenomášvuođaid</p>
    <p type="listitem"> máhttá iešguđet vugiiguin ja</p>
    <p>oahpponeavvuiguin lágidit oahpahusa 5-10 dássái</p>
    <p type="listitem"> dovdá oahpahusa teoriijaid ja</p>
    <p>kártenveahkkeneavvuid</p>
    <p type="listitem"> máhttá áiccadit ja jođihit mánáid</p>
    <p>oahppanproseassaid</p>
    <p type="listitem"> máhttá bagadallama atnit oassin</p>
    <p>oahppi oahppamis ja oahppi iežas árvvoštallamii veahkkin</p>
    <p>Oppalaš gelbbolašvuohta:</p>
    <p type="listitem"> áddejupmi sámi mánáid gielladiliin</p>
    <p>ja oahppandiliin iešguđet guovlluin</p>
    <p type="listitem"> profešunealla ja ámmátetihkalaš</p>
    <p>perspektiivvas čađaha oahpahusa, láidesta oahppama, fágaid ja ohppiid</p>
    <p type="listitem"> iežas ja earáid geavadagaid máhttá</p>
    <p>árvvoštallat ja refereret dutkamiidda ja teoriijaide</p>
    <p type="listitem">  máhttá vuostáiváldit bagadallama</p>
    <p>ja doaibmá eará studeanttaid</p>
    <p>8 doarjjan hárjehallama áigge</p>
    <p>
      <em type="bold">Nubbi (2) jahki Sisdoallu Oahppanjoksosat </em>
    </p>
    <p>Perspektiiva: Kultuvrralaš máŋggabealátvuohta riggodahkan</p>
    <p type="listitem"> identitehtahuksen kultuvrralaš ja</p>
    <p xml:lang="smj">Máhttu:</p>
    <p type="listitem"> oahppi ovdáneami, láddama ja</p>
    <p>luonddubiraslaš máŋggabealatvuođas</p>
    <p type="listitem"> ohppiid máŋggabealátvuohta</p>
    <p type="listitem"> Fátmmasteaddji oahppanbiras ja</p>
    <p>oahppama duogáža birra</p>
    <p type="listitem"> ohppiid iešguđet duogážiiguin ja</p>
    <p>heivehuvvon oahpahusa birra</p>
    <p type="listitem"> kultuvrralaš máŋggabealátvuođa ja</p>
    <p>kollektiiva identitehta</p>
    <p type="listitem"> Girjás oahpahanmállet ja</p>
    <p>máŋggagielatvuođa birra</p>
    <p type="listitem"> gulahallama, ovttasdoaibmama ja</p>
    <p>heivehuvvon oahpahus</p>
    <p type="listitem"> oahppit iešguđet dárbbuiguin</p>
    <p type="listitem"> Oahppanarenat ja -vuogit,</p>
    <p>joavkoproseassaid birra</p>
    <p type="listitem"> Norgga, Suoma ja Ruoŧa</p>
    <p>oahppovuogádagaid birra</p>
    <p type="listitem"> ádde inklušuvnna prinsihpaid</p>
    <p>Luohkkálanjas várrečohkkii oahppanarenaid viiddideapmi</p>
    <p type="listitem"> Norgga, Suoma ja Ruoŧa</p>
    <p xml:lang="smj">Gálggat:</p>
    <p type="listitem"> máhttá bidjat ja veardidit</p>
    <p>oahppovuogádagat</p>
    <p type="listitem"> ovttasbargu ja fierpmádathuksen</p>
    <p type="listitem" xml:lang="smj"> Pedagogihkka, sámegiella ja</p>
    <p>oahppanjoksosiid ohppiid ovdáneami perspektiivvas</p>
    <p type="listitem"> máhttá iešheanalaččat ja ovttas</p>
    <p>2.oahpahusfága</p>
    <p>earáiguin plánet, heivehit, čađahit ja árvvoštallat oahpahusa máŋggabealat oahppijovkui ja heivehuvvon oahpahusa</p>
    <p type="listitem"> máhttá jođihit iešguđetlágan</p>
    <p>oahppanproseassaid, sihke stuorát joavkkuid, unnit joavkkuid, ja oahpahusa ulbmiliid ektui</p>
    <p type="listitem"> máhttá veardidit báikkálaš ja</p>
    <p>9 našunála plánaid ja heivehit oahpahusa dáid ektui</p>
    <p>Oppalaš gelbbolašvuohta:</p>
    <p type="listitem"> oaidná ja dovdá dáid iešguđet</p>
    <p>golmma riikka iešvuođaid</p>
    <p type="listitem"> dulko oahppoplánaid</p>
    <p type="listitem"> vuđoštallá válljejumiid ja lea</p>
    <p>dihtomielalaš daid ektui ja dan vuođul bidjá alcces ulbmiliid oahpu ektui</p>
    <p type="listitem"> dáhká ovttasbarggu</p>
    <p type="listitem"> lea dihtomielalaš iežas gulahallan ja</p>
    <p>ovttasbargorelašuvnnain ja iežas oahpaheaddjiámmátidentitehta ovdáneamis ja iežas oahppandárbbuin</p>
    <p type="listitem" xml:lang="smj"> máŋggagielatvuohta ja</p>
    <p>mánáidgárddiid ja skuvllaid giellaovdánahttinplána</p>
    <p>
      <em type="bold">Goalmmát (3) ja njealját (4) jahki Sisdoallu  Oahppanjoksosat </em>
    </p>
    <p>Perspektiiva: Sámi mánát ja nuorat eamiálbmogin</p>
    <p type="listitem"> eamiálbmotfilosofiija ja didaktihkka</p>
    <p type="listitem"> skuvla organisašuvdnan,</p>
    <p>servodaga ja lagasservodaga</p>
    <p type="listitem"> teoriija ja vásáhusaid gárggiidahttit</p>
    <p>eamiálbmotperspektiiva</p>
    <p type="listitem"> oahppi, oahppidemokratiija,</p>
    <p>oahpaheaddji, váhnen, organisašuvdnadássi, báikkálaš Máhttu:</p>
    <p type="listitem"> studeanta ádde skuvlla rolla oassin</p>
    <p>oahpaheaddjibarggus ja oahpaheaddji persovnnálaš ovdáneamis</p>
    <p type="listitem"> allaskuvlla oahpahusa ja iežas</p>
    <p xml:lang="est">studerema oahppanproseassa</p>
    <p>10 birrasat, veahkkebálvalusat</p>
    <p type="listitem"> profešunalitehta ja searvevuohta</p>
    <p type="listitem" xml:lang="fin"> kvalitehtasihkarastin</p>
    <p type="listitem"> molsun luohkkádásiid gaskkas</p>
    <p type="listitem"> dutkanvuođušteapmi</p>
    <p type="listitem"> skuvlaovdánahttin</p>
    <p type="listitem"> -Pedagogihkka ja oahppomáhttu ja</p>
    <p>oahpahusfágat mearkkašumi ádden iežas oahpaheaddji identitehta gárggiidahttimis</p>
    <p type="listitem"> máŋggabealat ovttasbarggu</p>
    <p>mearkkašumi ádden</p>
    <p xml:lang="smj">Gálggat:</p>
    <p type="listitem"> studeanttas lea dáidu árvvoštallat</p>
    <p>iežas oahpaheaddjivuođa ja ovdánanhástalusaid vai sáhttá doaibmat iehčanas pedagogan, guhte ovddida iežas barggu reflekteremiin pedagogalaš doaimmaid</p>
    <p type="listitem"> reflektere ja analysere iežas</p>
    <p>doaimma bargobirrasis ja oahppiid ektui</p>
    <p type="listitem"> ovddida ámmátdáiddu nu ahte</p>
    <p>dutkioahpaheaddji perspektiiva lea guovddážis</p>
    <p type="listitem"> dovdá oahppiid ja oahppijoavkkuid</p>
    <p>erenomášdárbbuid ja doarju oahppiid ovdáneami</p>
    <p type="listitem"> árvvoštallá oahppoplána</p>
    <p>ollašuhttima</p>
    <p>Oppalaš gelbbolašvuohta:</p>
    <p type="listitem"> teoriija heivehuvvo hárjehallamis</p>
    <p>oppalaččat</p>
    <p type="listitem"> studeantta iežas válljejumit iežas</p>
    <p>ovddidandárbbu ja</p>
    <p>11 oahpaheaddjioahpu ulbmiliid ektui galget leat guovddážis</p>
    <p type="listitem"> fágadidaktihkka ja oahpahusa</p>
    <p>lágideapmi oppalaččat sámi dilálašvuođaid ektui galgá guovddážis</p>
    <p type="listitem"> dutkan galgá mielde hárjehallamis</p>
    <p>nu ahte skuvladilálašvuođat ovddiduvvojit</p>
    <p type="listitem"> studeanta oaidnigoahtá servodaga</p>
    <p>ja oahppiid erenomášdilálašvuođaid vejolašvuohtan</p>
    <p type="listitem"> šaddá etihkalaš ámmátlaš guhte</p>
    <p>ovddida oahpaheaddji ámmáha pedagogalaš jurddašeami vehkiin servodaga kritihkalaččat ja aktiivvalaččat</p>
    <p type="listitem"> ovddideaddji oahpaheaddjirolla</p>
    <p>oamasteapmi</p>
    <p type="listitem"> galgá doaibmat sámi erenomáš</p>
    <p>oahppandilálašvuođain servodaga movttiideaddji rollas</p>
    <p>
      <em type="bold"> 4.  Hárjehallama organiseren </em>
    </p>
    <p>
      <em type="bold"> 4.1 Hárjehallama progrešuvdna, organiseren ja fáttát/barggut  </em>
    </p>
    <p>Hárjehallanoahppu  hárjehallanskuvllain  galgá  leat  oktiibuot  20-21    vahkku (unnimusat 100 beaivvi) ja lágiduvvo buot njealji oahppojagi badjel.</p>
    <p>Hárjehallanoahpahus dáhpáhuvvá hárjehallanskuvllas, fágaoahpahusas, ráhkkanemiin  hárjehallamiidda,  hárjehallama  čađaheamis,  bagadallamis  ja árvvoštallamis.  Bargohárjehallan  lágiduvvo  sierra  vugiid  mielde:  guhkit</p>
    <p>12 hárjehallanáigodagaid, hárjehallamat sierra jagi áiggiid, biđgejuvvon hárjehallamiid, oahppojagi álgovahkuid ja loahppavahkuid, adopšuvdnahárjehallama, fágasemináraid ja oahppomátkkiid bokte.</p>
    <p>Hárjehallan    čađahuvvo  dábálaččat  olles  vahkkun,  muhto  lea  vejolaš  juohkit vahkuid lohkanbajiide ja muhtun dilálašvuođain beivviid mielde. Lohkanbadjeplánaid  oktavuhtii  mearriduvvojit  hárjehallanáigodagat.  Hárjehallan čađahuvvo  vuosttažettiin  fágaid  vuođul  mat  leat  iešguđetge  lohkanbajis,  muhto buot  hárjehallamiin  lea  oppalaš  perspektiiva  mas  oahpaheaddji  oppalaš  rolla, profešunealla bargodilli ja beaivválaš doaibma leat diehttelas oassin.</p>
    <p>Bargohárjehallamat  leat  heivehuvvon  oahpu  sisdoalu  ja  guhkkodaga  ektui. Vurdojuvvo progrešuvdna dađistaga go olle guhkkelii oahpus.  Internašunaliserenhárjehallama sáhttá ovdamearkan goalmmát dahje njealját jagi ohcat. Bachelorbargu lea goalmmát oahppojagi.</p>
    <p>Hárjehallanoahpahusa organiseren:</p>
    <p><em type="bold">Oahppo</em> <em type="bold">- jagi Vahkut ja beaivvit GOS* Luohkkádásiin** Fágat Hárjehallama váldofáttát </em>1.jagi 6 vahku, 30 beaivvi </p>
    <p>Guovdageainnus/ Kárášjogas, dahje</p>
    <p>guovlluin gos sámegiella lea váldogiella</p>
    <p>Heivehuvvo ovttasbargguin hárjehallanskuvllain (1-7) POM, SAM</p>
    <p>Gč. kap.3.2.1 Dán vuođul ráhkaduvvo sierra heivehuvvon bargu</p>
    <p>2.jagi 6 vahku, 30 beaivvi</p>
    <p>Suoma ja Ruoŧa bealde Heivehuvvo ovttasbargguin hárjehallanskuvllain POM, SAM, 2.oahpahusfága Gč. kap.3.2.2 Dán vuođul ráhkaduvvo sierra heivehuvvon bargu 3.jagi 6 vahku, 30 beaivvi</p>
    <p>Mearrasámeguovllut, dahje</p>
    <p>guovllut gos sámegiella lea unnitgiella</p>
    <p>Heivehuvvo ovttasbargguin hárjehallanskuvllain POM, 2.oahpahusfága Gč. kap. 3.2.3 Dán vuođul ráhkaduvvo sierra heivehuvvon bargu</p>
    <p>4.jagi 3 vahku, 15 beaivvi</p>
    <p>Heivehuvvonovttas bargguin hárjehallanskuvllain 3. oahpahusfága Gč. kap. 3.2.3 Dán vuođul ráhkaduvvo sierra heivehuvvon bargu</p>
    <p xml:lang="koi">13</p>
    <p>* Dárbbu mielde ferte sáhttit justeret hárjehallanskuvllaid jus ii leat vejolaš fállat hárjehallansajiid juste ná **Váldomihttun lea ahte juohke studeanta galggašii beassat hárjehallat buot luohkkádásiin 5-10.</p>
    <p>Hárjehallamis čađahuvvojit fáttát mat leat čadnon lohkanjagi profiillaide, fágaide, oahppoovttadagaide ja fáttáide. Fágaplánas čilgejuvvo iešguđege fáttás mii lea dehálaš hárjehallamis, masa giddet earenoamáš fuomášumi, maid áššiid hárjehallat dahkat/bargat ja maid áššiid iskkadit. Ná hárjehallamii boahtá nana fágalaš vuođđu, fágaoahpahus ja hárjehallan čadnojit oktii ja praktihkka ja teoriijat laktásit bures nuppiidasaset oppalašvuohtan.</p>
    <p>Hárjehallanbarggu hábmen lea proseassa ja ovttasbargu gaskkal oahpaheaddjioahpuid teama, hárjehallanbagadalliid ja studeanttaid. Hárjehallanbargu galgá leat čállojuvvon ja šihttojuvvon gullevaččaid gaskkas ovdal go hárjehallan álgá.</p>
    <p>
      <em type="bold"> 4.2.         Bargohárjehallama ráhkkaneapmi </em>
    </p>
    <p>Juohke  bargohárjehallamii  galgá  ovddalgihtii  ráhkkanit,  ja  lea  geatnegahtton. Lohkanbaji álggus galgá juo ráhkkanišgoahtit hárjehallamii. Dollojuvvo dábálaččat čoahkkin  gos  oahpaheaddjioahpuid  teama,  hárjehallanbagadallit  ja  –báikkiid ovddasteaddjit  ja  studeanttat  deaivvadit.  Ráhkkaneamis  galget  čielggaduvvot praktihkalaš, bargojuohkin ja fágalaš áššit.  Ráhkkaneami oassin sáhttá fágalaš seminára, hárjehallanbagadalliide bagadallankursa  jna.    Hárjehallanbagadallit,  fágaoahpaheaddjit  ja  studeanttat galget  šiehtadit  movt  ovttasbargu  galgá  čađahuvvot.  Guoskevaš  dokumeanttat nugo árvvoštallangirjjáš, hárjehallannjuolggadusat, jávohisvuođageatnegasvuohta, dohkálašvuođaárvvoštallan ja eará dehálaš dieđut lea oassin ráhkkaneamis.</p>
    <p>Hárjehallamii galgá dahkat áigodatplána ja dát plána galgá addot Sámi allaskuvlla fágaoahpaheaddjái, guhte boahtá hárjehallangalledeapmái.</p>
    <p>
      <em type="bold"> 4.3.         Galledeapmi bargohárjehallanbáikkiin </em>
    </p>
    <p>14 Ulbmil  hárjehallanbáikki  galledemiin  lea  deaivvadit  studeanttaiguin  ja hárjehallanbagadalliin  hárjehallanbáikkis  ja  gulaskuddat  sin  vásihusaid,  leat veahkkin čoavdimin hástalusaid, áiccadit studeanttaid ja dárbbu mielde čilgemin, bagadallamin  dahje  rávvemin.  Fágaoahpaheaddji  gii  fitná  galledeamin,  šiehtada galledanáiggi ja eará dasa gullevaš áššiid hárjehallanbagadalliin.</p>
    <p>
      <em type="bold"> 4.4.         Bargohárjehallama čuovvolahttin - raporteren </em>
    </p>
    <p>Juohke  bargohárjehallan  galgá  čuovvolahttot,  nu  ahte  das  lea  raporteren, oahppan ja reflekšuvdna guovddážis.  Hárjehallama raporteren sáhttá leat čálalaš dahje njálmmálaš, dahje eará vuogi mielde ( omd. digitála/ audiovisuálalaš vuogi). Raporterema  vuohki  ja  áigemearri  šiehtaduvvo  ovdal  hárjehallama.  Iešguđetge fágaid  geatnegahtton  barggut  leat  oassin  hárjehallanraportas.  Čálalaš hárjehallanraporta  galgá  mearreáiggis  biddjot  Fronterii  oktan  mildosiiguin. Hárjehallanraportta  (njálmmálaš,  audiovisuálalaš  ja  čálalaš  raporta)  oamasta hárjehallanjoavku  dahje  oktagaslaš  studeanta,  ja  dan  ii  sáhte  geavahit  eará oktavuođain  go  hárjehallanjovkui  gullevaš  hárjehallanseminárain  ja  fágalaš árvvoštallamis jearakeahttá oamasteaddjis/oamasteddjiin.</p>
    <p>
      <em type="bold"> 4.5.        Hárjehallanvásáhusaid,  oahppama  ja  reflekšuvnna dokumenteren ja ovdanbuktin </em>
    </p>
    <p>Guovddáš  oassi  hárjehallamis  lea  ovdanbuktit  hárjehallanvásáhusaid,  ja  lea geatnegahtton.  Studeanta  dokumenterejit  hárjehallanvásáhusaid  sihke  čálalaččat ja  njálmmálaččat.  Mo  raporteren  ja  dokumenteren  galgá  dáhpáhuvvat, čielggaduvvo  ovdal  juohke  hárjehallama.  Ulbmilin  lea  ahte  studeanttat  besset ovdanbuktit  iežaset  vásihusaid  hárjehallamis  ja  eará  studeanttat  besset veardádallat  ja  buohtastahttit  vásihusaideaset  nuppiid  studeanttaid  vásihusaide. Nubbin ulbmilin lea ahte studeanttat semináras besset hárjehallat njálmmálaččat ovdanbuktit    ja  árvvoštallat  hárjehallama  ja  dan  láhkai  ovddidit  iežaset iešárvvoštallan- ja reflekterenmáhtu, go besset reflekteret fágalaš, fágaidrasttideaddji  ja  ámmátlaš  čuolmmaid.  Semináras  vásihusaid  ovdanbuktin lea  mávssolaš  vaikko  studeanttat  čállet  hárjehallanraporta.    Studeanttaid</p>
    <p>15 ovdanbuktima,    árvvoštallama  ja  reflekšuvnna  vuođul  fágaoahpaheaddjit  sáhttet  árvvoštallat  studeanttaid  fágalaš  ovdánandási    ja  olahuvvon  oahppanjoksosiid. Buot árvvoštallamiid oassin lea maid veardidit studeanttaid dohkálašvuođa šaddat oahpaheaddjin.</p>
    <p>Hárjehallanseminára lágiduvvo sullii vahku maŋŋel hárjehallama, jus ii eará boađe ovdan.  Dábálaččat  studeanttat  ieža  lágidit  seminára.  Seminárii  oassálastet  buot oahpaheaddjioahpuid hárjehallanjoavkkut. Juohke studeanta galgá aktiivvalaččat oassálastit  semináras.  Seminára  sáhttá  leat  juogo  almmolaš,  masa  oassálastet buot hárjehallanoahpaheaddjit, fágaoahpaheaddjit, hárjehallama hálddahusbargit ja  studeanttat,  dahje  siskkáldas,  mas  eai  leat  omd.  hárjehallanbagadallit  mielde. Hárjehallansemináras  sáhttá  ovdanbuktimis  atnit  iešguđetge  vugiid,  nugo rollaspealu  ja  eará  dáiddalaš  vugiid,  seaidnečájáhusaid,  áviissa-  ja/  dehe oahpponeavvoráhkadeami. DGT lea lunddolaš veahkkeneavvu dán oktavuođas.</p>
    <p>Hárjehallanbagadalliid  šiehtaduvvon  bargoáigái  lea  čáhkkejuvvon  áigi  čuovvut studeanttaid  njálmmálaš  ovdanbuktimiid.  Ulbmilin  lea  maid  nannet hárjehallanbáikkiid fierpmádaga ja allaskuvla ovttas singuin ovddidit hárjehallama praktihkalaččat  ja  fágalaččat.  Hárjehallanbagadalliid  fágalaš  máhtu  nannen  lea maid ulbmilin ja danne hárjehallansemináras lea mielde fágalaš ovdánahttinoassi dahje allaskuvla lágida hárjehallanbagadalliide sierra fágalaš ovdánahttinseminára.</p>
    <p>
      <em type="bold"> 4.6. Bargohárjehallama bagadallan ja árvvoštallan </em>
    </p>
    <p>Árvvoštallama  vuođđun  lea  sámi  oahpaheaddjioahpu  ulbmilat  ja  studeanttaide oahppanjoksosat ja studeantta iežas reflekteren. Studeanta pláne ja raportere hárjehallama, mat geavahuvvojit maiddái vuođđun hárjehallama árvvoštallamis dađi mielde go fágaoahpaheaddjit ja hárjehallanoahpaheaddjit ovttas studeanttaiguin ovddidit ášši.</p>
    <p>Bagadallamis  čuovvut  oppalaš  olmmošgova  ja  oahppanoainnuid,  mas  lea  sámi vuolggasadji.</p>
    <p>16 Árvvoštallan  raporterejuvvo  loggagirjái  ja  hárjehallamis  čallo  árvvoštallan. Árvvoštallan  galgá  čuovvut  studeantta  progrešuvnna  ja  oahpaheaddjioahpu ulbmiliid.</p>
    <p>Hárjehallama  árvvoštallan  dáhpáhuvvá  hárjehallama  áigge  ja  joatkašuvvá hárjehallansemináras,  mas  olles  hárjehallamii  guoskevaš  fágajoavku  leat  mielde árvvoštallanproseassas,  mii  galgá  dáhpáhuvvat  oppalaččat  iešguđetge  doaibmi oahppanjoksosiid  ja  rollaid  ektui.  Hárjehallama  čađaheapmái  gusket oahppanjoksosat  ja  njuolggadusat  maid  ektui  hárjehallan  árvvoštallojuvvo. Studeanta galgá čuovvut aktiivvalaččat hárjehallama.</p>
    <p>Hárjehallama  galgá  dievasmahttit  jus  buot  geatnegahtton  doaimmat  eai  leat čađahuvvon.</p>
    <p><em type="bold">Hárjehallanoahpaheaddji: </em>Hárjehallanoahpheaddji  bagadallá  studeanttaid  hárjehallama  oktavuođas,  sihke ovdal,  čađahettiin  ja  maŋŋel.  Son  árvvoštallá  studeantta  ja  čállá  studeantta  birra árvvoštallama  vásedin ráhkaduvvon girjái (árvvoštallangirji) mii lea sáddejuvvon sutnje  ovdal  hárjehallama  dahje  lea  addojuvvon  hárjehallančoahkkimis. Hárjehallama  árvvoštallamis  geavahuvvojit  árvosánit  <span type="quote">“Dohkkehuvvon/  Ii dohkkehuvvon”</span>. Studentii addojuvvo diehtu goas, gos ja geas son sáhttá viežžat árvvoštallama. </p>
    <p>Hárjehallanbagadalli árvvoštallá hárjehallama dađistaga ja sádde hárjehallanárvvoštallama  rekommanderejuvvon  reiven  maŋimustá  vahku  maŋŋel go hárjehallan lea nohkan. Studeanta oažžu luoikkas hárjehallanárvvoštallangirjji vahkkui, deavdit iežas oasi árvvoštallangirjái ja buktit hárjehallanárvvoštallangirjji oahppohálddahussii. Jus hárjehallanbagadalli lea deavdán hárjehallanárvvoštallangirjji ovdal maŋemus beaivvi hárjehallamis, de vuolláičállet hárjehallanbagadalli,  studeanta  ja  rektor/jođiheaddji  árvvoštallangirjjáža. Studeanta  oažžu  kopiija  das  ja  hárjehallanbagadalli  sádde  ruovttoluotta vuolláičállojuvvon originála árvvoštallangirjji oahppohálddahussii.</p>
    <p>17 <em type="bold"> 4.7.  Studeanttat  geat  eai  soaitte  oažžut  bargohárjehallama dohkkehuvvot </em>Jus  lea  eahpádus  joksá  go  ovttaskas  studeantta  ulbmiliid  hárjehallanáigodagas, de  galgá  hárjehallanbagadalli  váldit  oktavuođa  oahpaheaddjioahpuid koordináhtoriin  dahje  oahppohálddahusain,  dahje  hárjehallankoordináhtoriin  ja ságastallat ášši birra. Jus lea eahpádus ovttaskas studeantta oahpaheaddjidohkálašvuođas,  de  galgá  hárjehallanbagadalli  dieđihit  ášši allaskuvlla  sierra  nammaduvvon  ásahusovddasteaddjái.  Hárjehallanbagadalli galgá  čilget  ja  dokumenteret  man  vuođul  son  dieđiha  ášši,  ja  deavdit vásedinráhkaduvvon  skovi.  Dan  maŋŋel  galgá  árvvoštallojuvvot  ceggejuvvo  go sierra  dohkálašvuođa  áššin.  Dohkálašvuođaášši  galgá  dieđihuvvot  nu  árrat  go vejolaš studeantta oahppoáigodagas. </p>
    <p><em type="bold"> 4.8. Ii dohkkehuvvon hárjehallan </em>Jus  studeanta  ii  oaččo  bargohárjehallama  dohkkehuvvot,  de  oažžu  dábálaččat čađahit  hárjehallama  ođđasit,  sierra  šihttojuvvon  áigodaga  go  allaskuvla  sáhttá fállat  ođđa  hárjehallama.  Jus  studeantta  fas  ođđasit  ii  oaččo  dohkkehuvvot bargohárjehallama, de ferte ášši loktejuvvot dohkálašvuođa árvvoštallamii </p>
    <p><em type="bold"> 4.9. Dohkálašvuođa árvvoštallan </em>Máhttodepartementa  lea  30.06.2006  mearridan  ođđa  láhkaásahusa  Forskrift  om skikkethetsvurdering i høyere utdanning (nr 859), mas lea láhkavuođđu lágas 1.04.2005 nr. 15, Universitehtaid ja allakuvllaid láhka § 4-10. Universitehtaid ja allaskuvllaid  lága  mielde  galgá  dohkálašvuođaárvvoštallan  dahkkot  dássedit oahpuid čađaheamis. Čujuhuvvo maiddái Sámi allaskuvlla dohkálašvuođanjuolggadusaide.    Jus  oktage  studeanta  eahpiduvvo  leat dohkálažžan oahpaheaddjin, de galgá čađahuvvot sierra dohkálašvuođaárvvoštallan. </p>
    <p><em type="bold"> 5. Hárjehallama ovttasbargu ja rollat </em>Hárjehallanoahpahus hárjehallanskuvllas lea seamma dássásaš oahpahus go dat mii addo teoriijaoahpahusas allaskuvllas fágaoahpahusa bealis. Hárjehallanoahpahus eaktuda ovttasbarggu gaskkal hárjehallanoahpaheddjiid, studeanttaid ja fágaoahpaheddjiid, ja ovttasbarggu jođihan dásis gaskkal </p>
    <p>18 allaskuvlla ja hárjehallanskuvllaid. Sámi servodatberošteaddjirolla galgá maiddái váldot vuhtii go sámi oahpaheaddjioahpu hárjehallamat lágiduvvojit, nuba hárjehallamat dáhpáhuvvet lagaš ovttasbarggus servodagain.</p>
    <p>Ovttasbargu galgá nannet studeanttaid persovnnalaš oahppanjoksosiid ja oahpaheaddjioahpu ulbmiliid, vai studeanttat olahit oppalaš gelbbolašvuođa doaibmat oahpaheaddjin vuođđoskuvllas gáibideaddji sámi dilálašvuođain. Prográmmafágat oktan fágadidaktihkain ja hárjehallanoahpahus hárjehallanskuvllas galgaba speadjalastit nubbi nuppi, nu ahte fágat ja bargobargovásáhusat hárjehallanoahpahusas bohtet ávkin goappaš guvlui. Dát oahpahusat oktiibuot galget vuođđun studentii, vai sii ovdánahttet fágalaš ja didaktihkalaš gelbbolašvuođa.  Lea dehálaš ahte fágaoahpaheaddjit, hárjehallanbagadallit ja skuvllaid rektorat digaštallet oahpahusa ja ámmátrolla studeanttaiguin. Ovttasbarggu formálalaš vuođđun lea šiehtadus mii sáhttá dáhkkot gaskkal allaskuvlla ja hárjehallanskuvlla, ja muđui láhkarámmat mat gustojit dákkár ovttasbargui.</p>
    <p>Oaivámušat hárjehallanoahpahusa ovttasbarggus leat studeanta ja hárjehallanbagadalli, luohkkákoordináhtor, pedagogihkka ja oahppimáhttu fágaoahpaheaddji ja eará fágaoahpaheaddjit ja oahppojođiheaddji (oahpaheaddjioahpuid team), hárjehallanskuvlla rektor/jođiheaddji ja allaskuvlla hálddahusa oahpahuskonsuleanta. Buohkain lea dihto rolla hárjehallanoahpahusa mihttomeriid ollašuvvamis.</p>
    <p>
      <em type="bold"> 5.2 Rollajuohkin ja ovddasvástádusat </em>
    </p>
    <p>
      <em type="bold">Studeantta ovddasvástádus. </em>
    </p>
    <p type="listitem"> Studeanttas lea alddis ovddasvástádus iežaset oahppamis, ja</p>
    <p>lea mielovddasvástádus oahppanjoksosiid dáfus</p>
    <p type="listitem"> Studeanta lea oahppodilis, muhto galgá oasálastit bargodillái</p>
    <p>dego ovttasbargoguoibmin ja observatevran. Studeanttat eai sáhte váldit dábálaš ovddasvástádusa nugo virgáduvvon oahpaheaddji.</p>
    <p type="listitem"> Galgá dovddiidit ja čuovvut hárjehallanbáikki njuolggadusaid,</p>
    <p>plánaid  jna.</p>
    <p xml:lang="koi">19</p>
    <p type="listitem"> Ráhkkanit  bagadallamiidda, oahpahusaide,</p>
    <p>hárjehallanbargguid ja árvvoštallat hárjehallama, ja čuovvut njuolggadusaid mat leat biddjon</p>
    <p type="listitem"> Čađahit buot mearriduvvon bargguid ja lea aktiivvalaš</p>
    <p>maiddái muđui bargguin, ja oaidnit ieš bargguid</p>
    <p type="listitem"> studeanta galgá doaibmat buori ovttasbarggus eará</p>
    <p>studeanttaid, hárjehallanbáikki ja allaskuvlla ektui</p>
    <p type="listitem"> studeanta galgá váldit dađistaga rolla oahppiid ovdáneamis</p>
    <p>ja čuovvut progrešuvnna</p>
    <p type="listitem"> galgá geabbil</p>
    <p>
      <em type="bold">Skuvlaeaiggát </em>
    </p>
    <p type="listitem"> Láhčit doarvái fágalaš relevánta hárjehallansajiid allaskuvlla</p>
    <p>studeanttaide- jf. Oahpahuslága</p>
    <p type="listitem"> Láhčit nu ahte skuvllat leat heivehuvvon pedagogalaš DGT</p>
    <p>oahpahussii</p>
    <p type="listitem"> Láhčit buriid eavttuid bargohárjehallanskuvllaide doaimmahit</p>
    <p>hárjehallanbagadallama ja ovdánahttinbargguid</p>
    <p type="listitem"> Máksit hárjehallanskuvlii bálkká, ja sáddet čohkkejuvvon</p>
    <p>refušuvdnagáibádusa allaskuvlii, dakka maŋŋel go hárjehallanáigodat leat nohkan</p>
    <p type="listitem"> Gokčat penšuvdnaoasi hárjehallanbagadalliid bálkkás</p>
    <p xml:lang="nob">(Ordningen med direkte overføring av arbeidsgiverandel til Statens Pensjonskasse bortfalt i 1998. St.prp. nr. 1 Tillegg nr. 3, kap. 221, post 69. Tilskuddet er nå tatt inn i rammetilskuddet til den enkelte kommune).</p>
    <p>
      <em type="bold">Rektor  (dahje son gean rektor nammada) </em>
    </p>
    <p type="listitem"> Lea allaskuvlla oktavuohtaolmmoš ja doaimmaha</p>
    <p>hárjehallanoahpahusa  plánenbarggu</p>
    <p type="listitem"> Ovddasvástidiaja láhčá bargohárjehallansajiid studeanttaide</p>
    <p>ja ahte bargohárjehallan čađahuvvo mearriduvvon rámmaid, plánaid ja mihttomeriid mielde, ja ahte studeanttat ožžot buriid bargovejolašvuođaid, ja nu ahte</p>
    <p type="listitem"> Olles skuvla lea hárjehallanarenan</p>
    <p xml:lang="koi">20</p>
    <p type="listitem"> inkludere studeanttaid skuvlla sosiálalaš oktavuođain</p>
    <p type="listitem"> studeantat besset hárjehallat relevánta</p>
    <p>fágaoahpahusain</p>
    <p type="listitem"> studeanttat besset vásihit iešguđetlágan bargovugiid</p>
    <p type="listitem"> sihkkarastá ahte studeanttat besset oahpahit šihttojuvvon</p>
    <p>diimmuid ja ožžot šihttojuvvon bagadallama</p>
    <p type="listitem"> Veahkkin vállje hárjehallanbagadalliid, ja láhččá</p>
    <p>hárjehallanbagadalliide buriid bargoeavttuid doaibmat hárjehallanbagadallin</p>
    <p type="listitem"> Dáhkida mávssu hárjehallanbagadallái, sihkkarastet rivttes</p>
    <p>refušuvdnagáibádusa allaskuvlii</p>
    <p type="listitem"> Ráhkkanahttá skuvlla ja váhnemiid ja ohppiid ahte</p>
    <p>studeanttat bohtet hárjehallat skuvlii</p>
    <p type="listitem"> Láhčá ovttasbarggu gaskkal hárjehallanskuvlla ja allaskuvlla</p>
    <p type="listitem"> Jus hárjehallanbagadalli jávká eanet go golbma beaivvi,</p>
    <p>dieđiha allaskuvlii, ordne sadjásašbagadalli</p>
    <p type="listitem"> Vuostáváldá studeanttaid ságastallamiidda ja mielde láhčá</p>
    <p>ahte studeanttat dovddiidit skuvlla iešguđet beliid, ovdánahttinbargguide, skuvlajođiheami, doaimmaide maiguin bargá earenoamážit, earenoamášoahpahussii, heivehuvvon oahpahussii ja fágaidrasttideaddji ovttasbargguide</p>
    <p type="listitem"> Dáhkida ahte studeanttat geat dohkálaš sivain gártet jávkat</p>
    <p>hárjehallanoahpahusas, besset čađahit váilebeivviid maŋŋel</p>
    <p><em type="bold">Hárjehallanbagadalli ovddasvástádus </em>Hárjehallanbagadalli lea barggus skuvllas/suohkanis/fylkkas. Hárjehallanbagadallidoaibma almmuhuvvo skuvlla siskkobealde. Hárjehallanbagadalliin šiehtaduvvo ain ovtta joavkkuin ovtta hárjehallanáigodahkii.  Dábálaš hárjehallanáigodat jagis lea 7 vahku. Okta hárjehallanbagadalli ovddasvástida gitta 4 studeanta. Hárjehallanvahkut sáhtte unnit dahje eanet go 7 vahku . </p>
    <p>21 Okta oahpaheaddjiteam sáhttá ovttas juogadit ovtta hárjehallanbagadalli doaimma. Doaibma juhkkojuvvo de daid gaskkas, ja okta galgá leat koordináhtor.</p>
    <p>Hárjehallanbagadalli galgá:</p>
    <p type="listitem"> Ovddasvástidit ja láhččit ahte bargohárjehallan čađahuvvo</p>
    <p>mearriduvvon rámmaid, plánaid ja mihttomeriid mielde, ja ahte studeanttat ožžot buriid bargovejolašvuođaid</p>
    <p type="listitem"> Ráhkkanit ja čađahit hárjehallama, sihke áigodaga,</p>
    <p>bagadallama, árvvoštallama ja loahpahanbargguid mat čuvvot</p>
    <p type="listitem"> Sihkkarastit ahte studeanttat besset vásihit oahpaheami ja</p>
    <p>luohkkájođiheami  ja muđui oahpaheaddjiámmáha iešguđet beliid  ja reflekteret iežas oahppama ja vásáhusaid</p>
    <p type="listitem"> Addit bargohárjehallanoahpahusa, dán siskkobealde juolludit</p>
    <p>oahpahusdiimmuid ja bagadallat</p>
    <p type="listitem"> Čađahit gaskaboddosaš árvvoštallama studeanttas,</p>
    <p>árvvoštallat studeanttaid dohkálašvuođa šaddat oahpaheaddjin, deavdit eahpádusskovi jus eahpida ovttage</p>
    <p type="listitem"> Čállit studeanttaárvvoštallamiid, ja dohkkehit/ii dohkkehit</p>
    <p>studeanttaid hárjehallamiid</p>
    <p type="listitem"> Čoahkkinastet čoahkkimiin mat lágiduvvot hárjehallamiid</p>
    <p>oktavuođas</p>
    <p type="listitem"> Evalueret hárjehallanoahpahusa ja lágideami</p>
    <p type="listitem"> Orienteret jođiheddjiid hárjehallanskuvllas ja addit dieđu</p>
    <p>buori áiggis jus lea dárbu sadjásažžii</p>
    <p type="listitem"> Čuovvut, dahje searvat allaskuvlla fágaoahpahusas</p>
    <p><em type="bold">Teamkoordináhtor </em>Jus lea máŋga oahpaheaddji geat galget juogadit bagadallama, doaibmat hárjehallanoahpaheaddjiteamas, de galgá okta, teamkoordináhtor, ovddasvástidit ahte barggut juogaduvvojit ja čađahuvvojit. Sierra mávssu birra teamkoordináhtorii geahča čuoggá 4.2.2. </p>
    <p>
      <em type="bold">Sámi allaskuvlla ovddasvástádus </em>
    </p>
    <p>22 Oahpaheaddjioahpu oahppoásahusas lea fágalaččat váldoovddasvástádus bargohárjehallamii;</p>
    <p type="listitem"> jođiheapmi, organiseren, čoahkkinplánaide ja bargoplánaide</p>
    <p type="listitem"> Šiehtadusaid ovddideapmi</p>
    <p type="listitem"> Dieđut ja dárbbašlaš bagadallama hárjehallanbagadallái</p>
    <p type="listitem"> Hárjehallamiid ráhkkaneapmi, čađaheapmi ja  čuovvoleapmi</p>
    <p type="listitem"> Dohkálašvuođa árvvoštallama čađaheapmái</p>
    <p type="listitem"> Bálkkáid máksit skuvlii/hárjehallanbagadalli bargoaddái</p>
    <p>refušuvnna vuostá</p>
    <p>
      <em type="bold">Oahppojođiheaddji: </em>
    </p>
    <p type="listitem"> Lágidit eavttuid buori ovttasbargui oahpaheaddjioahpuin</p>
    <p>sihke fágalaččat ja hálddahuslaččat</p>
    <p type="listitem"> Čuovvolahttit ahte fágaoahpaheaddjit ja</p>
    <p>hárjehallanbagadallit ovttasbarget oahpaheaddjioahpus sihke allaskuvllas, bargohárjehallanskuvllas ja vejolaš digitála ovttasbargoarenain</p>
    <p type="listitem"> Sihkkarastet ahte hárjehallanbagadallit dovdet allaskuvlla</p>
    <p>bajit dási plánaid ja oahppoprográmmaid</p>
    <p type="listitem"> Sihkkarastet ahte lea oktasaš áddejupmi</p>
    <p>hárjehallanbagadalliiguin/ hárjehallanskuvllain go guoská studeantačuovvoleapmái ja dohkálašvuođaárvvoštallamii</p>
    <p type="listitem"> Sihkkarastet ahte profešuvdnafágalaš fáttát integrerejuvvojit</p>
    <p type="listitem"> Sihkkarastet ahte oa-team searvá buot relevánta</p>
    <p>bargohárjehallančoahkkimiin</p>
    <p type="listitem"> Lohkat ja čuovvolit árvvoštallangirjjážiid, ja sihkkarastet ahte</p>
    <p>relevánta dieđut addojuvvojit daidda geat galget čuovvolit</p>
    <p type="listitem"> ovddida hárjehallamiid gustovaš plánaid ja dieđuid dađistaga</p>
    <p>
      <em type="bold">Luohkkáteamkoordináhtor </em>
    </p>
    <p type="listitem"> Čohkke luohkkáteama plánenbargguide, čađaheapmái ,</p>
    <p>árvvoštallamii  ja čuovvolahttimii,  integreret profešuvdnafágalaš fáttáid</p>
    <p xml:lang="koi">23</p>
    <p type="listitem"> Involvere hárjehallanbagadalliid ja studeanttaid</p>
    <p>hárjehallanbargguide ovdal, lágidit dárbbašlaš fágalaš dieđuid hárjehallanbagadalliide</p>
    <p type="listitem"> Sihkkarastá ahte  juohke hárjehallanjoavkkus fitná</p>
    <p>fágaoahpaheaddji hárjehallanguossásteamis</p>
    <p type="listitem"> Bagadallá studeanttaid ja hárjehallanbagadalliid dárbbu</p>
    <p>mielde</p>
    <p type="listitem"> Lohká ja čuovvola árvvoštallangirjjážiid</p>
    <p>
      <em type="bold">Fágaoahpaheaddjit </em>
    </p>
    <p type="listitem"> Servet luohkkáteama plánenbargguide, čađaheapmái ,</p>
    <p>árvvoštallamii  ja čuovvolahttimii, integrerejit profešuvdnafágalaš fáttáid</p>
    <p type="listitem"> Leat mielde ovttas teamain,  hárjehallanbagadalliiguin ja</p>
    <p>studeanttaiguin hárjehallanbargguide ovdal, lágidit dárbbašlaš fágalaš dieđuid hárjehallanbagadalliide</p>
    <p type="listitem"> Servet guossástemiide hárjehallanbáikkiin</p>
    <p type="listitem"> Bagadallet studeanttaid ja hárjehallanbagadalliid dárbbu</p>
    <p>mielde</p>
    <p type="listitem"> Lohket ja čuovvolit árvvoštallangirjjážiid</p>
    <p><em type="bold">Oahppohálddahusa ovddasvástádus </em>Oahppohálddahusas lea organisatovrralaš ovddasvástádus bargohárjehallanoahpahusa oktavuođas.  </p>
    <p type="listitem"> Doaimmaha ja goziha bargohárjehallanplána njuolggadusaid</p>
    <p>ja eará doaibmi njuolggadusaid/ rutiinnaid vuođul  hálddahuslaš áššiid nugo hárjehallanoahpahusas šiehtadusaid čállima, dieđuid doaimmaheamis studeanttaide ja  hárjehallanoahpaheddjiide/skuvllaide, čoahkkinbovdehusat, studeanttaid hárjehallanoahpahusa ráhkkaneamis, čađaheamis ja čuovvoleamis, studeanttaid goluid gokčamis jna.</p>
    <p xml:lang="koi">24</p>
    <p type="listitem"> goziha olggosmáksimiid</p>
    <p>refušuvdnagáibádusaid/bálkámáksimiid oktavuođas hárjehallanskuvllaide ja -bagadalliide</p>
    <p type="listitem"> Čuovvola rutiinnaid studeanttaid progrešuvnna</p>
    <p>čuovvoleamis ja dohkálašvuođa árvvoštallamiin</p>
    <p type="listitem"> Lea mielde láhčime gulahallama ja ovttasbarggu gaskkal</p>
    <p>allaskuvlla ja hárjehallanskuvllaid</p>
    <p>
      <em type="bold"> 6. Oppalaš hárjehallannjuolggadusat </em>
    </p>
    <p><em type="bold"> 6.1 Bargoáigi hárjehallamis </em> Hárjehallanáigodagas lea studeanttain olles bargovahkku, 37,5 diimmu. Jos geatnegahtton barggut šaddet maŋŋel bargoáiggi, luvvejuvvojit sis fas dat diimmut bargoáiggis. Bargoáiggis galgá studeanttain leat vejolašvuohta plánet, árvvoštallat ja oažžut bagadallama.  </p>
    <p>Studeanta oassálastá bagadallamii, čuovvu ja pláne oahpahusa hárjehallanbáikkis, oahpaha  ja  árvvoštallá  iežas  ja  oahppiid  oahppama.  Hárjehallama  bargoáigi juhkko sullii ná:</p>
    <p> oppalaš  bargoáigi  lea  vahkus  37.5  diimmu,  studeanttat  čuvvot</p>
    <p>hárjehallanskuvlla  ja  hárjehallanoahpaheaddji  áigegeavaheami  ja šiehtadallet áigegeavaheamis báikkálaččat.</p>
    <p> bagadallan  10-30  %,  oahpahusa  čuovvun  10-30  %,  oahpahus  ovttas</p>
    <p>joavkkuin ja iehčanasat 20-40 %, oahpahusa plánen ja reflekteren 40-50%. Áigegeavaheapmi  galgá  čuovvut  studeantta  progrešuvnna  nu  ahte vuosttaš  oahppojagi  biddjo  eanet  deaddu  bagadallamii  ja  oahpahusa čuovvumii. Maŋit áiggiin studeanttat váldet eanet ovddasvástádusa plánet ja čađahit oahpahusa iehčanasat.</p>
    <p>Vuođđoskuvlaoahpaheaddjistudeanttat hárjehallamis oahpahit gaskamearálaččat 15 diimmu vahkus, ja jsuterejuvvo dan mielde man guhkkin studeanta lea progrešuvnnas. Dan lassin sii galget oažžut bagadallama ja</p>
    <p>25 árvvoštallama juohke oahpahusbottu ovdal ja maŋŋel. Studeanttat galget oažžut unnimusat 10 diimmu bagadallama vahkkui. Bagadallan sisttisdoallá fágalaš, didákttalaš ja pedagogalaš láidesteami, oktasaš ráhkkaneamit ja árvvoštallamat maŋŋel oahpahusbottuid maid studeanttat čađahit. Bagadallan sisttisdoallá fágalaš, didákttalaš ja pedagogalaš láidesteami, oktasaš ráhkkaneamit ja árvvoštallamat bargohárjehallamis.</p>
    <p><em type="bold"> 6.2 Geatnegasvuohta oassálastit bargohárjehallamii </em>Buot hárjehallama oasit leat geatnegahtton, sihke ráhkkaneapmi ovdal, ieš bargohárjehallan hárjehallanbáikkis ja čuovvoleapmi allaskuvllas maŋŋel. Studeanttat galget bargat buot addojuvvon bargguid ollislaččat, sii galget searvat čoahkkimiidda sihke allaskuvllas ja hárjehallanbáikkis. Studeanttat eai galgga gehččot bargin hárjehallanáigodagas. Sis galgá leat bagadalli ja sii galget oažžut bagadallama bargguid oktavuođas. </p>
    <p><em type="bold"> 6.3 Jávkan bargohárjehallamis </em>1. Earenoamáš sivaid geažil sáhttá allaskuvla dohkkehit gitta 15%  jávkama hárjehallamis hárjehallanbáikkis. Earenoamáš sivaid galgá duođaštit omd. doavtterduođaštusain.  </p>
    <p>2. Jus studeanta jávká eanet go 15% bargohárjehallamis hárjehallanbáikkis, de sáhttá dát mielddisbuktit ahte hárjehallan ii dohkkehuvvo. Hárjehallanbagadalli ja oahpaheaddjioahpuid teama  ovttas árvvoštallet hárjehallama dohkálašvuođa, ja galgá go studeanta čađahit jávkanáiggi dehe olles hárjehallama ođđasit. Jus studeanta šaddá čađahit hárjehallama dehe osiid hárjehallamis ođđasit, de ferte ieš ruhtadit hárjehallangoluid.</p>
    <p>3. Bargohárjehallama maŋideapmi (permišuvdna) addo dušše earenoamáš sivaid geažil.</p>
    <p>4. Jus studeanta earenoamáš sivaid geažil šaddá jávkat bargohárjehallamis, de ferte allaskuvla oažžut dieđu dán birra unnimusat 1 mánu ovdal vai allaskuvla sáhttá plánet oahppoprogrešuvnna sihke hárjehallanjoavkku ja studeantta ektui. Mánnáoažžuma oktavuođas ferte dieđihuvvot 3 mánu ovdal. Dieđiheapmi galgá</p>
    <p>26 dáhkkot formálalaš vuogi mielde, ja sáddejuvvot allaskuvlla boastačujuhussii vai ášši registrerejuvvo sierra.</p>
    <p>5. Hárjehallanráhkkaneapmi ovdagihtii, vejolaš  fágabeaivvit hárjehallamiid oktavuođas ja hárjehallama čuovvoleapmi allaskuvllas maŋŋel  leat bákkolaš oasit hárjehallamis. Jávkan dáin doaimmain eambbo go 15 % ( rehkenasttejuvvo sierran) mielddisbuktá buhttema/ sisabargama mii mearriduvvo oahpaheaddjioahpuid teama bealis. Buhtten/sisabargan galgá sáhttit čájehit studeantta olahuvvon oahppanjoksosiid, ja sáhttá leat omd. essaia dahje eará fágalaš bargu man vuođul lea vejolaš árvvoštallat studeanta ovdáneami.  Jus studeantas lea dohkálaš sivva jávkamii, doavtterduođaštus, dalle lea allaskuvla geatnegas lágidit buhttema/sisabargama studeanta váste nu árrat go vejolaš.</p>
    <p>
      <em type="bold"> 6.4 Váttisvuođat bargohárjehallamis </em>
    </p>
    <p>1. Jus hárjehallamis čuožžilit váttisvuođat maid joavku ii nagot čoavdit, de galgá joavku iežas luohttámušolbmo/ hárjehallanbagadalli bokte dieđihit dán oahpaheaddjioahpuid koordináhtorii nu jođánit go vejolaš. Joavku/bagadalli lea dalle geatnegahtton čuovvut čoavdinproseassa maid oahpaheaddjioahpuid koordináhtor/ oahpaheaddjioahpuid team dahje  oahppohálddahus bidjet johtui. Jus studeanttat eai čađat dán proseassa dehe guđđet oahpposaji, de lea seamma go lobihis jávkan. Dát mearkkaša ahte hárjehallan ii dohkkehuvvo.</p>
    <p>2. Jus studeanta earenoamáš sivaid geažil ii leat čađahan ovtta hárjehallanáigodaga, de galgá studeantta gohččojuvvot čoahkkimii. Studeanta sáhttá váldit fárrui luohttámušolbmo. Čoahkkimis galgá ráhkaduvvot plána studeantta hárjehallama progrešuvdnii.</p>
    <p>3) Ásahus galgá allakuvlla ja universitehtalága § 4-10, ja departementa láhkaásahusaid mielde, Forskrift om skikkethetsvurdering i høyere utdanning (nr 859),  árvvoštallat lea go studeanta dohkálaš oahpaheaddjeámmahii.</p>
    <p>
      <em type="bold"> 6.6 Bargohárjehallanjoavkku luohttámušolmmoš </em>
    </p>
    <p>Joavku vállje luohttámušolbmo ovdal bargohárjehallanáigodaga. Su bargun lea</p>
    <p>27 - Geahččat bearrái ahte hárjehallanjoavkku čoahkkimat dollojuvvojit mearriduvvon áigái. - Dieđihit buohkaide čoahkkimiid birra. - Jođihit čoahkkimiid. - Fievrridit čoahkkingirjji mii čájeha goas leamaš čoahkkimat, makkár áššit ja geat čoahkkimis ledje.</p>
    <p>Juohke joavkobargui ráhkaduvvo čoahkkinplána, maid joavku galgá dohkkehit. Jus studeanta jávká unnit go 1/3 oasi čoahkkimiin/ joavkobargguin, de mearrida joavku ovttasráđiid fágaoahpaheddjiin galgá go dát studeanta leat mielde árvvoštallamis. Jus lea eret eanet go 1/3 oasi čoahkkimiin/ joavkobargguin de ii árvvoštallo studeanta. Dát guoská buot joavkočoahkkimiidda ja eará joavkobargguide hárjehallama oktavuođas.</p>
    <p><em type="bold"> 6.7 Geatnegahtton jávohisvuođaduođaštus </em>1. jagi studeanttat devdet jávohisvuođageatnegasvuođa duođaštusa go álget ohppui. Universitehtaid ja allakuvlalága vuođul leat studeanttat geatnegahtton deavdit dán duođaštusa. Dát galgá dahkkot ovdalgo studeanta manná hárjehallamii. Duođaštus čállo guovtti gáhppálagas, main studeanta oažžu nuppi ja nubbi vurkejuvvo studeantamáhppii. Go studeanta lea vuolláičállán duođaštusa, de oažžu son kopiija geatnegahtton jávohisvuođa guoskevaš njuolggadusain. Lea doarvái go studeanta lea vuolláičállán duođaštusa oktii. Hárjehallanbáikkis galget maiddái muitalit studeanttaide daid njuolggadusaid birra. Áicanskovit, raporttat ja notáhtat leat siskkáldas barggut gos mánáid/ ohppiid namat eai galgga oidnot.  </p>
    <p><em type="bold"> 6.8Politiijaduođaštus </em>Buot studeanttat galget buktit politiijaduođaštusa ja tuberkulinduođaštusa oahppohálddahussii go álget ohppui. Politijaduođaštus ii galgga boarráset go 3 mánu. Čujuhuvvo  www.odin.dep.no/ufd  Jus studeanta ii doaimmat politiijaduođaštusa, dehe jus addá boasttu iešduođaštusa, de sus ii leat vuoigatvuohta oassálastit bargohárjehallamiidda/ - oahpahussii mánáidgárddis ja skuvllas.  </p>
    <p>28 <em type="bold"> 6.9 Tuberkulin-/pirquetiskkus </em>Láhkaásahusas <span type="quote" xml:lang="nno">“Forskrift om tuberkulosekontroll”</span> mearriduvvon gonagaslaš res. 21.06.2002, lea mearriduvvon ahte ee. dábálašoahpaheaddji- ja ovdaskuvlaoahpaheaddjioahpu studeanttat galget, go álget ohppui, čađahit tuberkulosaiskosa jus golmma maŋemus mánus leat leamaš riikkain gos lea olu tuberkulosadávda. Jus ii leat leamaš dakkár riikkain, de galgá duođaštit dan skovi bokte, maid oažžu oahppohálddahusas. Dat guoská riikkaide olggobealde OarjeEurohpa, USA, Canada, Australia, New Zealanda ja Japána. Jus lea leamaš dáin riikkain, de galgá buktit tuberkulin-/pirquet iskosa ovdal čakčamánu 1. beaivvi ja maŋemustá ovdal go manná hárjehallamii. Tuberkulin-/pirquetiskkus ii ábut leat boarráset go golbma mánu. Sii geat leat ovdal váldán dákkár iskosa galget čájehit duođaštusa oahppohálddahussii, nu ahte allaskuvla oažžu kopiija das, mii biddjojuvvo studeantamáhpaide. Jus tuberkulin-/pirquetiskkus lea positiiva vaikko ii leat boahkuhuvvon, de ferte vel duođaštit suojusgovvaiskkadeami. Dát iskkadeapmi ii ábut leat boarráset go jagi. Sii, geat šaddet váldit suojusgovvaiskkadeami, galget jahkásaččat duođaštit dákkár iskkadeami. Jus studeanta šaddá fárret oahpu dihte, de galgá váldit iskosa ruovttubáikkis ovdal go fárre. Studeanttat šaddet máksit dán iskosa ieža. <span type="quote" xml:lang="nob">“Lov om smittevern”</span> geatnegahttá dákkár iskosa, jus lea orron riikkain gos lea ollu tuberkulosa. Go čakčalohkanbajis lea buktán duođaštusskovi dehe váldán tuberkuliniskosa, de ii šat dárbbaš dan váldit giđđalohkanbajis. </p>
    <p>
      <em type="bold"> 7. Praktihkalaš áššit </em>
    </p>
    <p><em type="bold"> 7.1 Mátke-/orrungolut </em>Sámi allaskuvllas lea prinsihppa ahte geatnegahtton hárjehallan ii galgga leat stuorit lassigollun studeanttaide, muhto ferte lihkká rehkenastit ahte šaddet lassigolut hárjehallamis johtima ja orruma oktavuođas.  Sámi allaskuvla ráhkada mátkestipeandda iešguđet hárjehallanbáikki ektui. Vuođđun stipeandda rehkenastimii lea galle kilomehtera lea allaskuvllas hárjehallanbáikái ja galle studeantta leat joavkkus. Dá čuovvu formel man vuođul rehkenasto mátkestipeanda: </p>
    <p xml:lang="koi">29</p>
    <p xml:lang="nno">(x km * 2 kr/km)+ (x km * y passager* 0,50kr/km/passager )  = x kr. studentii                                   z studeanttajoavkkus</p>
    <p>Sámi allaskuvla máksá gitta 150,- kruvnno rádjái jándorii juohke studentii idjadangoluid ovddas hárjehallama oktavuođas, go sáhttá duođaštit ahte lea máksán duppalit viessoláiggu hárjehallanáigodagas. Orrungoluid máksimii leat čuovvovaš eavttut:</p>
    <p>- Studeanta galgá guittiin duođaštit orrungoluid ja Sámi allaskuvla máksá dušše orrungoluid mat leat duođaštuvvon, gitta 150,- kruvnno rádjai jándorii juohke studeantta nammii.</p>
    <p>- Sámi allaskuvla eaktuda ahte studeanttat orrot hálbbimus lági mielde, ja ahte studeantajoavkkut juogadit orrunbáikki gos lea vejolaš seastin dihte orrungoluid.</p>
    <p>- Sámi allaskuvla ii mávsse orrungoluid go hárjehallan lea Guovdageainnus dahje studeantta ruovttusuohkanis. -  Sámi allaskuvla ii mávsse ollislaččat mátke- ja orrungoluid studeanttaide, geat ožžot bálkká dehe eará ruhtadoarjaga alit oahpu almmolaš ortnegiin.</p>
    <p>Studeanttat fertejit deavdit olggosgoluid ruovttoluotta máksin-skovi ja buktit dan allaskuvlii, jus hárjehallangolut galget máksojuvvot. Buot guittet galget čuovvut mielde. Earenoamáš dilálašvuođain sáhttá Sámi allaskuvla gokčat eambbo. Olggosgolut hárjehallama oktavuođas mat eai leat šiehtaduvvon ovdalgihtii eai máksojuvvo. Áigemearri buktit máksin-skovi Sámi allaskuvlii lea mánu maŋŋel go hárjehallan nohkká. Jus ii leat buktán máksin-skovi áigemeari sisa, de eai máksojuvvon hárjehallangolut. Jos bargosadji geatnegahttá studeantta bargomátkái, de galgá bargosadji/hárjehallanbáiki máksit su mátkegoluid dábálaš máksomeriid mielde.</p>
    <p><em type="bold"> 7.2 Lagasolbmo jápmin </em>Jus studeanttas jápmá lagasolmmoš hárjehallanáigodagas de gokčá allaskuvla johtingoluid mat vástidit hárjehallanbáikkis Sámi allaskuvlii. </p>
    <p xml:lang="koi">30</p>
    <p><em type="bold"> 7.3 Skovit ja dokumeanttat </em>Dát skovit gusket hárjehallamii ja leat gávdnamis oahppohálddahusas: </p>
    <p>- Dohkálašvuođa eahpádusskovvi - Jávohisvuođa geatnegasvuođa vuolláičállinskovvi - Tuberkuloseskovvi - Hárjehallama árvvoštallanskovvi - Mátke- ja orrungoluid gokčan ohcanskovvi</p>
    <p xml:lang="koi">31</p>
  </body>
</document>
