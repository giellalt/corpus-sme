<document xml:lang="sme" id="no_id"><header><title>Sámi oahpahus – sámi dutkan – sámi ásahus Sámi allaskuvla 20 jagi</title><genre code="admin"/><author><person firstname="Jan Henry" lastname="Keskitalo" sex="m" born="" nationality="NO"/></author><author><person firstname="Kristine" lastname="Nystad" sex="f" born="" nationality="NO"/></author><author><person firstname="Torunn" lastname="Pettersen" sex="f" born="" nationality="NO"/></author><year>2009</year><wordcount>615</wordcount><conversion_status type="standard"/><availability><license type="standard"/></availability><multilingual><language xml:lang="eng"/></multilingual><origFileName>http://samas.no/sites/default/files/jubileumsbok_sa_20_jagi_nett.pdf</origFileName><parallel_text xml:lang="eng" location="ovdasanit_jubileumsbok.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p><em type="bold">Sámi oahpahus – sámi dutkan – sámi ásahus</em> <em type="bold">Sámi allaskuvla 20 jagi</em> </p>
<p>Sámi allaskuvlla almmolaš rahpan dáhpáhuvai skábmamánu 1. beaivvi 1989. Dál leat 20 jagi vássán. 20-jagi ávvudeapmi lea vuogas dilálašvuohta čohkket ja čállit vássán dáhpáhusaid birra.</p>
<p>Dát ávvugirji ii leat oaivvilduvvon Sámi allaskuvlla dievaslaš historján, muhto buktit ovdan soames vásáhusaid fágalaš ja hálddahuslaš bargguin. Seammás doaivut ávvogirjji addit duogáža árvvoštallat allaskuvlla otná dili ja boahtteáiggi hástalusaid ja vejolašvuođaid.</p>
<p>Girjji esseaid ja artihkkaliid leat čállán Sámi allaskuvlla dála ja ovddeš rektorat, dála professorat ja guvttešvirgehasat ja allaskuvlla ovddeš guvttešvirgehasat. Sámi allaskuvlla ávvuduojár Jon Ole Andersen lea govvejuvvon dujiidisguin čiŋahan girjji ja Sámi allaskuvlla ávvuoahpaheaddji Edel Hætta Eriksen lea searvan juogadit iežas vásáhusaid ja jurdagiid ávvogirjji lohkkiiguin.</p>
<p xml:lang="eng"><em type="bold">Sámi education – Sámi research – Sámi institution</em> <em type="bold">Sámi University College 20 years</em> </p>
<p xml:lang="eng">The official opening of the Sámi University College took place on November 1st 1989. 20 years have now passed.  This 20-year anniversary is an appropriate occasion for collecting stories and writing about past events.</p>
<p xml:lang="eng">Even though this anniversary book is not intended to represent the entire history of the Sámi University College, it still brings forward a few stories from the academic- and administrative worlds. We hope that the texts, in the context of past events, will provide an opportunity to critically assess the present situation of the Sámi University College and its future challenges and possibilities.</p>
<p xml:lang="eng">The essays and articles are written by current and previous Rectors, current professors and adjunct professors II, as well as the previous adjunct assistant professors of the Sámi University College. The Sámi University College Honorary Teacher Edel Hætta Eriksen shares her experiences and thoughts with the readers in the book, which has been illustrated with photographs of the works of the Sámi University College Honorary Duojár (arts and crafts artist) Jon Ole Andersen.</p>
<p xml:lang="eng">ISBN 978-82-7367-022-9</p>
<p>Ovdasátni</p>
<p>Sámi oahpahus – sámi dutkan – sámi ásahus</p>
<p>Sámi allaskuvlla almmolaš rahpan dáhpáhuvai skábmamánu 1. beaivvi 1989. Nu ollášuvai sámiid gaskkas guhkit áiggi sávaldat fállat sámi oahpaheaddjioahpu - ja das maŋŋil eará ge alit dási oahpuid – sámegillii sámegielat birrasis. Sierra sámi allaskuvla attii maiddái vejolašvuođa ovdánahttit fálaldagaid mat buorebut vástidit sámi servvodaga dárbbuide.</p>
<p>Dál leat 20 jagi vássán.</p>
<p>20-jagi ávvudeapmi lea vuogas dilálašvuohta čohkket ja čállit vássán dáhpáhusaid birra. Dát ávvugirji ii leat oaivvilduvvon Sámi allaskuvlla dievaslaš historján, muhto buktit ovdan soames vásáhusaid fágalaš ja hálddahuslaš bargguin. Seammás doaivut ávvugirjji addit duogáža ja vejolašvuođa árvvoštallat allaskuvlla otná dili ja boahtteáiggi hástalusaid ja vejolašvuođaid.</p>
<p>Sámi oahpahus ja sámi dutkan lea leamašan sihke vuođđun ja eaktun sámi allaskuvlla doibmii. Danne dadjat dávjá Sámi allaskuvlla leahkit sámi ásahussan. Vuođđudeami rájes leat Sámi allaskuvlla fálaldagat ja doaimmat mealgat viiddiduvvon. Nu lea Sámi allaskuvla searvan sámi servodaga nanusmahttimii. Sámi dutkan lea seamma áigodagas oppalaččat sakka rievdan ja viiddiduvvon ja dan ovdáneamis lea Sámi allaskuvla leamašan guovddažis ovttas eará ásahusaiguin.</p>
<p>Sámi allaskuvla ja Sámi Instituhtta ovttastahttojuvvuiga 2005:s. Ođastuvvon ásahus Sámi allaskuvla beassá viimmat dál čohkket iežás doaimmaid Diehtosiidii. Sisafárren buktá ođđa vejolašvuođaid, muhto buktá maiddái ođđa fágalaš ja hálddahuslaš hástalusaid. Hástalussan lea maiddái čatnat Sámi allaskuvlla ain nannoseappot sámi servodahkii. Sisafárren Diehtosiidii rahpá maiddái vejolašvuođa doallat lagat oktavuođa eará sámi ásahusaiguin geaiguin allaskuvlla juogada Diehtosiidda.</p>
<p>Doaimmahuslávdegoddi lei bovden Sámi allaskuvlla dála ja ovddeš rektoriid, dála professoriid ja guvttešvirgehasaid, allaskuvlla ovddeš guvttešvirgehasaid ja studeantaáirasiid searvát ávvugirjái čállosiiguin. Mii giitit sin guđet gávdne vejolašvuođa čállit ávvugirjái.</p>
<p>Sámi allaskuvlla ávvuduojár Jon Ole Andersen lea govvejuvvon dujiidisguin čiŋahan girjji ja Sámi allaskuvlla ávvuoahpaheaddji Edel Hætta Eriksen lea searvan juogadit iežas vásahusaid ja jurdagiid ávvugirjji lohkkiiguin.</p>
<p>Mii giitit maiddái doaimmahusčálli Brita Stina Sjaggo, jorgaleddjiid ja giellabassiid buori barggu ovddas. Giitit vel sin geat ruđalaččat leat dorjon girjji almmuheami.</p>
<p><em type="italic">Guovdageaidnu, borgemánnu 2009</em> <em type="italic">Sámi allaskuvlla 20 jagi ávvugirjji doaimmahuslávdegoddi</em> </p>
<p>Jan Henry KeskitaloKristine NystadTorunn Pettersen jođiheaddjimiellahttumiellahttu</p>
</body></document>