<document xml:lang="sme" id="no_id"><header><title>Sámi journalistaoahppu gaskal našuvdnahuksema ja kritihkalaš vieru</title><genre code="admin"/><author><person firstname="Rune" lastname="Ottosen" sex="m" born="" nationality="NO"/></author><year>2009</year><wordcount>2327</wordcount><conversion_status type="standard"/><availability><license type="standard"/></availability><origFileName>http://samas.no/sites/default/files/jubileumsbok_sa_20_jagi_nett.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="italic">Sámi allaskuvla 20 jagi </em>105 </p>
<p>Álgu</p>
<p>Stuorra historjjálaš mearkkašupmi lei das go Sámi allaskuvla ásahii sierra journalistaoahpu. Mus lei alddán dat illu ahte doibmen professor II virggis dán oahpus 2000–2003 bajis.</p>
<p>Sámi áirasat ožžo 1989:s Norsk Journalistlag (NJ) riikačoahkkima mielde mearrádussii ahte ásahuvvo sierra sámi oahppu. Sámekulturlávdegotti árvalus NOU 1987:34 lei mieđihan seammaláhkai1. Guorahallan mii lei Sámi journalistaoahpu lávdegotti 1990/1991 olis lei almmustahttán stuorra oahppodárbbu. Das duođaštuvvui ahte sámegiel mediain lei 38 doaimmahuslaš mielbargis dušše njealjis journalistafágalaš oahppu. 1970-logu álggus lei dalá rektor Jon Dørsjø doaimmahan eari ovtta sámi studeantta nammii, juohke háve go galggai Norgga journalistaallaskuvlii váldit sisa oahppiid. Dørsjø čájehii áigá áddejumi ahte fertii nannet sámi journalistihka ja álggahii sierra stipeanddain sámi journalistastudeanttaide. Stipeanda loahpahuvvui maŋŋil Dørsjø jápmima (Ottosen 1996, 2004).</p>
<p>Allaskuvlastivra Nordlánddas nammadii 1991 lávdegotti mas prográmmadoaimmaheaddji Magne Ove Varsi lei ovdaolmmoš. Dat galggai čielggadit sierra sámi journalistaoahpu. Lávdegotti árvalusa vuođul ásahuvvui sámi journalistaoahppu golmmajagáš geahččalanprošeaktan mas Varsi lei jođiheaddjin, go dan ledje mearridan Finnmárkku regionála allaskuvlastivra ja Nordlándda allaskuvlastivra (Varsi 1994). Girko-, dutkan- ja oahpahusdepartemeantta juolludemiid mielde álggahuvvui 1991 čavčča geahččalanprošeakta mii lei ovttasbargu gaskal Sámi allaskuvlla Guovdageainnus ja Allaskuvlaguovddáža Nordlánddas. Sámi allaskuvla oaččui ovddasvástádusa lágidit kursafálaldaga sámegielas ja sámi servodatdiliin, ja journalistaoahppu Budeajjus lágidii heivehuvvon guovttejagáš oahpu journalistihkas davviriikkalaš sámi studeanttaide.</p>
<p>Vuosttaš oahppit besse álgit 1992, 10 studeantta álge Sámi allaskuvlii, main gávccis ledje Norggas eret, ja okta goappáge riikkas Ruoŧas ja Suomas.</p>
<p>Raporttas geahččalanáiggi birra konkluderii prošeaktajođiheaddji Magne Ove Varsi ahte lea váttis jođihit oahpu mii lea vuođđuduvvon guovtti oahppobirrasii (Varsi 1994). Go gáibiduvvo liige motivašuvdna studeanttaide fárret eret sámi birrasiin vázzit skuvlla norgalaš gávpogiin, de evttoha son ahte ásahuvvo bissovaš journalistaoahppu allaskuvlii Guovdageainnus. Ja ná de šattai. Sámi allaskuvla ásahii sierra journalistaoahpu geahččalanortnegin 2000 rájes. Fága-1</p>
<p>Historjjálaš ovdanbuktin lea Ottosen 2004 vuođul.</p>
<p>Sámi journalistaoahppu gaskalnašuvdnahuksema ja kritihkalaš vieru</p>
<p>RUNE OTTOSEN</p>
<p><em type="italic">Sámi oahpahus – sámi dutkan – sámi ásahus </em>106ja lohkanplánat vižže inspirašuvnna norgga stáhtalaš journalistaoahpuin. Muhto daid guovttejagáš stáhtalaš oahpuid ektui, de galggai sámi journalistaoahppu leat golmmajagáš. Vuosttas guokte jagi lágiduvvon oasselohkamiin čoagganemiiguin, ja studeanttat galge vel leat barggus. Maŋimuš jagi lei ollesáigeoahppu. </p>
<p>Magne Ove Varsi bálkáhuvvui beaivválaš jođiheaddjin ja vuolláičálli bálkáhuvvui professor II:in. 15 studeantta besse jagis 2000 sisa vuosttaš joavkun, golbmasis sis lei suomá duogáš mii signaliserii dáinna ahte galggai leat davviriikkalaš oahppu olles Sápmái.</p>
<p>Dárbbašuvvui gelbbolašvuohta Čájehuvvui ahte sámi, fágagelbbolaš journalisttaide lei sakka jearru. NRK sámi sáddagiid lassáneapmi dat ráhkadii dakkár dárbbu kvalifiserejuvvon bargofápmui. Ovdal bissovaš sámi journalistaoahppu ásaheami, čujuhii NRK Sámi Radio ieš cealkámušas ahte sidjiide bohte ollu ohccit virggiide, muhto áibbas moaddásis dáid virggiid ohcciin, lei allaskuvlaoahpu journalistihkas dahje sámegielas.2 Sámeradio duođaštii sámi journalistaoahppodárbbu go dat doaibmilit rekruterii studeanttaid álgooahppiid gaskkas guđet gerge oahpuin 2003:s, ovdal go juo ledje gergen oahpuset.</p>
<p>Sámeradio iežas prognosaid mielde lei nu ahte jahkeduhátmolsašumis lei rekruterendárbu sullii viđa journalistii jahkásaččat. Lassin ledje vel sámi aviissaid dárbbut. Sámi journalistasearvi lea čielggasin dahkan ahte sámi journalisttaid dárbu lassána boahttevaš jagiid ja ahte uhcimus gáibádus sihkarastit rekruterema lea doalahit journalistaoahpu Sámi allaskuvllas.</p>
<p>Vuosttas geahččalanbaji loahpageahčen vásihii Sámi allaskuvla bušeahttaheađi mii čuzii journalistaohppuige. Dalá oahppojođiheaddji Torkel Rasmussen, guhte válddii badjelasas doaimma go Varsi sirddii eará doibmii, ja vuolláičálli, gáibideimme eanet resurssaid jus plána dahkat oahpu bissovažžan galggai sáhttit ollašuhttit. Reivves departementii čujuhuvvui ahte Norggas lea geatnegasvuohta lágidit sierra sámi journalistaoahpu. 1998 bođii fápmui Eurohpalaš charter regionála ja minoritehtagielaide. Norga lea dás eaktodáhtolaččat geatnegahttán iežas doallat sierra sámi journalistaoahpu. Chartera artihkkala 11 mielde mediaid birra daddjo 1 g čuoggás ahte riika galgá: <span type="quote">«doarjut oahpu journalisttaide ja eará media fidnojoavkkuide mat geavahit regionála ja minoritehtagiela»</span> (Ottosen – Rasmussen 2003).</p>
<p>Norgga eiseválddit danne váruhuvvojedje atnit bissovaš sámi journalistaoahpu ásaheami dušše Sámi allaskuvlla siskkáldas bušeahttaáššiin.</p>
<p>Geahččalanortnet ásahuvvui Kultur- ja oahpahusdepartemeantta liigejuolludemiin. Departemeanta signaliserii dalle ahte sávai journalistaoahppu jotkkojuvvo, muhto ahte dat fertii leat dálá bušeahttarámmaid siskkobealde. Dan ektui go nannet fágalaš birrasa Sámi allaskuvllas oassin plánain šaddat dieđalaš allaskuvlan, de bijai departemeanta dánláhkai iešguđet studeantajoavkkuid vuostálaga. Jus galggai joatkit fálaldagaiguin, de fertii dat čuohcat eará fálaldagaide Sámi allaskuvllas. Allaskuvla lei máŋgga oktavuođas ákkastallan departementii ahte galggašii juolludit lassi ruđa journalistaohppui, muhto ii lean ožžon olus áddejumi dasa ahte máksá jođihit fágalaččat dohkálaš fálaldaga. Departemeanta vuolidii garrasit allaskuvlla journalistaoahpu bušeahttaevttohusa ovdal álgima 2000:s, ja lei guktii biehttalan juolludeamis liigeruđa. Departemeanta buohtastahtii ákkastallamistis mearreruđa daid eará journalista-2</p>
<p>Gulaskuddancealkámuš NRK Sámi Radios.</p>
<p><em type="italic">Sámi allaskuvla 20 jagi </em>107oahpuiguin, ja badjelgeahčai danne daid sierranas hástalusaid mat leat jođihit oahpu eamiálbmogiidda, daid gáibádusaiguin mat leat giellaoahpahussii. </p>
<p>Oahpahusgiella Midjiide guđet jođiheimmet oahpu, lei čielggas ahte lea divrasat juohke studeantta oahpahit smávit joavkkus mas visot oahpahus galgá leat sámegillii, jus buohtastahttá stuorát joavkkuiguin dárogiel oahpuin, mas visot oahpahus lea majoritehtagillii dárogillii. Lea mearri galle fáttá máŋgga suorggis nugo rihkosjournalistihkka, etihkka, radio- ja tv-journalistihkka, webdesign ja doadjin, sámegiella, šaŋgeroahppu ja eamiálbmotjournalistihkka, maid guokte dahje golbma fágabargi sáhttet gokčat. Danne dárbbašuvvojedje mealgat olggobeale logaldallit. Dulkondárbu oahpaheamis lasihii goluid sakka, ja dán birra dárogiel oahpus ii dárbbašan jurddašit.</p>
<p>Eaktun lei vel álggos ahte studeanttaide galggai leat vejolašvuohta čiekŋudit radio-, tv- dahje aviisajournalistihkkii. Uhca studeanttajovkkožii lei dát divrras. Studeanttat galge oažžut mediaspesifihkka oahpahusa iežaset medias vai galge nákcet bargagoahtit sin fágasuorggis mediafitnodagain. Loahpas bođii liigejuolludeapmi ja ođđa joavku sáhtii beassat sisa. Dalle go dát joavku gergii eksámena, de bisánii doaibma, oainnat ferte vuordit dassáigo ođđa oahppoviessu lea gárvvis 2009:s.</p>
<p>Dutkama dárbu3 Go galgá jođihit dutkanvuođđuduvvon oahpahusa, de lea eahpitkeahttá dárbu ođđa dutkamii sámi mediaid birra. Jámma lea gealdu gaskal sápmelaččaid eamiálbmogin ja stáhta, gaskal sámi minoritehtakultuvrra ja daid ovdanbuktinvugiid nuppi bealde ja norgga majoritehta kultuvrralaš ja politihkalaš ráđđejumi nuppi bealde. Dákkár dilalašvuođaidge ferte sierra mediadutkan dustet. Stuorra preassahistorjjálaš prošeavttas mainna dál lea bargamin, lea oassi sámi preassahistorjjás. Dan lea sámi journalistaoahpu dálá oahpahusjođiheaddji Arne Johansen Ijäs (Johansen Ijäs 2005) čállán. Dás earret eará ovddiduvvo ođđa vuođđodutkan Nuorttanaste aviissa birra, mii lea veahkkin lasihit dihtomielalašvuođa dan erenoamáš sámi journalistavieru birra.</p>
<p>Ferte lassin vel eanet vuođđodutkama bargat, vai oažžu ovdan ođđa dieđu sámi mediaid birra. Maid mearkkaša defineret sierra sámi journalistihka? Mii lea sámi journalistihkka aitosaččat historjjálaš perspektiivvas? Gullágo dat journalisttalaš fáttáide, gillii dahje dasa guhte doaimmaha journalistihka? Lunddolaš čuovvoleapmi dán čuolmmas lea gažaldat ahte leago sierra sámi journalistaidentitehta.</p>
<p>Mu oaivila mielde berrešii muhtin sámi mediaid válljet dutkan dihtii publikašuvnna ideologalaš, ealáhuslaš ja kultuvrralaš skihkadusa govdodaga. Fertešii vel válljet guorahallamiid áigemuttuid mii sihkkarasttášii guhkes historjjálaš áksá. Makkár eavttuid vuođul ásahuvvojedje dat áramus sámi mediat? Vuođuštuvvuigo ovdamearkka dihtii ásaheapmi stuorradáža servodaga ja dan oktiisuddadanpolitihka soahtamušas? Vai ledjego ealáhuspolitihkalaš ákkat almmuhit sierra publikašuvnnaid? Muhtin mediaide diehtit ahte dat fertii leat mišunerema ja evangeliserema vuoiŋŋas (nugo lea leamaš Nuorttanasttiin) (Johansen Ijäs 2005, Somby 2008). 3</p>
<p>Dát oassi atná olu ávkin muhtin gulaskuddancealkámuša maid vuolláičálli čálii Norgga dutkanráđđái mediadutkama birra</p>
<p>Sámi allaskuvlla olis beaiváduvvon čakčamánu 28. b. 2001.</p>
<p><em type="italic">Sámi oahpahus – sámi dutkan – sámi ásahus </em>108 </p>
<p>Mii lea sámi journalistarolla Min Áigi ásaheami oktavuođas jagis 1993 lei dan ovdal miellagiddevaš almmolaš digaštallan sámi journalistihka birra. Digaštallamis sámi mediaid kvalitehta ja etihkalaš dási hárrái, lei Odd Mathis Hættas kritihkalaš oaidnu ja čállá earret eará:</p>
<p>Guđe oainnus dal vállješ geahččat mediaid, gielalaččat, journalistalaččat vai servodatlaččat, de lea stuorra gaska gaskal sámi mediaid ulbmila ja sisdoalu. Go juo sámi mediat eai árvvoštallojuvvo, de ii leat jáhkehahtti ahte dat sáhttet buoridit kvalitehtaset. Journalisttaid ja sin barggu guorahallama dáfus – ii dušše sámi – de lea dego boŋkalit oaivvi seaidnái. Kritihkkárat álkidit duvdojuvvojit go jođiheaddjit ja journalisttat dakkaviđe leat bealuštanposišuvnnas. Journalisttat leat dakkaviđe bealuštusas, go sii leat hárjánan earáide bidjat ovddasvástádusa, dan ektui go ieža masá leat luvvejuvvon kritihkas. (Hætta 1992.)</p>
<p>Dá lea dehálaš ášši resonnementtas ahte sámi mediat logu dáfus leat nu moadde ahte dat eai leat ožžon šaddaneavttuid girjás birrasis, mas leat lunddolaš korrektiivvat márkana gilvaleddjiin. (Samiske massemedier Nordisk medienytt 3/92).</p>
<p>Hætta bihtá maŋŋil čuovui báhkka digaštallan. Vuostečállosis moittii Sámeradio Arne Store ahte son šloavggihahttá dola sidjiide guđet eai hálit olus doarjut sámi mediaid ovdáneami. Arne Store earret eará deattuha dan man olu návccaid Sámeradio ferte atnit jorgaleapmái ja gielalaččat heiveheapmái, go sii barget minoritehtagielain. <span type="quote">«Dat moattis guđet čohkkájit dihtoršearpmaideaset ovddas Kárášjogas eai moktege birge daid čuđiid mielde dárogiel journalisttaiguin, guđet juohke diimmu devdet bálsttáid ja sáddagiid. Dán issoras mediafálaldathivvodagas lea sámi media rávki, masá juo kvalitehta haga»</span>. Store mielde dat guokte bahá vearránahttet de dili: <span type="quote">«Váillálaš resurssat dagahit kritihka ja heajos stáhtusa, mii fas dagaha ahte eai nu gallis hálit leat journalistan»</span>. Maŋimuš čuoččuhus berrešii duođaštuvvot vuostá go juo nu ollusat ohce journalistaohppui Sámi allaskuvlii. Store ii leat vuostá dasa ahte sámi journalistihkka ii sáhte buoriduvvot, muhto son ballá dan uhca sámi journalistabirrasačča hádjánit: <span type="quote">«Muhto jus sámi journalisttat eai dal olus doaimmat analyhtalaš journalistihka, de lea dát seamma olu symtoman go sivvan.»</span> (Store 1992).</p>
<p>Áššu ásaheapmi lei earret eará dainna vuođuštusain ahte dárbbašuvvui girjáivuohta sámi mediain earret eará sihkarastin dihtii cealkinfriddjavuođa. Dát čájeha ahte siskkáldas sámi digaštallan dihto áigemuttus váikkuhii sámi mediagova ja ásahahtii ođđa publikašuvnna. Dát lei dan áiggis go sámepolitihkka lei miehtebiekkas maŋŋil Áltá-ášši ja Sámedikki ásaheami.</p>
<p>Mu mielas ii dárbbaš ballat dákkár dearvvašlaš digaštallamiin sámi birrasiin. Dát dat ovdánahttá sámi journalistaidentitehta. NRK Sámi Radio doaibmage lea duollet dálle digaštallanfáddán.</p>
<p>NRK sámi sáddagat Sámi sáddagat NRK:s leat eahpitkeahttá doaibman gielladikšun ja sámi kultuvrra ja dihtomielalašvuođa diehtogaskkusteaddjin. Muhto leago dat defineren sajádagas vuosttažettiin álbmotčuvgejeaddjin vai journalisttalaš median? Fápmočielggadus NOU 1982:44 bidjá gáibádusaid dan journalistihkkii maid eat oainne NRK Sámi Radio mihttomearis:</p>
<p type="listitem">Sámi allaskuvla 20 jagi109</p>
<p type="listitem">Dat galgá gaskkustit ođđa dahje áigeguovdilis informašuvnna</p>
<p type="listitem">Dat galgá iežas álgagis kritihkalaččat guorahallat almmolaš eiseválddiid ja priváhtafámohasaid</p>
<p type="listitem">Dat galgá prinsihpalaččat čahkket saji vaikke guđe oaivilii vaikke geas</p>
<p>NRK njuolggadusain biddjo prográmmadoaimmaheamis gáibádus buotbealatvuhtii, balánsii ja bealatkeahtesvuhtii. NOU:s 1987:34 <em type="italic"><span type="quote">«Samisk kultur og utdanning»</span> </em>konkretiserejuvvo mo lea jurddašan sámi sáddehagain <em type="italic">(kringkasting): </em></p>
<p>Go lávdegoddi vuođđooainnus oaivvilda ahte berre rahčat ovttadássásašvuhtii gaskal sámi ja dáža kultuvrra ja ahte <span type="quote">«sámi preassa ja sáddehat ii berre árvvoštallojuvvot mediagovas dušše erohusažin»</span>. Go sierra geahčada sámi preassa ja sáddehaga, de berrešedje dát mediat ovdanboahtit dego sámi servodaga govvádus iešguđet variánttain. Berrešii nuppiin sániin oktiibuot ráhkadit earalágan ja máŋggabealat gova sámi servodat- ja kultureallimis. (NOU 1985:14, 7. kap.)</p>
<p>NRK sámesáddagiid sierra analysa sáhttá dán vuođul biddjot sihke sámepolitihkalaš ja mediapolitihkalaš oktavuhtii, mii sáhttá midjiide muitalit juoga sierra sámi journalistakultuvrra ovdáneami birra. Oažžugo NRK Sámi Radio doarvái resurssaid šaddat dievaslaš journalisttalaš fálaldahkan sámi álbmogii? Buorre ovdamearkan dasa ahte álo ii leat leamaš nu, lei go Ođđasat sihkkojuvvui sáddenplánas dan beaivvi go USA:s ledje terrordagut čakčamánu 11. b. 2001. Go juoga duođalaš ášši geavai, de fertii dán muitalit dárogillii, ja sámegielhállit fertejedje vuordit olles jándora ovdal go dát bođii sin gillii. Systemáhtalaččat ferte dutkat gávnnahan dihtii ahte leatgo máŋga sullasaš ovdamearkka. Livččii miellagiddevaš diehtit ahte leago ain dakkár guoddu eiseválddiid gaskkas ahte omd. Sámeradio ja sámi aviissat leat erohusažat, <span type="quote">«valljilassin»</span> mediagovas vai iehčanas ja diehttelas mediafálaldagat.</p>
<p>Našuvdnahuksen vai kritihkalaš vierru Go sámi journalisttat leat geahččalan ásahit sierra kritihkalaš vieru dan láhkai ahte leat geahččalan kritihkalaččat árvvoštallat Sámedikki ja eará sámi vieruid, de lea dáhpáhuvvan ahte sin leat dusten kritihkain ahte eai leat lojála. Dan oinniimet ovdamearkan go Sámeradio almmustahtii ahte Sámedikki sadjásaš presideanta Johan Mikkel Sara manai Kanadai Statoila rehkega alde. Dákkár kritihka duogábealde lea vuordámuš ahte sámi journalistihkka vuosttažettiin galgá leat veahkkin sámi našuvdnahuksemii nannet sámi identitehta. Dát lea sámi journalistaohppui váttis go galget leat guokte jurdaga oktanaga. Berre dovddastit ovddasvástádusa leat veahkkin nannemis sámegiela ja sámi identitehta ja seammás leat veahkkin doarjumis sámi kritihkalaš mediaalmmolašvuođa. Sámi mediain lea eahpitkeahttá ovddasvástádus gaskkustit informašuvnna Sámedikkis ja eará ásahusain dáža ja sámi almmolašvuhtii, danne go dáža mediat dađibahábut eai daga dán barggu doarvái bures (Rasmussen 1997: 22).</p>
<p>Ahte balánsa gaskal <span type="quote">«našuvdnahuksejeaddji»</span> ja kritihkalašvuođa veadjá leat váttis hástalussan bođii ovdan dalle go Sámi allaskuvlla bargit 2007 giđa almmolaččat moite NRK Sámi Radio ahte das lei menddo garra ođasdeaddu kritihkalaš oainnus sámi smávvaservodaga ektui, ja váruhii ahte dákkár stigmatiseren vahágahttá.</p>
<p>Dát dagahii issoras reakšuvnnaid NRK Sámi Radio njunnošiid ja journalisttaid gaskka.</p>
<p><em type="italic">Sámi oahpahus – sámi dutkan – sámi ásahus </em>110 </p>
<p>Journalista Eilif Aslaksen manai nu guhkás ahte várrii nuorra sápmelaččaid guđet áigo šaddat journalistan ohcat Sámi allaskuvlii. Son čuoččuhii ahte bargit leat <span type="quote">«báidnon mišunjurdagiidda ja oaivvildit ahte journalisttat galget álbmotčuvgehusa dahkat našuvdnahuksejeaddji motiivvain»</span> (Svendsen 2007).</p>
<p>Gažadeamis Journalisten fágabláđis doarjjui NRK Sámi Radio hoavda, Nils Johan Heatta, dán kritihka ja dovddahii ahte soittii lean seamma buorre ahte muhtin áigái bissehuvvui journalistaohppui ohppiid váldit dan ođđa dieđaviesu huksendoaimma geažil. <span type="quote">«Jus leš nu ahte oaivvildit ahte sámi journalisttat eai galgga oahpahuvvot šaddat kritihkalaš journalistan, de lea seamma buorre ahte oahppu bissehuvvo boddosaččat. Mun jearan mii lea dáhpáhuvvamin, ja seamma dahkaba Nordlys-doaimmaheaddji Hans Kristian Amundsen ja Per Edgar Kokkvold Presseforbundas. Lea oainnat nu ahte journalisttat eai leat našuvdnahuksejeaddjit, sii leat journalisttat»</span>, čálii Heatta (Olsson 2007).</p>
<p>Oahppojođiheaddji Arne Johansen Ijäs dajai vuostá muhtin váldočállosa Nordlys: s mii lei journalistaoahpu vuostá. Johansen moaitá Amundsena vuođđudeamen váldosága boasttočujuheaddji čállosii Finnmarken aviissas, ja čállá: <span type="quote">«-Finnmarken artihkal miessemánu 8. b. lea skuvlaovdamearka das ahte tihttel ii vástit sisdollui. Tihttel «-Sámeradio hehtte našuvdnahuksema»</span> leat sánit maid aviisa ieš lea fuomášan iige mu cealkagiid sitáhta. Iige leat duohta ahte lean gažadeamis dien guvlui hállan» (Johansen Ijäs 2007). Son joatká čállimin ahte son <span type="quote">«iige leat atnán dajaldaga dan smávva servoža duolbmat»</span> nugo artihkkalis čuožžu. Lean baicce dadjan ahte šaddá boastut go leat <em type="italic">ovttageardánit kritihkalaš </em>oainnut ođasságain. Johansen loahpaha čujuheamis ahte Nordlys ieš lea <span type="quote">«našuvdnahuksejeaddji»</span> Davvi-Norgga beales, earret eará kampánjajournalistihkain OL beale Romssa gávpogii. Loahpas čállá: <span type="quote">«Aviissas leat garra oaivilat Davvi-Norgga sajádagas, ja geahččala hukset davviguovlluid «boahttevuođa riikan»</span>. Aviisa vel jođiha sámi našuvdnahuksema go juolluda ruđa lágidemiide nugo Riddu Riđđui. Doaimmaheaddji ii dárbbaš mu mielas heahpanaddat dákkár journalistihkain, go seammás fuolaha kritihkalaš geatnegasvuođaidis. Dat nanne davvinorgalaččaid oadjebasat. </p>
<p>Dás galggašii Sámeradio juoga oahppat. Leat kritihkalaš ja roastil, muhto seammás deattuhit daid olu buriid mat Sámis leat. Dát nannešii givrodaga ja rámi dan nuorra sámi našuvdnii (Johansen Ijäs 2007).</p>
<p>Ja dat berrešii leat buorre vuolggasadjin ođđa jovkui dan ođđa oahppoviesus 2009 čavčča.</p>
<p>Gáldut HÆTTA, ODD MAHTIS 1992: Sami aigi og sami radio – dekker de våre behov. JOHANSEN, IJÄS, ARNE 2005: Nuorttanaste <em type="italic">- </em>kristelig månedsblad og samisk nyhetsavis <em type="italic">Presse- </em><em type="italic">historiske skrifter </em>nr. 5, 2005. </p>
<p>JOHANSEN, IJÄS, ARNE 2007: <span type="quote">«Terningkast»</span>. <em type="italic">Nordlys </em>. 16.05.2007 </p>
<p>URL: &lt;http://www.nordlys.no&gt;. [Ođđajagemánu 8. b. 2009].</p>
<p>OLSSON, TERJE I. 2007: <span type="quote">«Samisk journalistutdanning legges på is»</span>. <em type="italic">Journalisten. </em>06.06.2007. URL: &lt; http://www.journalisten.no/story/47212&gt;. [Ođđajagemánu 8 b. 2009]. </p>
<p>OTTOSEN, RUNE 2004: <em type="italic">I journalistikkens grenseland. Journalistrollen mellom marked og idealer </em>. </p>
<p>Kristiansand: IJ/Høyskoleforlaget.</p>
</body></document>
