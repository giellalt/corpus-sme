<document xml:lang="sme" id="no_id">
  <header>
    <title>Sámi allaskuvla – strategiija sámegiela máŋggabealálašvuhtii alit oahpahusas eurohpalaš geahččanvugiin</title>
    <genre code="admin"/>
    <author>
      <person firstname="Tom" lastname="Moring" sex="m" born="" nationality=""/>
    </author>
    <author>
      <person firstname="Lia" lastname="Markelin" sex="unknown" born="" nationality=""/>
    </author>
    <year>2009</year>
    <wordcount>2879</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual>
      <language xml:lang="nob"/>
      <language xml:lang="swe"/>
      <language xml:lang="nno"/>
      <language xml:lang="eng"/>
    </multilingual>
    <origFileName>http://samas.no/sites/default/files/jubileumsbok_sa_20_jagi_nett.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sámi allaskuvla – strategiija sámegielamáŋggabealálašvuhtii alit oahpahusaseurohpalaš geahččanvugiin</p>
    <p xml:lang="nob">TOM MORING JA LIA MARKELIN</p>
    <p>Allaskuvllain ja universitehtain geat ovddastit smávva giellaguovlluid lea erenomáš ja stuorra bargu. Dat galget gaskkustit dieđuid nu mo earáge allaskuvllat. Dasa lassin galget oahpahit gillii ja gielas mas eai leat gárvvis oahpponeavvut ja muhtimin váilot oahpaheaddjit gelbbolašvuođain. Danin leat oahpponeavvobuvttadeapmi ja oahppan oahpaheaddjit deaŧalaččat. Vel guokte stuorra barggu leat lassin: seammás ovddidit giela nu ahte giellaárbevierru gudnejahtto ja giella ovddiduvvo dego servodatguoddi ja dieđalaš giella, ja gaskkustit dan erenomáš dieđu mii vurkejuvvo giellakultuvrras viidát birrasiidda, lagasservodagas gitta gaskariikkalaš dieđalašservodahkii. Ollu gáibádusat aktanaga leat báidnan Sámi allaskuvlla oahpahus- ja dutkanstrategiija. Dát boahtá ovdan maiddái allaskuvlla bargohámis ja allaskuvla lea rámiduvvon pedagogalaš bohtosiid dihte. Muhto ii leat álki duohtandahkat gáibádusaid praktihkalaččat. Dálá globaliserejuvvon máilmmis dutkamušat almmuhuvvojit dávjá eaŋgalasgillii ja maiddái dutkanbohtosiid árvvoštallamat eaŋgalasgillii.</p>
    <p>Dát čálus dárkkista Sámi allaskuvlla giellastrategiija buot allaskuvlla hástalusaiguin. Duogáš leat gaskaboddasaš vákšumat gaskariikkalaš buohtastahtti prošeavtta oktavuođas. Dát dárkkistit movt máŋggagielalašvuohta duohtandahkko sierra universitehtain ja eará ásahusain Eurohpas (DYLAN). Čálus ohcala lasihuvvon ipmárdusa mearkkašupmái ahte eamiálbmotgielat ožžot vejolašvuođa autonoma diehtoovdáneapmái universitehtadásis. Sámi allaskuvla lea okta ovdamearka ahte hástalusat sáhttet deaivvadit ávkkálaš vugiid bokte, positiivvalaš bohtosiiguin. Eavttut leat ahte giellastrategiijat ožžot guovddáš saji oahpahusa ja oahpahusbirrasa hábmemis.</p>
    <p>EU- perspektiiva</p>
    <p>EU-ruhtaduvvon prošeavttas <em type="italic">Språkets dynamik och hantering av språklig mångfald</em>(DYLAN) (Giela dynamihkka ja gielalaš girjáivuođa meannudeapmi) oktavuođas gullá nalysa čieža davveeurohpalaš allaskuvllain ja universitehtain main soames ládje lea bargun doarjut giela mii ságastuvvo unnitlogoálbmogis. Dán buohtastahttimis Sámi allaskuvla Guovdageainnus lea erenomáš máŋgga ládje. Oasseprošeakta mii buohtastahttá davveeurohpálaš allaskuvllaid, </p>
    <p xml:lang="eng"><em type="italic">Linguistic Diversity in Higher Education in Northern Europe </em>(DY-LINE) lea válljen suokkardit </p>
    <p>giellastrategiijaid earret eará sámegillii Norggas (Romssa universitehta ja Sámi allaskuvla Guovdageainnus), ruoŧagillii Suomas (Helsinki universitehta, Åbo Akademi), suomagillii Ruoŧas (Mälardalens högskola), dánskkagillii davvi Duiskkas (Flensburga universitehta) ja ruoššagillii Estlánddas (Tallina universitehta).</p>
    <p>Dáid allaskuvllaid ja universitehtaid oktasašvuohta lea ahte váldet bargun, viiddis oaiviliin, doarjut Eurohpalaš Uniovnna giellastrategiijaid gielalaš girjáivuhtii. Norga, mii lea oassi Eurohpás ja EES bokte lea čadnon buot EU:a lonohallanprográmmaide, lea čavga čadnon Eurohpalaš Uniovdnii. Analysas globálalaš giellabirrasa ovdáneami birra Peter Maassen ja Therese Marie Uppstrøm (2005) čálliba:</p>
    <p xml:lang="eng">In the Nordic higher education institutions as in the rest of Europe the use of English as the <span type="quote" xml:lang="nno">«lingua franca»</span> is increasing. This increase can be expected to continue, for example, because of the growing pressure on Nordic academics to publish in international (=English) journals; the growing involvement in research funded by the EU; the transition from a focus on small, independent national research projects to involvement in larger international projects; and new teaching patterns in the form of master programmes, with more textbooks and courses in English. It seems unrealistic that the clock can be turned back. This implies that the use of other Rethinking Nordic Cooperation in Higher Education languages in addition to English has to be stimulated, instead of assuming that another language or set of languages can become an alternative lingua franca.</p>
    <p>EU lea goitge hábmen iežas giellapolitihka nu, ahte gielat mat ságastuvvojit unnitlogus, galget čáhkat rávvejuvvon giellagiisái. Mearrádusas 2002 rájes mii dárkkistii dan eurohpalaš giellajagi, eurohpalaš stáhtaoaivvit mearridedje ahte goitge guokte giela, earret eatnigiella, galget oahpahuvvot árra agis. EU guhkit áiggi ulbmiliidda biddjui maiddái ahte juohke oktasaš olbmos galgá leat praktihkalaš máhttu guovtti gielas earret eatnigielas (geahča <em type="italic">Decision of</em> </p>
    <p xml:lang="eng"><em type="italic">the European Parliament and the Council concerning the European Year of Languages</em> </p>
    <p xml:lang="eng">(1934/2000) of 17/07/2000; ja maiddái COM (2003) 449: <em type="italic">Promoting Language Learning and</em> </p>
    <p xml:lang="eng"><em type="italic">Linguistic Diversity: an Action Plan</em>2004 – 2006; ja maiddái COM (1995) 590:<em type="italic">White Paper</em> <em type="italic">‘Teaching and Learning’). </em>Galggašii moaitit EU:a go ilá sakka deattuha instrumentála árvvu </p>
    <p>giellamáhtuin go jurddaša bargomárkana dárbbu johtalemiide, ja eai atte nuogis stuorra beroštumi mearkkašupmái unnit, muhto árvvolaš kultuvrralaš gielaide. Muhto gávdnojit maiddái kultuvrralaš ulbmilat duogážis. Deaŧalaš oassi uniovnna etosii lea árvvusatnit Eurohpa máŋggakultuvrralaš duogáža, vuođđojurdda lea e.e. dadjon čuovvovaččat <em type="italic">(Resolution on</em> <em type="italic">Linguistic Diversity and Language Learning of 14 February 2002, The Council of the European Union):</em> </p>
    <p xml:lang="eng">
      <span type="quote" xml:lang="eng">«all European languages are equal in value and dignity from the cultural point of view and form an integral part of European culture and civilisation»</span>
    </p>
    <p xml:lang="eng">Iežas rámmastrategiijas máŋggagielalašvuhtii jagis 2005:s, <em type="italic">A New Framework Strategy for</em> </p>
    <p><em type="italic">Multilingualism</em>(2005), čilgejuvvojit eurohpalaš kommišuvnna golbma oaiveulbmila: </p>
    <p type="listitem" xml:lang="eng">• to encourage language learning and promoting linguistic diversity in society;</p>
    <p type="listitem" xml:lang="eng">• to promote a healthy multilingual economy, and</p>
    <p type="listitem" xml:lang="eng">• to give citizens access to European Union legislation, procedures and information in their own languages.</p>
    <p>Erenomáš doaivagat biddjojit dakkár oahpahusvugiide mas giella ja substánsa oahpahuvvo bálddalaga. Dakkár oahpahus lea šaddan dábáleabbo vuolit dásiin dađi mielde go dat nu gohčoduvvon giellalávguonskuvllaid lohku lea lassánan máŋgga riikkas. Alit oahpahusas vuohki ii leat seamma dábálaš. Dan nu gohčoduvvon Nancy-deklarašuvdna, mii dohkkehuvvui eurohpalaš giellaráđis (European Language Council (CEL/ELC)) jagis 2005 gávnnahuvvo</p>
    <p xml:lang="eng">While the teaching of content through other languages has become a success story in pretertiary education across Europe, this approach has hardly been professionally developed at HE (higher education) level.</p>
    <p>Dan buohtastahtti dutkamis mii dahkko DY-LINE-prošeavtta oktavuođas diktá min- gaskaboddasaččat dán dásis min dutkamis-vákšumis buohtastahttis Sámi allaskuvlla strategiijaid eará strategiijaiguin Davvi-Eurohpas. EU ulbmiliid vuođul mii gávnnahit ahte gávdno almmolaš dihtomielalašvuohta das ahte alit oahpus leat giellastrategiijat mávssolaččat. Helssega Universitehta dohkkehii dakkára jagi 2007 (Helssega universitehta giellaprinsihpat 2007), ovddit guovttegielatvuođa prográmma sadjái. Buot allaskuvllain Suomas lea geatnegasvuohta jagi 2009 ovddidit giellastrategiijaid mat gokčet olles sin doaimma. Alit oahpahusain maiddái eará riikkain Davvi-Eurohpas lea olu diehtu giellaváttisvuođa mearkkašumis. Dávjá dát diehtu guoská eaŋgalasgiela lassánan mearkkašupmái ja váikkuhusaide maid dát sáhttet buktit našuvnnalaš gielaide (o.m.d. árvalus <em type="italic">Mål i mun – Förslag till handlingsprogram för svenska</em> </p>
    <p><em type="italic">språket</em>2002). Daid allaskuvllaid maid mii erenomážit leat geahččan, de leat erenomáš </p>
    <p>giellavuoruheamit dánskkagillii Flensburga universitehtas, Duiskkas, suomagilli Mälardalena allaskuvllas Ruoŧas ja sámegillii sihke Sámi allaskuvllas ja Romssa universitehtas Norggas. Daid maŋemus namuhuvvon skuvllain lea Sámi allaskuvllas Guovdageainnus erenomáš rolla, mii čilgejuvvo eambbo maŋŋelis.</p>
    <p>Oktasaš eanas allaskuvllain maid erenomáš bargun lea doarjut unnán geavahuvvon gielaid sin birrasis lea ahte dát bargu lea lassebargun. Vuolggasadjin lea ahte studeanttat máhttet našuvnnalaš váldogiela (Norggas dárogiela, Suomas nuppi dain našuvnnalaš gielain suomagiela dahje ruoŧagiela). Molssaeaktun vurdo ahte ohppiin leat máhttu mii gáibiduvvo vai sáhttet čađahit oahpu gaskariikkalaš prográmmain mat meastá dušše leat eaŋgalašgillii. Dát mearkkaša dávjá ahte unnitlogugielat, eai dain ge ásahusain main dat lea erenomáš bargunnagot oažžut doarjaga dakkár dithomielalašvuođain ja fámuin ahte duođaid ásahuvvo oahppogiellan mii addá ohppiide dievas máhtu dan gielas. Dán oktavuođas lea Sámi allaskuvla okta dain hárvenaš báikkiin, ja maiddái moadde ovttagielalaš ossodaga mat doibmet Suomas.</p>
    <p>Sámi allaskuvlla erenoamáš sadji</p>
    <p>Sámi allaskuvllas leat sihke oahpahusulbmilat ja praktihkalaš ja dieđalaš doaibma bures ovdánan ja leat ođđaáigásaččat. Dat vástidit maiddái, erenomáš ja sierranas ládje, dáid gáibádusaid maid sáhttet biddjot EU ulbmiliid máŋggagielalašvuhtii.</p>
    <p>Ovttas Romssa universitehtain Sámi allaskuvlas Guovdageainnus lea našuvnnalaš bargun addit oahpahusa sámegillii ja ovddidit sámegiela. Muhto Sámi allaskuvla lea okto geavahit davvesámegiela hálddahusgiellan ja geatnegahtton giellan bargiide. Sámi giellakultuvra hálddašuvvo Sámi allaskuvllas ollislaš proseassan mii gáibida giela geavahuvvot buot dásiin juohkelágan diliin. Dát lea maiddái mielddisbuktán ahte davvesámegielas lea rolla transmišuvdnagiellan sierra giellakultuvrraid gaskkas mat gávdnojit dan sámi giellaguovllus, ja maiddái eará sámi gielaide, ja našuvnnalaš gielat dego dárogiella, ruoŧagiella, suomagiella ja ruoššagiella.</p>
    <p>Vástideaddji transmišuvdnagiellastrategiijat eai leat nu dábálaččat, muhto gávdnojit fal. Åbo Akademias, dego muhtin eará allaskuvllain Suomas, barget seamma ládje čađat ruoŧagillii. Dát dahká vejolažžan o.m.d. ohppiid- ja oahpaheaddjelonohallama eará riikkaiguin davvin gos skandinávalaš gielat leat transmišuvdnagielat. Muhto ruoŧagielat ásahusaid giellarolla ii leat seamma erenomáš go Sámi allaskuvllas. Sámi ásahusat eai sáhte doarjaga viežžat ovtta našuvnnalaš gielas ja nášuvnna oktasaš návccain, danin go sis lea ollu váddásit bargu. Movt Sámi allaskuvla jođihan dán barggu?</p>
    <p>Giellastrategiija Sámi allaskuvllas</p>
    <p>Solbakka (2004: 91) jelgii gávdnojedje guokte ákka vuođđudit Sámi allaskuvlla Guovdageainnus, nammalassii 1) ásahit sámi gielalaš, kultuvrralaš ja sisdoalu dáfus birrasa ja maiddái 2) ovddidit sámi alit oahpahusásahusa máŋggalágán prográmmafálaldagain sámi servodahkii. Giella leai juo álggu rájis vuolgga allaskuvlla doibmii. Sámi allaskuvlla višuvdna (2006–2011) lea:</p>
    <p>Sámi allaskuvla lea njunnuš eamiálbmot oahpahus- ja dutkanásahus, mii seailluha ja ovddida sámegiela, kultuvrra ja servodateallima. Njálmmálaš árbevierut, luondduguoski máilmmiipmárdus ja árbevirolaš dábit eaktudit min vuoiŋŋgalaš árbbi ja birgejumi. Dieđálašvuohta ja árbevirolaš máhttu giehtalaga boahttevaš buolvvaide. (Strategiijaplánan 2006–2011.)</p>
    <p>Sámegiela seailluheapmi ja ovdáneapmi geavatlaččat erenoamážit davvisámegiela, lea allaskuvlla váldogiellastrategiija. Dahje nugo rektor čielgasit dajai, go DY-LINE-prošeavtta oktavuođas jearahallojuvvui allaskuvlla giellastrategiija birra:</p>
    <p xml:lang="swe">Huvudstrategin är samiskt språk (…). Personligen tror jag att om Samisk högskola inte lyckas med sin språkpolitik, så vill det ha stora konsekvenser för utvecklingen av samiskt språk generellt (…) det måste finnas en högre utbildningsinstitution i världen som har samiska som huvudspråk. (Pedersen 2008: 1-2; 11.)</p>
    <p>Rektor Pedersen, nugo earát geat leat jearahallon DY-LINE-prošeavttas, duođaštit ahte otná sámegieladilli Norggas lea obba buorre. Giella oažžu ovdánit ja stáhta lea hámuhan positiivvalaš ulbmiliid dán oktavuođas. Našuvnnalaš hámuhuvvon mandáhtta jelgii Sámi allaskuvllas lea ovddasvástádus erenomážit ovddidit sámegiela dieđalaš giellan. Geavatlaččat beaivválaš giellabargu lea vel viidát.</p>
    <p xml:lang="nob">Go Sámi allaskuvla vuođđuduvvui 1989, rievddai našuvnnalaš ovddasvástádusjuogus allaskuvllaid gaska Norggas. Romssa universitehtas lei okta ulbmil vuođđudeami rájes 1972 ahte <em type="italic">«legge forholdene til rette for utdanning og forskning både for det norske og det samiske</em> </p>
    <p><em type="italic">samfunn»</em>(Láhšit eavttuid oahpahussii ja dutkamii sihke norgga ja sámi servodahkii). Finn</p>
    <p>márkku Allaskuvla vuođđuduvvui maiddái 1973 muhtin muddui sámi dárbbuid vuođđun, erenomážit oahpahit sámegieloahpaheddjiid (St.dieđáhus. 34 (2001-2002) kapihtal 4). 1989 rájes sirdasii oahpahus ja sámi oahpaheddjiid oahpahusovddasvástádus Sámi allaskuvlii, ja ovddasvástádus ovddidit sámegiela dieđalaš giellan šattai almmolaš dan stuorra kvalitehtareforbmas alit oahpahusa oktavuođas Norggas 2000-logu álggus. Go guorahalle sámi alit oahpahusa ja dutkama reforpma čuoččui maiddái ahte «<em type="italic">Videre utvikling av Samisk høgskole</em> <em type="italic">vil</em>(…) <em type="italic">være et vesentlig bidrag til oppbygging og omstilling av det samiske samfunnet fra et</em> <em type="italic">primærnæringssamfunn til et moderne kunnskapssamfunn»</em>(«Sámi allaskuvlla viidáset </p>
    <p>ovdáneapmi lea ... dettolaš veahkkin hukset ja nuppástuhttit sámi servodagavuođđoealáhusservodagas ođđaáigásaš diehtoservodahkan») (ibid. kapitel 9.3)</p>
    <p>Sámi allaskuvlla vuođđudeami ja barggu sáhttá geahččat buohta sámi rivttiidalmmolaš ovdánemiin Norggas, dasa gullá maiddái Norgga vuođđolága artihkal 110a jagi 1988 rájes, mas daddjo ná: <em type="italic">«Det paaligger Statens Myndigheder at lægge Forholdene til Rette for at den</em> </p>
    <p xml:lang="nno"><em type="italic">samiske Folkegruppe kan sikre og udvikle sit Sprog, sin Kultur og sit Samfundsliv»</em>(Lea stáhta </p>
    <p>eiseválddiid ovddasvástádus láhčit dili nu ahte sámi álbmot sáhttá nannet ja ovddidit gielaset, kultuvrraset ja iežaset servodateallima). Dat láhka mii eanemus duohtandahká vuođđolágaparagráfa, nu gohčoduvvon Sámeláhka, lasihuvvui jagis 1990 nu ahte guoská gillii ja addá vuoigatvuođa oahpahussii sámegielas, ja maiddái nanne ahte dárogiella ja sámegiella leat dássásaš gielat Norggas (LOV-1987-06-12-56, paragraf 1–5).</p>
    <p xml:lang="nob">Otne stáhtaráđđi čállá ahte <em type="italic">«Samisk høgskole er etablert for å ivareta og styrke det samiske</em> </p>
    <p xml:lang="nob"><em type="italic">samfunns utvikling og behov for kompetanseoppbygging. Høgskolen har et nasjonalt ansvar</em> <em type="italic">for å ivareta og utvikle reindrift, duodji og samisk språk som vitenskapsfag»</em>(St.dieđáhus nr. </p>
    <p>28 (2007-2008), 13.1). (Sámi allaskuvla lea ásahuvvon nannet ja váldit vára sámi servodaga ovdáneamis ja gelbbolašvuođahuksema dárbbus. Allaskuvllas lea našuvnnalaš ovddasvástádus ovddidit ja váldit vára boazodoalus, duojis ja sámi gielas dieđalašgiellan). Seammás Sámi allaskuvlla rolla olles áiggi lassána.</p>
    <p xml:lang="nob">Samisk høgskole har en viktig rolle i å formidle samisk språk og kultur. Regjeringen ser det som viktig at Samisk høgskole kan bidra mer aktivt inn mot kompetanseoppbyggingen innen ulike deler av offentlig sektor; helse, skolevesen, politi/fengselsvesen osv. Regjeringen mener at det er behov for at særlig omsorgs- og helsepersonell har tilstrekkelig kunnskap om samiske forhold og kultur til å kunne møte samiske brukere, pasienter og pårørende på en god måte. Det er behov for at sosial- og helsefaglige utdanninger settes bedre i stand til å gi studentene tilstrekkelig kunnskap om samiske forhold og kultur. (ibid.)</p>
    <p>Dát maŋemus namuhuvvon rollat leat ođđasat allaskuvlii, danin go o.m.d. dearvvašvuohta dahje sosiálafuolahus eai gula allaskuvlla ovddasvástádusguovlluide otne. Sihke Sámi allaskuvla rolla ja dárbu lassána dađistaga.</p>
    <p>Sámegiella oassin gaskariikkalaš giellabirrasis</p>
    <p>Nu mo namuhuvvon de Sámi allaskuvla lea erenomáš go doaibmá ollislaččat eamiálbmotgielain, gos eatnasat, sihke gievkkanbargit, profesovrrat ja hálddahusbargit geavahit sámegiela váldogiellan. Eanas oahpahus lea sámegillii ja hálddahusgiella lea sámegiella. Doalahit dán policy gáibida ahte bargit geat ožžot bistevaš barggu allaskuvllas, galget máhttit sámegiela- dahje jus eai máhte giela virgáibidjamis, de galget oahppat dan golmma jagis. Buohkat geat jearahallojuvvojedje prošeavtta oktavuođas oaivvildedje policy doaibmat bures. Sin geat eai sámás háliidit mielas oahppat sámegiela, ja prorektor lohká ahte eatnasat ohppet dan mađe ahte sáhttet čuovvut čoahkkimiid (Henrikssen 2008). Nu ládje dollet sii sámegiela váldohálddahusgiellan. Seamma ládje gáibidit ohppiin. Lassin dábálaš lohkangelbbolašvuhtii, mii mearkkaša omd. máhtu eanetlogugielas (dárogielas, suomagielas dahje ruoŧagielas) ja</p>
    <p>eaŋgalasgielas, dahje sullásaš ámmátgelbbolašvuohta, ja maiddái sámegielmáhtu (FOR 200701-31 nr 173, § 4–10; www.samiskhs.no ’Sisaváldingáibádusat’ vuolil). Dán máhttu studeantta lea háhkan go lea lohkan sámegiela vuosttašgiellan joatkkaskuvlladásis, dahje oahppi dahká Sámi allaskuvlla giellageahččaleami.</p>
    <p>Sámi allaskuvla fállá oahpahusa moanaid dieđalaš fáttain, davvesámegiella lea stuorimus dáin. Allaskuvlla rektor čujuha, mii guoská sámegillii: <em type="italic">«språk är ett av våra absoluta huvudsatsnings</em></p>
    <p xml:lang="swe"><em type="italic">områden. Idag har vi världens största stab när det gäller språkforskare, språkmedarbetare»</em> </p>
    <p>(Pedersen 2008: 11). (Giella lea min stuorimus doaibmasuorgi. Otne mis lea máilmmi stuorimus bargoveahka mii guoská gielladutkiide, giellamielbargiide). Allaskuvlla vuosttaš masterprográmma šaddá leat sámegielas ja girjjálašvuođas, ja álggahuvvo 2009 giđa. Giellaovddidanbargu lea bistevaččat jođus gielladieđasuorggis allaskuvllas. Das guovddáš olbmot geat ovddidedje sámi ođđaáigásaš čállingiela 1970-loguin, ain leat doaimmas. Muhto dutkit geat čállet sámegillii, leažžá dat luonddodieđalaš dahje servodatdieđalaš bargu, galget bargat terminologiijain, ja ráhkadit ođđa doahpagiid mat gávdnojit o.m.d. eaŋgalasgielas. Doarjuma dihte dieđalaš buvttadeami sámegillii gávdno o.m.d. sierra sámi dieđalaš áigečála, Sámi dieđalaš áigečála, ja lea áidna dieđalaš áviisa máilmmis mii almmuha visot dieđalaš artihkkaliid sámegillii. Áigečála, mii vuođđuduvvo referee-ortnega mielde, almmuhuvvo ovttasbarggus Sámi allaskuvllain/Sámi dutkaninstituhttain ja Romssa universitehtain. Dasa lassin dutkaninstituhtas lea iežas almmuhus-ráidu Dieđut, mii almmuhuvvo sámegillii, dárogilli, ruoŧagillii, suomagillii, ruoššagillii ja eaŋgalasgillii. Sámi dutkanmáilmmis leat moanat gielat, mas eaŋgalasgiella lea okta dain, váikko leage guovddáš giella, de dat lea dušše okta máŋggaid gaskkas.</p>
    <p>Áigeguovdilis hástalusat</p>
    <p>Seamma ládje go eará allaskuvllaide, mat doibmet ollát dahje oassin unnit leavvan gielain, de lea Sámi allaskuvlii hástalussan go almmuheamit galggašedje leat eaŋgalasgillii . Nuorra allaskuvlan mii bargá hukset sámi akademalaš birrasa, das vuoruhuvvojit almmuheamit, mielas sámegillii, muhto giellaválljema dutki ieš dahká. (Porsanger 2008: 6-7). Seammás háliida dieđusge beaggit gaskariikkalaččat, mii dagaha jorgaleami bivnnuhis – vaikko hástaleaddji – vejolašvuohtan. O.m.d. lea jorgaleaddjevátni. Sámi allaskuvla njunnošat árvvoštallet eaŋgalasgiela eanet vejolašvuohtan go uhkádussan: Lea baicce eanetlogogiella, dás dárogiella, mii adno leat uhkádussan sámegillii. Joksat viidát akademalaš lohkkiid lea deaŧalaš maiddái oppa unna dutkanservodahkii, ja dát čilge giellapolicy <em type="italic">Dieđut</em>almmuhussii. Jus buohtastahttá eará allaskuvllaiguin Norggas, de eaŋgalasgiella ii leat seamma viidát geavahusas. Váikko eaŋgalasgiella globálalaččat lea deaŧaleamos giella juogadit dutkanbohtosiid ja oasálastit gaskariikkalaš akademalaš servodagas, de ii leat áigeguovdil Sámi allaskuvlii bargat nu ahte eaŋgalasgiella šaddá eksámen- dahje gursegiellan vuođđooahpahusas. Dađistaga go allaskuvla ovddida oahpahusa masterdásis ja dutkanoahpahus lassána, lassána dárbu bargat giellarájiid rastá, erenomážit eaŋgalasgillii. Plánat gaskariikkalaš prográmmaide gávdnojit juo, o.m.d. journalistaoahpahusas. Maiddái eará gielat mat geahpidit gulahallama sihke lagasguovlluin ja eará eamiálbmotguovlluiguin – o.m.d. ruoššagiella dahje spánskkagiella – sáhttet šaddat ain deaŧalabbot allaskuvlii. </p>
    <p xml:lang="swe">Seammás allaskuvla rahčá eará áššiiguin. Muhtin ovddasteaddji dutkanjođihusas jearahallojuvvui DY-LINE prošeavttas, gávnnaha: En sak är att nordsamiska är, vad kan jag säga, det är vår samiska engelska, som ganska många behärskar... Vi har en massa arbete med att stärka nordsamiskan, som faktiskt ur synpunkten av ett mindre samiskt språk kan ses som ett väldigt starkt språk. Så det kan ske också att de mindre samiska språken kan försvinna, fördi nordsamiska är mycket starkare än de mindre samiska språken. Det anser jag vara ett stort problem. Men jag har inget lämpligt svar på hur det kunde göras annorlunda. (Porsanger 2008: 9)</p>
    <p>Davvisámegiella lea, hearkkes dilistis, ain ovdáneamen. Muhto dat unnit sámi gielat leat vel heajut dilis. Ovddasvástádus daidda unnit gielaide Norggas, julev- ja máttasámegiella ektui, lea dán rádjái leamašan Bodåddjå allaskuvllas (julevsámegiella) ja Savvi -Trøndelága allaskuvllas (máttasámegiella). Sámi allaskuvllas orru lassánan jearaldat fállat oahpahusa eará sámegielaide, ja geahččaleapmi máttasámegielain lea dál álggahuvvon duodji-fágas. Okta dain kritihkalaš gažaldagain lea movt galgá sáhttit lasihit dieđalaš teavsttaid buvttademiid daid unnit sámi gielain. Olbmot geat dál čállet dieđalaš teavsttaid daid unnit sámi gielaide eai leat nu olus, seammás go sihke dulkon- ja jorgalanbálvalusat leat gitta das movt dieđalaš terminologiija ovdána.</p>
    <p>Váttis jearaldat unnit giellaguovlluide lea rekruterenvuođu viidodat. Rektor oaivvilda Allaskuvlla stuorimus hástalussan leat ohppiidháhkan dábálašoahpaheaddje- ja ovdaskuvlaoahpaheaddji oahpahussii, ámmát mii lea mearrideaddjin sámegielaid joatkevaš ealáskahttimii. Muhto dás mearridit eará oasit go nuoraid preferensat oahpahusa válljemii. Ii gávdno nuogis ollu statistihkka das man ollu olbmuin lea sihke oppalaš lohkangelbbolašvuohta ja sámegielmáhttu, muhto ohppiidlohku geat jahkásaččat loahpahit joatkkaskuvlla-dási oahpu Norggas ja geain lea sihke oppalaš lohkangelbbolašvuohta ja sámegiella eatnigiellan, soitet leat vuolil čuohti – dahje soitet vel vuolil vihttalogi (Pedersen 2008: 5). Allaskuvla háliida danin viiddidit iežas háhkanvuođu nu láhkái ahte ovttasbargguin sámi giellaguovddážiiguin Norggas fállat jahkásaš vuođđooahpahusa sámegielas. Dat addá vejolašvuođa sidjiide geat eai máhte sámegiela, ohcat allaskuvlii. Earret dan ahte jođihit almmolaš háhkankampánjaid nu mo buot allaskuvllat, de allaskuvla galggašii leat mielde ráhkadit iežaset háhkanvuođu. Seammás Sámi allaskuvla galggašii oažžut čielga konkrehtalaš saji giellaealáskahttimis guovlluin gos sámegiella ii lea nu nanus dál.</p>
    <p>Loahppasátni</p>
    <p>Sámi allaskuvlla sajádat rievdá ja viidána olles áiggi. Allaskuvla lea nuorra, jus buohtastahttá davveriikkalaš allaskuvlabirrasiin, muhto lea duođastan iežas saji ja dárbbu. Allaskuvllas lea stuorra jáhkku iežas rollii sámi giellabirrasis. Dáhkidit nanu sámegiela ohppiin geat válbmanit Allaskuvllas, geat juo máhttet goitge ovtta dain našuvnnalaš eanetlogugielain ja eaŋgalasgiela, allaskuvla fállá vejolašvuođa ámmátlaš doibmii mas sámegiella ii dušše lea unnitlogogiella, muhto ealli ja ođđaáigásaš servodatgiella. Go doalaha sámegiela dieđalašgiellan ja hálddahusgiellan, de nanusmahttojuvvon vásáhusaid sirdin sámi servodaga ja dieđalašservodaga gaskkas. Dađi mielde go alit oahpahus ja dutkan ovdána Sámi allaskuvlla rámmaid siste, de lassánit Sámi allaskuvlla hástalusat. Dáid hástalusaid allaskuvla goitge lea válmmas duostut, ja ii ge dan dihte hilgut iežas gielalaš vuođđoidentitehta. Nu ládje sámegiela boahttevaš áiggi gávdnon dáhkiduvvo oassin Davveriika ja Eurohpá máŋggagielalašvuođas maiddái boahtteáiggis. Seammás allaskuvla addá, iežas dihtomielalaš ja dynámalaš giellastrategiija bokte erenomáš doarjaga ságastallat daid hástalusaid, mat eai dušše leat riikkain Eurohpas ja EU:s, muhto maiddái iežá guovlluin máilmmis gos erenomáš giellaárbevierut deaivvadit globáliserema gáibádusaiguin.</p>
  </body>
</document>
