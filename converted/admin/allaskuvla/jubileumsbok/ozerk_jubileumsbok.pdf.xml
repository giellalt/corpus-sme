<document xml:lang="sme" id="no_id"><header><title>Ii oidnosis, ii ge mielas – muhtin sápmáiguoski bohtosat skuvlaođastusa «máhttolokten» evalueremis</title><genre code="admin"/><author><person firstname="Kamil" lastname="Øzerk" sex="m" born="" nationality="NO"/></author><year>2009</year><wordcount>2383</wordcount><conversion_status type="standard"/><availability><license type="standard"/></availability><origFileName>http://samas.no/sites/default/files/jubileumsbok_sa_20_jagi_nett.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="italic">Sámi allaskuvla 20 jagi </em>135 </p>
<p>Álgosánit</p>
<p>Ávvudettiin Sámi allaskuvlla 20-jagi vássán doaibmanáiggi, áidna alitoahppoásahusa mas lea sápmelaš ja álgoálbmoga duogáš, hálidan dán kapihttalis beavdádit muhtin gávdnosiid prošeavttas Ođastusa Máhttolokten evalueren <em type="italic">(Evaluering av reformen Kunnskapsløftet) </em>. Ulbmilin lea čuovggahit muhtin beliid fylkkagielddalaš ja gielddalaš skuvlaeaiggádiid prioriteremiin ja lasseoahppovuolggahemiin, čadnon dan oktavuhtii mii bođii das go riikka guhkimussii fátmmasteaddji oahpahusođastus ja oahppoplánaođastus biddjui doibmii. </p>
<p>Jo ovdalgo stáhta álggahii skuvlaođastusdoaimmaidis ledje sámit ožžon muhtin vuođđolágalaš ja álbmogiidgaskasaš vuoigatvuođaid beassat leat fárus hábmemin oahppo- ja kulturpolitihkaset ovttas stáhta eiseválddiiguin. Váldoeaktun dákkár ovttasbarggus leamaš ahte sámit ieža čielggadit ja mearridit mii livččii álgoálbmogiidda mávssoleamos oahppoáššiid ja kulturgažaldagaid hárrái. Danne leamaš sámit dán vuođul mielde hábmemin iežaset oahppoplána <em type="italic">(L97-Samisk) </em>danláhkai ahte Sámedikki oahppoossodat, Sámi allaskuvla ja arvatmađi oahpaheaddjit geat leat čađahan oahpahusaset Sámi allaskuvlla vuolde, leat juo álggu rájis bures veahkehan válbmet oahppoplánaráhkadusa. </p>
<p>L97-Samisk oahppoplána pedagogalaš vuođđun lei čuovvovaš: 1) Sámi skuvllat dárbbašit oahppoplána mas lea áibbas čilges guovttegielatvuođa mihttomearri ja giellapolitihkka mat mielddisbuktet gielalaš ealáskahttinperspektiivva. 2) Iežas oahppoplánainis nagoda álgoálbmot buorebut bissut fárus fuolaheamen gielalaš, kultuvrralaš, árvvuide ja máhttui guoski beliid ja servodatberoštumiid sámeálbmogiid buorrin. Dákkár vuođustusaiguin nappo lea mis otne guokte ovttadássásaš oahppoplána Norggas, namalassii <em type="italic">Máhttolokten – Našunála (Kunnskapsløftet – Nasjonalt) </em>ja <em type="italic">Máhttolokten – Sámi (Kunnskapsløftet – Samisk) </em>(Øzerk 2006). </p>
<p>Guokte málle mot ipmirdit ovttadássásaš oahppoplánaid Ovdalgo čájehan gávdnosiid evaluerenprošeavttas, hálidan veahá guoskkahit guokte ipmárdusmálle maid sáhttit ávkinatnit oažžut áddejumi guovtti seammadássásaš oahppoplánabuktosiid gaskavuođas. Gohčodan dán guokte modealla sirkuleara ipmárdusmodeallan <em type="italic">(den sirkulære forståelsesmodellen) </em>ja sisabáhkkema ipmárdusmodeallan <em type="italic">(den inngripende forståelses- </em><em type="italic">modellen) </em>. </p>
<p>Ii oidnosis, ii ge mielas – muhtin sápmái-guoski bohtosat skuvlaodastusa<span type="quote">«máhttolokten»</span> evalueremis</p>
<p>KAMIL ØZERK</p>
<p><em type="italic">Sámi oahpahus – sámi dutkan – sámi ásahus </em>136 </p>
<p><em type="italic">Sirkuleara </em>ipmárdusmodeallas doalahuvvojit dát guokte oahppoplána seammadássásašoahppopolitihkalaš ja pedagogalaš háldendokumeantan, muhto a) iežas mearuštuvvon ulbmiljoavkkuiguin ja skuvlabiireguin, ja b) goabbatbealat váikkuhusgaskavuođain. Govvádus dás vuolábealde čájeha sirkuleara ipmárdusmodealla: </p>
<p><em type="italic">Govus 1. Sirkuleara ipmárdusmodealla </em></p>
<p>Dán modeallas oaidnit goabbatbealat váikkuhangaskavuođa mii lea dán guovtti oahppoplána válbmema duohkin. Moadde ovdamearkka: 1) Jurddašeamit mat hálidivčče sisaváldit sámi beroštumiid buot fágaide, leamaš mielde dalle go oahppoplánaráhkadus hábmejuvvui; nappo leat <em type="italic">sámi čuolddat </em>máhttoloktema siste. 2) Dokumeanttas <em type="italic">Máhttolokten – Sámi </em>leat máŋga oasi mat leat vižžon dokumeanttas <em type="italic">Máhttolokten našunála. </em>3) Oahppanplakáhtas leat 11 čuoggá 12 čuoggás ideanttalaččat. </p>
<p>Ii oaččo doarvái áddejumi dán guovtti oahppoplána dokumeanttaid gaskavuođas jos vuođđun biddjo dušše sirkuleara ipmárdusmodealla. Sirkuleara ipmárdusráma ferte dievasmahttot nuppiin rámmain, namalassii <em type="italic">sisabáhkkema </em>ipmárdusmodeallain. Dán modeallas sorrojit <em type="italic">Máhttolokten – Našunála </em>ja <em type="italic">Máhttolokten </em>– <em type="italic">Sámi </em>oasis oktii nubbi nubbái. Boahtte govus dásvuolábealde čalmmusta dan bures: </p>
<p><em type="italic">Govus 2. Sisabáhkkema ipmárdusmodealla </em></p>
<p>Dán modeallas lea dán guovtti oahppoplánaráhkadusas oktiisorron gaskavuohta nubbi nubbái. Jos rátká dán oktavuođa, dalle čuožžila hedjoneapmi goappaš beallái. Sisabáhkkema modealla čájeha maiddái dohko ahte fuomášahtti oassi plánaid ovdáneamis lea dáhpáhuvvan oktanaga. Sáhttá maiddái dadjat áhte dát guokte oahppoplánadokumeantta sisttisdoallaba oalle olu oktasaš áđaid. Dan seammás modealla čájeha ahte dán guovtti oahppoplánadokumeanttas gávdnojit muhtin oasit ja perspektiivvat mat <em type="italic">eai leat </em>oktasaččat; danne lea-ge guokte oahppoplánadokumeantta ja ii dušše okta. </p>
<p><em type="italic">Sámi allaskuvla 20 jagi </em>137 </p>
<p type="listitem">Máhttolokten – Sámilea oaivvilduvvon galgat ovddastit sámi perspektiivva, álgoálbmot-,máŋggakultuvrralaš perspektiivva ja guovttegielatvuođa perspektiivva skuvlla sisdoalus ja áššáiguoski mánáid oahpus ja ovdáneamis, lávdagit jurddašuvvon. Dákkár perspektiivvat mielddisbuktet e.e. čuovvovaš:</p>
<p type="listitem">Sámegiela ja kultuvrra fuolahus, gáhtten, seailluhus ja ain čálgilis boahtteáiggi ovdáneapmi(Balto 1996, Darnell ja Hoëm 1996, Hoëm 2007, Todal 2002, 2007, Øzerk 2006, 2007).</p>
<p type="listitem">Guovtte-/eanetkultuvrralaš ja guovtte-/eanetgielat gelbbolašvuohta (Stordahl 1996).</p>
<p type="listitem">Bearraša ja báikkálaš servodaga ealli njálmmálaš ja duodječehppodaga árbevieruidfuolaheapmi ja ávkkástallan (Keskitalo 1996).</p>
<p type="listitem">Ceavzit eallindilis harmonalaččat luonddubirrasa ja lundui čatnasan ealáhusaidoktavuođas.</p>
<p>Álgoálbmotlahttun, čadnon guovtti sosiokultuvrralaš dillái, dárbbašettiin guovttekultuvrralaš ja guovttegielat ovdáneami, mánáin geain lea sámi duogáš, lea erenoamáš vuolggasadji. Sámi skuvlla ektui, mii kvalitatiivalaččat lea seammaárvosaš go dároskuvla, lea legitiibma vuordit ahte sámi skuvla vuhtiiváldá ulbmiljoavkku vuolggasaji ja guovttegeardát ánsodárbbu mii álelassi gávdno veahádaga ulbmiljoavkkus. Sámiid sosiokultuvrralaš ja sosio-materiála duohtavuođat ovddastit ereliiggánis hástalusaid skuvllaide go dat vigget ovddidit árvo- ja beroštusoktavuođa mat sáhtašedje leat vuođđun nannemin sosialiserema (Hoëm 1978, Engen 1989, Øzerk 2006).</p>
<p>Álgoálbmotáššit leat nugo buot eará-ge veahádagaide guoski gažaldagat, dovdos ja rašis áššit. Eai gierdda fuolahisvuođaid. Áigumušat fertejit doibmiibiddjot vai oaivvilduvvon oahppoplána áddejuvvo njuolgga, nappo čađahuvvo nugo galgá, nu ahte ulbmiljoavku, namalassii oahppit ožžot oahppobohtosa mii siddjiide lea dáhkiduvvon ja nu ožžot dan gelbbolašvuođa maid <em type="italic">Máhttolokten – Sámi </em>bagada. </p>
<p>Lohkama ja sisdoalu áddejupmi guovddážis Kapihttala loahpageažis buvttán ovdan moanaid gávdnosiid prošeavttas <em type="italic">Máhttoloktenoyasmahttima evaluahttin (Evaluering av reformen Kunnskapsløftet) </em>. Guovddážis lea gažaldatmakkár návccaid skuvlaeaiggát juolluda lohkamii ja sisdoalloipmárdussii. Váldosivvan dasa manne dákkár jearaldagat bohtet ovdan evalueremis, lea dehálašvuohta dakko ahte oahppit oppalassiige hálddašit lohkandáiddu duhtavaččat sihke a) lohkan oahppama dihtii, b) lohkan čuvgehusa oažžuma dihtii, ja c) lohkan nannema dihtii dieđuid lagašbirrasa birra skuvllas ja skuvlla olggobealde. Nubbin tendeansan lea ahte ohppiid lohkandáiddut vuođđooahpahusas Norggas leamaš guovddážis PISA-bohtosiid ságastallama oktavuođas ja ođastusa <em type="italic">Máhttolokten </em>doibmiibidjama geažil. </p>
<p>Go dás beavdádan gažadanskovi bohtosiid, de analyseren vihtta skuvlaeaiggátkategoriija. Lean ráhkadan kategoriijaid vai oččošin nu dárkilis gova go vejolaš das movt guhte-ge mieldoaibmi lea addán ovdasaji ja vuolggahan dahkamušaid mat ovddidivčče ohppiid lohkandáidduid. Kategoriijat leat: 1. Fylkkagielddaid skuvlaeaiggádat fylkkain gos eai leat sámi gielddat. Min juogus sisdoallá15 dákkár skuvlaeaiggáda. Dát ovddastit 100% kategoriija veahkadagas.</p>
<p><em type="italic">Sámi oahpahus – sámi dutkan – sámi ásahus </em>1382. Fylkkagielddaid skuvlaeaiggádat fylkkain gos leat sámi gielddat. Min juhkosis leat njealljedákkár eaiggáda. Dát ovddastit 100% kategoriija veahkadagas. 3 Gielddalaš skuvlaeaiggádat sámegiela hálddašanguovllu siskkobealde. Miehtá riikka leatoktiibuot 8 gieldda dán kategoriijas. Buohkat dáin ožžo mis gažadanskovi. Dušše viđas vástidedje min jearaldagaide. Ovddastedje dan sivas 62,5% dán kategoriija veahkadagas gielddaid skuvlaeaiggádiid gaskkas. 4. Gielddalaš skuvlaeaiggádat mat eai ovddas fylkka váldobáikki, ja mat seammás eai gulasámegiela hálddašanguovllu vuollái. Leat 93 gielddalaš skuvlaeaiggáda min juhkosa suokkardeamis. Ja dat ovddastit sullii 23% kategoriija veahkadagas danne-go dán kategoriijas leat 403 gieldda oppa riikkas. 5. Gielddaid skuvlaeaiggádat mat ovddastit fylkka váldobáikki, mat eai leat sámegielahálddašanguovllu siskkobealde. Leat 17 dákkár gielddalaš skuvlaeaiggádat min juhkosis. Dát ovddastit 89,5% dán kategoriija skuvlaeaiggádiid veahkadagas, dannego oppa riikkas leat 19 dákkár gieldda. </p>
<p>Guokte gažaldaga bohtet guovddážii jos áigu kártet pedagogalaš bargoveaga joatkkaoahpu viidodaga dan oktavuođas ahte Máhttolokten boađášii johtui dakkár temáin mat mu mielas njulgestaga leat áššáigulli sámegielat ohppiid oahpahusas: 1) Man guhkás leat skuvlaeaiggádat fállan joatkkaoahpu temás <em type="italic">ohppiid fágateavsttaid áddennákca </em>. 2) Man govdagit lea skuvlaeaiggádat fállan joatkkaoahpu mii temadahttá <em type="italic">sámegielat mánáid oahpahusa </em>joatkka- ja vuođđoskuvllain. Ulbmilin leamaš kártet fylkkagielddaid ja gielddalaš skuvlaeaiggádiid oktavuođa sámegielat ohppiid oahpaheapmái. Sámegielat ohppiin lea – nugo lea fámuiduhtton Oahppolágas kap. 6 – vuoigatvuohta oažžut oahpahusa sámegielas báikefylkkas ja ássangielddas beroškeahttá. Dan oktavuođas <em type="italic">Máhttolokten </em>maid deattuha máŋggakultuvrralaš perspektiivva ja álgoálbmotkultuvrra sisaváldima oahpahussii miehtá álgooahpahusa áiggi. </p>
<p>Dehálaš lea bidjat fuomášumi, go gávdnosat dulkojuvvojit, dasa ahte mu bohtosat čuvgejit <em type="italic">tendeanssaid </em>ja eai vealtameahttumit buvtte oppalaš gova riikka duođalaš dilis.1. Fylkkagielddalaš ja gielddalaš skuvlaeaiggádiid prioritehtat ohppiidlohkandáiddu ovddideami álgagiidda </p>
<p>Álggahan nu ahte ovdanbuvttán vástádusaid gažaldahkii dasa movt skuvlaeaiggádat addet ovdasaji dahkamušaide mat ovddidivčče ja doibmiioččošedje ohppiid lohkannávccaid nannema. Gažaldatiskkadeamis skuvlaeaiggádat ožžo 3 vástidanmolssaeavttu: unnán, muhtin muddui ja hui valjit. Čuovvovaš geahčus lean bidjan guovddážii dušše fal molssaeavttu <em type="italic"><span type="quote">«hui valjit»</span> </em>. </p>
<p>Govus 3 čájeha ahte álgagiid ovdáneapmi ja doibmiibidjan ohppiid lohkandáiddu buorideapmái riikka joatkkaskuvllain dušše 20% ožžot prioritehtadási hui valjit, mii mearkkaša juohke viđát fylkkagielda. Mii gusto sullasaš prioritehta addimii fylkkain main leat gielddat sámegiela hálddašanguovllu siskkobealde, oaidnit ahte dušše juohke njealját, nappo aiddo okta njealji fylkkas dán kategoriija skuvlaeaiggádiin dahket nu. Dát čájeha ahte báhcá ain ollu dagakeahttá. Ja dalle: Sápmáilagaš fylkkat leat riikka nuppiid fylkkaid maŋábealde dakko mii gusto prioritehta addimii álgagiidda mat ovddidivčče ja doibmiibijašedje ohppiid lohkandáiddu buoridanfiggamušaid. Ii leat badjelmearálaš doaivut ahte buot sápmáilagaš fylkkat boahtteáiggis čađahit dákkár prioriteremiid.</p>
<p><em type="italic">Sámi allaskuvla 20 jagi </em>139 </p>
<p>Mo dilli dalle lea gielddaid skuvlaeaiggádiid gaskkas? Dá govus 1 čájeha ahte buot vihtta gieldda sámi hálddašanguovllu siskkobealde mat vástidedje jearranskovi (n=5) leat addán ovdasaji čálgadit ja vuolggahit figgamušaid mat nannešedje ohppiid lohkandáidduid. Tendeansa leage nu ahte hálddašanguovllu gielddat leat diđovaččat dán dárbbus árvvoštallon <em type="italic">PISA-ságastallama </em>vuođul ja dan vuođul mii čavgagit deattuhuvvo Stuoradiggedieđáhusas nr 30: <em type="italic">Kultuvra oahppamii (Kultur for læring) </em>, mas návccat biddjojit ohppiid lohkandáidduid ovdánahttimii. </p>
<p><em type="italic">Govus 3. Skuvlaeaiggádiid prioritehtat figgamušaide ovddidit ja johtuioažžut ohppiid lohkandáidduid buorideami. </em></p>
<p>Čoahkkáigeassun doalahan čuovvovačča: Sámi ohppiid geográfalaš lagašvuohta ii leat addán dovdanmađi mearkkašumi njealji sápmáilagaš fylkkaid prioriteremis dán suorggis. Dat ahte sullasaš tendeansa maiddái oidnostallá fylkka-Norggas muđui, sáhttá ipmirduvvot oppalaš fylkkagielddalaš oaidnun mii dovddaha ahte a) ii oro čájeheamen dehálažžan addit garra prioritehtaid vuolggahemiide mat nannešedje joatkkaskuvlla ohppiid lohkannávccaid ja b) dákkár prioriteren gehččojuvvo gieldda ovddasvástádussan mii hálddašuvvošii gieldda skuvlaeaiggádiid geatnegasvuohtan, namalassii vuođđoskuvla. 2. Joatkkaoahppofálaldat temás <span type="quote">«Ohppiid fágateavssta áddejupmi»</span></p>
<p>Joatkkaoahppu mii addo oahpaheddjiide ja skuvlajođiheddjiide – ja dalle pedagogalaš bargoveaga gealboovdánahttin – leamaš ovdasajis stáhta bealde. Sihke strategidokumeanta <em type="italic">Sánis doibmii </em>ja Oahpahusdirektoráhta dahkamuš dákko, lea čájehan ahte guovddášeiseválddit dovddahit pedagogalaš bargiid gealboloktema dehálašvuođa. Mu boahtte guovddášáššin lea man muddui dát lea váikkuhan joatkkaoahppofálaldaga viidodahkii temás « <em type="italic">Ohppiid fágateavsttaid lohkanipmárdus </em>» mii addui guhtege fylkka- ja gielddadássásaš skuvlaeaiggádiid kategoriijain. <em type="italic">2 </em><em type="italic">2 </em><em type="italic">10 </em><em type="italic">8 </em><em type="italic">8 </em><em type="italic">2 </em><em type="italic">0 </em><em type="italic">4 </em><em type="italic">6 </em><em type="italic">8 </em><em type="italic">10 </em></p>
<p><em type="italic">Proseantaoassi fylkkagielddalaš ja gielddalaš skuvlaeaiggádiin geat hui valjit addet ovdasaji álgagiidda mat ovddidit ja vuolggahit doaimmaid ohppiid lohkandáidduid nannemii </em></p>
<p><em type="italic">Sámi oahpahus – sámi dutkan – sámi ásahus </em>140 </p>
<p><em type="italic">Govus 4. Joatkkaoahppofálaldaga viidodat temás <span type="quote">«Ohppiid fágateavsttaid lohkanipmárdus»</span>. </em></p>
<p>Govus 4 čájeha ahte dušše okta, njealji fylkkagielddas, mii mearkkaša 25 %, main leat gielddat sámegiela hálddašanguovllu siskkobealde, leat nagodan fállat joatkkaoahpu skuvlajođiheddjiidasaset ja oahpaheddjiidasaset temás <span type="quote">«Ohppiid fágateavsttaid lohkanipmárdus»</span>, <span type="quote">«5–7 dii»</span> dahje <span type="quote">«8 diimmu ja eanet»</span> danrájis go Máhttolokten bođii fápmui. Nuppit fylkkat (n=15) fas čájehit ahte 53% dain, dát mearkkaša 8 fylkka 15 fylkkas leat dahkan nu. Ja fas ain sáhttit čuoččuhit ahte golbma njealji sápmáilagaš fylkkagieldda skuvlaeaiggádis eai leat doallan geatnegasvuođaset dán dehálaš áššis. Doalahan ášši <span type="quote">«Ohppiid fágateavsttaid lohkanipmárdus»</span> dehálažžan dandihtii go maŋimuš áiggiid dutkamat čájehit ahte dát lea hástalahtti gažaldat min servodaga vuođđooahpahusas gos čállon fágateavsttat viiddis fágalaš doahpagiiddisetguin ja sániideasetguin leat čavges hástalussan ollu ohppiide (Øzerk 2008).</p>
<p>Mo dilli lea gielddalaš skuvlaeaiggádiid luhtte? Njeallje gieldda viđa gielddas mat vástidedje gažaskovi ja mat leat hálddašanguovllu siskkobealde leat arvagit fállan dákkár joatkkaoahpuid kurssaid pedagogalaš bargiidasaset. Ja tendeansan dát lea gaskameari bajábealde riikka dási dakko mii gusto gielddaide. Ovddosguvlui čájeha govus dás bajábealde ahte veahá eambbo go 40 % ii-valdobáikkegielddain ja 65 % váldobáikkegielddain mat leat sámi hálddašanguovllu olggobealde, leat addán gealboloktenkurssaid skuvlajođiheddjiide ja oahpaheddjiide. Dalle dát muitala ahte fuopmášahtti oassi gielddain eai atte temái vuollegis prioritehta dahje unnán prioritehta vaikke dál lea ge ođasmahttima áigodat gos leat valljis áigeguovdilis temát. 3. Skuvlaeaiggádiid joatkkaoahppofálaldat temás <span type="quote">«Oahpahus sámegielatohppiide»</span></p>
<p>Maŋimuš temá man áiggun geahčadit lagabuid kápihttala rámmaid siskkobealde, lea joatkkaoahpu fálaldaga viidodat mii addo oahpaheddjiide ja skuvlaeaiggádiidda dakko mii <em type="italic">5 </em><em type="italic">2 </em><em type="italic">8 </em><em type="italic">4 </em><em type="italic">6 </em><em type="italic">0 </em><em type="italic">1 </em><em type="italic">2 </em><em type="italic">3 </em><em type="italic">4 </em><em type="italic">5 </em><em type="italic">6 </em><em type="italic">7 </em><em type="italic">8 </em><em type="italic">9 </em><em type="italic">10 </em></p>
<p><em type="italic">Proseantaoassi skuvlaeaiggádiin geat leat nagodan fállat joatkkaoahpu oahpaheaddjiidasaset ja skuvlajođiheaddjiidasaset temás <span type="quote">«Ohppiid fágateavssta lohkanáddejupmi»</span>, <span type="quote">«5–7 diimmu»</span> dahje <span type="quote">«8 diimmu dahje eanet»</span>. </em></p>
<p><em type="italic">Sámi allaskuvla 20 jagi </em>141guoská sámegielat ohppiid oahpaheapmái Máhttoloktema oktavuođas. Jurdagiin čájehit čoahkkáigesson muhto aŋkke nyansejuvvon gova dán dilis, áiggun joatkit suokkardemiinan seamma viđain skuvlakategoriijaiguin nugo dás ovddabealde lean dahkan. </p>
<p>Govus 5 boahtte siiddus čájeha ahte joatkkaoahpu fálaldagat sámegielat ohppiide ođasmahttima <span type="quote">«Máhttolokten»</span> johtuibidjamis, ovddimustá oidnojuvvui álggafiggamuššan dan njealji fylkkas gos leat gielddat sámegiela hálddašanguovllu siskkobealde (n=4) ja dain gielddain mat leat hálddašanguovllu siskkobealde (n=5, ledje 5 gieldda 8 gielddas mat vástidedje gažaskovi). Buot 4 gieldda main lea unnimustá okta gielda sámegiela hálddašanguovllu siskkobealde, buot 5 gieldda hálddašanguovllu siskkobealde ja mat leat vástidan gažaskovi, leat nákcen addit <span type="quote">«5–7 diibmosaš»</span> dahje <span type="quote">«8 diibmosaš dahje eanet»</span> joatkkaoahppofálu oahpaheddjiidasaset ja skuvlajođiheddjiidasaset dakko mii gusto sámegielat ohppiid oahpaheapmái Máhttoloktema doibmiibidjama oktavuođas. Nuppiid kategoriijaid skuvlaeaiggádiid oassi geat leat arvatmađi rahčagoahtán dáinna temáin, ii dattege leat stuoris: 8% ii-váldobáikkegielddain, dušše 7 gieldda 93 gielddas dán kategoriijas, ja 18% váldobáikkegielddain, namalassii 3 gieldda 17 gielddas mat leat hálddašanguovllu olggobealde ja mat vástidedje gažaskovi.</p>
<p><em type="italic">Govus 5. Joatkkaoahpu fállu oahpaheddjiide ja skuvlajođiheddjiide sámegielat ohppiid oahpahusas </em></p>
<p>Čoahkkáigeassu Dan vuođul mii dán suokkardeamis lea boahtán ovdan, orru mu mielas ahte temá <em type="italic"><span type="quote">«Oahpahus sámegielat ohppiide»</span> </em>riikka skuvllain ain lea ravdatemán go lihkadišgoahtá dan njealji fylkkaolggobeallái gos lea unnimustá okta gielda sámegiela hálddašanguovllu siskkobealde ja daid <em type="italic">0 </em><em type="italic">10 </em><em type="italic">10 </em><em type="italic">8 </em><em type="italic">1 </em><em type="italic">1 </em><em type="italic">2 </em><em type="italic">0 </em><em type="italic">3 </em><em type="italic">4 </em><em type="italic">5 </em><em type="italic">6 </em><em type="italic">7 </em><em type="italic">8 </em><em type="italic">9 </em><em type="italic">10 </em></p>
<p><em type="italic">Proseantaoassi skuvlaeaiggádiin geat leat nagodan fállat joatkkaoahpu oahpaheaddjiidasaset ja skuvlajođiheaddjiidasaset temás Sámegielat ohppiid oahpaheapmi <span type="quote">«5-7 dii dahje»</span> <span type="quote">«8 diimmu dahje eanet»</span> </em></p>
<p><em type="italic">Sámi oahpahus – sámi dutkan – sámi ásahus </em>142gielddaid olggobeallái mat leat sámegiela hálddašanguovlu. Dan sivas oainnán hui vuogasin čilget dili doahpagiin <em type="italic"><span type="quote">«Ii oidnosis, ii mielas»</span> </em>. </p>
<p>Loahpas hálidan deattuhit Sámi allaskuvlla saji gos skuvla lea leamaš vuolggahemiid ja skuvlajođiheddjiid ja oahpaheddjiid joatkkaoahpahusa ovdánahttima njunušin dain geográfalaš guovlluin gos dákkár doaimmat duođas leat čađahuvvon. Vuđoleabbo dutkandoaibma allaskuvlla olggosfaŋuhahtti dahkamušain ja dutkangaskkusteamis, čájeha ahte 14 skuvlla fágabargiin leat buktán dutkanbohtosiid kurssain gos giella, giellaođasmahttin, heivehuvvon oahpahus, álginoahpahus, lohkan, lohkanoahpaheapmi ja sámegielat ohppiid oahpaheapmi leamaš lean temán. Danne duostan heahkka cealkit ahte maŋimuš 20 jagi áigodagas lea Sámi allaskuvla nagodan duddjot servodahkiidehálaš ja govdagis fágagealbbu mii ii dušše leat heivvolaš sápmáilagaš gielddaide, muhto maiddái miehtá riikka.</p>
<p>Gáldut BALTO, A. 1996: Tradisjon og nytenkning i den kulturelle overføringen av kunnskap. –</p>
<p>Balto, A. (doaim.). <em type="italic">Kunnskap og kompetanse i Sapmi. </em>Karasjok: Davvi Girji o.s. </p>
<p>DARNELL, F. – HOËM, A. 1996: Taken to extremes: Education in the Far North.</p>
<p>Oslo : Scandinavian University.</p>
<p>ENGEN, T. O. 1989: <em type="italic">Dobbeltkvalifisering og kultursammenligning. </em>Vallset: Opplandske </p>
<p>Bokforlag.</p>
<p>HOËM, A. 1978: <em type="italic">Sosialisering: En teoretisk og empirisk modellutvikling. </em>Oslo: </p>
<p>Universitetsforlaget.</p>
<p>HOËM, A. 2007: <em type="italic">Fra noaidiens verden til forskerens. Misjon, kunnskap og modernisering i </em></p>
<p><em type="italic">Sameland </em>1715–2007. Oslo: Instituttet for sammenlignende kulturforskning – Novus forlag. </p>
<p>JENSEN, E. B. 1991: <em type="italic">Fra fornorskningspolitikk mot kulturelt mangfold </em>. Tromsø: Nordkalott </p>
<p>Forlaget.</p>
<p>KESKITALO, J. H. 1996: T <em type="italic">radisjonell kunnskap - upublisert manuskript. </em>Kautokeino: Samiskutdanningsråd. </p>
<p>KESKITALO, J.H. 2003: Omsider ved innføringen av Det samiske læreplanverket for den 10-årige grunnskoleen i lys av ulike diskurser knyttet til samisk fellesskap og den samiske skolens lokale tilpasninf. – C. W. Beck &amp; A. Hoëm (doaim.). <em type="italic">Samfunnsrettet pedagogikk nå. </em></p>
<p>Vallset: Oplandske Bokforlag.</p>
<p>KESKITALO, J. H. 2004: Utvikling av <span type="quote">«samisk skole»</span> og lokal tilpasning – ifølge kom-munenes og skolenes planer og lærernes syn. – V. Hirvonen (doaim.). <em type="italic">Samisk skole i plan og praksis </em>. Karasjok: ČállidLágádus. </p>
<p>MAGGA, O.H. 1999: Den samiske læreplanen for grunnskolen - en arbeidsulykke? – A.</p>
<p>Arntzen, J-I. Nergård og Ø. Norderval (doaim.). <em type="italic">Sin neste som seg selv </em>. Tromsø: </p>
<p>Universitetsbiblioteket i Tromsø.</p>
<p>MAGGA, O. H. 2004: Samisk som førstespråk i grunnskolen. – V. Hirvonen (doaim.). <em type="italic">Samisk </em><em type="italic">skole i plan og praksis </em>. Karasjok: Čállid Lágádus / Forfatternes forlag. </p>
<p>STORDAHL, V. 1996: <em type="italic">Same i den moderne verden </em>. Karasjok: Davvi Girji O.S. TODAL, J. 2002: <em type="italic">-jos fal gáhttet gollegielat </em>: <em type="italic">vitalisering av samisk språk i Noreg på 1990 </em>- <em type="italic">talet </em>. Tromsø: Universitetet i Tromsø. </p>
<p>TODAL, J. 2007: Samisk språk i Svahken Sijte : sørsamisk vitalisering gjennom barnehageog skule. <em type="italic">Dieðut </em>. Guovdegeaidnu: Sámi Instituhtta. </p>
</body></document>
