<document xml:lang="sme" id="no_id"><header><title>Davvisámi čállinvuohkeváikkuhusat</title><genre code="admin"/><author><person firstname="Kjell" lastname="Kemi" sex="m" born="" nationality="NO"/></author><year>2009</year><wordcount>3304</wordcount><conversion_status type="standard"/><availability><license type="standard"/></availability><origFileName>http://samas.no/sites/default/files/jubileumsbok_sa_20_jagi_nett.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="italic">Sámi allaskuvla 20 jagi </em>59 </p>
<p>Lei 1979is historjjálaš dáhpáhus, go sámit ieža nagadedje ásahit oktasaš davviriikkalaš čállinvuogi. Ovdalaš čállinvuohke rievdadusain eai oassálastán golmmariikka sámit. Čállinvuohke duogášbargu, dán dehálašvuohta ja mávssolašvuohta lea bures dokumenterejuvvon, ja máŋgasat leat ovdal jo dan čállán, e.e. Magga (1974, 1980, 1985, 1994) ja Bergsland (1952). Dan dihtii meannudan dakkár beali, mii ovdal ii leat guoskkahuvvon, omd. mo 1979-čállinvuogi rievdadus čuozai giellageavaheddjiide.</p>
<p>Dán čállinvuohke čállosa lean juohkán guovtti oassái: Váldočuokkisin meannudan mo čállinvuohki čuozai sámegielagiidda ja giellageavaheddjiide, omd. mo váikkuhii 1979-rievdadus daidda, geat hálddašedje jo ovddeš sámegiela čállinvuogi/čállinvugiid. Nuppi máilmmisoađi maŋŋá lassánii olmmošlohku sakka maiddái sámeguovlluin. Sámegiella ABC geavahišgohte soađi maŋŋá skuvllain ja sámegiella dohkkehuvvui skuvlla oahpahusgiellan 1967 Norgga bealde, maŋŋá go lei leamaš gildojuvvon skuvllain 1889 rájes. Dát namuhuvvon buolva ja dalá nuorat oahpásmuvve juogaláhkai 1951- dahje Bergsland/Ruong-čállinvuohkái.</p>
<p type="listitem">Dán čállosa čáledettiinan lean jearahallan sámegielagiid: Lei go dát rievdadus sin mielas goargŋun vai njiedjan? Mo váikkuhii čállinvuogi rievdadus sin čállindillái, omd. čálligohte go sámegillii? Diehtoaddit ledje:</p>
<p type="listitem">1979is gaskal 31 ja 21 jagi (riegádan gaskal 1948–1958)</p>
<p type="listitem">oahppan 1951-čállinvuogi muhtun láhkai skuvllain dahje universitehtain</p>
<p type="listitem">sihke dievddut ja nissonat - sihke oarjja- ja nuorttabealde</p>
<p>Dán čállosa nubbi ášši lea sámegiela čállinvugiid oanehis historjjálaš geahčastat 1700-jagiid rájes 1979-rádjái, omd. mo rievddai konsonánttaid čállin nu go č, ž, š, ŋ, đ, ŧ, maiddái dássemolsašumi dahje konsonántaguhkkodaga, omd. vuodjit – vuoján. Dát oassi boahtá, ovdal go meannudišgoađán informánttaid dahje diehtoaddiid dieđuid. Dán oasis deattuhan 1951- ja 1979-čállinvugiid ja dan gaskavuođaid.</p>
<p>Oanehis čállinvuohke geahčastat Davvisámegielas leat leamaš máŋga čállinvuogi. Mun galggan dás meannudit dušše Morten Lund (1728), Knud Leem (1748/1768), Rasmus Rask (1832)1, Stockfleth (1840/1850), Nielsen (1926), Bergsland/Ruong (1951), Itkonen (1951).1</p>
<p>Sammallahti čállá ná Rasmus Rask birra: «The basis for North, Inari, and Skolt Saami orthography was laid by the Danish linguist</p>
<p>Rasmus Rask at the beginning of the 19th century.» (Sammallahti 1998: 2)</p>
<p>Davvisámegiela čállinvuohke- váikkuhusat</p>
<p>KJELL KEMI</p>
<p><em type="italic">Sámi oahpahus – sámi dutkan – sámi ásahus </em>60 </p>
<p>Sámegielas leat oktiibuot logi sámegiela, muhtun maid dajahastalit logi sámegiela suopmana. Dáid gaskkas gávdnojit guhtta sierra čállinvuogi, viđa čállinvuogis geavahit latiinnabustávaid ja ovttas kyrillálašbustávaid – nu go gielddasámegielas. (Sammallahti 1998: 2.)</p>
<p>Davvisámegiella juhkkojuvvo golmma suopmanii: Duortnus-, mearra- ja siseatnansuopman. Čállinvuogi ja suopmaniid gaskkas leat beroštahtti bealit, maid in galgga dán artihkkalis čállit. Muhto otná čállinvuohki lea huksejuvvon Nielsena 1926-vuođu ala. Das Nielsen deattuhii siseatnansuopmaniid: Buolbmát, Kárášjohka ja Guovdageaidnu - nuppiin sániin ii duortnusja mearrasámegiela.</p>
<p>Davvisámegielas lea dássemolsašupmi, dat mearkkaša ahte konsonántaguhkkodat ja - kvalitehta sáhttá rievdat, omd. <em type="italic">orrut - orun, skierbmut - skierpmun, oažžut - oaččun </em>. Dákkár konsonántamolsašupmi lea buot sámegielain earret lullisámegielas. </p>
<p>Sámegiela čállinvuohkái bođii dárbu, go kristtalašvuohta leavvagođii. Dán barggu álggahii Ruoŧŧa sullii čuohte jagi ovdal Norgga.</p>
<p>Vuosttaš girji almmuhuvai dán olis sámegillii 1619, Nils Anderson dahje Nicolaus Andreæ almmostahtii guokte girjjáža. Nubbi lei áppesgirji (ABC) ja nubbi meassogirji dahje áltárgirji. Giella dien guovtti girjjážiin lea váilevaš, dohko leat sehkkejuvvon ruoŧagiela ja suomagiela sánit ja gehčosat. Bergsland čállá vuosttaš girjji gielalaš beliid birra:</p>
<p>Grammatisk har sproget i disse bøker ikke særlig meget med samisk å gjøre: ordene står ofte ubøyet eller feilaktig bøyet, og også finske elementer er blandet inn. Ordforrådet synes for det meste å være hentet fra sydsamisk (såkalt umesamisk), formodentlig fra skogsdialekten i Arvidsjaur, men også nordligere elementer finnes i blant, formodenlig hentet fra fjelldialekten i Pite lappmark, om ikke allerede innblandet i den talte dialekt i Arvidsjaur. (Bergsland 1984.)2</p>
<p>Báhppa Nils Anderson duogášhistorjá lea erenoamáš, go massii báhppavirggi Bihtán-guovllus, go orui gávpogis - ii ge sámeguovlluin. Dalle son čálii ohcama oažžut virggi ruovttuluotta:</p>
<p>Son dasto čálii ohcama gonagas Gustaf II Adolf’ii, gos son ozai gonagasas lobi oažžut virggis ruoktot. Ohcamis, mii lea beaiváduvvon 17. januar 1614, son maiddái lohpida sámegillii jorgalit <span type="quote">«giehtagirjji»</span>, uhca kátekismusačča ja moadde evangeliuma». Ohcan dagai báhppii Nils’ii dan buori ahte son fas oaččui báhpavirggi Biŧum sámeguovllus, muhto daid eavttuid alde ahte son galggai gearggahit ja prentehit daid sámegiela girjjiid maid ohcamisttis lei lohpidan. Ja dan láhkai gárttai son sámegielalaš girjjálašvuođa vuođđudeaddjin. (Frette 1987:156).</p>
<p>Čállingielas válljejin merket dáid konsonánttaid ná: /č/, /š/ /ž/, /ŋ/, /đ/, /ŧ/, /dj/ ja vokálaid ná: /á/ ja /o/. Morten Lund (1728) rájes gitta Stockfletha rádjái (1840) čálle dieid namuhuvvan bustávaid máŋggageardán bustávaiguin 1728 rájes 1840 rádjái, omd. /č/ sajis geavaha Lund guhtta sierra vuogi dan ovtta jiena čállit: 2</p>
<p>Dán oasis ii logahuvvo siidolohku.</p>
<p><em type="italic">Sámi allaskuvla 20 jagi </em>61 </p>
<p>Tabealla 1.</p>
<p>Dán geahčastagas oaidnit, ahte Stockfletha ráhkadii otná konsonántavuođu. 1840 rájes otnážii ledje diet konsonánttat sajáiduvvan čállingielas (Bergsland 1984).</p>
<p>Vokálat čájehit seamma tendenssa go oinniidet konsonánttain bajábealde: Álgočállosiin lei stuorra variašuvdna 1728–1832.</p>
<p>Tabealla 2.3</p>
<p>Nielsen (1926) earuha guhkes ja oanehis vokálaid /u/ ja /i/ 1. ja 2. stávvalis. Dán skovis meannudan vuosttaš stávvala vokálaid - in genuppi. 1979</p>
<p>Morten Lund(1728)</p>
<p>Knud Leem(1748/1768)</p>
<p>Rasmus Rask(1832)</p>
<p>Niels Vibe</p>
<p>Stockfleth(1840/1850)</p>
<p>Konrad Nielen(1926)</p>
<p>Č zh, zk, zhi,tz, zi, xi zh, zhj ch č č š si, sch sh, shj sh š š ž iz, z, tz, itzzh, zhj zh ž ž ŋ ng ng ŋ ŋ ŋ ŧ d d’ ŧ ŧ ŧ đ - dh đ đ đ d´ (dj) - igj zj gj gj 1979</p>
<p>Morten Lund(1728)</p>
<p>Knud Leem(1748/1768)</p>
<p>Rasmus Rask(1832)</p>
<p>Niels Vibe</p>
<p>Stockfleth(1840/1850)</p>
<p>Konrad Nielen(1926)uu3iieeoo, aoåå (1850 o)oáa, æa/aeáaaaâoao, aa, oaoaoauououöuouoeae, æeaæieieie</p>
<p><em type="italic">Sámi oahpahus – sámi dutkan – sámi ásahus </em>62 </p>
<p>Vokálaid ja diftoŋggaid čállima čorgii Konrad Nielsen, go son ráhkadii vuogádaga, mii otne ain geavahuvvo.</p>
<p>Dássemolsašupmi dahje nuppi konsonántasajádat Oanehis konsonánttaid molsašupmi ii buktán stuorát váttisvuođaid: oađđit - oađán, dahkat -dagan. Dán skovis oaidnit, ahte oanehis konsonánttaid merkema ledje čoavdán sáni álggus 1728 rájes - 1926 rádjái. Muhto doppe ledje eará gielalaš bealit čoavddekeahttá, omd. mo galgá earuhit čálalaččat guhkes konsonánttaid guhkkodaga dahje nu gohčoduvvon dássemolsašupmi dahje konsonántamolsašumi, omd. fierbmi - fierpmit, báhppa - báhpat, gákti -gávttit. J. K. Qvigstad merkegođii guhkes konsonánttaid 1880-jagiin deaddomearkkain: bar’ko - barko, áv’jo - ávjo. Muhto Qvigstad ii lean konsekveanta, go ii earuhan buot sajiin, omd. bæsse - bæsse. Dát maŋimuš ovdamearka čájeha, ahte jus ii čále deaddomearkka, de gahččet oktii guokte sáni: <em type="italic">Muoras lea beassi ja Skirebeassi lea dán jagi hui badjin. </em>Lei baicce professor Konrad Nielsen, gii 1926 doalvvui viidásat Qvigstad deaddomearkka geavaheami ja čorgii konsonánttaid ja ráhkadii dain ortnega, man vuogádaga vuođu otne ge ávkkástallet - erohus lea deaddomearka: bæs’se - bæsse. Dan eai lean dahkan 1728 rájes 1926 rádjái čálalaččat. </p>
<p>Dás čájehan mo boahtá ovdan guhkes konsonánttaid juohku historjjálaččat:</p>
<p>Tabealla 3.</p>
<p>Dás in leat meannudan Lund (1728), su čállinvuohki sulasta muhtun sajiid Leem (1748), dasto Rask (1832) ja Stockfleth (1840) čuovvuba Friis (1856).</p>
<p>Leem (1748)</p>
<p>Friis (1856)</p>
<p>Konrad Nielsen(1926)1979d'd' - d'd' - d'đđ - đđ - đđ'đ - đ - đđđ - đđ - đigj - igj - ijgj - gj - jg'gj - gj -jddj - dj - jllj - ljl'lj - ljllj - ljbm - bm - mbm - bmb'm - bmbm - pm - mpp - pp - b/vpp - pp'p - pphpp - hpbb - bbbb - bbb'b - bbbb - ppdd - dddd - ddd'd - dddd - ttrbm/rm - rbm/rmrbm - rbmr'bm - rbmrbm - rpmd'g - d'gđgg - đgđ'g - đgđg - đggd'bm/d'm - d'bm/d'mđbm - đmđ'bm - đmđbm - đmmfz - fzkc - vck'c - vckc - vcc</p>
<p><em type="italic">Sámi allaskuvla 20 jagi </em>631951-čállinvuohki Go sámegiella galggai skuvllain geavahuvvot nuppi máilmmi soađi maŋŋá, de ledje golbma davvisámegiela čállinvuogi anus, namalassii: Friis ja Nielsena čállinvuogit Norgga bealde ja Ravila čállinvuohki Suoma bealde. Suomabeali čállinvuohki vuhtiiválddii suomagiela čállingiela ja dan erenoamášvuođaid. Friis lei menddo dárkilmeahttun skuvllaatnui ja Nielsena vuogádat lei gis menddo dárkil, go sulastahtáši fonemalaš transkripšuvnna, vrd. Magga (1985b). Norgga-, ruoŧa- ja suomabeali giellaolbmot deaivvadedje jagiid 1950–51. Sii sohpe dáid jienaid: /č/, /š/, /ž/, /đ/ ja /ŧ/. </p>
<p>Muhto sii eai soabadan eará gielalaš beliin ja danin juohkásii dát joavku ja oktasaš davvisámegiela čállinvuohki orustii 1951. Sániid álgogeahčen earuhedje dákkár gielalaš beliid:</p>
<p>Tabealla 4.</p>
<p>Nuppi konsonántasaji merkemis gárttai guovtteoaivilvuohta: Bergsland/Ruong jotkkii Nielsena merkenvuogi deaddomearkkain ja suomabealde čuvvo ovddeš Ravila vuogi almmá deaddomearkka haga:</p>
<p>Tabealla 5.</p>
<p>Itkonen árvalus <em type="italic">pargat - pargam </em>čájeha, ahte su čállinvuohki ii nagat earuhit konsonántaguhkkodaga, vaikko sámegielat olmmoš earuha dan. Daid oktasaš čállingiela čoahkkimiid loahppaboađus lei, ahte 1951as gárte guokte sierra davvisámegiela čállinvuogi daid vuođul, maid lean namuhan. </p>
<p>Bergsland/Ruong (1951)</p>
<p>Itkonen (1951)b (bassat)p (passat)d (dakkat)t (tahkat)g (guolli)k (kuolli)å (årrot)o (orrot)æ (ællit)eä (eällit)</p>
<p>Bergsland/Ruong (1951)</p>
<p>Itkonen (1951)</p>
<p>Guhkes konsonanttaid guhkkodaga earuha deaddomearkkain: bæs’si - bæssisbar’gan - bargan</p>
<p>Guhkes konsonanttaid guhkkodaga ii galgga earuhit deaddomearkkain: peässi - peässispargat - pargam</p>
<p><em type="italic">Sámi oahpahus – sámi dutkan – sámi ásahus </em>64 </p>
<p type="listitem">Jearahallama dulkonbargu Diehtoaddit ledje:</p>
<p type="listitem">logu dáfus guđas</p>
<p type="listitem">riegádan gaskal 1948–1958 ja 1979:s ledje gaskal 31 ja 21 jagi</p>
<p type="listitem">oahppan 1951-čállinvuogi muhtun láhkai skuvllain dahje universitehtain</p>
<p type="listitem">sihke dievddut ja nissonat</p>
<p type="listitem">sihke oarjja- ja nuorttabealde</p>
<p>Sii leat ožžon vejolašvuohta vástidit čálalaččat dahje jearahallama bokte. Jus válljejedje njálmmálaš jearahallama, de čállen sin vástádusaid ja de maŋŋá daid lohken jitnosit sidjiide. Máŋggas lasihedje, go gulle iežaset álgoárvalusa. 1951-čállinvuohke hálddašeapmi Vuosttaš gažaldahkii dadjet eatnašat ahte sis lea leamaš lohkanhárjehallan skuvllas ja dovde dohkkehahtti láhkai 1951-čállinvuogi. Muhtun diehtoaddi dadjá: Go máhttá máŋga čállinvuogi nu go Friis- ja 1951-čállinvuogi, de álkibut oahppá eará. Nubbi diehtoaddi logai: Go son hálddaša máŋga čállinvuogi, de sáhttá ráhkadit čállinvuohke vuogádaga ja dan de heiveha 1979-čállinvuohkái.</p>
<p>Gielalaš rievdadusat 1951- ja 1979-čállinvugiid gaskka Nuppi gažaldagas bivddán vástideddjiid čujuhit makkár gielalaš bealit leat sin mielas rievdan ovddeš čállinvuogi ektui. Muhtun ii sáhttán čujuhit čielga rievdadusaid. Eatnašat cuiggodit konsonánttaid merkenvuogi, erenoamážit go deaddomearka jávkkai, ja go ledje oahppan dan vuogádaga. Okta diehtoaddi čilge ođđa konsonántamerkenvuogi, namalassii konsonánttaid čuoddjilvuohta, mii ovdal ii leat čállingielas leamaš earuheaddji iešvuohta:</p>
<p>Otná čállinvuogis lea erenoamážit preaspirašuvdna konsonánttaid ovddabealde: <em type="italic">báhppa -báhpa, </em>ja duppalkonsonánttaid čállet nu go <em type="italic">balva - balvva </em>. Muhto dát ii lean dat stuorraváttisvuohta, go dat mii lei vearrát, lei dd-rievdadus tt-ii, omd. <em type="italic">loddi - lotti </em>. Dat lea veadjemeahttun gullat dan rievdadusa ja daidda geain lea lunddolaš giellamáhttu, omd. Guovdageainnu suopmanis, dain lea váttis gullat dan rievdadusa. Dat mearkkaša ahte olbmot, geat galget máhttit čállit, fertejit ovdagihtii oahppat nomensystemaid. </p>
<p>Dát seamma diehtoaddi veardida mánáid- ja joatkkaskuvlla lohkanmeriid. Son cuiggoda dan, go mánát galget oahppat joatkkaskuvlla nomena vuogádaga: okta mánná omd. 6. luohkás, gii galgá máhttit čállit, ferte oahppat nomensystemaid, mii oktiibuot gullá joatkkaskuvlla dássái.</p>
<p>Dat dagaha ahte sámi mánát eai máhte čállit sámegiela, go gerget nuoraidskuvllas. Dás sáhttá sámegiella gártat mánáid vašálažžan:</p>
<p>Konsekveansa lea ahte mánná vuollána čállimis, eará konsekveansa lea ahte sámegiella šaddá vašálažžan sidjiide. Jus livččii álkkiidahttán otná čállinvuogi, de mii livččiimet</p>
<p><em type="italic">Sámi allaskuvla 20 jagi </em>65olu eanebut oahppan dan čállit ja loktet mánáid giellaárvvu ja maiddái seastán gatnjaliid ja eará váivves dili mánáin. Nu ahte dat gii beassá logát luohkás otne, ii máhte albmaláhkai čállit. </p>
<p>Oppalaččat oaivvildii muhtun diehtoaddi, ahte sutnje gárttai váttisin hálddašit ođđa čállinvuogi.</p>
<p>Gielalaš váikkuhusat sámegielagiidda Goalmmát gažaldagas jearan mo váikkuhii ođđa čállinvuohki diehtoaddi giellageavaheapmái. Eatnašat ledje hárjánan lohkat ja čállit ovddeš čállinvuogi 2-4 jahkái, daidda fáhkka iđii ođđa čállinvuohki. Das ledje moadde váikkuhusa: Muhtun heittii čállimis moatti jahkái. Okta diehtoaddi dajai:</p>
<p>Ođđa čállinvuohki váikkuhii dainna lágiin ahte mu čállinmokta nogai. Mun seaguhin čállinvugiid ja in orron šat máhttimin čállingiela oba ge. Mannen iežan mielas máŋga čuođi lávkki maŋásguvlui. Ledjen iežan mielas aiddo oahppan čállingiela, muhto de fáhkka in šat máhttán dan. Heiten čállimis (sullii 10 jagi). Čálán sámegiela odne, muhto ražan vel odne čállimiin, go vuođđu orru rašši ain. In hálddaš riektačállima odne ge.</p>
<p>Nuppit mearkkašit dán čuoggás maid konsonántaguhkkodaga dahje dássemolsašumi. Dat muitalit, ahte ođđaseamos čállinvuohki lea váikkuhan dan láhkai, ahte son belohahkii vuollánii; ja muhtun gávnnai hálddašančovdosa omd. deaddomearkka merkema sadjái ráhkadii vuogádaga, mii heive 1979-čállinvuohkái. Nubbi diehtoaddi dadjá, ahte son ballá boasto čállimis. Buot dramáhtaleamos lea go okta diehtoaddi muitalii, ahte son heittii oalát sámegiela čállimis. Otne ii čále artihkkaliid, iežas jurdagiid ja oaiviliid sámegillii, vaikko lea leamaš ja lea ain servodatberošteaddji nuorravuođa áiggi rájes otnážii.</p>
<p>Ođđa čállinvuohke ráhkkaneapmi Eatnašat moite, go Sámi giellalávdegoddi ii lean ráhkkanan čállinvuohke rievdadeapmái, eai ge lean gihput almmuhuvvan, vai olbmot livčče diehtán buorebut ja oahpásmuvvan dan ođđa čállinvuohke rievdadeapmái. Muhtun diehtoaddi fas láittii, go eai lean viežžan pedagogálaš veahki.</p>
<p>Muhtun eará cuiggoda otná čállinvuogi ovddeš čállinvuogi ektui:</p>
<p>Otná čállinvuohki ii ovdánahte sámegiela, dat lea eambbo hehttehus, danin go lea nu váttis. Mun logan álkkibut dološ Friis-čállinvuogi, omd. Nuortanástti ja dološ Biibala, mii čuovvu Friis-čállinvuogi.</p>
<p>Okta diehtoaddi oaivvilda, ahte 1979-čállinvuohki čuohcá negatiivvalaččat dálá nuoraide: <span type="quote">«dat gii beassá logát luohkás otne, ii máhte albmaláhkai čállit. Dat čállinvuohki mii otne lea, lea allaskuvlla ja universitehta várás.»</span></p>
<p>Otná nuoraide gártá čállinvuohki leat váttisin, go dat lea heivehuvvon ja ráhkaduvvon bajitdási várás – ii ge njálmmálaš giellahálddašeddjiid várás, go dan eai oahpa buohkat -dušše čeahpimusat: <span type="quote">«Dat leat buot giellačeahpimusat ja -áŋgirepmosat, geat ohppet čállit otná čállinvuogi. Ja dat lea unna proseanttaš.»</span></p>
<p><em type="italic">Sámi oahpahus – sámi dutkan – sámi ásahus </em>661979-čállinvuohki dagaha, ahte sápmelaččat dovdet, ahte sii eai máhte šat čállit eatnigiela ja danin muhtun gohčoda dan analfabetiserema: </p>
<p>Ledjen vári ala joavdan, muhto várri duolbanii mu julggiid vuolde, ja nubbi várri fáhkka lei ceagganan. Mun ledjen analfabetiserejuvvon. Máhtten čállit iežan giela, muhto fáhkkestaga in.</p>
<p>Dat seamma diehtoaddi namuha eaŋgalasgiela ovdamearkan, go dan gielas ii leat rievdaduvvon čállinvuohki guhkit áigái. Dan giela eai duostta analfabetiseret:</p>
<p>Ja lean dan vásáhusa čađa ádden manne eaŋgalas gielain eai bargga dan seamma. Vaikko lea stuorra inkonsistenssat čállin- ja hállangiela gaskkas, de diekkár fámolaš álbmoga eai duostta nie analfabetiseret. Mii sápmelaččat leat nu máŋgii jo analfabetiserejuvvon, ja mu váibmui gárttai dovdu ná: <em type="italic">enough is enough </em>. </p>
<p>Konklušuvnnat Sámegiela čállinvuogi rievdadusaid sáhttá meroštallat golmma dási ektui. Lean dán artihkkalis juohkán golmma dássái: Oppalašvuođa dássi meannuda cealkkavuogádaga dahje morfosyntáktalaš4 beali, omd. cealkkaosiid. Dasto lea morfologálaš dássi: Dása gullet sániid sojaheapmi, sátneluohkát5, kasus- ja peršuvdnagehčosat. Fonemalaš dássi guoskkaha ovttaskas jienaid, omd. /b/, /d/, /g/, /č/, /š/, /nj/ jna. Dás gártá nu ahte 1951as ja 1979is rievdadii čállinvuogi ollislašvuođa. 1982 fas rievdaduvvui, muhto dát ii guoskka morfologálaš ja morfosyntáktalaš dássái, dás baicce earuhuvvui nuppi stávval /a/ ja /á/, omd. dat sánit livčče čállon seammaláhkai – nu go čiehka - čiehká, dievva - dievvá, arvat - arvát. Dán gohčodan fonemalaš rievdadussan6.</p>
<p>Dát gielalaš bealit ihtet mu skovis ná:</p>
<p>Tabealla 6.</p>
<p>Dát skovvi čájeha, ahte sámegielas leat leamaš guokte stuorámus čállinvuohke rievdadusa guoktelogi gávcci jagis. Goappašat rievdadusat váikkuhedje sihke morfologiai ja syntáksii. 1979is lasihedje ođđa čálalaš konsonántamerkenvuogi: Dás earuhedje maiddái čuoddjilis ja čuojakeahtes konsonánttaid, maid ovdal sirrejedje guhkkodatmearkkain, omd. /bb/ ja /pp/ gaskkas: oabbá - oappát7. Dát namuhuvvan bealit dagahit sámegiela ollislašvuođa dahje makrodási rievdadusa. Sámegielas gárte golbma gielalaš reforpma golbmalogi ovtta jagis, vaikko 1982is ii leat seamma dásis go dat guokte eará reforpma. 4</p>
<p>Sámegiela morfologia ja syntáksa gullaba oktii, omd. subjeakta lea dábálaččat dihto kasusas (omd. nominatiiva), objeakta (omd.akkusatiiva), deavddapredikatiiva, adverbiálat (omd. genitiiva, illatiiva, lokatiiva, komitatiiva) fas eará kasusain. Dás berre maid vuhtii-váldit: Makkár syntáktalaš modealla vuođul analysere. 5</p>
<p>Sátneluohkáid juohku leat vuođđuduvvan morfologálaš, syntáktalaš ja semántalaš eavttuide. 6</p>
<p>Dát guoská maiddái sániid sisdollui ja danin dan sáhttá maid gohčodit semántalaš rievdadussan. 7</p>
<p>Dása gullet maiddái dákkár ovdamearkkat: addit – attán, oaggut – oakkun, gazza – gaccat, oažžut – oaččun. Dát rievdadusat guske duššeklusiillaide ja affrikáhtaide.</p>
<p>Reforpmat</p>
<p>Gielalaš bealit 1951</p>
<p>Morfosyntáktalaš ja morfologálaš dássi1979</p>
<p>Morfosyntáktalaš ja morfologálaš dássi1982</p>
<p>Fonemalaš dássi</p>
<p><em type="italic">Sámi allaskuvla 20 jagi </em>67 </p>
<p type="listitem">Máilmmi giella dego eaŋgalasgiella ii leat rievdadan makrodásis dego sámegiella. Mu diehtoaddit moitet 1979-čállinvuohke rievdadusa, omd.</p>
<p type="listitem">go konsonánttaid merkenvuogi dego deaddomearka jávkkai,</p>
<p type="listitem">go eai viežžan pedagogalaš veahki,</p>
<p type="listitem">ođđa čállinvuogi gohčoda dan universitehta giellan, mii ii heive mánáide ja nuoraide,</p>
<p type="listitem">ođđa čállinvuohki gártá mánáid vašálažžan, dat njeaidá mánáid giellaárvvu ja čállinmovtta,</p>
<p type="listitem">sámegielagat heitet čállimis sámegiela ja sii gártet analfabetiserejuvvot.</p>
<p>Čállin- ja lohkangiela hálddašeames orrot leamen dovddut čadnon, omd. go okta diehtoaddi geavahii doahpagiid nugo <em type="italic">váibmogiella </em>, nubbi fas gatnjalat: </p>
<p>Ledjen oahppan heahpada giela, mii seammás lei mu váibmogiella. Ja go de ledjen oahppan, de rievdaduvvui. Mu oaivi áddii, áddii ahte lei buorre go sápmelaččain šattai oktasaš čállingiella, áddii ahte lei buorre politihkalaččat, go sápmelaččat leat ieža mearridan dan ođđa vuogi. Áddii ahte vuohki lei eambbo ođđaáigásaš ja dakko bokte eambbo funkšuvnnalaš. Muhto mu váibmu ii dan ádden, ja mun in šat čállán.</p>
<p>Bargodilálašvuođas čuožžilit dovddut reforpmaid rievdadeami geažil, go olmmoš lea vuos bargan oahpásmuvvat ovtta reforbmii ja de dat fáhkkestaga hilgojuvvo. Olmmoš sáhttá dalle eaddut diekkáraš reforpmaide. Sámegielas leat leamaš golbma čállinvuohke reforpma oanehis áiggis. Dalle ihtet gažaldagat: Sáhttet go dáid sivaid geažil bohciidit dovddut? Sáhttá go buohtastahttit čállinvuohke rievdadusa reforpmain? Lea go váddáseabbu hálddašit čállingiela reforpmaid, go guoská unnitálbmot gillii ja dasa lassin lea vel vealahuvvan giella?</p>
<p>Eanaš diehtoaddit ledje jo oahppan 1951-čállinvuogi, ja 1979 rájes fertejedje oahppat fas eará. Muhtun diehtoaddi lei gorgŋon várrečohkkii, muhto de fertii njiedjat, ovdal go fas fertii goargŋugoahtit. Lei go 1979-čállinvuohke rievdadeapmi dán buolvva goargŋun vai njiedjan? Dán beali gánnáhivččii suokkardit lagabuid, go dan in vástit dán artihkkalis. Mun buvttán baicce diehtoaddiid oaiviliid ja jurdagiid ja daid geahččalan analyseret.</p>
<p>Mu diehtoaddiid dieđut čájehit, ahte sin buolva bahkkašuvai guovtti čállinvuogi gaskii. Danin nubbi diehtoaddi cuiggoda, ahte čállinvuogi ráhkadettiin eai oro viežžan pedagogalaš veahki. Dan čuovvoleapmi čájeha juoidá, go omd. skuvllat ja eará oahpahagat eai dan čađahan njuovžilit. Dat manai omd. lagabuid vihtta jagi, ovdal go Oslo Universitehta geavahišgođii 1979-čállinvuogi. Dien gaskaáiggis doaimmai 1951-čállinvuohki. Dás maid ihtet gažaldagat: Manne ádjánii nie guhká? Dasa lassin eai gávdnon oahppofálaldagat ja dan čuovvoleapmi: Mo galgá lágidit rávisolbmogurssa daidda, geat hálddašedje 1951-čállinvuogi? Danin cealká muhtun nu duostilit, ahte dát buolva analfabetiserejuvvui. Manne eai sáhttán dás juoidá ráhkkanahttit, go Girko- ja oahpahusdepartemeanta dohkkehii almmolaččat sámegiela čállinvuogi 1979is? Manne ii Davviriikkaid Sámeráđđi ohcan ruhtadoarjaga čađahit čállinvuohke gurssaid, masa pedagogat ja giellabargit bovdejuvvojit logaldallin ja bagadallin? Dáid logaldallamiid de čohkkešii ja de almmohivččii oahpahagaid ja sápmelaččaid várás. Dás lea mearkkašahtti, ahte easkka 1991is lágiduvvui diekkár gursa, mii livččii galgan čađahuvvot 1979is.</p>
<p>Artihkkala čuovvoleapmi Dán artihkkalis bohciidit čuovvoleaddji bealit, maid ferte čuovvolahttit ja mat eai leat ovdal</p>
<p type="listitem">Sámi oahpahus – sámi dutkan – sámi ásahus68guorahallojuvvon. Dat livččii mávssolaš historjjálaččat, dat soaittášii buktit ođđa dieđuid dahje dat gomihivččii ovddeš dieđuid dahje dat nannešii daid. Dát artihkkal ii geahččal buot áššiid čoavdit ja vástidit, danin báhcet dákkáraš jearaldagat guorahalakeahttá:</p>
<p type="listitem">Lea go vuogádat dusten dáid olbmuid, geaid dás jearahan?</p>
<p type="listitem">Makkár sámegielat teavsttat gávdnojedje 1951 rájes 1979 rádjái skuvllain ja ruovttuin?</p>
<p type="listitem">Lei go Nuortanásti áidna sámegielat áviisa mii gávdnui?</p>
<p type="listitem">Guđe čállinvuohki attii olbmuide čálagova? Lei go Biibbal-čállinvuohki?</p>
<p type="listitem">Manne leat muhtun olbmuin negatiiva čállinvuohke vásáhusat? Mii dagaha dan? Manneleat nu ollu dovddut ja vuostehágut čadnon sámegiela čállinvuohke rievdadeapmái?</p>
<p type="listitem">Gallis ohppe 1951-čállinvuogi gaskal 1951 ja 1979? Sáhttá go statistihkaguorahallan danvástidit?</p>
<p type="listitem">Váikkuhii go 1967-mearrádus sámegiela čállimii, go sámegiella dohkkehuvvui skuvlla-giellan? Guđe guovlluide guoskkai dát erenoamážit?</p>
<p type="listitem">Dás berrešii dutkat mánáid sámegiela čállindáiddu vuođđo- ja joatkkaskuvllain, vai beassádiehtit: Hálddašit go mánát ja nuorat otná čállinvuogi?</p>
<p>Girjelistu BERGSLAND, KNUT 1952: Hvordan den nye rettskrivningen ble til s. 28–50. <em type="italic">Sameliv, Samisk </em></p>
<p><em type="italic">Selskaps Årbok 1951–1952 </em>. (doaim.), Asbjørn Nesheim. Oslo: Merkur Boktrykkeri </p>
<p>BERGSLAND, KNUT 1984: <em type="italic">Eldre samiske tekster </em>. [Tromsø]: Universitetet i Tromsø, Instituttfor språk og litteratur . </p>
<p>FRETTE, THOR 1987: Ovdasátni s. 155–159. Girjjis: <em type="italic">Giellavealgu </em>. Universitetsforlaget. FRIIS, J. A. 1856: <em type="italic">Lappisk Grammatikk. </em>Christiania. FRIIS, J. A. 1856: <em type="italic">Ordbok over det lappiske sprog med latinsk og norsk forklaring samt en </em><em type="italic">oversigt over sprogets grammatik. </em></p>
<p>Christiania.</p>
<p>KORHONEN, MIKKO 1981: Johdatus lapin kielen historiaan. <em type="italic">Suomalaisen Kirjallisuuden </em></p>
<p><em type="italic">Seuran toimituksia 370. </em></p>
<p>Helsinki.</p>
<p>LEEM, KNUD 1768: <em type="italic">Lexicon Lapponicum bipartitum. Nidrosiae </em>. LORENTZ, OVE 1979 [1977]: <span type="quote">«Språklig samling i sameland?»</span>, Lars S. Vikør og Geirr </p>
<p>Wiggen (doaim.) <em type="italic">Språklig samling på folkemåls grunn, </em>237–246. </p>
<p>LUND, MORTEN 1728: <em type="italic">Oversettelse av Luthers katekismus «i det Lappiske efter den Altenske </em></p>
<p><em type="italic">Dialect» </em></p>
<p>MAGGA, OLE HENRIK 1974: ABC 1619: den første bok på samisk. - Om samisk kultur.</p>
<p><em type="italic">Ottar </em>. Gløtt fra Tromsø museum 1974: 81/3 s. 32–35. Tromsø: Universitetsforlaget. </p>
<p>MAGGA, OLE HENRIK 1980: Giellaoahppa: jietna-, hápme- ja cealkkaoahppa oanehaččat čilgejuvvon. <em type="italic">Dieđut </em>3/1980. Guovdageaidnu: Sámi Instituhtta. </p>
<p>MAGGA, OLE HENRIK 1985: Davvisámi čállinvuogi gielalaš vuođđu. - Giella, dutkan, dikšunja oahpaheapmi s. 32–41. <em type="italic">Dieđut </em>2/1985. Guovdageaidnu: Sámi Instituhtta. </p>
<p>MAGGA, OLE HENRIK 1994: Hvordan den nyeste nordsamiske rettskrivning ble til.</p>
<p><em type="italic">Festskrift til Ørnulv Vorren. </em></p>
<p>Tromsø museum, Universitetet i Tromsø.</p>
<p>NIELSEN, KONRAD 1926: <em type="italic">Lærebok i Lappisk. </em>Bind 1. Grammatikk. Oslo. NOU 1985: 14. ─ 1985b: Samisk språk. <em type="italic">Samisk språk og utdanning </em>. s. 143–151. [Oslo] POPE, KIRSTEN – SÁRÁ, MÁRET 2004: <em type="italic">Eatnigiella </em>. Giellaoahpu váldogirji. Kárášjohka [Guovdageaidnu] : Davvi girji Sámi oahpahusráđđi. </p>
<p>RASK, RASMUS 1832: Ræssoneret lappisk Sproglære efter den Sprogart, som bruges af</p>
</body></document>
