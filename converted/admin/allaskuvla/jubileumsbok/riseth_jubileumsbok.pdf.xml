<document xml:lang="sme" id="no_id"><header><title>Sámi modernitehta ja teorehtalaš boazodoallodiehtu: Reflekšuvdna diehtočoahkkimiin</title><genre code="admin"/><author><person firstname="Jan Åge" lastname="Riseth" sex="m" born="" nationality="NO"/></author><year>2009</year><wordcount>2011</wordcount><conversion_status type="standard"/><availability><license type="standard"/></availability><origFileName>http://samas.no/sites/default/files/jubileumsbok_sa_20_jagi_nett.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="italic">Sámi allaskuvla 20 jagi </em>119 </p>
<p>Geahčadettiin perspektiivvas leat sierra sámi diehtoásahusaid ásaheamit dehálaš bealli dekoloniserenproseassas Sámis. Ainjuo danne go dutkan- ja oahppoásahusat rahpet vejolašvuođaid iehčanas diehtoovddideapmái ja -hálddašeapmái. Dát sáhttá bidjat standárddaid dasa makkár diehtu lea dehálaš sámi servodagaide ja bidjat rájáid gaskal oarjemáilmmálaš standárdadiehtaga ja árbedieđu, dieđu mii lea vuolggahuvvon iežas árbevieruin. Dákkár rádjageassin siskkilda gažaldagaid nugo: Makkár stáhtus galgá leat árbedieđus? Mo sáhttá dán stáhtusa ođđasit ásahit? Makkár laktásumit ja rádjageassin galgá leat oarjemáilmmálaš diehtaga ektui? Man láhkai sáhttet máŋggalágan dieđut lotnolasat riggudahttit nubbi nuppi ja leat veahkkin čoavdit hástalusaid sihke sámi ja eará servodagain? Dása oassin sáhttá eamiálbmotdiehtu vel váikkuhit oarjemáilmmálaš diehtaga ovdáneami.</p>
<p>Dát leat hástaleaddji doaimmat, ainjuo go árbevirolaš sámi dieđus ain lea heajos stáhtus guhkes áiggi assimilerenpolitihka geažil. Viehka olu gáibiduvvo rihkkut ásahuvvon diehtohegemoniija. Oarjemáilmmis lea oainnat positivisttalaš dieđaideálas ain dominánta posišuvdna. Objektiivva dieđu ideála maid sáhttá geavahit gohcit ja hálddašit luonddu lea garrasit vuostá eamiálbmogiid árbevirolaš ollislaš áddejumi, dasa mo lea gaskavuohta gaskal olbmo ja luonddu. Earutkeahtes servodagat leat vel rahpasat dasa ahte mentála fámut sáhttet váikkuhit fenomenaid das birra seamma bures go olbmuidgaskasaš relašuvnnaid (Douglas 1996). Linda Tuhiwai Smith (1999) deattuha dan ahte koloniseren lea olu eanet go vuollástit eatnamiid ja resurssaid, ja ovdandoallá ahte kolonifámut leat bággehan iežaset jurddašanvuogi sidjiide guđiid koloniserejit. Eamiálbmotvierut, - historjját ja -kultuvrrat leat mihtiduvvon ja guorahallojuvvon, ja máhcahuvvon jorgojuvvon diliin (Smith, op.cit.). Professor Martin Nakata (2007) čujuha ahte ásahuvvon <span type="quote">«diehtorájus»</span> eamiálbmogiid birra, maid oarjemáilmmi dutkit leat ráhkadan, leat mielde čilgemin eamiálbmogiid dulbmojuvvon posišuvnnaid, sihke historjjálaččat ja dálááiggis. Jus eamiálbmogat galget ieža beassat stivret iežaset dutkama ja diehtoovdáneami, de lea Smith mielde (op.cit.) dárbu dekoloniseret vuođđojurddašeami, seammás go son aiddostahttá:</p>
<p>Dekoloniseren ii datte mearkkaš (…) ollislaš hilgun visot teoriija, dutkama dahje oarjemáilmmálaš dieđu. Dát lea baicce dan birra ahte bidjat dárbbuideamet ja oainnuideamet máilmmi ektui guovddážii ja olahit dasa ahte diehtit ja áddet teoriija ja dutkama iežamet perspektiivvain ja iežamet ulbmiliidda (Smith, 1999: 39).</p>
<p>Sámi modernitehta ja teorehtalašboazodoallodiehtu:</p>
<p>Reflekšuvdna diehtočoahkkimiin</p>
<p>JAN ÅGE RISETH</p>
<p><em type="italic">Sámi oahpahus – sámi dutkan – sámi ásahus </em>120 </p>
<p>Guovddáš ášši dáid dutkiin lea ahte eamiálbmogat galget beassat luovus daid rámmain maid oarjemáilmmálaš diehtoteoriijat leat bidjan, mat eanaš háviid leat apmasat eamiálbmogiid iežaset jurddašanvugiide (Porsanger 2004). Sámi premissaid diehtoovdáneami ferte oaidnit dego dehálaš elemeantan sierra sámi modernitehta ovdáneamis. Modernitehta lea oažžut nuppástusa, dan boaresvuođa ođđagovvádusas (Rossvær 1998). Dan ektui go dat boares ja árbevirolaš dávjá biddjo vuostálasvuohtan dasa mii lea ođđa ja ođđaáigásaš, de mearkkaša modernitehta dynamihka mas áimmahuššá guoskevaš dološ dieđuid ja integrere daid ulbmillaš ođđa dieđuide. Nakata (op.cit.) čujuha ahte fágadisipliinnat leat geavahuvvon disiplineret eamiálbmogiid ja sin dieđu ja oaivvilda ahte dál eai galgga fágadisipliinnat šat sáhttit hehttet joatkka diehtoovdáneami. Son oaidná ahte dál dohkkehuvvo dat kompleaksa duohtavuohta mas eamiálbmogat ásset, kultuvrralaš oktavuođas gaskal iežaset árbevirolaš kultuvrraid ja majoritehtakultuvrraid, mii lea buoremus vuolggasadjin ođđa metodologiijai. Nakata (op.cit.) evttoha ahte eamiálbmogat guorahallet sin dálááiggi strategiijaid « <em type="italic">an indigenous standpoint theory» </em>vehkiin, namalassii ahte duohtavuođa sáhttá dohppet dihto mearrádusas, dáseamiálbmogiid mearrádusas. </p>
<p>Áiggun atnit Smith ja Nakata oainnuid geahčadit mo sámi boazodoalus deaivvadit vásáhusvuođđuduvvon ja akademalaš diehtu. Čálalaš ávdnasiid ja iežan vásáhusaid vuođul áiggun identifiseret relašuvnnaid gaskal árbedieđu ja standárdadiehtaga ja mo dat ovdánit. Vásáhusat leat olggobealeposišuvnnas (Otterstad 2008) sámi hálddašeamis ja dutkamis. Geahčadan dalle vel iežan geavada beliid, ja gávnnahan leat áššáiguoskevaš jearrat: Ráhkadago máŋggalágan diehtovugiid integrašuvdna juoga ođđa? Sáhttitgo oaidnit ahte sierra sámi modernitehta ovdáneapmi veahkeha mearridit mii adnojuvvo teorehtalaš boazodoallodiehtun? Leago boazodoallosámi vásáhusdieđu integrašuvdna dárbbašlaš eaktun sámi boazodili gustojeaddji dieđalaš guorahallamiidda? Leatgo mii paradigmalaš molsašumis mii geahpeda boazodili olggobealeáddejumi legitimitehta? Áiggun geahčadit golbma ovdamearkka das mo vásáhusdieđu uhcit eanet dynámalaš deaivvadeamit leat eará dieđuin; álggos luonddudiehtagiin kolonialismma áigge, dasto modearna eanadoallodiehtagiin ja loahpas fágarasttildeaddji gaskavuođain.</p>
<p>Oarjemáilmmálaš luonddudiehttit leat guhká beroštan sámi dieđuin. Buorre ovdamearka lea Carl von Linnè beavdegirječállagat sámi boazodilledieđu birra su mátkkiin Laplanddas:</p>
<p>Boazu vahágahttojuvvo sakka, jus čakčat muohttá, suddá, ja dasto jiekŋu, ja jeagil jiekŋu, go visot biebmu, dálvet dat lea Coraloides Montium (Cladonia rangiferina); jus dat ii leat fidnemis, de dat jápmá, ii dat bora suinniid (Gullander 1977: 62).</p>
<p>Hui máŋga Linnè maŋisčuovvu leat bargan seammaláhkai, namalassii lotnolasat iežaset oahppobargguin ja boazosámiid gažademiin (Tømmervik 2007). (De-)koloniserenperspektiivvas lea datte áibbas dehálaš ahte sámi diehtu čohkkejuvvo diehtaga diehtoarkiivii (Nakata op.cit.). Govvideaddji ovdamearkan leat čielggadeamit Norgga ja Ruoŧa gaskasaš boazoguohtunkommišuvnna oktavuođas dasttá maŋŋil uniovdnaluohpama. 1909 kommišuvnna čielggadeamit leat guhtta girjji, ja 1913 kommišuvdna buvttadii oktiibuot 18 girjji, mat gokčet visot guohtun- ja muohtadilálašvuođaid rájes gitta gáimmademiid rádjai (Renbeteskommisionen 1912, 1914). Vaikke dát leat áibbas áidnalunddot gáldoávdnasat dálá áiggi dutkiide, de dat leat čohkkejuvvon dainna čielga ulbmilin ahte galggai geahpedit rádjarasttildeaddji boazodili, áinnas Romssa fylkkas. Kommišuvnnat das maŋŋil leat čuvvon</p>
<p><em type="italic">Sámi allaskuvla 20 jagi </em>121seamma luottaid; ja maŋimuš dáin bijai vuođu 1972 boazoguohtunkonvenšuvdnii (Norberg 2007). Ulbmil olahuvvui eanaš muddui. Dan máŋga dutkái guđet oassálaste dán barggus, ii lean nu váttis diehtit ahte sii ledje kolonifámu bálvalusas. Danne easka dat buot maŋimuš čielggadeapmi (Reinbeitekommisjonen 2001) ovddida buotsámi ovdalis nationálstáhta perspektiivva. Mearkkašanveara lea ahte dát geavai maŋŋil go almmolaš sámepolitihkka, ainjuo Norggas, lea ožžon bajit dekoloniserejeaddji perspektiivva. Geavadis lea leamaš váttis ollašuhttit dáid ođđa intenšuvnnaid (Broderstad et al. 2007, Nordberg op.cit.). </p>
<p>Eará dehálaš diehtodeaivvadeapmi lea deaivvadeapmi gaskal árbevirolaš sámi boazodoallohálddašeami ja eanandoallo- ja šibitdoavttirdiehtaga. Álggos eallostrukturerema birra: Ealu produktivitehta biologalaš vuođus leat guokte relašuvnna: (1) Mađi stuorát áldooassi, dađi stuorát guoddinproseanta ja eallolaskan. (2) Mađi nuorat njuovvanbohccot, dađi stuorát šaddan juohke bohcco nammii, go nuorra elliin lea sakka eanet biergobuvttadus go boarrásat elliin. 1970-logu rájes lea eallostrukturerema diskursa jorahuvvon mo heivehit miessenjuovvama. Máttasámi guovllus lei miessenjuovvan vierrun muhtin orohagain sihke ovdal ja maŋŋil nuppi máilmmisoađi. <em type="italic">Statens Reinforsøk (SR) </em>Lodegiin sáhtii juo árrat 1960-logus raporteret vuosttain bohtosiin ahte jus leat buorit guohtumat, de varihat čoavjudedje dábálaččat áldduid. Dievas geahččaleapmi boazodilis álggahuvvui Riast-Hyllingas Plassjes ja jotkojuvvui eará máttasámi orohagain gos boazodoallit geahččaladde jođihanvugiid mat ledje ellui gánnáhahttibut. Váikkuheaddji boazoeaiggádat fuolahedje ahte Eanandoallodepartemeanta virgádii siviilaagronomaid sámefáldin goappašiid trøndelágaguovlluide. Ođđa geavat vuođđuduvvon <em type="italic">lassi biergobuvttadeapmái guohtunheiveheami ja eallostrukturerema bokte </em>oaččui coavcci eanaš máttasámi orohagain dan sivas go lei ávkkálaš diehtodeaivvadeapmi gaskal vásáhusdieđu ja akademalaš dieđu ja mii boazodoallošiehtadusa bokte dorjojuvvui (Riseth 2000). </p>
<p>Dat positiivva ovdamearka lea seammás vel negatiivva, danne go boazodoalloeiseválddit bidje dán geavada vuođđun ja ásahedje riikaviidosaš boazodoallopolitihka mas ambišuvnnat ledje muddet boazologu boazodoallolága bokte ja seammás oalgguhit buvttadeami boazodoallošiehtadusa bokte. 1980-logi botta eahpelihkostuvai dát erenoamážit daid stuorra boazodoalloguovlluin Finnmárkkus. Guovdageainnus ja Kárášjogas lei dilli áibbas earalágan go máttasámi guovllus, áinnas luonddugeográfalaččat ja historjjálaččat. Sihke dálvedilli ja guohtumiid juohkin ráddjii leavvanvejolašvuođa máddin, dan ektui go davvin dat rabas eanadagat geasuhedje ekspansiivva strategiijaide, áinnas daid stuorra siiddain mat ledje vuohkkasit johtinráiddus. Máttasápmelaččain lea maiddái guhkit ja nannosat vierru ahte ieža ordnejit ja ovttasbarget eiseválddiiguin, go mii davvin lea. Boađus šattaige áibbas eará go mii áigumuššan lei. Dan sadjái go lasihuvvui buvttadeapmi, de lassánedje bohccot ja guohtumat gurbe (Riseth ja Vatn 2009). Váttisvuohta ii oro vel čovdojuvvon. Riikarevišuvnna dieđiheapmi guorahallat Boazodoallohálddahusa deattuha ahte guovddášeiseválddiid mielas lea dát duođalaš ášši (Riksrevisjonen 2009).</p>
<p>Dás ii leat vuođđováttisvuohtan dat buvttadanmálle mii lea vuođđuduvvon miessenjuovvamiidda. Dán sáhttá atnigoahtit sihke Guovdageainnus ja Kárášjogas, nie mo lea geavvan Várjjagisge, go doarvái máŋga boazodoalli mielas lea ávkin nuppástuhttit. Sámi Instituhtta (SI) ja Sámi Dutkama Guovddáš, Upmi universitehta (CESAM) almmutkeahtes diehtoávdnasiin <em type="italic"><span type="quote">«Analyse av den samiske reindriftens økonomiske tilpasning»</span> </em>ovttasbargoprošeavttas leat gažadeamitsihke Oarje- ja Nuorta-Finnmárkku boazodolliin guđet guorrasit boazodoalloekonomalaš </p>
<p><em type="italic">Sámi oahpahus – sámi dutkan – sámi ásahus </em>122jurddašanvuohkái áibbas máttasámi ovdavázziid mielde. Váttisvuohtan lea ahte vaikke leatge dehálaš mielhálddašanelemeanttat nu go stivrenorgánain main boazodoallit leat eanetlogus ja ovttasbarggus Norgga Boazosápmelaččaid Riikaservviin ja eiseválddiiguin, de dovdo hálddašandoaimmahat menddo autoritára ja <em type="italic"><span type="quote">«top-down»</span> </em>. Eai leat vel gávnnahuvvon stivrenmállet maid mielde šattašii duohta dialoga boazodoalli eavttuid mielde. Dátge boahtá čielgasit ovdan árvvoštallamis dan proseassa go galggai mearridit boazologu Oarje-Finnmárkkus, mii dagahii Boazodoallostivrra mearrádusa 2005:s (Joks et al. 2006). Okta daid čuoggáin lei juste ahte boazodoallit viehka muddui dovde iežaset olgguštuvvon proseassas ja ahte áššemeannudeamis váillui plána mo integreret boazodoallesámi dieđu, ee. bohte sii menddo maŋŋit prosessii (Kemi 2008). Dát lea moaitámuš maid eiseválddit fertejit vuhtii váldit. Danne lea miellagiddevaš oaidnit Eanadoallodepartemeantta bargojoavkku evttohusa go galget gávnnahit kriteriaid/indikáhtoriid ekologalaš ceavzi boazolohkui (LMD 2008). Vaikke mihtideaddji luonddudieđalaš indikáhtorat leat vuoruhuvvon, de dán evttohusas liikká vuhtto ahte duođaid áigot geahččalit searvidahttit boazodolliid vásáhusdieđu mearridanvuđđui. Dát šaddá čielggas jus buohtastahttá 20 jagi árabut boazolohkoproseassaid mearrádusvuođuin (Riseth 1988). </p>
<p type="listitem">Earret dáid hálddašeami gulli ovdamearkkaid áiggun vel váldit ovdan muhtin vásáhusaid SI muohta- ja jiekŋa-prošeavttas mii lei ovttasbargu gaskal máŋga dutkanásahusa ja Saarivuomaja Gábna čearuid ja mas Abisko luonddudieđalaš stašuvdna lei guovddážin. 2006 ja 2007 jagiid čađahii fágaidgaskasaš dutkanjoavku ja hárjánan boazodoallijoavku njeallje bargobáji olgun gulli digaštallamiiguin. Mii galggaimet dutkat mo vásáhusdiehtu ja luonddudieđa sáhtte riggudahttit nubbi nuppi. Moanat miellagiddevaš fuomášumi mat leat guoskevaččat dálkkádatdutkamii bohte ovdan (Riseth et al. 2009):</p>
<p type="listitem">Lea go goikkádat/buolaš vai bivval/njuoskkas go vuosttas bisti muohta bisána, sáhttámearridit mo dálvvi guohtumat šaddet. Dát lea guovddážis boazodoalu iežas vásáhusdieđus (geahča vel Linné-sitáhta bajábealde), muhto das ii leat dutkanbiras olus beroštan.</p>
<p type="listitem">Guohpa šattuin go lea olu muohttán liegga eatnama ala maŋŋitčavčča, soaitá leat sivvan<span type="quote">«čilgetkeahtes»</span> miessemassimiidda. Mii rávvet dán eanet dutkat ovttasbargguin hárjánan boazodolliiguin ja šibitdoaktáriiguin.</p>
<p type="listitem">Midjiide  čájehuvvui ahte sosiála muitu ovdalis roassodálvviid birra bidjá vuođuboazosápmelaččaid heiveheapmái váttis dálvviide.</p>
<p type="listitem">Midjiide čájehuvvui ahte boarrásat sápmelaččaid muitu muohta- ja jiekŋadiliid nuppás-tuvvamiid hárrái soaitá buktit ođđa vuođu dulkot meteorologalaš dieđuid.</p>
<p type="listitem">Midjiide čájehuvvui oktavuohta gaskal sámi muohtaterminologiija ja min mihtideamitgassa ja garra muohttagis. Gaskageartni beaktu maŋŋil maŋŋálas suddama/galbmima lei erenoamáš čielggas ja das lea stuorra mearkkašupmi vássi dálkkádatnuppástusaid ektui.</p>
<p type="listitem">Mii beasaimet oažžut ovdan potensiála ovttasbargui gaskal vásáhusdieđu ja luonddu-diehtaga, áinnas go atnigoahtit rádára ja satelihtta-teknologiija.</p>
<p>Dát leat oppalohkái ođđa dieđut sihke dutkiide ja daid eallilan boazosápmelaččaide ja čájehuvvui vel ahte lea ávkkálaš lonohallat iešguđet diehtovugiid. Jáhkán ahte lihkostuvaimet, danne go bijaimet eallilan boazosápmelaččaid dieđu guovddážii, ja go dutkanjoavkkusge ledje miellahtut guđiin lei sámegielmáhttu ja vásáhusdiehtu miellahttun. Dát lei dehálaš gulahallamii ja lotnolas áddejupmái.</p>
<p><em type="italic">Sámi allaskuvla 20 jagi </em>123 </p>
<p>Dán essaya áigumuššan galggai leat dutkat gaskavuođa gaskal vásáhusdieđu ja standárdadiehtaga ja oaidnit mo sierra sámi modernitehta ovdáneapmi, nappo ođđa hálti mas bidjá sierra sámi premissaid vuođđun, maiddái váikkuha diehtaga gaskavuođa sámi vásáhusdihtui ja dasa mii sáhttá dohkkehuvvot gustojeaddji diehtun. Jus dáid ovdamearkkaid bidjá oktii, de lean dán geahčadeamis deattuhan guokte goabbatlágan dili: Diehtočohkkema/buvttadeami áigumuša ja gaskavuođa gaskal vásáhusdieđu ja standárdadiehtaga. Eamiálbmotmetodologat Smith (op.cit.) ja Nakata (op.cit.) giddeba fuomášumi dasa ahte dárbbašuvvo ođđa háltti eamiálbmogiid iežaset perspektiivvas ja ulbmilis, muhto ahte geavaha dan (inter) kultuvrralaš rájáge go integrere oarjemáilmmi dieđu dasa maid Rossvær (op.cit.) gohčoda modernitehtan. Man guhkás lea dáinna joavdan? Man olu lea sámi vásáhusdiehtu nannen posišuvnnas?</p>
<p>Vuosttas ovdamearka čájeha ahte sámi vásáhusdieđu integrašuvdna lea geavahuvvon koloniseremisge. Dutkiidege gullá dat ovddasvástádus. Boahtte ovdamearka čájeha ahte ávkkálaš diehtočoahkkimat leat vejolaččat, muhto deattuha vel diskurssaid dárbbu gos sihke eiseválddit, organisašunolbmot, fágaolbmot ja dábálaš boazosápmelaččat leat guoski bealit. Máttasámi guovllus orrot čađaheamen dán diskurssa ja dat bidjá vuođu boazodoallopolitihkkii maid eanaš boazodoallit leat dohkkehan. Dát lea mealgat earalágan go Guovdageainnus ja Kárášjogas, ja go dan čielgasit ádde maŋŋil, de ii leat gal váttis fuobmát ahte dalá Boazodoallohálddahus, mas vuolláičállis lei ovddasvástideaddji posišuvdna 1980-logus, ii livččii galgan nie doapmat dustet boazodoallováttisvuođa Finnmárkkus, muhto bargat eanet guhkesáigásaš dialoga ásahemiin. Dasto čájehuvvo daid ođđa njuolggadusain boazolohkoárvvoštallamis ahte vásáhusdiehtu lea fidnemin ođđa posišuvnnaid. Dutkanovdamearka, nugo dat maŋimuš, sáhttá čájehit ahte lea álkit čáhkket vásáhusdieđu dutkamii go hálddašeapmái. Ii álo leat nu. Sihke ovttaskas dutkiin ja fágadisipliinnain sáhttet leat posišuvnnat maid galgá bealuštit, boazoeaiggádatge. Dutkijoavkku álgu lei vuogas, fágaidrasttildeaddji joavku mii ozai vástádusaid vásáhusdieđus dannego standárdadiehtaga vástádus ii lean doarvái. Dás ledje buorit bohtosat. Oppalohkái, oainnán čielga mearkkaid dasa ahte sámi modernitehta lea ovdáneamen, maiddái teorehtalaš boazodoallodieđu oktavuođas.</p>
<p>Gáldut BRODERSTAD, E.G. – NIEMI, E. – SOMMERSETH, I. (doaim.) 2007: <em type="italic">Grenseoverskridende rein- </em><em type="italic">drift før og etter 1905. Skriftserie, Senter for samiske studier </em>. Tromsø: Universitetet i </p>
<p>Tromsø.</p>
<p>DOUGLAS, MARY 1997: <em type="italic">Rent og urent. En analyse av forestillinger omkring urenhet og tabu </em>. </p>
<p>Oslo: Pax.</p>
<p>GULLANDER, BERTIL 1977 [Linné, Carl von, 1737. <em type="italic">Flora Lapponica </em>. Amsterdam]: Linné i </p>
<p>Lappland. Utdrag or Carl Linnæus dagbok från resan till Lappland 1732 m.m. En antologi. Uddevalla: Forum.</p>
<p>KEMI, KAREN INGA 2008: <em type="italic">Økologiske kriterier for en bærekraftig forvaltning av reindriften </em>. </p>
<p>Mastergradsoppgave i arktisk naturbruk og landbruk. Tromsø: Universitetet i Tromsø.</p>
<p>Landbruks- og matdept. 2008: <em type="italic">Kriterier/indikatorer på økologisk bærekraftig reintall. </em>– </p>
<p>URL: &lt;http://www.regjeringen.no/upload/LMD/Vedlegg/Brosjyrer_veiledere_rapporter/ Rapport_okologisk_reintallskriterier.pdf&gt; [19.1.2009].</p>
<p>NAKATA, MARTIN 2008: <em type="italic">Disciplining the savages. Saving the disciplines. </em>Canberra: Aborginal </p>
<p>Studies Press.</p>
</body></document>
