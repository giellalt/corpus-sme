<document xml:lang="sme" id="no_id"><header><title>20 jagi Sámi allaskuvlla ásaheami rájes</title><genre code="admin"/><author><person firstname="Marit B." lastname="Henriksen" sex="f" born="" nationality="NO"/></author><year>2009</year><wordcount>4169</wordcount><conversion_status type="standard"/><availability><license type="standard"/></availability><origFileName>http://samas.no/sites/default/files/jubileumsbok_sa_20_jagi_nett.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Sámi allaskuvllas álggahuvvui dábálaš doaibma čakčat 1989, ja ásahusa virggálaš rahpandoalut lágiduvvojedje 01.11.1989. Sámi allaskuvlla ásaheapmi ja rahpan lei guhkes proseassaid boađusin. Dál, Sámi allaskuvlla 20-jagi ávvudeami oktavuođas, heive ge loktet oidnosii daid bargguid, mat ledje vuođđun Sámi allaskuvlla ásaheapmái. Dasa lassin geahčadit dás dieđuid ja loguid mat čájehit allaskuvlla ovdáneami, ja logahallat vel ásahusa stuorimus dáhpáhusaid ásaheami rájes.</p>
<p>Sámi allaskuvlla ásaheapmi</p>
<p>Sámi allaskuvla (SA) lea dieđalaš allaskuvla, mii lea ásahuvvon dustet sámi servodaga alitoahpahusa- ja dutkandárbbuid.1 (Samisk høgskole, Plandokument Del 1, 1988: 1)</p>
<p>Leat geahččaluvvon ollu čovdosat hábmet sámiide skuvla- ja oahpahusvuogádaga, áramus čovdosat geahččaluvvojedje juo máŋgga čuođi jagi áigge. Dán artihkkala oktavuođas šaddá liiggás namuhišgoahtit buot dáid čovdosiid. Dás álgit baicce daiguin doaimmaiguin mat njuolga leat váikkuhan Sámi allaskuvlla ásaheapmái.</p>
<p>Lei guhká leamaš hástalussan háhkat Sis-Finnmárkku ja eará sámi guovlluid skuvllaide oahppan oahpaheddjiid, geain maiddái lei gelbbolašvuohta sámegielas ja sámi kultuvrras. Dan dihte nammadii Oahpaheaddjeoahpahusráđđi 1972 lávdegotti, mii galggai guorahallat vejolašvuođaid oahpahit sámegielat oahpaheddjiid. Dr. philos Anton Hoëm, gii dalle lei vuosttašamanueansa Oslo universitehtas, jođihii lávdegotti, mii oanehaččat gohčoduvvui Hoëm I-lávdegoddin. Lávdegotti mandáhttan lei earret eará guorahallat dárbbu ásahit sierra sámi oahpaheaddjeoahpu ja dasa lassin árvalit dakkár oahpu guovddáš sisdoalu. Hoëm Ilávdegoddi geigii árvalusas ođđajagimánu 1973, ja earret eará dát árvalus šattai vuođđun Álttá oahpaheaddjeskuvlla ásaheapmái čakčat 1973. Dalle ásahuvvui maid vuosttaš bistevaš oahpaheaddjeoahppofálaldat Finnmárkui. Álttá oahpaheaddjeskuvlla earenoamáš ovddasvástádussan lei oahpahit oahpaheddjiid boaittobeale guovlluide, ja doaibma viiddiduvvui sierra ossodagain, man ovddasvástádussan lei oahpahit oahpaheddjiid sámeguovlluid várás.</p>
<p>Álttá oahpaheaddjeskuvllas, mii maŋŋil de molssui nama Álttá oahpaheaddjeallaskuvlan, fálle sámegieloahpahusa iešguđet dásiin ja iešguđet viidodagain, muhto oahppojagi 1981/82 rájes lei sámegiela jahkebealeovttadat áidna fálaldat mii fállojuvvui vuođđooahpus (dábálaš- ja ovdaskuvlaoahpaheaddjeoahpus). Lei maid leamaš sámegiela joatkkaoahppofálaldat 1975 rájes, muhto vuollegis studeantaloguid ja unnán oahpahannávccaid geažil ii lean dát20 jagi Sámi allaskuvlla ásaheami rájes</p>
<p>PROREKTOR MARIT B. HENRIKSEN,</p>
<p>OVTTASRÁĐIID ALLASKUVLADIREKTORAIN ANDERS J. H. EIRAIN JA</p>
<p>SENIORKONSULEANTTAIN RUTH HÆTTAIN1<span type="quote">«Samisk høgskole (SH) er en vitenskapelig høgskole grunnlagt for å ivareta det samiske samfunns behov for høyere utdanning og forskning.»</span> (Samisk høgskole, Plandokument Del 1, 1988: 1)fálaldahkan juohke jagi. Sámi ossodagas lei eahpečielga stáhtus Álttá oahpaheaddjeskuvllas. Earret eará dovde bargit ahte sis eai lean resurssat ii ge vejolašvuohta deavdit sámi servodaga vuordámušaid sámi oahpaheaddjeohppui, ja studeanttat dovde ahte sii eai ožžon dan oahpu maid sii dárbbašedje.</p>
<p>Dáid hástalusaid dihte oaččui Finnmárkku guovloallaskuvlastivra bargun guorahallat vejolašvuođaid ásahit sierra sámi oahpaheaddjeoahpu, Kultur- ja dieđadepartemeantta gohččuma vuođul beaiváduvvon 26.3.1982. Seamma jagi nammadii guovloallaskuvlastivra Hoëm II guorahallanlávdegotti, maid Oslo universitehta doseanta Anton Hoëm jođihii. Hoëm II-lávdegoddi galggai earret eará guorahallat Álttá oahpaheaddjeallaskuvlla fálaldaga sámi studeanttaide, ja gaskavuođa gaskal Álttá oahpaheaddjeallaskuvlla ja dan sámi ossodaga. Lávdegotti konklušuvdna lei ahte oahpaheaddjeoahppu mii fállojuvvui Álttás ii lean šaddan sámi oahpaheaddjeoahppun daid eavttuid vuođul, mat ledje biddjon – oahppu lei šaddan dábálaš norgga oahpaheaddjeoahppun, mas ledje sámi oasit.</p>
<p>Hoëm II-lávdegoddi árvalii čoavddusin ahte Álttá oahpaheaddjeallaskuvlla sámi fálaldat ovdánahttojuvvošii sierra Sámi allaskuvlan, ja lávdegoddi oaivvildii vel ahte dakkár allaskuvla galggašii guhkitáigge perspektiivvas ovdánahttojuvvot oktasaš davviriikkalaš sámi dieđalaš allaskuvlan.</p>
<p>Maŋŋil go Finnmárkku guovloallaskuvlastivra lei dohkkehan Hoëm II-lávdegotti árvalusaid giđđat 1984, meannuduvvui ášši Stuoradikkis oktii buot golmma geardde. Vuosttaš háve namuhuvvui ášši dan olis go meannuduvvui Stuoradikkedieđáhus nr. 66 (1984-85) <em type="italic">Om høyere utdanning </em>, ja dasa gullevaš lassidieđáhus. Ráđđehus lei dieđáhusas árvalan ahte Álttáoahpaheaddjeallaskuvlla fálaldat galggai nannejuvvot, muhto Stuoradikkis ledje máŋga áirasa geat dorjo árvalusa ásahit sierra sámi allaskuvlla Sis-Finnmárkui. Stuoradiggi meannudii ášši nuppes Stuoradikkeproposišuvnna 103, 1986–87 <em type="italic">Finnmark som egen utdanningsregion </em>oktavuođas. Dán proposišuvnnas boahtá ovdan ahte árvvoštallojuvvo ásahit sierra sámi allaskuvlla Sis-Finnmárkui. Ášši lei goalmmát háve meannudeapmái Stuoradikkis Stuoradikkeproposišuvnna 1, 1987-88 <em type="italic">Forslag til statsbudsjett </em>oktavuođas. Bušeahttaproposišuvnnas namuhuvvui sierra sámi allaskuvla, muhto ráđđehus ii lean gávdnan dasa ruhtadanvejolašvuođa. Girku- ja oahpahuslávdegotti eanetlohku goitge árvalii juolludit plánenruđa dán doibmii, ja Stuoradiggi juolludii ge 1988 Stáhtabušeahtas 1,7 mill. ruvnno plánenruhtan Sámi allaskuvlla ásaheapmái. </p>
<p>Reivve bokte 26.01.1988 attii Kultur- ja dieđadepartemeanta Finnmárkku guovloallaskuvlastivrii fápmudusa plánegoahtit Sámi allaskuvlla ásaheami. Guovloallaskuvlastivra nammadii dasto plánenjoavkku, maid Álttá oahpaheaddjeallaskuvlla dalá rektor, Jan Henry Keskitalo, jođihii. Plánenjoavkkus lei bargun ráhkkanahttit Álttá allaskuvlla sámi ossodaga bargiid, studeanttaid ja resurssaid sirdima Sámi allaskuvlii Guovdageidnui. (NOU 2000:3, 24 – 28.)</p>
<p>Sámi allaskuvla ásahuvvui formálalaččat ođđajagimánu 1. beaivvi 1989. Allaskuvllas ledje dábálaš doaimmat jođus 1989 čavčča rájes, ja Sámi allaskuvlla doaimmat álggahuvvojedje virggálaččat rahpandoaluiguin 1.11.1989.</p>
<p>Sámi allaskuvlla plánadokumeanttas (1988) čilgejuvvojit guovddáš doaibmajurdagat ja váldoulbmilat ásaheami oktavuođas, ja deattuhuvvo ahte sámi álbmogis lea vuoigatvuohtasihkkarastit boahtteáiggiset iežaset kultuvrra vuođul. Dokumeanttas čujuhuvvo sámi servodaga nuppástusaide, ja ahte dát rievdadusat leat jávkadeame sámi servodaga guovddáš servodatdovdomearkkaid. Vai eastadit dáid servodatdovdomearkkaid jávkama, lea doaibmabidjun ásahit alitoahppoásahusaid, mat oahpahusa ja dutkama bokte dustejit sámi servodaga dárbbuid. Sámi allaskuvla lea ge ásahuvvon dan váste.</p>
<p>Plánadokumeanttas deattuhuvvo muđui ahte máŋggakultuvrralaš servodagas ferte leat ulbmilin fállat ovttadássásaš oahpu, beroškeahttá kulturgullevašvuođas. Sámi allaskuvla galgá fállat oahpuid, mat addet ovttadássásaš ja dievaslaš gelbbolašvuođa doaibmat earenoamážit sámi servodagas ja oppalaččat stuoraservodagas. Plánadokumeanttas váldo maid ovdan globála álgoálbmotperspektiiva.</p>
<p type="listitem">Sámi allaskuvlla huksen- ja ovdánahttinstrategiija lea plánadokumeanttas čilgejuvvon čuovvovaš cehkiiguin:</p>
<p type="listitem">vuosttaš ceahkki (1989–92) – allaskuvla ásaha oahpaheaddjeoahpuid ja daidda gullevaščiekŋudanoahpuid, ja čađaha dutkan- ja ovdánahttinbargguid mat dorjot oahpahusdoaimma.</p>
<p type="listitem">nubbi ceahkki – allaskuvla hukse eará allaskuvladási oahpposurggiid, ja seammásovdánahttá dutkandoaimma mii doarju ođđa surggiid. Dát ovdánahttinbargu dahkko ovttasbargun Sámi Instituhtain.</p>
<p type="listitem">goalmmát ceahkki – Sámi allaskuvla ja Sámi Instituhtta ovttas ovdánahttojuvvojit Sámidieđalaš allaskuvlan</p>
<p>Sámi allaskuvlla giellapolitihkka lea biddjon sierra doaibmasuorgin plánadokumeanttas. Deattuhuvvo earenoamážit ahte sámegiella galgá leat váldogiellan buot Sámi allaskuvlla doaimmain, ja ahte ásahusa oahpahus- ja hálddahusgiella lea sámegiella. Dáid giellaprinsihpaid vuođul mearriduvvojedje maid giellagáibádusat virgáibidjamiid oktavuođas, ja giellaprinsihpat sihke ásahusa siskkobeale ja ásahusa olggobeale gulahallamii ja diehtojuohkimii. Oahpahus-, hálddahuslaš- ja áššemeannudanvirggiide mearriduvvui gáibádussan ahte virgehas hálddaša sámegiela njálmmálaččat ja čálalaččat, nu ahte virgehas duođašta alitoahpu dási eksámena sámegielas, unnimustá jahkebealeovttadagas. Maiddái kanturvirggiide mearriduvvui gáibádussan ahte virgehas hálddaša sámegiela njálmmálaččat ja čálalaččat, nu ahte virgehas duođašta joatkkaskuvladási giellagelbbolašvuođa. Teknihkalaš virggiide mearriduvvui gáibádussan ahte virgehas hálddaša sámegiela njálmmálaččat. (Samisk høgskole, Plandokument Del 1, 1988: 1, 2, 7.)</p>
<p>Sámi allaskuvlla ovdáneapmi 1989–2009, dieđut ja logut Dan rájes go Sámi allaskuvla álggahuvvui 1989, lea ásahus ollu ovdánan. Leat dás válljen čájehit álggus juohke viđát jagi dieđuid ja loguid, jagiin 1989, 1994, 1999, ja dasto juohke jagi loguid 2004 rájes 2009 rádjái. Dás váldit ovdan dieđuid ja loguid allaskuvlla ekonomiijas, bargoveagas, oahpuid birra ja kandidáhttaloguin. Dasa lassin lea sierra oassi allaskuvlla visttiid birra.</p>
<p>Sámi allaskuvlla ekonomiija</p>
<p>Sámi álbmogis lea vuoigatvuohta sihkkarastit boahtteáiggiset iežaset kultuvrra vuođul. Dát leat dohkkehuvvon almmolaš politihkka. Lea celkojuvvon ahte lea almmolašvuođaovddasvástádus láhčit dárbbašlaš vejolašvuođaid, formálalaččat ja ekonomalaččat, vai dát sáhttá duohtan dahkkojuvvot.2 (Samisk høgskole, Plandokument Del 1, 1988: 0)</p>
<p>Vuosttaš juolludeapmi Sámi allaskuvlla doibmii lei go Stuoradiggi juolludii 1,7 mill. ruvnno allaskuvlla plánemii ja ásaheapmái 1988 Stáhtabušeahtas. 1989 rájes lea Sámi allaskuvla leamaš fásta poasta Stáhtabušeahta universitehtaid ja allaskuvllaid kapihttalis. Jagi 1989 juolludeapmi Sámi allaskuvlii lei NOK 8,8 mill.</p>
<p>Čuovvovaš govus čájeha allaskuvlla ekonomalaš ovdáneami áigodagas 1989 – 2009. Govvosis earuhuvvojit vuođđojuolludeamit stáhtabušeahta bokte ja allaskuvlla sisaboađut olggobeale ruhtagálduid bokte (sisaboađut olggobeale vuođđojuolludeami).</p>
<p><em type="italic">Govus 1: Sámi allaskuvlla ekonomiija áigodagas 1989–2009. </em></p>
<p>Nu go govvosis boahtá ovdan, de lea allaskuvlla oppalaš bušeahtas leamaš stuora lassáneapmi áigodagas 2004–2009. Earret eará ásahusrievdadusat ja olggobeale ruhtaduvvon doaimmaid viiddideapmi leat váikkuhan dán bušeahttalassáneapmái. Sámi Instituhtta oktiiorganiserejuvvui Sámi allaskuvllain 2005 rájes, ja dat mielddisbuvttii lasáhusaid sihke ásahusa vuođđojuolludeapmái ja olggobeale ruhtaduvvon oassái (mii lea Davviriikkalaš Ministerráđi oassi). Áigodagas 2004–2009 lea allaskuvla maid doaimmahan stuora prošeavttaid, mat leat ruhtaduvvon vuođđojuolludeami olggobealde, omd. Našunála geahččalemiid (áigodagas 2004–2007), EALÁT-prošeavtta (bušeahtas 2007 rájes) ja Árbediehtoprošeavtta (bušeahtas 2008 rájes). 2007 ja 2008 lassáneapmi boahtá maiddái das, go dáin juolludemiin leat fárus viessogálvoinvesterenruhta Diehtosiidii. Jagi 2009 vuođđojuolludeamis fas lea fárus Diehtosiidda viessoláigoruhta jahkebeali juolludemiin. Dát juolludeamit bohtet ovdan govvosis sierra ivnniin.</p>
<p>Sámi allaskuvlla bargoveahka</p>
<p>SA váldogiellan galgá leat sámegiella. Galgá ovdánahttojuvvot prográmma allaskuvlla giellaulbmilii, mii galgá vástidit sámi giellalága ja sámi servodaga dárbbuid. SA bargiide biddjojit giellagáibádusat virggiid oktavuođas, ja sii galget positiivvalaččat váikkuhit sámegiela geavaheapmái. Sii galget maid aktiivvalaččat bargat giellagáhttemiin.3 (Samisk høgskole, Plandokument Del 1, 1988: 1)2<span type="quote">«Den samiske folkegruppen har rett til å få sikret en framtid basert på egen kulturell bakgrunn. Dette er anerkjent offisiell politikk. Deter uttrykt at det er det offentliges ansvar å tilrettelegge nødvendige muligheter, formelt og økonomisk, for at dette skal kunne realiseres.»</span></p>
<p>Sámi allaskuvlla bargoveahka boahtigođii sadjái juo 1988. Plánenjoavkkus, mii bargagođii giđđat 1988, ledje Jan Henry Keskitalo (jođiheaddji), Edel Hætta Eriksen, Liv Østmo, Elina Helander ja Ellen Inga O. Hætta. Sii álggahedje bargguset čoahkkimiin 21.03.1988, ja dasto deaivvadedje jámma 1988 giđa ja geasi mielde.</p>
<p>Jan Henry Keskitalo álggii virgái Sámi allaskuvlla rektorin 1.10.1988. Plánenjoavku ja rektor dárbbašedje huksegoahtit hálddahuslaš bargoveaga, ja vuosttaš hálddahusbargi gii bargagođii Sámi allaskuvlla ovddas lei Ruth Hætta. Son engašerejuvvui vuosttaškonsuleantavirgái, ja álggii plánenjoavkku čállin ja áššemeannudeaddjin 13.06.1988. Son álggii maŋŋil bistevaš virgái allaskuvlla hálddahussii, ja bargá dál ekonomiija- ja personalhálddahusa seniorkonsuleantan.</p>
<p>Čakčat 1988 sirdigohte bargit Álttá oahpaheaddjeallaskuvlla sámi ossodagas Sámi allaskuvlii Guovdageidnui. Vuosttaš fágabargit, geat 1989 sirde Álttá oahpaheaddjeallaskuvllas Sámi allaskuvlii, ledje: Inga Hermansen Hætta (allaskuvlaoahpaheaddji duojis), Gunvor Guttorm (allaskuvlaoahpaheaddji duojis), Piera Jovnna Jernsletten (allaskuvlalektor sámegielas). Dáidda lassin ásahuvvojedje vel ođđa virggit: Sámegielas ásahuvvui doseantavirgi masa virgáibiddjui Ole Henrik Magga, dárogielas fas allaskuvlalektorvirgi masa virgáibiddjui Jon Todal, ja pedagogihkas vuosttašamanueansavirgi masa virgáibiddjui Einar Bergland. Duojis lei vel allaskuvlaoahpaheaddjevirgi, mas barggai Inger Anita Smuk.</p>
<p>Teknihkalaš-hálddahuslaš virgehasat, geat bargagohte allaskuvllas juo 1988 čakčamánu, leigga viessobearráigeahčči Mikkel Anders Eira ja Kirsten Sara Turi Eira, gii dalle barggai buhtisteaddjin. Liv Østmo lei álggu rájes fárus plánenjoavkkus, ja álggii oahppodárkkisteaddjin 1.8.1989. Eará teknihkalaš-hálddahuslaš virggit 1989 rájes lei girjerájusjođiheaddjevirgi masa álggii Torunn Pettersen ja girjerájusvirgi, masa álggii Aslak J. Gaup. 1989 ledje allaskuvllas oktii buot 8 virgehasa oahpahus- ja dutkanvirggiin ja 5 virgehasa eará virggiin (rektor, dutkanbagadalli, hálddahusvirggit).</p>
<p>Čuovvovaš govvosiin boahtá ovdan allaskuvlla bargoveaga lassáneapmi áigodagas 1989–2009. Govvosiin earuhuvvojit fágavirggit ja hálddahusvirggit. Stipendiáhttavirggit leat merkejuvvon sierra.</p>
<p><em type="italic">Govus 2: Sámi allaskuvlla bargoveahka áigodagas 1989–2009. </em>3«SH skal ha samisk som hovedspråk. Det skal utvikles program for høgskolens språkmål som skal samsvare med samisk språklov og detsamiske samfunnets behov. SH's tilsatte skal gjennom sin tjeneste pålegges språkkrav, og de skal fremme positive holdninger til bruk av </p>
<p>Áigodagas 1989 – 1994 lei rektor allaskuvlla bajimus jođiheaddji. Dán áigodagas lei Finnmárkku guovloallaskuvlastivra sihke Finmmárkku guovloallaskuvlla, Álttá oahpaheaddjeallaskuvlla, Finnmárkku buohccidikšarskuvlla ja Sámi allaskuvlla oktasaš stivran. Universitehtaid ja allaskuvllaid nuppástuhttinproseassa olis lea 1994 rájes leamaš sierra stivra Sámi allaskuvllas. Dalle ásahuvvui maiddái allaskuvladirektoravirgi Sámi allaskuvlii, nu ahte 1994 rájes lea allaskuvllas leamaš juhkkojuvvon jođiheapmi – válljejuvvon rektor, gii lea ásahusa bajimus fágalaš jođiheaddji ja stivrra jođiheaddji, ja virgáibiddjon allaskuvladirektora gii lea ásahusa bajimus hálddahuslaš jođiheaddji. Áigodagas 1998–2007 lea allaskuvllas leamaš dekánadoaibma válljejuvvon oasseáiggedoaibman. Sámi Instituhta ja Sámi allaskuvlla oktiilaktima olis lea leamaš instituhttajođiheaddjevirgi, dutkandirektor 2005 rájes, man ovddasvástádussan lea beaivválaččat jođihit ásahusa dutkandoaimmaid. Lei ovddeš Sámi Instituhta direktoravirgi, mii rievdaduvvui instituhttajođiheaddjevirgin. Nubbi instituhttajođiheaddjevirgi ásahuvvui maiddái 2007, vállje-juvvon dekánadoaimma sadjái, ja dán virggi ovddasvástádussan lea gis beaivválaččat jođihit oahpahusdoaimmaid. 1.8.2007 rájes lea Sámi allaskuvllas leamaš davviriikkalaččat oktiibiddjon stivra, mii speadjalastá dan ahte ásahusa davviriikkalaš doaibma ain nannejuvvui maŋŋil go Sámi Instituhtta laktojuvvui Sámi allaskuvlii.</p>
<p>Sámi allaskuvla lea álggu rájes vuoruhan hukset alla dási oahpahus- ja dutkanbargoveaga, ja lea deattuhan gelbbolašvuođaloktendoaimmaid. Juo 1990 rájes geavahuvvojedje guokte allaskuvlaoahpaheaddjevirggi fágalaš kvalifiseremii, vai bargit jokse lektorgelbbolašvuođa (váldofágadási). 1992 rájes leat allaskuvllas leamaš stipendiáhttavirggit (fágalaš kvalifiserenvirggit) mat leat ruhtaduvvon vuođđojuolludeami rámma siskkobealde, ja stipendiáhttavirggiid lohku lea jámma lassánan.</p>
<p>Professor emeritus Anton Hoëm dovdá Sámi allaskuvlla áibbas álggu rájes, ja son lea leamaš ásahusa professor II4 ja dutkanbagadalli 1.11.1989 rájes. Professor II-lohku lea lassánan, ja 2009 loguid mielde leat allaskuvllas 5 professora II-virggiin. Sámi allaskuvlla vuosttaš professoráhtta rahppui sámegielas, ja dasa bovdejuvvui Ole Henrik Magga 1997. Dan rájes leat ásahuvvon professoráhtat sámi máhtus ja ipmárdusas, masa Nils Oskal álggii 2005; sámi girjjálašvuođas ja skuvladutkamis, masa Vuokko Hirvonen álggii 2007 ja guovttegielatvuođas ja giellavitaliseremis, masa Jon Todal álggii 2008. Allaskuvllas lea maid gelbbolašvuođaloktenvirgi professorin sámegielas ja álgooahpahusas, masa Nils Øivind Helander álggii borgemánu 2009. Sámi allaskuvlla oahpahus- ja dutkanbargoveahka rievddada veahá oahpahus- ja dutkandárbbuid vuođul, muhto Sámi allaskuvllas lea alla vuosttašvirgehaslohku5 ollislaš bargoveaga ektui, vrd. ee. Stjernø-lávdegotti čielggadeami, mas boahtá ovdan ahte Sámi allaskuvlla vuosttešvirgehaslohku lea 32% bargoveagas (NOU 2008:3, 227).</p>
<p>Sámi allaskuvlla dutkan- ja ovdánahttinbarggut</p>
<p>SA galgá ásahit buriid oktavuođaid áigeguovdilis ovttasbargoásahusaiguin, earenoamážit Sámi Instituhtain. Lea lunddolaš ja dehálaš ovttasbargat sihke doaimmaid čađaheamis ja dutkiid-skuvlejumis.6 (Samisk høgskole, Plandokument Del 1, 1988: 5)</p>
<p>Sámi allaskuvla dutkandoaimmat leat álggu rájes čujuhuvvon vuoruhuvvon surggiide. Ásahusa vuosttaš doaibmaáigodagas válljejuvvojedje vuosttažettiin dakkár dutkandoaimmat mat dorjo allaskuvlla oahpahusdoaimmaid. 4</p>
<p>Professor II mearkkaša ahte professoris lea váldovirgi eará ásahusas, ja oassevirgi (ng. <span type="quote">«guvttešvirgi»</span>, dábálaččat 20 % virgi) Sámi alla-skuvllas.</p>
<p>Nu go boahtá ovdan bajábealde (bargoveaga huksema birra), de lea allaskuvla álggu rájes vuoruhan gelbbolašvuođaloktendoaimmaid. Dan lea ásahus dahkan earret eará fágalaš kvalifiserenvirggiid bokte. Sámi allaskuvlla álgoáigodagas ásahii allaskuvla kvalifiserenvirggiid iežas bušeahttarámma siskkobealde, sihke váldofága- ja doavttirgrádakvalifiseremii. Allaskuvla lea maŋŋil ožžon doavttirgrádastipendiáhttavirggiid, maid Máhttodepartemeanta ruhtada vuođđojuolludeami bokte. Lea allaskuvlla stivra mii mearrida makkár surggiide áiggis áigái vuoruhuvvojit dát doavttirgrádastipendiáhtat. 2009 loguid mielde leat allaskuvllas 9 virgehasa dákkár stipendiáhttavirggiin. Dasa lassin leat allaskuvllas jámma moadde stipendiáhttavirggi jahkái, mat leat ruhtaduvvon olggobeale ruhtagálduid bokte, dábálaččat Norgga Dutkanráđi bokte.</p>
<p>Nubbi guovddáš kvalifiserendoaibma lei ahte juolluduvvui dutkan- ja ovdánahttinbargoáigi buot fágavirgehasaide. Dát ortnet bisttii gitta 2003 rádjái. Departemeantta gáibádusaid vuođul rievddai vuogádat dalle, nu ahte fágabargiide juolluduvvo dát dutkan- ja ovdánahttináigi ohcama vuođul.</p>
<p>Sámi allaskuvla lea gelbbolašvuođaloktemis ja dutkan- ja ovdánahttinbargguin vuoruhan bargguid ja dutkamiid earret eará dáin surggiin: skuvla ja oahpaheaddjeoahpahus, sámegiella/ gielladieđa, guovttegielatvuohta ja máŋggakultuvrralaš áddejupmi, estehtalaš fágat (duodji, juoigan ja muitaleapmi), servodatdieđalaš fáttát (omd. boazodoalloáššit), filosofiija ja oskkoldatdieđa.</p>
<p>Go Sámi Instituhtta oktiilaktojuvvui Sámi allaskuvllain 2005, de dan bokte viiddiduvvui ásahusa ollislaš dutkandoaibma, earret eará riektedutkamiin. Sámi allaskuvlla dutkandoaimmat fátmmastit dál čuovvovaš surggiid: filosofiija, juridihkka/riektedutkan, historjá, pedagogihkka, sosiologiija ja gielladieđa ja duodji. Lassin dáidda leat ásahusas leamaš ovttaskas prošeavttat omd. arkitektuvrras, biologiijas ja statistihkas. Ásahusas leat vel muhtun stuorat dutkanprošeavttat, namalassii <em type="italic">EALÁT </em>mii lea fágaidrasttideaddji IPY7-prošeakta mas dutkojuvvojit dálkkádatrievdamiid váikkuhusat boazodollui, <em type="italic">Samisk språkoverføring i ulike kontekster </em>mii lea sosiolingvisttalaš IPY-prošeakta, man oassin leat guokte doavttir-grádaprošeavtta davvisámegielas ja masa praktihkalaš ovttasbarggus maid laktása lulli sámegiela doavttirgrádaprošeakta, ja Árbediehtu-prošeakta mii lea stáhta ja Sámedikki ruhtaduvvon prošeakta man ulbmilin lea kártet, dokumenteret ja seailluhit sámi árbedieđu. </p>
<p>Sámi allaskuvlla oahppofálaldagat</p>
<p>Juohke servodagas fertejit dahkkot servodatlaš vuoruheamit. Muhtun doaimmat fertejit vuoruhuvvot. Sámi oahpaheaddjeoahpu ásaheapmi SA:s speadjalastá servodatlaš doaimma vuoruheami. Dán ii galgga goitge dulkot nu, ahte ii leat dárbu eará oahppofálaldagaide.8 (Samisk høgskole, Plandokument Del 1, 1988: 0)</p>
<p>Sámi allaskuvla ásahuvvui go čielggadanbarggut čájehedje ahte sámi servodagas váilo fágaolbmot eanas oahpposurggiin. Sihke čielggadanbargguin ja plánabargguin gessojuvvui oahpaheaddjedárbu ovdan earenoamážit. Dan vuođul vuoruhuvvojedje oahpaheaddjeoahput álggus, seammás go plánadokumeanttas deattuhuvvo ahte maiddái eará oahpposuorggit leat dehálaččat.7</p>
<p>IPY – International Polar Year8</p>
<p>Ethvert samfunn står overfor behov for å måtte foreta samfunnsmessige prioriteringer. Enkelte tiltak må gis prioritet. Etablering av</p>
<p type="listitem">Sámi allaskuvllas álggahuvvojedje álggus oahpaheaddjeoahpu prográmmat ja joatkkaoahppofálaldagat, mat ledje earenoamážit jurddašuvvon oahpaheddjiid váste:</p>
<p type="listitem">dábálašoahpaheaddjeoahppu, ođđa studeantajoavku váldui sisa 1989, ja dasa lassin ledjeoahpaheaddjestudeanttat sirdojuvvon Álttá oapaheaddjeallaskuvllas Sámi allaskuvlii</p>
<p type="listitem">ovdaskuvlaoahpaheaddjeoahppu 1989 rájes</p>
<p type="listitem">duoji joatkkaoahppofálaldat oahppojagi 1988/89, ja dasto 1991 rájes</p>
<p type="listitem">sámegiela joatkkaoahppofálaldat (vuođđofágadási oahput) 1992 rájes</p>
<p>Sámi allaskuvla lea dađistaga viiddidan sihke oahppoprográmmafálaldaga ja joatkkaoahppofálaldagaid. Journalistaoahpu ovdakursa, mii fállojuvvui vuosttaš geardde 1991, lei ráhkkaneapmi sámi journalistaoahpu álggaheapmái. Go ii gávdnon sierra sámi journalistaoahppofálaldat, de galggai ovdakursa ráhkkanahttit sámi studeanttaid álgit journalistaohppui, mii fállojuvvui muđui ge Norgga allaskuvlavuogádagas. Eanas studeanttat geat čađahedje dán ovdakurssa, manne viidáseappot journalistaohppui, maid Bådåddjå allaskuvla fálai, ja masa lei mearriduvvon sierra sámi sisaváldinearri. Jagi 2000 beasai Sámi allaskuvla bidjat johtui sierra sámi journalistaoahpu, mii lei 2-jagáš allaskuvlakandidáhttaoahppu. Jagi 2006 rájes lea leamaš vejolaš váldit Bachelorgráda journalistihkas Sámi allaskuvllas.</p>
<p>Sámi allaskuvla lea maid heivehan ja viiddidan sámegielfálaldagaid servodaga dárbbuid mielde. Sámelága giellanjuolggadusaid olis bođii dárbu fállat sámegieloahpu hálddahusbargiide, ja allaskuvla fálai ge diekkár oahppofálaldaga áigodagas 1991–1993. Allaskuvla lea maid álggu rájes fállagoahtán kurssaid sidjiide, geat eai leat beassan oahppat sámegiela skuvllas (lohkangelbbolašvuođakursa, mii maŋŋil rievddai lohkanbadjeoahppun) ja sámiide ja eará studeanttaide geat eai hálddaš sámegiela (sámegiela álgokurssat). Allaskuvla lea fállan lohkangelbbolašvuođakurssaid/lohkanbadjeoahpu 1992 rájes ja álgokurssaid 1995 rájes. Jagi 1998 rájes leat maid fállan sámegiela gaskafágalasáhusa lassin sámegiela vuođđofágii.</p>
<p>Bolognaproseassa olis leat universitehtat ja allaskuvllat heivehan iežaset oahppoprográmmaid Bachelorgrádaide, ja Sámi allaskuvla fállá dál bachelorgrádaoahpu sihke sámegielas, duojis, boazodoallofágain ja journalistaoahpus. Ođđaseamos bachelordási prográmmat biddjojedje johtui čakčat 2008, namalassii duoji ja boazodoallofágaid bachelorgrádaprográmmat. 2009 beasai Sámi allaskuvla bidjat johtui ásahusa vuosttaš sierra mastergrádaoahpu, namalassii sámegiela ja sámi girjjálašvuođa mastergráda, man Nasjonalt organ for kvalitet i utdanningen (NOKUT) lei dohkkehan geasset 2008.</p>
<p type="listitem">Allaskuvla áigu ain viiddidit prográmmafálaldagaid, ja plánejuvvojit earret eará dát oahppofálaldagat:</p>
<p type="listitem">bachelorgrádaprográmmat iešguđet oahpposurggiin</p>
<p type="listitem">mastergrádaprográmma eamiálbmotdiehtagis</p>
<p type="listitem">mastergrádaprográmma sámi- ja eamiálbmotjournalistihkas</p>
<p type="listitem">mastergrádaprográmma duojis ja dáidagis</p>
<p type="listitem">doavttirgrádaprográmma sámegielas ja sámi girjjálašvuođas</p>
<p>Sámi allaskuvllas lea áigumuššan šaddat dieđalaš allaskuvlan, ja áiggi mielde Sámi universitehtan, ja oahppoprográmmafálaldaga viiddideapmi lea earret eará čadnon dáidda áigumušaide.</p>
<p>Sámi allaskuvlla studeanttat</p>
<p>Hábmen dihte sámi boahtteáiggi dárbbaša sámi servodat fágaolbmuid geain lea buorre ja áigeguovdilis fágaoahppu, seammás go sis lea duogáš mainna sáhttet áimmahuššat servodaga ja ovttaskas olbmo dárbbuid gaskkustit árbevieruid ja ásahit ođđa sámi árvvuid. Alitoahpahusásahusat fertejit ovdánahttit fágaoahpuid mat sihkkarastet oppalaš gelbbolašvuođa seammás go sihkkarastet árbevieruid gaskkusteami ja ođasmahttima.9 (Samisk høgskole, Plandokument Del 1, 1988: 0)</p>
<p>Sámi allaskuvlla vuosttaš studeanttat ledje sajis ovdal go allaskuvllas lei dievas doaibma. Ledje guhtta studeantta, geat čađahedje jahkeovttadaga duojis. Sii ledje váldon sisa Álttá oahpaheaddjeallaskuvlii, muhto sii sirde Guovdageidnui ja čađahedje oahpuset Sámi allaskuvllas 1988/89 dálvvi, seammás go plánen-, huksen- ja ođastanbarggut ledje jođus. Oahppojagi 1989/90 ledje allaskuvllas guokte oahppofálaldaga, namalassii dábálašoahpaheaddjeoahppu ja ovdaskuvlaoahpaheaddjeoahppu. Dáin fálaldagain ledje oktii buot 41 studeantta, 31 dábálašoahpaheaddjeoahpus, ja 10 ovdaskuvlaoahpaheaddjeoahpus.</p>
<p>Sámi allaskuvlla ásaheami olis gehččojuvvui earenoamáš dehálažžan oahpahit dábálašoahpaheddjiid ja ovdaskuvlaoahpaheddjiid sámi servodahkii. Allaskuvlla statistihkaid mielde boahtá ovdan ahte áigodagas 1989–2009 leat 147 kandidáhta geargan dábálašoahpaheaddjeoahpuin ja 72 kandidáhta geargan ovdaskuvlaoahpaheaddjeoahpuin.</p>
<p>Mediaid servodatdoaibma lea mávssolaš, ja Sámi allaskuvlla goalmmát profešuvdnaoahppofálaldat lei ge sámi journalistaoahppu, mii álggahuvvui jagi 2000. Dan rájes leat 26 journalistta geargan journalistaoahpuin Sámi allaskuvllas.</p>
<p>Sámegielafáladagat leat leamaš dehálaččat, sihke sierra fágan, ja doarjjafágan olbmuide geat barget iešguđet ge surggiin ja ámmáhiin. Sámi allaskuvla lea oahpahan ollu kandidáhtaid sámegielas, iešguđet oahppodásiin álgokurssaid rájes gitta bachelorgrádadássái (ovddeš vuođđofága- ja gaskafágadássái).</p>
<p>Govus 3 čájeha allaskuvlla kandidáhttaprodukšuvnna áigodagas 1989–2009 namuhuvvon golmma profešuvdnaoahppoprográmmain, sámegielfálaldagain ja duojis. Fuomášahttit ahte duodjekandidáhttalogus eai leat fárus dat kandidáhtat geat leat čađahan duodjemodulaid mat leat oahpaheaddjeoahpuid oassin.</p>
<p>Sámi servodahkii lea leamaš ávkin fállat sámi oahpaheaddjeoahpuid. Dan oaidnit, go oahpaheaddjedilli lea buorránan, earenoamážit Sis-Finnmárkku suohkaniin. Mii diehtit goitge ahte ain lea stuora dárbu sámi dahje sámegielat oahpaheddjiide. Hástalussan lea gávdnat vugiid mo buoridit oahpaheaddjedili maiddái eará sámi guovlluin, nu go lullisámis, julevsámis ja muđui dain guovlluin gos sámegiella lea rašes dilis.</p>
<p>Sámi allaskuvllas leat eanas áigge leamaš stuora studeantajoavkkut sámegielfálaldagain. Dát čájeha ahte sámi servodagas lea leamaš sihke vuordámuš ja dárbu dakkár giellafálaldagaide. Maiddái sámegielfálaldagaid dáfus lea hástalus joksat studeanttaid dain guovlluin gos sámegiella lea rašes dilis, vai gielladilli nannejuvvo maiddái dain guovlluin.9«For å skape en samisk framtid har det samiske samfunnet behov for fagfolk med god og relevant fagutdanning, samtidig som de harbakgrunn til å ivareta samfunnets og enkeltindividets behov for å formidle tradisjoner og etablere nye samiske verdier. De høyere ut-</p>
<p>Go ásahuvvui Sámi allaskuvla, de lei maid dárbu áimmahuššat studeanttaid čálgofálaldatdárbbuid. Álggus álggahii Finnmárkku Studeanttaid Ovttastus (Álttás) sierra vuođđudusa Guovdageidnui. Vuođđudus, mii ásahuvvui čakčat 1989, gohčoduvvui Guovdageainnu Studeantaviesuid Lihttun (GSL). GSL lágidii ássanlanjaid ja ásodagaid, mánáidgárddi ja kantiinna studeanttaide. Borgemánu 1995 heaittihuvvui GSL, ja dalle ásahuvvui sierra vuođđudus, Sis-Finnmárkku Studeanttaid Ovttastus (SSO), mii fállá čálgofálaldagaid Sámi allaskuvlla studeanttaide. SSOas lea sierra stivra, mas studeanttat leat eanetlogus, ja fállá vuosttažettiin ássanlanjaid/ásodagaid, mánáidgárdesajiid ja kantiidnafálaldagaid.</p>
<p>Seminarii Laponici Fond lea historjjálaš foanda, mii gonagaslaš gohččuma vuođul ásahuvvui Troandimii 24.3.1752. Foandda bearráigeahčču ja hálddašeapmi lei álggus Lulli-Trøndelága fylkamánnis, muhto sirdojuvvui vuos Tromssa fylkamánnái (1985), ja dasto Finnmárkku fylkamánnái (1997). Finnmárkku fylkamánni mearrádusa vuođul lea Sámi allaskuvla leamaš foandda hálddašansadji 1997 rájes. Foandda stivrras leat Davvi-Trøndelága, Bådåddjå, Tromssa ja Sámi allaskuvllaid rektorat, ja foandda dietnasis juolluduvvojit stipeanddat studeanttaide, geat lohket sámegiela oahpaheaddjeoahpu oassin.</p>
<p>Kandidáhtat</p>
<p><em type="italic">Govus: 3. Kandidáhttalogat áigodagas 1989–2009. </em></p>
<p>Oahppu</p>
<p>Kandidáhtta-lohku</p>
<p>Mearkkaš umit</p>
<p>Sámi dábálašoahpaheaddjeoahppu 147</p>
<p>Sámi ovdaskuvlaoahpaheaddjeoahppu72</p>
<p>Sámi journalistaoahppu26</p>
<p>Sámegiela álgokursa 1116</p>
<p>Sámegiela álgokursa 287</p>
<p>Sámegiela lohkanbadjeoahppu301</p>
<p>Sámegiella hálddahusbargiide35</p>
<p>Oahppu sáhtii leat oassin ovddeš vuođđofágas</p>
<p>Sámegiella 1258</p>
<p>Oassin ovddeš vuođđofágas dahje dálá Bachelorgrádas</p>
<p>Sámegiella 2206</p>
<p>Oassin ovddeš vuođđofágas dahje dálá Bachelorgrádas</p>
<p>Sámegiella 364</p>
<p>Ovddeš gaskafágalasáhus, oassin dálá Bachelorgrádas</p>
<p>Duodji 130</p>
<p>Kandidáhtat geat leat čađahan eksámena bachelorgrádadási kurssain</p>
<p>Duodji 3</p>
<p>Váldofága</p>
<p>Sámi allaskuvlla visttit</p>
<p>Oktiilokaliseren attášii fágalaš ovttasbargoovdamuniid dan bokte, ahte eanet fágabirrasat čohkkejuvvojit seamma vistái. Dát birrasat ožžot vejolašvuođa nannet, doarjut ja ávkkástallat iešguđet birrasiid fágalaš gelbbolašvuođa. Dát lea earenoamáš áigeguovdil dutkama, dutkangaskkusteami ja alit oahppodási oahpahusa oktavuođas.10 (Samisk vitenskapsbygg i Kautokeino – Arealbehov og romprogram 1999: 7)</p>
<p>Sámi allaskuvla álggahii doaimmaidis ovddeš Áibmosuodjalusa visttiin, ja válddii 1988 geasi rájes atnui hálddahus- ja kantiidnavistti, kaserne- ja gievkkanvistti, befálavistti, 5 bearašásodaga ja olgovistti. Dát visttit eai lean heivehuvvon oahpahusdoaibmii, nu ahte visttit leat álggu rájes juo ollu divoduvvon ja rievdaduvvon allaskuvlla dárbbuid mielde. Vuosttaš bušeahttajuolludeamis juo várrejuvvui ruhta visttiid divodeapmái ja heiveheapmái, ja dát bargu čađahuvvui geasset ja čakčat 1988.</p>
<p>Geasset 1988 álggahuvvui maid proseassa plánet ja hukset lasi areálaid. Ođđa oassi, mii sisttisdoalai girjerádjosa, luohkkálanja, ovdakantuvrra ja eará kantuvrraid, gárvánii oahppojagi 1991/92.</p>
<p type="listitem">Go Sámi allaskuvla lea viiddidan doaimmaid, de lea leamaš dárbu iešguđetlágan gaskaboddosaš čovdosiidda. Earret eará lea allaskuvla láiguhan oahpahuslanjaid márkanis, ja ovddeš ássanlanjat ja eará areálat leat heivehuvvon luohkkálatnjan ja kantuvran. 1990-logus plánegođii allaskuvla ođđa dieđavistti Guovdageidnui ovttas eará ásahusaiguin. Jurdda dieđavisttiin lei čohkket oahpahus-, dutkan- ja eará fágabirrasiid sierra dieđavistái, ja álgoplánemis ledje mielde Sámi allaskuvla, Sis-Finnmárkku Studeanttaid Ovttastus, Sámi  Instituhtta (mii dál lea oassin Sámi allaskuvllas), Sámi Arkiiva ja Sámi Báikenammanevvohat (mii dál gullá Sámedikki vuogádahkii). Geasset 1999 almmuhuvvui ng. latnjaprográmma, mas čilgejuvvojedje ásahusaid doaimmat ja areáladárbbut. Latnjaprográmma lei vuođđun  politihkalaš bargui ja plánemii, mii mielddisbuvttii čuovvovaš huksenprogrešuvnna:</p>
<p type="listitem">2001 dohkkehii Oahpahus- ja dutkandepartemeanta dieđavistti rámmaprográmma</p>
<p type="listitem">2004 almmuhuvvui huksenprográmma ja arkiteaktagilvu. Arkiteaktagilvvu vuittiiarkiteaktafilnodat Reiulf Ramstad Arkitekter AS.</p>
<p type="listitem">2005 gárvánii árvalusprošeakta ja ovdaprošeakta, ja Stuoradikkis bođii álggahan-juolludeapmi dieđavistái</p>
<p type="listitem">2006 gárvánii dárkilis prošeakta ja fálaldatháhkanvuođđu. Dán jagi čađahuvvui maid árbevirolaš huksenlobi jearranproseassa huksensajis ovdal go álggahuvvui huksensaji rogganbargu.</p>
<p type="listitem">2007 vižžojuvvojedje ja válljejuvvojedje huksenfálaldagat. Gonagas Harald V bijaidieđavistti vuođđogeađggi 10.06.07. Dieđavistti nammagilvvu vuođul válljejuvvui Diehtosiida ođđa vistti almmolaš namman, Rauna Kuokkanen árvalusa vuođul.</p>
<p type="listitem">2007 - 2009 lea leamaš huksenáigodat</p>
<p type="listitem">2009 giđa leat bargit fárren sisa Diehtosiidii, ja 2009 čavčča mielde ollásit gárvána</p>
<p>Diehtosiida ja Diehtosiidda olgoareála</p>
<p>Diehtosiidda bruttoareála lea 9367 m2 (nettoareála lea 5297 m2). Diehtosiiddas leat 163 kantursaji, oahpahusareálat, oktasaš čoahkkinlanjat ja eará oktasaš areálat. Sámi allaskuvla,10 «En samlokalisering vil gi faglige samarbeidsfordeler ved at flere fagmiljøer blir samlet under samme tak. Disse vil få muligheter til åstyrke, støtte og dra nytte av hverandres faglige kompetanse. Særlig aktuelt vil dette være innen forskning, forskningsformidling ogoktiilaktojuvvon Sámi Instituhtain, geavaha stuorimus oasi Diehtosiiddas (73 % areálain). Eará geavaheaddjit leat Sis-Finnmárkku Studeanttaid Ovttastus, Stáhta earenoamášpedagogalaš doarjalus (SEAD) (Sámi allaskuvlla ovttadat), Sámedikki oahpahusossodat, Álgoálbmot guovddáš (Gáldu), Máilmmi boazoálbmogiid fágaguovddáš (ICR) ja Sámi arkiiva. Diehtosiidda huksema gollorámma lea NOK 380,6 mill., dáiddalaš čiŋaheapmái geavahuvvo NOK 2,7 mill., ja geavaheaddjerustegiidda (viessogálvu jna.) geavahuvvo NOK 40 – 45 mill.</p>
<p>Ulbmilin lea ahte Diehtosiidda hápmi, materiálageavaheapmi ja čiŋaheapmi galgá speadjalastit sámi historjjá, kultuvrra ja identitehta, Barents- dahje sirkumpolára guovllu iešvuođaid, ja čájehit sámi kultuvrra máŋggabealátvuođa. Muhtun earenoamášvuođat dán oktavuođas leat omd. dollasadji, šillju fága- ja oahppanarenan, <span type="quote">«lávvolatnja»</span> mas sáhttá čađahit oahpahusa, ja ođđaáigasaš duodjeareálat - buot dát čovdosat gávdnojit Diehtosiiddas dahje Diehtosiidda lahka.</p>
<p>Lihkku beivviin!</p>
<p>Sámi allaskuvla lea njunuš eamiálbmot dutkan- ja alitoahppoásahus mii seailluha ja ovddida sámegiela, kultuvrra ja servodateallima. Njálmmálaš árbevierut, luondduvuđot máilmmeipmárdus ja árbevirolaš dábit leat eavttut min vuoiŋŋalaš árbái ja birgejupmái. Dieđalašvuohta ja árbevirolaš máhttu giehtalaga boahttevaš buolvvaide. (Sámi allaskuvlla strategiplána 2006–2011: 3)</p>
<p>Lea beroštahtti geahčadit Sámi allaskuvlla álgo plánadokumeanttaid, ja oaidnit ahte dat, mat leat dálá strategiijaáigodaga (2006–2011) váldo strategalaš ulbmilat čuovvut daid váldosárgosiid mat biddjojedje allaskuvlla ásaheami olis.</p>
<p>Sámi allaskuvlla dálá strategiplánas čilgejuvvojit višuvnnat, áigumušat ja mihttomearit áigodahkii 2006–2011. Dán strategiijaáigodaga guovddáš fágastrategalaš mihttomearri lea dat, ahte allaskuvla galgá dohkkehuvvot Sámi dieđalaš allaskuvlan ja nu hukset vuođu šaddat boahtteáiggi Sámi universitehtan. Dát lea mihttomearri mii gáibida sihke fágalaš, infrastruktuvrralaš ja politihkalaš <span type="quote">«lávkkiid»</span> ja olahusaid. Buot barggut ja doaimmat mat čađahuvvojit Sámi allaskuvllas leat mielde ráhkkanahttime ásahusa dien mihttomeari guvlui. Dás namuhit muhtun stuorát olahusaid, mat movttiidahttet min geahččat ovddasguvlui:</p>
<p>Sámi allaskuvla lea 2008 akkrediterejuvvon eamiálbmot alit oahppo- ja dutkanásahussan <em type="italic">World Indigenous Nations Higher Education Consortium- </em>(WINHEC) vuogádaga bokte. </p>
<p>Akkrediterema olis lea WINHEC ávžžuhan ahte Sámi allaskuvla bargá viidáseappot joksat dohkkeheami Sámi universitehtan. Sámi allaskuvlla lektor Jan Henry Keskitalo válljejuvvui WINHEC ođđa jođiheaddjin juovlamánu 2008, ja WINHEC-vuogádaga čállingoddi lea maid dál sirdojuvvon Sámi allaskuvlii.</p>
<p>Stuoradiggi lea 2009 mearridan ahte Sámi allaskuvla galgá oažžut fápmudusa mearridit sámi oahpaheaddjeoahpu rámmaplána/oahppoplána bajitdási našunála mearrádusaid (láhkaásahusa) siskkobealde. Dát mearrádus lea boađusin dain bargguin maid Sámi allaskuvlla bargit, ovttas eará fágabirrasiiguin, leat čađahan ovdánahttin dihte sierra sámi oahpaheaddjeoahpu, ovdamearkan sáhttá namuhit Norgga almmolaš čielggadus 2000: 3 Sámi oahpaheaddjeoahppu– iešguđetlágan máhttovieruid gaskkas, dat barggut mat váikkuhedje ahte Sámi allaskuvla vuittii Oahppo- ja dutkandepartemeantta oahppokvalitehtabálkkašumi 2005, ja buot dan barggu ja áŋgiruššama mii beaivválaččat ovdánahttá oahpaheaddjeoahpu čađaheami Sámi allaskuvllas.</p>
<p>Sámiráđđi, Sámiid konferánsa ja Sámi Parlamentáralaš Ráđđi (SPR) leat buohkat cealkán, ahte Sámi allaskuvla berre ovddiduvvot Sámi universitehtan.</p>
<p>Dál ávvudit ásahusa 20 jagi ávvudeami, ja leat seammás beassan ávvudit ahte leat olahan dán strategiijaáigodaga deháleamos infrastruktuvrralaš mihttomeari – namalassii dat, ahte leat huksen Diehtosiidda, fárren sisa ja leat dál váldime vistti atnui. Dát lea stuora dáhpáhus sihke Sámi allaskuvlii ja eará ásahusaide, mat leat fárren sisa ođđa areálaide.</p>
<p>Sávvat Sámi allaskuvlii ja buot ásahusa bargiide ollu lihku beivviin, ja hui ollu giitit sin, geaid áŋgiruššama vuođul ásahuvvui Sámi allaskuvla 20 jagi áigge!</p>
<p>Girjjálašvuohta NOU 2000: 3: <em type="italic">Samisk lærerutdanning – mellom ulike kunnskapstradisjoner </em>. </p>
</body></document>
