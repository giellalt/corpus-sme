<document xml:lang="sme" id="no_id"><header><title>Oahppoprográmmaplána. Sámi vuođđoskuvlaoahpaheaddjeoahppu 5.-10. dássi</title><genre code="admin"/><author><unknown/></author><year>2013</year><wordcount>2715</wordcount><conversion_status type="standard"/><availability><free/></availability><origFileName>http://sh.pedit.no/web/NettskoleRessurs.axd?id=bbda4124-1170-4fe3-acab-d53385483b39</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version><note>Source http://sh.pedit.no/web/PageND.aspx?id=229798</note></header><body><p>OAHPPOPROGRÁMMAPLÁNA</p>
<p>SÁMI VUOĐĐOSKUVLAOAHPAHEADDJEOAHPPU 5.-10. dássi</p>
<p>Joavku VUO2012   (2012-2016)</p>
<p>Sámi  allaskuvlla  dutkan-  ja  oahppostivra  dohkkehan  15.8.12,  áššis  DOS  68/12.  Dutkan  -ja  oahppostivra dohkkehan ođastemiid 25.9.2013, áššis 96/13.</p>
<p><em type="bold"> 1.  Prográmma namma ja grádanamahus  </em></p>
<p>Sámi vuođđoskuvlaoahpaheaddjioahppu 5.-10. dássi, bachelor + 1 jahki.  Samisk grunnskolelærerutdanning for 5.-10 trinn, bachelor + 1 jahki. The Sami primary and lower secondary teacher education program for years 5-10, bachelor + 1 year</p>
<p>Bachelor lea alitoahppovuogádagas mii addá vuođu bajit dási ohppui, masteroahpuide.</p>
<p>Oahppu lea 4 jagi oahppu ja addá 240 oahppočuoggá.</p>
<p><em type="bold"> 2.  Vuođđoskuvlaoahpaheaddjioahppu 5.-10. oppalaččat </em></p>
<p>Sámi  vuođđoskuvlaoahpaheaddjioahppu  5.-10.  dásiide  ráhkkanahttá  bargat  oahpaheaddjin  gaska-  ja nuoraidskuvladásis.  Oahppu  lea  njeallje  jagi  oahppu  ja  oahpus  galgá  čiekŋudit  oahppi  máhttui  ja fágaide.    Oahpu  áigge  galgá  lohkat  pedagogihka  ja  oahppimáhtu  60  oahppočuoggá  ja  golbma  sierra oahpahusfága mas guhtege lea 60 oahppočuoggá.</p>
<p>Sámi vuođđoskuvlaoahpaheaddjioahppu 5.-10. lea ámmátoahppu, nuppiin sániiguin profešuvdnaoahppu,  mii  laktá  oktii  fágaid  didaktihkalaš  fáttáid,  pedagogalaš  teoriijaid  ja bargohárjehallamiid hárjehallanskuvllain.  Bargohárjehallamiin studeanttat besset bagadallama vehkiin geahččaladdat oahpaheaddji ámmátbarggu sámi dilálašvuođain, ja hárjehallat fágaoahpaheami fágain maidda  lea  čiekŋudeamen.  Fágalaš  gelbbolašvuođa  olaheapmi  lea  oahpahusfágaid  váldomihttu,  mas ámmátfágalaš  perspektiiva,  pedagogihkka  ja  oahppimáhttu  (ahkái  heivehuvvon),  fágadidaktihkka, fágaid  gaskasašvuohta  ja  hárjehallan  leat  heivehuvvon  oktii.  Oahpaheaddjeprofešuvnna  iešvuohta boahtá ovdan ja nannejuvvo fágaoahpahusa ja hárjehallamiid bokte. Vuođđu huksejuvvo studeanttaid vásáhusaid ala, mii oahpu, bagadallama ja hárjehallama vehkiin nannejuvvo.</p>
<p><em type="bold"> 3.  Sisabeassangáibádusat </em></p>
<p>Sisabeassangáibádussan lea oppalaš lohkangelbbolašvuohta dahje reálagelbbolašvuohta ja sámegiella. Ohccis galget leat 35 skuvlačuoggá ja unnimusat árvosátni 3 dárogielas ja sámegielas  ja matematihkas, dahje  vástideaddji  gelbbolašvuohta  eará  riikkain.  Ohccis  galgá  leat  leamaš  sámegiella  joatkkaskuvllas juogo 1. dahje 2. giellan, dahje son galgá leat čađahan sámegiela lohkanbadjeoahpu eksámena. Ohcci sáhttá  maid  váldit  sámegiela  geahččaleami  Sámi  allaskuvllas,  ja  dan  vuođul  árvvoštallojuvvojit  su sámegiela  máhttu  ja  sisabeassanvuođđu.  Lassin  čujuhit  universitehtaid  ja  allaskuvllaid  oktasaš</p>
<p>sisaváldinnjuolggadusaide, ja  Sámi  allaskuvlla  sisaváldinnjuolggadusaide.  Buot studeanttat  galget</p>
<p>oahpu álggus doaimmahit politiijaduođaštusa vai sáhttet oassálastit oahpu hárjehallamiidda skuvllain.</p>
<p><em type="bold"> 5.  Oahpahusgiella </em></p>
<p>Oahpu  váldooahpahusgiella  lea  sámegiella.  Oahpus  sáhttet  leat  logaldallamat  ja  seminárat  maiddái eará gielaide, muhto dárbbu ja vejolašvuođaid  mielde ordnejuvvo dulkon.</p>
<p><em type="bold"> 6.  Oahpu sisdoallu </em></p>
<p>Oahppoprográmma  vuođđun  lea  sámi  servodaga  máŋggabealatvuohta  ja  máŋggakultuvrralaš servodaga  huksen,  sámi  kultuvra  ja  sámegielaid  dilli,  historjjás  otnábeaivái  ja  boahttevuhtii.  Sámi oahppanáddejumit, oahpahusmállet/-vuogit  ja sámi árbevirolaš<em type="italic"> </em>bajásgeassin leat vuolggasadjin ja dat mo  sáhttit  skuvllas  dáid  sirdit  ođđa  áigái  e.e  oahppanreaidduid  ja  teknologiija  bokte. Profešuvdnaperspektiiva  lea  guovddážis  oahpus  ja  deattuhuvvo  sihke  fágaoahpahusa  ja  hárjehallama bokte hárjehallanskuvllain, dan bokte go oahpahus čadno bargoeallimii. Sámi pedagogihkka ja dábálaš  oarjemáilmmi pedagogihkka heivehuvvojit skuvlla áigái ja báikái heivvolaš  vugiin nu ahte sámi máhttu šaddá sámi skuvlamáhttun. </p>
<p>Sámi mánáid ja nuoraid ovdánahttima, miela ja dárbbuid geahčastagas sámi vuođđoskuvlaoahpaheaddjioahpu  fágaide  laktojuvvojit  luonddu-,  giella-  ja  kulturipmárdus,  ja oahppama lahkonit dáiguin perspektiivvaiguin:</p>
<p>- Oahppit sámi árbevierus ja ođđa áiggis - Kultuvrralaš máŋggabealatvuohta riggodahkan  - Sámi mánát (ja nuorat) eamiálbmogin</p>
<p>Mánát  báikkálaš  servodagas  ja  kultuvrralaš  máŋggabealatvuođas  fátmmasta  maiddái  variašuvnna  ja máŋggabealatvuođa  sámi servodagas. Sámi oahpaheaddjigelbbolašvuohta  searvidahttá mánáid, geain leat iešguđetlágan etnalaš, kultuvrralaš, sosiálalaš ja gielalaš duogážat.</p>
<p>Didaktihkalaš  gelbbolašvuohta  ja  vuođđogálggat  ovdánahttojuvvojit  fágain.  Oahppanjođiheapmi  ja ovttasdoaibman ovdánahttojuvvojit ovdamorrašiin ja gulahallamiin. Rievdadan- ja ovdánahttingelbbolašvuohta ovdánahttojuvvojit go váldá fuola das, ahte mii eallit ja birget dynámalaš oahppanmáilmmis. Profešuvdnaetihkalaš gelbbolašvuohta ja miehtá sámi perspektiiva ovdánahttojuvvojit  dain  máŋggabealat  hárjehallanskuvllain  miehtá  Sámi,  sihke  Norggas,  Ruoŧas  ja Suomas dahje eará eamiálbmotguovlluin</p>
<p>Pedagogihkka  ja  oahppimáhttu  (POM)  fága  ja  hárjehallan  leat  oahpu  guovddážis,  integrerejeaddji fágan.  Dat  galget  buktit  ovdan  dan,  mo  bajásgeassin  ja  oahpahus  sáhttet  nannet  ohppiid  fágalaš, sosiálalaš ja persovnnalaš oahppama ja ovdánahttima. <em type="italic"> </em></p>
<p>Oahpu fágalaš progrešuvdna:  Vuosttaš jagi:</p>
<p>- oahpásmuvvat oahpaheaddji ámmáha rollii</p>
<p>- oahpásmuvvat skuvlla dilálašvuođaide ja oahppimáhttui ja ovdáneapmái.</p>
<p>Nuppi jagi:</p>
<p>-  vuodjut eanet oahpaheaddji rollii ja oahppamii guoskevaš didaktihkkii.</p>
<p>- Čađat  oahpus  lea  dutki  oahpaheaddji  oaidnu,  vai  oahpaheaddjit  basttášedje  ovddidit</p>
<p>fágamáhtu mainna váldit vuhtii ohppiid ja ovddidit skuvlla organisašuvnna hástaleaddji sámi diliin. Danin oahpu sisdollui gullet maiddái dutkanmetodalaš ja dieđateorehtalaš fáttát, vai dutki lahkoneapmi oahpaheaddji ámmáhii olahuvvo.</p>
<p>Goalmmát ja njealját jagi:</p>
<p>- čađahuvvo  bachelorbargu,  mas  galgá  čatnat  oktii  fágateoriijaid  ja  praktihkalaš vásáhusaid.</p>
<p>Bachelorbarggu  lea  vejolaš  čatnat    Sámi  allaskuvlla  dutkan-  ja  ovdánahttindoaimmaide oassin.</p>
<p>- váldit  sámi  oahpaheaddjiámmáha  háldui  oppalaččat,  profešuvnnalaččat.  Oahpus</p>
<p>deattuhuvvo  miehtá  eallima  guoskevaš  oahppan:  Oahpaheaddji  ámmáha  ovddideapmi galgá joatkašuvvat maiddái oahpu maŋŋá.</p>
<p>Fágaoahpuin  studeanttat  galget  ovdánahttit  nana  fágagelbbolašvuođa,  mii  leat  eaktun  buori oahpahussii  ja  ohppiid  oahppamii.  Fágaoahput  sisttisdollet  fágateoriija,  fágadidaktihka,  oahppandiehtaga  ja  ámmátperspektiivva.  Fágadidaktihkka  čatná  oktii  dieđafága  ja  skuvlafága (oahpahusfága)  ja  suokkarda  fága  iešvuođaid,  sisdoaluid  ja  bargomálliid  ja  árvvoštallá  plánaid  ja oahpahusa ohppiid ollislaš oahppama perspektiivvas. Dákko bokte oahppan�</p>
<p>Lohkanmearri  láidesta  studeanttaid  oahpásmuvvat  sámi  ja  eamiálbmogiid  dutkan-  ja ovdánahttinbargguide, áigeguovdilis guorahallamiidda ja fágačállosiidda, ja sámi árbevirolaš dieđuide. Maiddái  njálmmálaš  gáldut  (omd.  eallilan  olbmot,  resursaolbmot,  árbevirolaš  máhtu  hálddašeaddjit)  leat  ávkkálaččat  dieđuid  háhkamis.  Váimmuslohkanmearri  lea  sámegillii  dalle  go  lea  olahanmuttus  ja muđui skandinávagielaide ja sáhttá maiddá leat eŋgelasgillii.</p>
<p>Teoriija ja hárjehallama gaskavuohta /praktihkalaš barggut.  Bargohárjehallan  lea  integrerejuvvon  oassi  vuođđoskuvlaoahpaheaddjioahpus  5.-10.,  mas  studeanta  galgá  hárjehallat  luohkká  ja  fágaoahpaheaddjin  fágadidaktihkalaš  áššiid.  Unnimusat  ovtta hárjehallanáigodaga  galgá  čađahit  eará  riikkas  dahje  eará  sámi  guovllus  go  masa  alddis  lea gullevašvuohta,  juogo  Norggas,  Ruoŧas  dahje  Suomas  (dahje  eará  eamiálbmot  guovllus).</p>
<p>Hárjehallanoahpahus dáhpáhuvvá hárjehallanskuvllas, fágaoahpahusas, ráhkkanemiin hárjehallamiidda, hárjehallama čađaheamis ja árvvoštallamis. Bargohárjehallan lágiduvvo sierra vugiid mielde:  guhkit  hárjehallanáigodagaid,  hárjehallamat  sierra  jagi  áiggiid,  biđgejuvvon  hárjehallamiid, oahppojagi  álgovahkkuid  ja  loahppavahkkuid,  adopšuvdnahárjehallama,  fágasemináraid  ja oahppomátkkiid bokte. <em type="bold"> </em>Hárjehallanoahppu hárjehallanskuvllain lea 20-21 vahkku ja lágiduvvo buot njealji oahppojagi áiggi.  </p>
<p><em type="bold"> 7.  Oahppanjoksosat  </em></p>
<p>Našunála gelbbolašvuođa meroštallan čilge makkár vurdojuvvon oppalaš gelbbolašvuohta galgá olbmos gii  čađaha  dihto  grádaoahpu.  Vuođđoskuvlaoahpaheaddjioahppu  lea  bachelorgrádaoahppu  +  okta jahki.  Láhkaásahusrámmaplána,  man  vuođul  oahppu  jođihuvvo,  čilge  juste  dán  oahpu  oppalaš oahppanjoksosiid.  Dát  leat  vuođđun  ásahusa  prográmmaplánii.  Prográmmaplána  fas  konkretisere oahppanjoksosiid ja heiveha daid báikkálaš dássái.</p>
<p><em type="bold">Oppalaš oahppanjoksosat: </em></p>
<p type="listitem"> fágalaš ja fágadidákttalaš máhttu fágain, mat leat válljejuvvon 5-10</p>
<p>vuođđoskuvlaoahpaheaddjeohppui, oahppo – ja skuvlafágan ja dutkanfágan</p>
<p type="listitem"> máhttu  bargat  ohppiid  vuođđogálggaid  ovdánahttimiin  das  ahte  ovdabuktit  njálmmálaččat,</p>
<p>lohkat, ovdanbuktit čálalaččat, rehkenastit ja geavahit digitála reaidduid fágaid siskkobealde ja fágaid rastá</p>
<p type="listitem"> máhttu ja beroštupmi lágidit oahpahusa mii ovdánahttá vuođđogálggaid heivehuvvon 5.-10. nu</p>
<p>ahte jáhkku ohppiid iehčanas oahppamii lea gievra</p>
<p type="listitem"> máhttu  vuodjut  oahpahanfágaide  ja  heivehit  oahpahusa  nu  ahte  buot  oahppit  ovdánit</p>
<p>fágalaččat, sosiálalaččat ja persovnnalaččat.</p>
<p type="listitem"> máhttu ollislaš oahppomannolagas, mas deattuhit sirdašumi mánáidskuvladásis</p>
<p>nuoraidskuvladássái ja nuoraidskuvladásis joatkkaskuvlaoahpu dássái</p>
<p type="listitem"> máhttu sámi ja eamiálbmogiid oaidnin- ja oahppanvugiin.</p>
<p type="listitem"> máhttu bargat sámi oahpaheaddjin miehtá Sámi ja stuorraservodagas.</p>
<p><em type="bold">Máhtu ja diehtu:  </em></p>
<p type="listitem"> profešuvdna- ja fágalaš gelbbolašvuohta bargat sámi oahpaheaddjin 5.-10 luohkkádásiin</p>
<p type="listitem"> oahpaheaddjiprofešuvnna ja skuvlla iešvuođain, historjjás ja ovdáneamis, skuvlla</p>
<p>láhkavuođus, oahppoplánain, árvvuin ja sajádagas ja rollas  sámi- ja muđui servodagas</p>
<p type="listitem"> ovttasbarggus ja gulahallamis, mánáid, rávisolbmuid ja sohkabuolvvaid gaskkas, skuvllaid ja</p>
<p>ruovttuid ja eará ásahusaid gaskkas</p>
<p type="listitem"> oahppama, ovdáneami, ahtanuššama ja vuođđogálggaid vuođđoáššiin ja eavttuin oppalaš</p>
<p>dásis ja maiddái  iešguđetlágan sosiála, máŋggakultuvrralaš ja máŋggagielalaš ja - kultuvrralaš konteavsttain</p>
<p type="listitem"> oahppojođiheamis ja –birrasis</p>
<p type="listitem"> sámi árbevirolaš máhtus ja dieđalaš máhtus iešguđetge fágasurggiid siskkobealde</p>
<p type="listitem"> sámi oahppanoainnuin,  sámegiela ja eará gielaid ovdánahttimis,</p>
<p type="listitem"> ohppiid vuoigatvuođaid birra, sin iešguđetlágan bajásšaddandiliin, dásseárvvu ja</p>
<p>identitehtabarggu birra mánát váttis diliin ja heivehuvvon oahpahusa birra</p>
<p type="listitem"> máŋggalágan bargovugiin, oahppanresurssain ja -arenain ja mihttomeriid, sisdoalu,</p>
<p>bargovugiid, árvvoštallama ja ovttaskas ohppiid eavttuid oktiigullevašvuođa</p>
<p type="listitem"> riikkaidgaskasaš- ja eamiálbmotjulggaštusain , sámi konvenšuvnnain ja našunála lágain</p>
<p type="listitem"> davviriikka ja eamiálbmot oahppovuogádagain, –plánain ja láhkavuođuin</p>
<p type="listitem"> sámi, našunála ja internašunála dutkan ja ovdánahttin bargguin</p>
<p><em type="bold">Gálggat: </em></p>
<p type="listitem"> doaibmá oahpaheaddjin, láidesteaddjin, ovttasbargoguoibmin, jođiheaddjin ja bagadallin</p>
<p type="listitem"> oaidná, guldala ja atná árvvus sihke iežas, eará olbmuid ja guovlluid gielaid, dábiid,</p>
<p>eallinvugiid ja árvvuid</p>
<p type="listitem"> njálmmálaš ja čálalaš sámegielmáhttu ja ámmátgiella, oahpahandáidu sámegillii ja riikkagilli</p>
<p type="listitem"> pláne, čađaha, árvvoštallá ja reflektere oahpaheami okto ja ovttas earáiguin, guovtti ja</p>
<p>máŋggagielalaš geahččanvugiin, fágaid siste ja rastá, sámi árbevirolaš máhtu ja dieđalaš máhtu ja vásáhusvuđđosaš máhtu vuolggasajis</p>
<p type="listitem"> lágida ja jođiha buriid ja hutkás oahppanbirrasiid ja dilálašvuođaid olbmo, giela ja</p>
<p>luonddubirrasa oktiigullevašvuođas, estehtalaš ovdánahttimii, muosáhussii ja dovddiidussii</p>
<p type="listitem"> jođiha, lágida ja árvvoštallá máŋggabealat oktiibiddjon mánná- /nuoraidjoavkkuid</p>
<p>oahppama ja ovdáneami iešguđetlágan bargovugiid mielde ja heiveha oahpahusa iešguđetlágan ohppiid návccaide ja attáldagaide, beroštumiide ja sosiokultuvrralaš duogážiidda, heivehuvvon oahpahusas ja fátmmasteaddji oahppanbirrasii, nu ahte movttiidahttá oahppanhálu, ja čielgasit ovdanbuktá oahppanmihttomeriid</p>
<p type="listitem"> ovddida iežas oahpaheaddjin šaddama identitehta ja kritihkalaččat reflektere iežas ja skuvlla</p>
<p>geavadiid go ovdánahttá oahpaheaddjirolla ja profešuvdnaetihkalaš gažaldagaid</p>
<p type="listitem"> sajusta, goziha ja ovddida (sámi) mánáid vuoigatvuođaid</p>
<p type="listitem"> fievrrida máhtu sámi árbevirolaš oahppanoainnuin ja dáid sirdašumiid buolvvas bulvii</p>
<p>meanuid, muitalusaid ja bargooassálastimiid bokte</p>
<p type="listitem"> ádde globála gažaldagaid ja bistilis ovdáneami</p>
<p type="listitem"> hálddaša dgt -geavaheami oahpahusas  ja fievrrida reflekterejeaddji servodatlaš</p>
<p>perspektiivvaid mediaovdáneamis ja dorvvolaš geavaheami digitála arenain</p>
<p type="listitem"> bidjá johtui nuppástuhttin ja ovdánahttindoaimmaid, sihke ovttaskas  ohppiid ja joavkkuid</p>
<p>ektui ja skuvlla oppalaš perspektiivvas, ovttasbarggus váhnemiiguin, bargoustibiiguin,  lagašservodagas ja ovttasbargofágaásahusaiguin</p>
<p type="listitem"> atná teoriijaid ja dutkanbohtosiid oahpahusas</p>
<p type="listitem"> ovddida ohppiide fidnoálggahangealbbu (entreprenørskap) ja searvvaha oahpaheapmái</p>
<p>báikkálaš bargo-, kultuvra- ja servodateallima, árbediehtoguddiid ja resursaolbmuid</p>
<p type="listitem"> Máhttá gádjunveahki, sihkarvuođa ja dáhkádusa</p>
<p><em type="bold">Oppalaš gelbbolašvuohta: </em></p>
<p type="listitem"> máhttá  sámi  áššiid  máŋggabealatvuođa  ja  lea  mielde  nannemin  sámi  ja  eará  eamiálbmogiid</p>
<p>bajásgeassin-  ja  oahppoásahusaid  ulbmiliid  iežas  ja  birastahtti  servodagaide  ja rájáidrasttideaddji ja kultuvrraid gaskasaš ovttasbargguid</p>
<p type="listitem"> bidjá  olmmošvuoigatvuođaid,  toleránssa  álbmogiid  gaskkas  ja  etihkalaš  dihtomielalašvuođa</p>
<p>skuvlla árvovuođuin guovddážii</p>
<p type="listitem"> návccat kritihkalaš reflekšuvdnii iežas ja skuvlla geavadagain</p>
<p type="listitem"> dovdá  oahppo-  ja  bajásgeassinbirrasiid  mat  barget  máná  identitehta,  gielaid  ja  kultuvrra</p>
<p>nannemiin (siiddat, sohkabuolvvaid deaivvadanbáikkit, searvelanjat, kultur- ja giellaguovddážat) ja máhttá hukset fierpmádagaid eará sámi ja eamiálbmotguovlluiguin</p>
<p type="listitem"> oaidná iežas ja skuvlla oahppan- ja ámmátgelbbolašvuođaloktendárbbu</p>
<p type="listitem"> nuppástuhttin-  ja  ovddidangelbbolašvuohta,  mainna  bastá  dustet  skuvlla  boahttevuođas  vai</p>
<p>ovdánahttá buori geavada ja ámmátetihkalaš vuođđudusa</p>
<p type="listitem"> ovddida demokratiijaáddejumi ja demokráhtalaš oassálastima</p>
<p type="listitem"> nanne  sámi,  riikkaidgaskasaš  ,  máŋggakultuvrralaš  ja  álgoálbmot  áššiid  skuvlla  barggus  ja</p>
<p>oaččuha áddejumi sámiid álgoálbmotstáhtusa hárrái</p>
<p><em type="bold"> 8.  Prográmma huksehus </em></p>
<p>Sámi  vuođđoskuvlaoahpaheaddjioahpu  5.-10.  oahppoprográmmas  leat  oktiibuot  njeallje  fága,  main okta lea geatnegahtton fága, Pedagogihkka ja oahppimáhttu 60 oč.  Dasto leat golbma oahpahusfága mas guhtege leat 60 oč. Ovtta oahpahusfága sadjái sáhttá válljet guokte 30 oč viidosaš fága, main nubbi sáhttá skuvlarelevánta fága.</p>
<p>Sámi  allaskuvla  fállá  oahpahusfágaid  fágalaš  ja  ekonomalaš  resurssaid  vuođul.  Dáid  mearrida  Sámi allaskuvlla  dutkan  ja  oahppostivra.  Oahpahusfágat  fállojuvvojit  vuoruid  mielde,  go  eai  buot  fágat fállojuvvo juohke jagi. Juohke joavkkus lea iežas sierra fágajuohkin.</p>
<p>Molssaeaktun  lea  vejolaš  álgit  masterohppui  goalmmát  jagi  maŋŋil.  Njealját  jahki  lea  dalle masteroahpu  vuosttaš  jahki.  Masteroahppu  lea  oktiibuot  5  jagi  (3+2).  Masteroahpuide  leat  iešguđet fágalaš sisabeassanvuođut.</p>
<p>Studeanta sáhttá, jus vejolaš, omd. lonohallanprográmmaid bokte, válljet eará fága muhtun allaskuvlla ovdal válljejuvvon fága/-id sadjái.</p>
<p>Vuolábealde  lea  tabealla  mas  ovdanbohtet  Sámi  allaskuvlla  fállan  oahpahusfágat  5.-10.  oahpus.  Dát fágat fállojuvvojit allaskuvlla siskkáldas fágalaš ja ekonomalaš resurssaid mielde.</p>
<p>Čuovvovaš fágaid sáhttá Sámi allaskuvla fállat oahpahusfágan 5-10 ohppui  Studeanta  sáhttá  válljet  kombineret  oahpahusfága  ja  skuvlarelevánta  fága.  Dan  dahká  nu  ahte  lohká oahpahusfága dušše  oč ja ovtta  oč viidosaš skuvlarelevántta fága vuođđoskuvlaoahpaheaddjioahpu oassin.</p>
<p>Vuollelis  oainnát  ovdamearkkaid  muhtun  skuvlarelevánta  fágain,  maid  Sámi  allaskuvla  fállá.  Maiddái eará fágat sáhttet leat relevánttat skuvlii ja oahpaheaddjiámmáhii.  Válljenmuni oahppoovttadagat, skuvlarelevánta fágat:</p>
<p> Sámi historjá 1 ja 2  Earenoamáš pedagogihkka 1  Oahpponeavvopedagogihkka 1  Guovtte- ja máŋggakultuvrrat pedagogihkka  Sámi oahppojođihanoahppu 1, 2 ja 3</p>
<p>Oktiibuot sáhttá lohkat dáin: 30 oč</p>
<p><em type="bold"> 9.  Oahppanvuogit </em></p>
<p><em type="bold">Digigiisá </em></p>
<p>Vuođđoskuvlaoahpaheaddjioahppu  5.-10.  dássi  lea  profešuvdnaoahppu  mas  oassálastin  ja ovttasbargu  leat  guovddážis.  Oahppu  lágiduvvo  geabbilis  málle  mielde,  mii  mearkkaša  ahte studeanta  oahppanaktivitehtat  lágiduvvojit  sihke  neahtas  ja  deaivvademiin  Sámi  allaskuvllas. Dán  málle  gohčodit  <span type="quote">“Neahttadoarjjaoahppan”</span>.  Sámi  allaskuvlla  virtuella  oahpahuslávdi, váldogulahallanbáiki  ja  diehtojuohkinbáiki  lea <em type="italic">Digigiisá</em>.  Digigiisái  čohkkejuvvojit  buot  oahpu guoski áššit nugo plánat, lohkanbadjeplánat, logaldallamat, bargobihtát, fágalaš ságastallamat, bagadallan,  studeantabargguid  geigemat,  fágaoahpaheddjiid  árvvoštallamat  ja  nu  ain. Studeanta  galgá  beaivválaččat  čuovvut  Digigiissá,  ja  studeanttas  lea  alddis  ovddasvástádus háhkat  dieđuid.  Studeanttain  galgá  leat  pc,  mas  lea  interneahtta  ja  heivvolaš  teknihkalaš prográmmat.  </p>
<p><em type="bold">Studeantaweb</em> </p>
<p>Formálalaš  dieđut  ja  gulahallan  Sámi  allaskuvllain  lea  dihto  studeantaweb  bokte.  Čujuhus studeantaweb:ii  lea  Sámi  allaskuvlla  ruovttusiiddus. Studentweb:as  sáhttá  iežas  dieđihit</p>
<p>oahpahussii ja eksámenii buot oahppoovttadagain maid čađaha čuovvovaš lohkanbajis. Dán dahká go leat  máksán  lohkanbadjedivada  ja  go  dárkkista  ahte  buot  oahput/oahppoovttadagat  leat  du progrešuvdna-/oahpahusplánas.</p>
<p><em type="bold">Studeantaaktiivvalaš bargovuogit </em></p>
<p>Studeantaaktiivvalaš  bargovuogit  leat  guovddážis.  Lágiduvvon  oahpahus  lea  doarjjan studeantta  oahppamii.  Studeanttain  vurdojuvvo  iešheanalašvuohta  ja  ahte  aktiivvalaččat oassálastet  oahppanaktivitehtaide    neahtas  ja  deaivvademiin.  Bargo-  ja  oahppanvuogit  leat earret  eará  logaldallamat,  blogga-  ja  forumčállin,  fágalogga-  ja  eará  loggačállin,  bargobájit, seminárat,  joavkobarggut,    bagadallamat,  oktagaslaš  barggut,    iehčanassii  ja  ovttas  earáiguin lohkan  ja  reflekteren  ja  nu  ain.    Logaldallamat  leat  sihke  klássalanjas,  <span type="quote">“online”</span>  neahtas  ja báddejuvvon  ovdagihtii  mat  biddjojit    Digigiisái.  Oahpu  iešguđet  fágaid  fágaplánain    leat oahppanjoksosat,  sisdoallu,  geatnegahtton  bargogáibádusat,  hárjehallamat,  eksámenat  ja lohkanmearri  čilgejuvvon.  Hárjehallamii  lea  sierra  fágaplána  ja  njuolggadusat,  mii  gullá  oktii fágaplánaiguin ja prográmmaplánain. Iešguđetlágan bargogáibádusat galget leat dohkkehuvvon  fágaoahpaheddjiid  bealis  ovdal  go  studeanta  beassá  eksámeniidda. Bargogáibádusaid  čađaheapmi  ja  organiseren  leat  čadnon  plánaide  mat  biddjojit  vahkkuide, mat  Digigiissás  gohčoduvvojit  <span type="quote">“Lekšuvdnan”</span>.  Juohke  vahkku  lea  sierra  lekšuvdna  (plána)  mas ovdanbohtet doaimmat ja barggut, lohkamušat ja logaldallamat. Vurdojuvvo ahte studeanttat ieža  maiddái  ovttas  ásahit  bargojoavkkuid  mat  ovttasbarget  bargobájiin  ja  neahta  bokte. Guovddáš  oahppanjoksosiid  ulbmilin  lea  hástalit  ja  ovdánahttit  studeanttaid  fágakritihkalaš reflekšuvnnaid.  Fágaloggat,  bagadallamat  ja  profešuvdnamáhppa  geavahuvvojit  reaidun šaddat dihtomielalažžan iežas oahppamis. Oahppanmállet leat:</p>
<p>- Oahppan barggu vuođul, studeantaaktiivvalaš bargomálle  - Reflekšuvdna - Iešheanalašvuohta ja ovddasvástádus</p>
<p><em type="bold">Deaivvadeamit allaskuvllas </em></p>
<p>Prinsihpalaččat  leat  buot  oahppanaktivitehtat  geatnegahtton.  Neahttaaktivitehtain  lea studeanttain  stuorát  friddjavuohta  goas  jándoris  dáid  čađahit.  Fysalaš  deaivvadeamit  mat lágiduvvojit  Sámi  allaskuvllas  leat  geatnegahtton  ja  dain  ii  sáhte  studeanta  jávkat  muđui  go dohkálaš  sivaid  geažil  nugo  omd.  buohccindieđihemiid  vuođul.  Jávkan  deaivvademiin  galgá dieđihuvvot  dahje  šiehtaduvvot  ovdagihtii,  ja  jávkanáiggi  bargogáibádusaid  galgá  maŋŋel válbmet.  Skuvlabirrasis  studeanttain  lea  oahpahusa  olis  vuoigatvuohta  geavahit  girjerádjosa, interneahta,  bargolanjaid,  oahpahus-,  seminára-  ja  čoahkkinlanjaid,  luoikkahit  teknihkalaš bargoneavvuid ja govva- ja jietnastudioid.</p>
<p><em type="bold">Bagadallamat  </em></p>
<p>Juohke  máhttoviidodagas  lea  okta  dahje  moadde  fágaovddasvástideaddji,  fágalaš gulahallanolmmožin,  láidesteaddjin,  movttiideaddjin  ja  bagadallin  studeanttaide fá</p>
<p><em type="bold">Bargohárjehallamat </em></p>
<p>Bargohárjehallamiin  juohke  studeanttas  lea  hárjehallanbagadalli,  gii  bagadallá  studeantta hárjehallanáigodagas ja hárjehallanbargguin. Dábálaččat lágiduvvo bargohárjehallan nu ahte 24 studeantta leat ovtta hárjehallanjoavkkus.  Bargohárjehallamat leat geatnegahtton.</p>
<p><em type="bold"> 10. Árvvoštallanvuogit ja profešuvdnamáhppa </em></p>
<p>Eksámeniid olis studeanta árvvoštallojuvvo fágaid ja oahpu sierra ja oppalaš oahppanjoksosiid ektui,  iešguđet  vugiid  mielde.  Iešguđet  vuogit  galget  hárjehit  studeantta  čilget,  ákkastallat, muitalit ja dokumenteret. Eksámenvuogit sáhttet leat čálalaš skuvlaeksámen, ruovttueksámen, njálmmálaš  eksámen,  prošeaktabarggut,  praktihkalaš  ovdanbuktimat  jna.  Juohke  fágaplána čilge  makkár  eksámenvuohki  guđege  fágas  lea.  Árvvoštallanvuogádat  mii  geavahuvvo  lea bustávvaárvosánit  A-  F,  mas  A  lea  buoremus  árvosátni,  E  vuolimus  ceavzinárvosátni  ja  F mearkkaša  ahte  ii  leat  ceavzán.  Sáhttet  maid  geavahuvvot  árvosánit  Dohkkehuvvon/Ii dohkkehuvvon dahje Ceavzán/Ii ceavzán (omd. hárjehallamiid oktavuođas)</p>
<p>Guovddáš oassi árvvoštallanvugiin lea studeantta iežas čállin ja reflekšuvdna maid vurke sierra profešuvdnamáhppii.  Juohke  studeanta  galgá  alcces  čohkket  profešuvdnamáhpa,  mii  čuovvu studeantta  olles  oahppoáigodaga,  ja  čájeha  studeantta  fágalaš,  persovnnalaš  ja  ámmátlaš ovdáneami. Profešuvdnamáhppa dokumentere studeantta čađahan doaimmaid, oahppama ja ovdáneami  oppalaččat,  ja  lea  vuođđun  progrešuvdnačuovvolemiide.  Juohke  fágas  galgá  leat oassi profešuvdnamáhpas, ja galgá leat veahkkin studentii oaidnit profešuvnna oppalašvuođa.</p>
<p>Profešuvdnamáhpas sáhttá osiid bidjat loahpalaš formálalaš árvvoštallamii nugo pedagogihkka ja oahppomáhttu -fágas. Oasit mat leat oassin profešuvdnamáhpas ovdanbohtet fágaplánain.</p>
<p><em type="bold"> 11. Studeanttaid dohkálašvuođaárvvoštallan  </em></p>
<p>Oppalaš  dohkálašvuođaárvvoštallan  lea  ollislaš  árvvoštallan  das,    mo  studeantta  doaibmá oahpaheaddjin  fágalaččat,  pedagogalaččat  ja  olmmošlaččat  (persovnnalaččat).  Árvvoštallamis deattuhuvvojit  erenoamážit,  leatgo  studeanttas  vurdojuvvon  eavttut  doaibmat  oahpaheaddjin,  mo doaibmá  oahppodilis,  mo  ceavzá  eksámeniin  ja  hárjehallamiin.  Dohkálašvuođaárvvoštallan vuođđuduvvá  universitehtaid  ja  allaskuvllaid  láhkii  §  4-10  ja  máhttodepartemeantta  mearridan dohkálašvuođanjuolggadusaide  (geassemánu  2006).  Dohkálašvuođaárvvoštallan  čuovvu  juohke studeantta  oppa  oahppoáiggi,  ja  galgá  sihkkarastit  ahte  studeanta  lea  árvvoštallojuvvon  ja dohkkehuvvon  oahpaheaddjiámmáhii.  Dohkálašvuođaortnega  vuođđun  galgá  luohttámuš  studeantta iežas  iešheanalašvuhtii  mas  oahppoásahus  ovttasbarggus  galgá  hukset  studeantajoavkkuin, hárjehallanskuvllaiguin ja servodagain buori sámi oahppofálaldaga, sámi oahpaheaddjioahpu.</p>
<p><em type="bold"> 12. Bargo- ja joatkkaoahppovejolašvuođat </em></p>
<p>Oahppoprográmma  ráhkkanahttá  ja  addá  spesialiserejuvvon  gelbbolašvuođa  bargat  vuođđoskuvllas oahppoluohkáin 5. luohká ja 10. luohká gaskkas. Oahppu addá vejolašvuođa joatkkaoahpuiguin joatkit, earret  eará  masteriin.  Sámi  vuođđoskuvlaoahpaheaddjioahppu  addá  muđui  máŋggabealat gelbbolašvuođa sámi áššiid ja servodaga birra, dieđalaš ja fágalaš máhtu.</p>
<p><em type="bold"> 13. Eará dieđut  </em></p>
<p><em type="bold"> 13.1 Lonohallanstudeantan ja internašunaliseren  </em></p>
<p>Studeanta  galgá  golbma  vuosttaš  jagi  lohkat  Sámi  allaskuvllas.  Njealját  oahppojagi  son  sáhttá  vuolgit eará  oahppoásahussii  Norggas  dahje  olgoriikii.  Lea  vejolaš  vuolgit  sihke  hárjehallamiidda  ja  lohkat válljenmuni  oasi  fágaid  eará  sajis.  Sámi  allaskuvla  ovttasbargá  máŋgg</p>
<p><em type="bold"> 13.2 Oahppokvalitehta </em></p>
<p>Sámi allaskuvla deattuha oahppokvalitehta, ja kvalitehta galgá oppa áigge leat guovddážis. Studeanttat geat  váldet  sámi  vuođđoskuvlaoahpaheaddjioahpu  Sámi  allaskuvllas  galget  oažžut  buori  oahpu  ja vuođu  doaibmagoahtit  oahpaheaddjin.  Sámi  allaskuvlla  kvalitehtavuogádaga  vuođul  bargojuvvo systemáhtalaččat kvalitehtain, sihke sámi ja eamiálbmot perspektiivvas ja dábálaš majoritehtaservodatlaš perspektiivvas.</p>
<p>Oahppokvalitehta  sihkkarastin  ja  nannen  lea  bargiid  ja  studeanttaid  ovddasvástádus.  Árvvoštallamat galget leat  objektiivvalaččat ja rievttalaččat, sihke studeanttain ja bargiin. Muđui čujuhuvvo allaskuvlla kvalitehtavuogádahkii.</p>
<p>Kvalitehta nannemii leat čuovvovaš doaibmabijut:</p>
<p type="listitem"> Progrešuvdnašiehtadus juohke studeanttain ja čuovvoleapmi</p>
<p type="listitem"> Bagadallan, ovttaskas- ja joavkobagadallamat</p>
<p type="listitem"> Oahpuid árvvoštallamat, studeantaárvvoštallamat ja fágaraporttat</p>
<p type="listitem"> Čoahkkimat luohttámušolbmuiguin ja árvvoštallančoahkkimat luohkáin.</p>
</body></document>