<document xml:lang="sme" id="no_id"><header><title/><genre code="admin"/><author><unknown/></author><wordcount>1009</wordcount><conversion_status type="standard"/><availability><free/></availability><multilingual/><origFileName>http://sh.pedit.no/web/NettskoleRessurs.axd?id=d389fbe2-7393-4d7e-86ed-e8d82b11ce88</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version><note>Source http://sh.pedit.no/web/PageND.aspx?id=241978</note></header><body><p xml:lang="fra">OAHPPOPLÁNA</p>
<p xml:lang="deu">BAGADALLAN PEDAGOGIHKKA 1 <em type="bold">15 OAHPPOČUOGGÁ </em></p>
<p>Duoji,ealáhus- ja luonddudieđagoađi jođiheaddji dohkkehan mearrádusnotáhtain 17.02.2015. / Rievdaduvvon DEL jođiheaddji dohkkehan mearrádusnotáhtain 03.07.2015 <em type="bold">1.Fága namma </em></p>
<p>Samisk: Bagadallanpedagogihkka 1 Dárogillii: Veiledningspedagogikk 1 Eŋgelasgillii: Guidance in education 1 Suomagillii: Opetuksen ohjaus 1 <em type="bold">2. Oppalaš dieđut oahpu birra </em><em type="bold">3. Makkár oahppoprográmmain leat dát oassin </em>Oahppu sáhttá dohkkehuvvot válljenfágan dábálašoahpaheaddjeoahpus ja joatkkaoahppun dábálašoahpaheddjiide, ovdaskuvlaoahpaheddjiide ja earáide geain lea sullasaš duogáš. <em type="bold">4. Sisaváldingáibádusat </em>Ovdaskuvlaoahpaheaddjioahppu, dábálašoahpaheaddjeoahppu, praktihkalaš pedagogihkka, mánáidsuodjaluspedagoga, sosionoma, suodjalandivššár, politiija dahje eará heivvolaš oahppu universitehtas dahje allaskuvllas. Sáhttá árvvoštallot reálagelbbolašvuođa duogážiin. <em type="bold">5. Oahpahusgiella </em>Oahpahus lea eanáš sámegillii. Jos muhtun oasit eai leat sámegillii, dat leat dulkojuvvon sámegillii. <em type="bold">6. Sisdoallu </em>Oahpahusa vuođđojurdda lea heivehuvvon bargguide,vásáhusaide ja oktavuođaide gaskal bargohárjehallama ja teoriija. Oahpu ulbmil lea ahte studeanttat galget sáhttit atnigoahtit daid iešguđetlágan bargovugiid iežaset bagadallandoaimmain. Danne leat oahpahusa bargovuogit seamma mávssolaččat go fáttát, maid gieđahallat oahpahusas. Dat mearkkaša ahte šaddá lagas oktavuohta das maid bargá (sisdoalu ektui) ja vuohki movt daid bargá (bargovuogit ja organiserenvuogit). Oahpus leat iešguđetlágan bargovuogit, maidda ieš ferte ollu oassálastit. Go čađaha oahpu, de eaktuda dat ahte studeanttat beroštit ja váldet ovddasvástádusa iežaset oahpahusbargguide ja oktasaš oahppobirrasii. Čuovvovaš fáttát leat guovddážis oahpahusas: - Bagadallandoaba ja guovddáš bagadallanmodeallat - Vuđolaš bagadallan ja gulahallanteoriija - Oahppama ja ovdáneami vuođđooaidnu ja movt dat váikkuha bagadallamii - Didaktihkalaš ja fidnodidaktihkalaš/ámmátdidaktihkalaš jurddašeapmi ja doaibma. </p>
<p xml:lang="hbs"><em type="bold">Oahppokoda </em>: </p>
<p xml:lang="deu">PED600</p>
<p><em type="bold">Oahppo dássi: </em>1N </p>
<p><em type="bold">Oahppočuoggát </em>: 15 </p>
<p><em type="bold">Galle lohkanbaji </em>: 2 </p>
<p><em type="bold">Mo oahpahus lágiduvvo: </em>Deaivvadeamit Sámi allaskuvllas, Diehtosiiddas. Logaldallamat neahtta bokte (digigiisá). Iehčanas bargan ja joavkobarggut deaivvademiid ja logaldallamiid gaskkas. - Oahpu bargohárjehallan ja teoriija ja bagadallama sadji gelbbolašvuođaovdáneamis - Máhttu ja máhtolašvuođaoaidnu - Gelbbolašvuohta, gelbbolašvuođaovdáneapmi ja fidnogelbbolašvuođa ovdáneapmi - Bargoustibiid bagadallan - Guovddáš bagadallanvuođđojurdagat ja vuogit - Vásáhusoahppu ja metaoahppu - Plánen, čilgehus ja bagadallama árvvoštallan - Árvvoštallan ja dohkálašvuođaárvvoštallan - Ehtalaš árvvoštallan ja bagadallan - Hárjehallama hápmi - Ámmátlaš ovdáneapmi, ámmátlaš identitehta - Gáiddusoahpahus hárjehallamis - Ovttastuvvon luohkáid oahpaheapmi, ovttastuvvon luohkáid pedagogihkka - Konflivttaid čoavdin Pedagogalaš bagadallan oahppofálaldagas lea earenoamáš mávssolaš oktiičatnat bargohárjehallama ja teoriija. Dat dáhpáhuvvá hárjehallamiid bokte, bargobihtáid čoavdimin iežaset bargohárjehallamiin, iešguđetlágan ovdanbuktimiin ja mielstudeanttaiguin digaštallamiin. Studeanttat galget oahpahusa áigodagas oažžut ipmárdusa ja praktihkalaš gelbbolašvuođa, vai sáhttet doaimmahit praktihkalaš pedagogalaš bagadallama oktonasat ja joavkkuin. Dat galgá čađahuvvot go bargoustibiid / mielstudeanttaid bagadallá čoagganemiin ja vejolaččat vel eará čoagganemiin. Deattuhuvvo, ahte studeanttat barget árjjalaččat oahpus. Muđui molsašuvvet oahpu bargovuogit gaskkal: Oahpus geavahit čuovvovaš bargovugiid:  Plánen, čađaheapmi ja bagadallandilálašvuođaid árvvoštallan.  Áiccalmastima, kritihkalaš analysa ja smiehttamuša, mat čatnasit hárjehusaide, kasusohppui ja praktihkalaš vásáhusaide.  Joavkobargguid ja digaštallamiid, ja joavkku bagadallanhárjehallamiid.  Logaldallamiid, vásáhuslonohallamiid, bagadallamiid ja girjjálašvuođaoahpu. <em type="bold">7. Oahppanjovssus </em>Go studeanta lea čađahan oahpu, son:  Máhttá ovdánahttit gelbbolašvuođa ja ipmárdusa oahpahettiin studeanttaid, bagadallan doaimmas ja organiserema bokte dakkár oahpahusain  Dovdá vuogádaga váldoosiid, mat leat hábmejuvvon vástideaddji bagadusain ja guovddáš teorehtalaš vuođđodoahpagiin, man ala dakkár vuogádat lea huksejuvvon.  Máhttá ovdánahttit jođihanmáhtu, ákkastallama ja árvvoštallat bagadallama.  Máhttá ieš bagadallat studeanttaid dahje bargoustibiid/ earáid, seammás go váldá atnui bagadallanvuogádaga váldoosiid.  Ipmirda dehálaš gulahallan-, riido- ja ovttasdoaibmaproseassaid bagadallamis.  Máhttá analyseret ja vuođuštit iežas doaimma ja diđolažžan dahkat iežas fidnogelbbolašvuođa.  Nákce válljet iešguđetlágan bagadallanvuogádagaid iešguđetlágan bargooktavuođaide.  Šaddá diđolaš iežas gelbbolašvuhtii ja fitmatvuhtii oahpahusas, maid ieš lea vásihan ja metaoahpahussii.  Máhttá ovdánahttit fidnoehtalaš fitmatvuođa ja olmmošlaš árvvoštallama bagadallandilálašvuođain. <em type="bold">8. Oahppan- ja oahpahusvuogit </em>Oahppan- ja oahpahusvuogit leat logaldallamat, hárjehallamat, bargobihtáid čoavdin, mat čatnasit studeantta bargoduogážii, iešguđetlágan vuogit movt ovdanbuktit oahpahusas ja digaštallamat oasseváldiid gaskkas. Geahča muđui 6. Kapihttala. <em type="bold">9. Gáibádusat eksámenii </em>Studeanttat leat geatnegahtton čuovvut oahpahusa ja joavkobargguid. Oahpahusa koordináhtor mearrida beassá go studeanta váldit eksámena vai ii. Oassi oahpahusas lágiduvvo neahtta bokte (digigiisá) ja oassi Sámi Allaskuvllas. <em type="bold">10. Eksámen </em>Studeanttat čállet 6-8 siidosaš čállosa addojuvvon fáttáin. Čálus vuođđuduvvá fállojuvvon oahpuide. Čálus lohkkojuvvo loahpalaš eksámenin. Barggut galget dohkkehuvvot, main árvosátni lea ECTS-árvosátnevuogádaga ja árvosátneregela 37 mielde: ceavzán / ii ceavzán. Muđui čujuhuvvo Sámi allaskuvlla eksámen- ja loahpalašárvvoštallama láhkaásahussii. <em type="bold">11. Oahppočuoggáid dohkkeheapmi </em>Čujuhuvvo U/A láhkii § 3-5 Buorrindohkkeheapmi ja fágalaš dohkkeheapmi. (1) Universitehtat ja allaskuvllat mat fállet akkrediteren oahpuid dán lága vuođul, galget buorrindohkkehit fáttaid, fágaid, eksámeniid dahje geahččalemiid, maid studeanttat leat ceavzán eará universitehtain ja allaskuvllain, ja mat fállet akkrediterejuvvon oahpuid, main leat seamma ollu oahppočuoggát, ja nu guhkás go devdet daid fágalaš gáibádusaid, muhtin mearriduvvon eksámenii, grádai dahje ásahusa ohppui. Guoskevaš ásahus ferte bearráigeahččat ahte ii duppaliid logahala seammá fágalaš sisdoalus. <em type="bold">12. Privatisttat </em>Privatisttain ii leat vejolaš váldit dán oahpu. <em type="bold">13. Kvalitehtasihkkarastin </em>Buot oahput Sámi allaskuvllas galget árvvoštallot U/A lága § 1-6 vuođul. Joatkkaoahpuid árvvoštallamat dahkkojit oahppoárvvoštallamiid, eksámen- ja sensorraporttaid ja fágaraporttaid vuođul. Kvalitehta ráhkkanahttin doaimmat čađahuvvojit daid árvvoštallamiid vuođul. Oahppoárvvoštallama raporta galgá sisttisdoallat dieđuid doaimmaid birra, maid leat álggahan ovddit árvvoštallama vuođul. Dát guoská sihke ovddit jagiid árvvoštallamiidda, ja maiddái dan gustovaš oahppojagi proseassaárvvoštallamii. Oahppoárvvoštallama raporta galgá sisttisdoallat loahppaárvvoštallama oahpu ovddasvástideaddji jođiheaddjis/jođiheddjiin, gos árvvoštallama bohtosat addet smiehttamuša ja dulkoma. Dat galgá maid sisttisdoallat dárbbašlaš doaibmabijuid dahje ovdánahttinsurggiid. Oahpu loahppaárvvoštallan dieđihuvvo allaskuvlla njunnošiidda/ stivrii. <em type="bold">14. Lohkanmearri </em></p>
<p xml:lang="nno"><em type="bold">Boge Margun </em><em type="bold">&amp; Markhus Gunvor </em><em type="bold">&amp; Moe Randi </em><em type="bold">&amp; Eriksen Ødegaard </em><em type="bold">Elin </em>2009: Læring gjennom veiledning - meningsskaping i grupper. Fagbokforl. <em type="bold">Grenstad, Nils Magnar </em>1990: <em type="italic">Å lære er å oppdage </em>. Oslo: Didakta forlag <em type="bold">Inglar, Tron </em>1997: <em type="italic">Lærer og veileder </em>. Oslo: Universitetsforlaget. <em type="bold">Hiim, H. og Hippe, E. </em>2006: <em type="italic">Praksisveiledning i lærerutdanningen, en didaktisk veiledningsstrateg. </em>Gyldendal. <em type="bold">Kärki Ulvestad Asbjørn </em><em type="bold">&amp; Ulvestad Kärk i Freja </em>(daimm.) 2012: Flerstemt veiledning <em type="bold">. </em>Gyldendal akademisk. <em type="bold">Mathisen Petter </em><em type="bold">&amp; Høigaard Rune </em>2007: Veiledningsmetodikk - en håndbok i praktisk veiledningsarbeid. Høyskoleforl. <em type="bold">Tveiten, Sidsel </em>2006: <em type="italic">Veiledning mer enn ord </em>. Bergen: Fagbokforlaget. <em type="bold">Skau, Grata Marie </em>1998: <em type="italic">Gode fagfolk vokser. </em>Oslo: Cappelen. Suomagielat girjjálašvuohta: <em type="bold">Blomberg, Komulainen, Lange, Lapinoja, Patrikainen, Rohiola, Sahi, Turunen </em>2009: Opettajuuteen ohjaaminen. Helsinki: JP-kustannus <em type="bold">Jyrhämä, R. </em>2002. Ohjaus pedagogisena päätöksentekona. Helsingin yliopisto. Helsingin yliopiston verkkojulkaisu. http://ethesis.helsinki.fi/julkaisut/kas/opett/vk/jyrhama/ <em type="bold">Nummenmaa, A.R. </em>2005a. Henkilökohtainen ohjauskeskustelu. Mitä on ammatillinen keskustelu? Teoksessa A.R. Nummenmaa, M. Lairio, V. Korhonen &amp; S. Erola (toim.) Ohjaus yliopiston toimintaympäristössä. Tampere: Yliopistopaino, 89 - 101. <em type="bold">Onnismaa, Jussi &amp; Pasanen, Heikki &amp; Spangar, Timo </em>(doaimm.) 2000: Ohjaus ammattina ja tieteenalana 1-3. Juva: PS-kustannus. <em type="bold">Valli Raine &amp; Isosomppi Leena </em>(doaimm.) 2008: Opetusharjoittelun uudet mahdollisuudet. Juva: PS-kustannus <em type="bold">Väisänen Pertti </em>: Opetusharjoittelun ohjauksen retoriikka ja todellisuus http://sokl.uef.fi/juhlakirja/17Pertti.htm Eará válljejuvvon ja ieš válljejuvvon girjjálašvuohta. Rámmaplánat ja fágaplánat ámmátčehppodatoahpus. Iešguđetlágan artihkkalat addojit oahpu áigodagas. </p>
</body></document>
