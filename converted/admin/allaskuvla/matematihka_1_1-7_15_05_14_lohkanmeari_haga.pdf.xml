<document xml:lang="sme" id="no_id"><header><title/><genre code="admin"/><author><unknown/></author><wordcount>866</wordcount><conversion_status type="standard"/><availability><free/></availability><multilingual/><origFileName>http://sh.pedit.no/web/NettskoleRessurs.axd?id=e67312cf-810b-4de0-a5db-d4203d63c337</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version><note>Source http://sh.pedit.no/web/PageND.aspx?id=165041</note></header><body><p xml:lang="deu">FÁGAPLÁNA</p>
<p>Matematihkka 1 <em type="bold">30 oahppočuoggá </em></p>
<p>Sámi vuođđoskuvlaoahpaheaddjeoahppu 1-7</p>
<p>Ođastanevttohus 15.5.14 2 <em type="bold">1. </em></p>
<p xml:lang="deu"><em type="bold">FÁGA NAMMA </em></p>
<p>Matematihkka 1, sámi vuođđoskuvlaoahpaheaddjeoahppu 1-7 <em type="bold">2. OPPALAŠ DIEĐUT FÁGA BIRRA </em>- </p>
<p><em type="bold">OAHPPOVTTADAGA KODA: </em>(hálddahus ovttas evttoheaddjin deavdá dán oasi) - </p>
<p><em type="bold">VIIDODAT: </em>30 oahppočuoggá - </p>
<p><em type="bold">FÁGA LÁGIDEAPMI: Dákko ferte bidjat seammaládje go eará plánain </em><em type="bold">3. </em></p>
<p xml:lang="deu"><em type="bold">OAHPPOPROGRÁMMA GULLEVAŠVUOHTA </em></p>
<p>Fága gullá Sámi vuođđoskuvlaoahpaheaddjiohppui 1.-7. dássái, bachelor + 1. jahki. Oahppu lea juhkkojuvvon guovtti modulai mat leaba goabbat jagis. <em type="bold">4. </em></p>
<p xml:lang="deu"><em type="bold">SISABEASSANGÁIBÁDUSAT </em></p>
<p>Oppalaš lohkangelbbolašvuohta dahje reálagelbbolašvuohta ja sámegiella. Ohccis galget leat 35 skuvlapoeŋga ja árvosátni 3 dárogielas ja sámegielas oktii ja matematihkas, dahje vástideaddji gelbbolašvuohta eará riikkain. Sámegiellagáibádus leat juogo 1. dahje 2. giellan sámegiella joatkkaskuvllas, sámegiella lohkanbadjeoahppu dahje sáhttá maid váldit sámegiela giellageahččaleami ja dan vuođul árvvoštallojuvvojit sámegielladuogáš ja sisabeassanvuođđu. <em type="bold">5. </em></p>
<p xml:lang="deu"><em type="bold">OAHPAHUSGIELLA </em></p>
<p>Sámegiella lea váldooahpahusgiella. Muhtomin sáhttet logaldallamat dahje eará lágiiduvvot dáro-, suoma-, ruoŧa- dahje eŋgelasgillii. Dulkojuvvo dárbbu ja/dahje vejolašvuođa mielde. <em type="bold">6. </em></p>
<p xml:lang="deu"><em type="bold">SISDOALLU </em></p>
<p>Matematihkkafágain studeanttat galget ovdánahttit nana fágagelbbolašvuođa ja máhtu fágadidaktihkas, mii leat eaktun buori oahpahussii ja mánáid oahppamii. Sisdoallun lea fágateoriija, fágadidaktihka ja oahppadieđa. Fágadidaktihkka čatná oktii dieđafága ja skuvlafága (oahpahusfága) ja suokkarda matematihkkafága iešvuođaid, sisdoaluid ja bargomálliid ja árvvoštallá plánaid ja oahpahusa mánáid oahppama perspektiivvas. Sámi mánáidbajasgeassin ja oahppanoaidnu ja daid mearkkašupmi matematihkkafága oahppamii lea guovddážis fágas. Giellaovdáneapmi ja sosiála oahppan lea guovddážis maiddái matematihka oahppamis. Fága sisttisdoallá matematihkkadidakttalaš ja matematihkkafágalaš fáttáid mat leat dehálaččat buohkaide geat galget oahpahit matematihkkafágas 1-7 cehkiin. Studeanta galgá oažžut nanu ja reflekterejeaddji ipmárdusa dan matematihkkii man oahppit galget oahppat ja maid mo dát ovdána dain cehkiin mat čuvvot oahpahusvuogádagas. 3 <em type="bold">7. </em></p>
<p xml:lang="vep"><em type="bold">OAHPPANJOKSOSAT </em></p>
<p>MÁHTTU Studeanttas  lea vuđolaš oahpahangelbbolašvuohta vuođđoskuvlla matematihkas, erenoamažit lohkoipmárdusas ja rehkenastimis, geometriijas ja mihtideamis, lávkemis aritmetihkas algebra:ii, erenoamažit álgooahpahus deattuhuvvo  lea máhttu algebras, geometriijas, funkšuvnnain, statistihkas, kombinatorihkas ja jáhkehahttivuođas ja nagoda čatnat dán máhtu mánáidskuvlla matematihkka- oahppanjoksosiidda  máhttá sámi kultuvrra ja oahppanoainnu atnit oahpahusa vuolggasadjin algebras, geometriijas, funkšuvnnain, statistihkas, kombinatorihkas ja jáhkehahttivuođas  diehtá giela mearkkašumis matematihkkaoahppamii  diehtá dábálaš gulahallan- ja ovttastallanminstariid matematihkkaoahpahusas  diehtá semiohtalaš representašuvdnahámiid mearkkašumi matematihkas, ja makkár čuolmmat leat representašuvdnahámiid molsumiid ektui  diehtá mii lea vuođđogálga rehkenastit juohke skuvlafágas  lea diehtu njálmmálaš ovdánbuktimis, lohkamis, čálalaš ovdánbuktimis ja digitála reaidduid atnimis matematihkkafágas  diehtá matematihkkafága sisdoalu mánáidgárddis ja nuoraidskuvllas ja sirdimiid mánáidgárddi/skuvlla gaskkas ja gaskadási/nuoraidskuvlla gaskkas  lea diehtu oahppama teoriijain ja gaskavuođas oahppanoainnuid ja fága- ja diehtooainnu gaskkas  lea viiddis máhttu metodain matematihkkaoahpahusa várás  lea máhttu matematihka histtorjjálaš ovdáneamis iešguđet kultuvrrain, erenoamažit lohkodoahpagiid ja lohkovuogádagaid ektui</p>
<p>GÁLGGAT Studeanta  máhttá plánet, čađahit ja árvvoštallat matematihkkaoahpahusa buot ohppide 1-7 cehkiin fokuseredettiin máŋggabealátvuođa ja oahppiaktiivvalašvuođa, vuođđuduvvon dutkamii, teoriijai ja praksisai  leat buorit praktihkkalaš gálggat njálmmálaš ja čálalaš gulahallamii matematihkkafágas ja gelbbolašvuohta ovddidit dakkár gálggaid ohppiin  máhttá matematihkkaterminologiija sihke sámegillii ja riikka váldogillii (dáro-, suoma- dehe ruoŧagillii) ja máhttá fága oahpahit sámegillii  bastá geavahit bargovugiid mat ovddidit ohppiid imaštallama, kreativitehta ja gálgga bargat systemáhtalaččat iskkadeaddji aktivitehtaiguin, vuođuštemiiguin, argumeanttaiguin ja duođaštudaiguin  máhttá atnit sihke digitála ja eará reaidduid matematihkkaoahppama várás, omd.</p>
<p>GeoGebra, rehketárka, SimCalc, konkretiserenmateriálaid, SmartBoard ja eará  bastá atnit ja árvvoštallat kárteniskosiid ja iešguđetlágan áican- ja árvvoštallanvugiid heivehandihte oahpu ohppiid iešguđet dárbbuide, ja diehtá goas galgá eará ásahusaid doarjaga/veahki bivdit 4 <em type="bold">8. </em></p>
<p xml:lang="fkv"><em type="bold">OAHPAHAN- JA OAHPPANVUOGIT </em></p>
<p>Fága lágiduvvo geabbilis málle mielde, mii mearkkaša ahte oahppanaktivitehtat lágiduvvojit sihke neahta bokte ja deaivvademiin. Studeantaaktiivvalaš bargovuogit leat guovddážis. Studeanttat galget iešguđet vugiiguin oahppat. - logaldallamat - rehkenastinbádji oahpaheddjiin - iešheanálaš lohkan ja rehkenastin/matematiseren - iešheanálaččat hárjehallat digitála reaidduid atnima - reflekšuvdnaloggačállin - DigiGiisá - hárjehallan - joavkobarggut - fágamáhppa <em type="bold">9. </em></p>
<p xml:lang="deu"><em type="bold">GÁIBÁDUSAT BEASSAT EKSÁMENII </em></p>
<p xml:lang="smj">Fágamáhppa</p>
<p>Árvvoštallojuvvo</p>
<p>A-F ovdal eksámena</p>
<p>Matematihkkabarggut fáttáid mielde. Biddjojit fágamáhppii go leat dohkkehuvvon. - Geometriija</p>
<p>Dohkkehuvvon/ii dohkkeh. - Logut ja algebra</p>
<p>Dohkkehuvvon/ii dohkkeh. - Mihtideapmi</p>
<p>Dohkkehuvvon/ii dohkkeh. - Statistihkka, kombinatorihkka ja jahkeháhttivuohta</p>
<p>Dohkkehuvvon/ii dohkkeh. - Funkšuvnnat</p>
<p>Dohkkehuvvon/ii dohkkeh.</p>
<p>Didákttalaš barggut, sáhttet hárjehallamii čadnon, dahje eará</p>
<p>Vuosttaš jagi čálus (3-5 siiddu)</p>
<p>Dohkkehuvvon/ii dohkkeh.</p>
<p>Nuppi jagi čálus (3-5 siiddu)</p>
<p>Dohkkehuvvon/ii dohkkeh.</p>
<p>Loggat, fága bloggat, eará barggut main lea reflekšuvdnačálus vel</p>
<p>Dása studeanta vállje bargguid main lea oahppan juoidá, čállá reflekšuvnna juohke bargui (1/2-1 s reflekšuvdna)</p>
<p>Vuosttaš jagi</p>
<p>Geatnegahttojuvvon stuoribuš bargu matematihkka ja didaktihkka bargu (sáhttá praktihkalaš bargu juogo joavkkus dahje okto, mas vel ovdanbuktin/eksamineren. Barggu soahpat ovttasráđiid fágaoahpaheddjiin)</p>
<p xml:lang="smn">Árvvoštallojuvvo A-F</p>
<p>Reflekšuvdnačálus</p>
<p>Iežas matematihkkaoahppama birra</p>
<p>Matemati hkka- geahččal eapmi</p>
<p>Lágiduvvo nuppi jagi gaskkamuttus</p>
<p>Ceavzán/ii ceavzán 5</p>
<p>Okta dain geatnegáhtton bargguin oktan reflekšuvdnaloggain, mas ovdánboahtá studeantta iežas reflekšuvdna das máid son lea oahppan dan barggu olis, biddjojuvvo studeantta <em type="bold">profešuvdnamáhppii </em>. <em type="bold">10. </em></p>
<p xml:lang="vep"><em type="bold">EKSÁMEN </em></p>
<p>Árvvoštallanvuogádat mii geavahuvvo lea bustávvaárvosánit A- F, mas A lea buoremus árvosátni, E vuolimus ceavzinárvosátni ja F mearkkaša ahte ii leat ceavzán. Sáhttet maid geavahuvvot árvosánit Dohkkehuvvon/Ii dohkkehuvvon dahje Ceavzán/Ii ceavzán (omd. hárjehallamiid oktavuođas) Eksámen lea oktagaslaš dahje joavkoeksámen, lágiduvvo 5 beaivvi ruovttueksámenin, čálalaš dahje praktihkalaš boađus mii ovdanbuktojuvvo eksámensemináras. Studeanttat ja fágaoahpaheaddji sohpet eksámena hámi. Eksámen árvvoštallojuvvo A-F, ja das lea 50% deaddu ollislaš fága árvosátnái.</p>
<p>Fágamáhppa árvvoštallojuvvo dohkálaš/ii dohkálaš vuosttaš jagi. Nuppi jagi addo árvosátni A-F, das lea 25% deaddu fága árvosátnái. Vuosttaš jagi stuoribuš barggu árvvoštallat siskkáldas sensureremiin, árvosátni A-F, 25% deaddu fága árvosátnái. <em type="bold">11. </em></p>
<p xml:lang="deu"><em type="bold">LEA GO PRIVATISTTAIN VEJOLAŠ VÁLDIT DÁN FÁGA/FÁTTÁ? </em></p>
<p><em type="bold">Ii leat </em><em type="bold">12. </em></p>
<p xml:lang="vep"><em type="bold">KVALITEHTASIHKKARASTIN </em></p>
<p>Čujuhuvvo SA kvalitehtasihkkarastinvuogádahkii, ja makkár vejolašvuođat/geatnegasvuođat studeanttain lea árvvoštallat Sámi allaskuvlla oahppofálaldagaid ja bálvalusaid kvalitehta. Studeantadásis oahppu árvvoštallojuvvo evaluerenčoahkkimis ja studeanttat devdet árvvoštallanskovi oahpu loahpahettiin. Ásahusdásis oahppu árvvoštallojuvvo studeantaárvvoštallamiid, eksámenraporttaid, sensorraporttaid ja fágaraportta vuođul. 6 </p>
</body></document>
