<document xml:lang="sme" id="no_id"><header><title>Fágaplána. Sámi vuođđoskuvlaoahpaheaddjeoahppu 5-10. Luonddufága 1</title><genre code="admin"/><author><unknown/></author><year>2014</year><wordcount>726</wordcount><conversion_status type="standard"/><availability><free/></availability><origFileName>http://sh.pedit.no/web/NettskoleRessurs.axd?id=1ad2b9d1-f28e-400f-9520-193253d79f95</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version><note>Source http://sh.pedit.no/web/PageND.aspx?id=166687</note></header><body><p>FÁGAPLÁNA</p>
<p>Sámi vuođđoskuvlaoahpaheaddjeoahppu 5-10.</p>
<p>LUONDDUFÁGA 1 <em type="bold">30 oahppočuoggá </em></p>
<p>Evttohus 12.8.142 <em type="bold">1. </em></p>
<p><em type="bold">OAHPPOOVTTADAGA NAMMA </em></p>
<p>Sámegillii:</p>
<p>Luonddufága 1, VUO 5-10</p>
<p>Dárogillii:</p>
<p>Naturfag 1, samisk GLU 5-10</p>
<p>Eŋgasgillii:</p>
<p>Natural Science in Sámi secondary school teachers education (age 10 – 15) <em type="bold">2. OPPALAŠ DIEĐUT OAHPU BIRRA </em>- </p>
<p><em type="bold">OAHPPOVTTADAGA KODA: </em>(hálddahus ovttas evttoheaddjin deavdá dán oasi) - </p>
<p><em type="bold">VIIDODAT: </em>30 oahppočuoggá - </p>
<p><em type="bold">OAHPU LÁGIDEAPMI: </em>Luonddufága 1 oahppahuvvo guovtti( 2 )lohkanbaji badjel. Oahppu lágiduvvo sihke neahta ja deaivvademiid bokte. <em type="bold">3. </em></p>
<p><em type="bold">OAHPPOPROGRÁMMA GULLEVAŠVUOHTA </em></p>
<p>Luonddufága 1 lea oasi sámi vuođđoskuvlaoahpaheaddjioahpus 5-10 luohkáide. <em type="bold">4. </em></p>
<p><em type="bold">SISABEASSANGÁIBÁDUSAT </em></p>
<p>Galgá leat studeanta dahje leamaš studeanta sámi vuođđoskuvlaoahpaheaddjioahpus 5-10. Galgá leat čađahan dábálašoahpaheaddjioahpu. Dábálaš sisabeassangáibádusat alitoahpahussii. Sisabeassanvuođđu sáhttá leat juogo oppalaš lohkangelbbolašvuohta (čađahan joatkkaskuvlla/logahaga) dahje realagelbbolašvuohta. Lassin galgá sámegiela máhttu vuosttaš- dahje nubbingiellan joatkkaskuvllas dahje vástideaddji (omd. sámegiela lohkanbadjeoahppu). Studeanttas lea maid vejolašvuohta duođaštit iežas sámegiela lohkangelbbolašvuođa sierra giellageahččaleami bokte. <em type="bold">5. </em></p>
<p><em type="bold">OAHPAHUSGIELLA </em></p>
<p>Sámegiella. Muhtun fáttáin sáhttet maid eará gealat geavahuvvot. <em type="bold">6. </em></p>
<p><em type="bold">SISDOALLU </em></p>
<p>Luonddufága galgá addit fágalaš ja fágaidaktalaš vuođu oahpahit luonddufága vuođđoskuvla 5 luohkás 10 luohkkái. Oahpus galgá leat lagaš oktavuohta hárjehallamii ja studeantat galget oahppat ieža dahje earáin ovttas ovddidit iežaset máhttu ja bargovugiid. Luonddufága 1 deahtuha máhttu dássedis ovdáneami birra ja maid mo ođđa fáttáid luonddufágas sáhttá oahpahit ja ovdánahttit. Mihttu lea maid ovdánahttit ohppiid áicama, sáhkkiivuođa, imašteami, luondduberoštumi ja luonddufágagiela. Sámi sisdoallu ja perspektiivat galget válddot vuhtii dahkko gokko lea lunddolaš ja vejolaš. Luonddufága 1 ii govčča buot fáttaid mat gullet 5-10 luohkká vuođđoskuvlafágii. Dasa dárbbašuvvo maid Luonddufága 2. <em type="bold">7. </em></p>
<p><em type="bold">OAHPPANJOKSOSAT </em></p>
<p>Máhttu ja diehtu.</p>
<p>Studeanttas lea máhttu ja diehtu: 3 -</p>
<p>Manne luonddufága oahppahuvvo skuvllas -</p>
<p>Luonddufágaid dutkanvuogi ja jurddašeami birra. Studeanta galgá maid máhttit árvvoštallat dáid vugiid árbevirolašmáhtuid ektui. - 5-10 luohkká luonddufágadidaktihkas ja luonddufága guovddáš doahpagiid birra. -</p>
<p>Dábálaš šlájaid/joavkkuid namaid, iešvuođaid ja erenomášvuođaid. Erenomážit hástalusaide mo šattut ja eallit birgejit davviguovlluin. -</p>
<p>Dovdat deháleamos ávdnasii birrajohtima luonddus, makkár biras váikkuhusat dáin leat ja olbmo váikkuhus dáidda. -</p>
<p>Máhttit čilget dássedis resursa geavaheami, erenomážit fokus galgá leat sámi ja eará davvi guovlluide -</p>
<p>Guovddáš kemiija doahpagiid birra, maid modeallat čájehit, mo kemiijalaš ávdnasiidda bidjet namaid, geahččaleamit ja oainnit mo kemiija geavahuvvo árgabeaivvis. -</p>
<p>Dálkki ja dálkkádatrievdama birra, ozonahástalusat ja mo eará kemikálaš ávdnasat váikkuhit luonddu erenomážit davviguovlluin. -</p>
<p>Čilget energiija doahpaga, iešguđet energiija hámiid birra, ja dovdat iešguđetlágan báruid, nugo čuovgga, áimmo ja jiena. -</p>
<p>Mekanihkka ja teknologiija</p>
<p>Studeanttas leat gálggat: -</p>
<p>Plánet, čađahit ja árvvoštallat oahpaheami luonddufágas 5 luohkás 10 luohkkái. -</p>
<p>Árvvoštallat leat go oahppit joksan mihttuid fágas, ja man láhkai sámi ja álgoálbmot fáttat leat vuhtiiváldon. -</p>
<p>Geavahit luonddufága veahkeneavvuid, modeallaid, IKT, praktihkkárlaš doaimmaid ja olgobargguid vehkkiin oahpahusas. -</p>
<p>Gávdnat ja geavahit lagaš olgobirrasa sihke biologiija ja geologiija oahpahusas. -</p>
<p>Luonddufága bokte ovdánahttit ohppiid áddejumi mii dássedis ovdáneapmi lea ja mat leat biras hástalusat máilmmis ja erenomážit davvi guovlluin.</p>
<p>Studeanttas lea gelbbolašvuohta: -</p>
<p>Mo otná vuođđoskuvlaoahppoplána sáhttá geavahuvvot vuođđun luonddufágaoahpaheamis. -</p>
<p>Sihkkarvuođanjuolggadusaid birra ja máhttit geavahit daid oahpaheamis. -</p>
<p>Iežas luonddufága oahpahan rollas ja oahpahandábis -</p>
<p>Fága- ja ámmátehtalaš hástalusaid birra. <em type="bold">8. </em></p>
<p><em type="bold">OAHPAHAN- JA OAHPPANVUOGIT </em></p>
<p>Oahpaheamis geavahat sihke deaivvademiid ja neahttaoahpaheapmi. Digigiisá lea guovddáš reaiddu oahpaheamis. Dát eaktuda ahte studeanttas lea mátkedihtor, interneahta, web-kamera ja digital-kamera. Dát fága galgá gokčat máŋga iešguđetlágan fáttaid. Dát oahpahanvuohki gáibidat ahte studeanta bargá iešheanalaččat ja nagoda plánet iežas bargoáiggi. Studeanta ferte ieš lohkat maiddá dáid fáttaid maid oahpaheapmi ii govčča. 4</p>
<p>Studeanttas lea vejolaš oažžot bagadallama sihke neahta bokte ja dalle go leat deaivvadeamit. <em type="bold">9. </em></p>
<p><em type="bold">GÁIBÁDUSAT BEASSAT EKSÁMENII </em>- oassálastit buot deaivvademiin, bagadallamiin ja praktihkalaš doaimmain. - čađahit bargohárjehallanáigodaga ja gullevaš bargogáibádusaid ja leat ožžon dohkkehuvvot hárjehallama - čállit golbma fágalogga mat galget leat dohkkehuvvon. Juohke fágaloggas galgá leat gaskal 500-800 sátni. - presenteret bargohárjehallama vásáhusaid siskkáldas semináras, juohke studeanttas leat 20 minuhta ovdanbuktimii. - bargat vahkkosaš bargobihttát, almmuhit daid Digiisai ja searvat čuovvovaš fágalaš digaštallamii Digigiissás (blogg, forum, aviisa). - </p>
<p>Buot geatnegahtton barggut galget leat dohkkehuvvon unnimus 2 vahku ovdal eksámena. <em type="bold">10. </em></p>
<p><em type="bold">EKSÁMEN </em>Eksámen lea guovtti oasis, čálalaš ja njálmmálaš. Čálalaš ja njálmmálaš eksámeniin lea seamma deaddu. Studeanta ferte ceavzit goappašiid eksámeniid. Čálalaš eksámen lea 6 tiimma oktagaslaš eksámen. <em type="bold">11. </em></p>
<p><em type="bold">LEA GO PRIVATISTTAIN VEJOLAŠ VÁLDIT DÁN FÁGA/FÁTTÁ? </em></p>
<p>Fága lea oassi Sámi vuođđoskuvlaoahpaheaddjeoahppu 5-10 luohkás. Fága lea maid lassioahppofága dáidda geain lea dábálašoahpaheaddjioahpu (sis lea sierra fágaplána). <em type="bold">12. </em></p>
<p><em type="bold">KVALITEHTASIHKKARASTIN </em></p>
<p>Čujuhuvvo SA kvalitehtasihkkarastinvuogádahkii, ja makkár vejolašvuođat/geatnegasvuođat studeanttain lea árvvoštallat Sámi allaskuvlla oahppofálaldagaid ja bálvalusaid kvalitehta. Studeantadásis oahppu árvvoštallojuvvo evaluerenčoahkkimis ja studeanttat devdet árvvoštallanskovi oahpu loahpahettiin. Ásahusdásis oahppu árvvoštallojuvvo studeantaárvvoštallamiid, eksámenraporttaid, sensorraporttaid ja fágaraportta vuođul. <em type="bold">13. </em></p>
<p><em type="bold">LOHKANMEARRI </em></p>
<p>Álmmuhuvvo maŋŋil</p>
</body></document>
