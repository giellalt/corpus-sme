<document xml:lang="sme" id="no_id"><header><title>Fágaplána Sámi vuođđoskuvlaoahpaheaddjioahppu 5–10. Sámegiella ja sámi girjjálašvuohta 1 ja 2</title><genre code="admin"/><author><unknown/></author><year>2012</year><wordcount>3826</wordcount><conversion_status type="standard"/><availability><free/></availability><origFileName>http://sh.pedit.no/web/NettskoleRessurs.axd?id=3388a0b5-cd2a-47e6-b536-99f653acc329</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version><note>Source http://sh.pedit.no/web/PageND.aspx?id=165043</note></header><body><p><em type="bold">FÁGAPLÁNA </em> </p>
<p><em type="bold">SÁMI VUOĐĐOSKUVLAOAHPAHEADDJIOAHPPU  </em> <em type="bold">5–10 </em> </p>
<p><em type="bold">Sámegiella ja sámi girjjálašvuohta 1 ja 2   </em></p>
<p><em type="italic">60 oahppočuoggá</em><em type="bold">  </em> </p>
<p>Sámi allaskuvlla dutkan- ja oahppostivra dohkkehan 13.06.12 áššis DOS 48/12. DOS jođiheaddji dohkkehan mearrádusnotáhttain 25.9.2013. Dutkan- ja oahppostivra dohkkehan ođastemiid  8.10.2014, áššis 76/14.  Dutkan- ja oahppostivra dohkkehan ođastemiid 23.02.2015, áššis 23/15.</p>
<p><em type="bold"> </em> allaskuvla, bachelor  <em type="bold">Galle oahppočuoggá </em> </p>
<p>60 oahppočuoggá mat juohkásit njealljen 15 oč.  oahppoovttadahkan</p>
<p><em type="bold">Galle lohkanbaji </em> </p>
<p>Oahpahus lágiduvvo dábálaččat golmma lohkanbajis, vuosttas ja nuppi oahppojagi áigge.</p>
<p><em type="bold">Mo oahpahus lágiduvvo </em> </p>
<p>Oahpahus lágiduvvo dábálaččat oahppobáikkis.</p>
<p><em type="bold">3. Oahppoprográmma gullevašvuohta </em><em type="italic"> </em></p>
<p>Dát lea Sámi allaskuvlla Sámi vuođđoskuvlaoahpaheaddjioahpu 5–10, bachelora oassin.</p>
<p>Oahppoprográmma ja fágaplánaid vuođđun lea 2010 rámmaplána láhkaásahus.</p>
<p><em type="bold">4. Sisabeassangáibádusat </em><em type="italic"> </em></p>
<p>Oppalaš lohkangelbbolašvuohta dahje reálagelbbolašvuohta ja sámegiella. Ohccis galget leat  35 skuvlapoeŋga ja unnimusat árvosátni 3, dahje vástideaddji, sámegielas, dárogielas/ruoŧagielas/ suomagielas ja matematihkas.</p>
<p>Ohccis galgá leat leamaš sámegiella joatkkaskuvllas juogo 1. dahje 2. giellan, dahje son galgá leat čađahan sámegiela lohkanbadjeoahpu eksámena. Ohcci sáhttá maid váldit sámegiela geahččaleami Sámi allaskuvllas, ja dan vuođul árvvoštallojuvvojit su sámegiela máhttu ja sisabeassanvuođđu. Lassin čujuhit universitehtaid ja allaskuvllaid oktasaš</p>
<p>sisaváldinnjuolggadusaide..</p>
<p><em type="bold">5. Oahpahusgiella </em> </p>
<p>Dábálaččat davvisámegiella.</p>
<p><em type="bold">6. Sisdoallu </em><em type="italic"> </em></p>
<p>Nugo Sámi vuođđoskuvlaoahpaheaddjioahpu 5–10 prográmmaplánas nannejuvvo, lea dát oahppu ámmátoahppu, (geahča prográmmaplána  kap. 2. ja 3.).</p>
<p>Sámegiela ja girjjálašvuođa oahpus studeanttat galget ovdánahttit nana fágagelbbolašvuođa</p>
<p>sámegielas ja girjjálašvuođas, mii lea buori oahpahusa ja ohppiid oahppama eaktun. Oahppu sisttisdoallá fágateoriija, fágadidaktihka ja oahppadiehtaga. Fágadidaktihkka čatná oktii dieđafága ja skuvlafága (oahpahusfága) ja suokkarda fága iešvuođaid, sisdoaluid ja bargomálliid ja árvvoštallá plánaid ja oahpahusa mánáid oahppama perspektiivvas. (Geahča prográmmaplánas kap. 3, 6 ja 7).</p>
<p>Sámegiella ja girjjálašvuohta 60 oč. oahppu juohkása guokten 30 oč. váldoovttadahkan, mat sisttisdollet fáttáid mat fátmmastit bajit dási oahppanjoksosiid. Goappáge ovttadagas leat fas guokte 15 oč. ovttadaga.</p>
<p>Sámegiella ja girjjálašvuohta -oahpus leat čuovvovaš oahppoovttadagat ja fáttát:</p>
<p><em type="bold">Sámegiella ja girjjálašvuohta 1, 30 oč. </em> </p>
<p><em type="bold">Fáddá </em> <em type="bold">1. oahppoovttadat – V-SAM 111, 15 oč. </em> </p>
<p>Sámegiela hámit ja ráhkadusat giellaoahpahusas</p>
<p><em type="bold">Fáddá </em> <em type="bold">2. oahppoovttadat – V-SAM 112, 15 oč.  </em> </p>
<p>Lohkama, čállima ja njálmmálaš gálggaid ovdánahttin    Sámi girjjálašvuohta ja mánáid- ja nuoraidgirjjálašvuohta  oahpahusas</p>
<p><em type="bold">Sámegiella ja girjjálašvuohta 2, 30 oč. </em> </p>
<p><em type="bold">Fáddá </em> <em type="bold">3. oahppoovttadat – V-SAM 113, 15 oč.  </em> </p>
<p>Máinnasteapmi ja sámi njálmmálaš árbevierru oahpahusas</p>
<p>Čállinbarggut, teakstaoahppa ja giellafágalaš bargovuogit oahpahusas</p>
<p><em type="bold">Fáddá </em> <em type="bold">4. oahppoovttadat – V-SAM 114, 15 oč.  </em> </p>
<p>Giellahistorjá, čállinvuogit ja suopmanat oahppomáilmmis Giella ja servodat, guovttegielalašvuohta</p>
<p>Oahppoovttadagaid sisdoaluid vuođđun lea Sámi vuođđoskuvlaoahpaheaddjioahpu 5–10 prográmmaplána ja 2010 rámmaplána láhkaásahus. Muhtun oktavuođain sáhttá leat dárbu lonuhit fáttáid oahppoovttadagaid gaskka, omd. oahpahanváriid geažil, ja de heivehuvvo eksámen dan ektui. Prográmmaplánas čilgejuvvo ahte oahppoprográmma ja fágaplánaid</p>
<p>vuolggasadjin leat sámi kultuvra ja servodat, ja ahte oahpus leat sámi oahppanáddejupmi ja oahpahusmállet vuođđun.</p>
<p><em type="bold">7. Oahppanjoksosat </em><em type="italic"> </em></p>
<p>Muđui leat prográmmaplánas bajit dási (oppalaš) oahppanjoksosat (kap. 7.) mat čoahkkáigesset váldosisdoalu buot fágain:</p>
<p>”Bajit dási (oppalaš) oahppanjoksosat:</p>
<p type="listitem">• fágalaš ja fágadidávttalaš máhttu sámegielas, matematihkas, dárogielas/ruoŧagielas/</p>
<p>suomagielas ja iežas válljen oahpahusfágain</p>
<p type="listitem">• vuđolaš máhttu mo sáhttá bargat ovddidit mánáid ja nuoraid vuođđogálggaid, mat</p>
<p>gusket njálmmálaš ovdanbuktimii, lohkamii, čállimii, rehkenastimii ja digitála veahkkeneavvuid geavaheapmái ja fágaidrasttideaddji oahpahusas, ja hukset mánáide ja nuoraide progrešuvnna 5. –10. luohkkádásiid mielde</p>
<p type="listitem">• máhttu ollislaš oahppangeainnus, deaddu mánáidskuvllas nuoraidskuvlii”</p>
<p>Gielas ja giellageavaheamis lea guovddáš sadji buot oahppamis, ja dat gullet lahkalaga oktii juohke giellageavaheaddji identitehtaovdánahttimis. Sámegiela ja girjjálašvuođa fága suokkarda sámegiela mearkkašumiid, doaimmaid ja ráhkadusaid ja mo eatnigiella lea oahppái ahtanuššama ja oahppama vuođđun. Oahpus guorahallat daid vugiid maiguin sáhttit nannet ohppiid šaddama nu aktiivvalaš giellageavaheaddjin ahte sii áddejit iežaset giela ja kultuvrra mearkkašumi ja seammás atnet árvvus maiddái eará gielaid ja kultuvrraid. Oahppu doarju studeantta ohppiid vuođđogálggaid ovddideamis, ja studeantta máhtu dáidduid, vai máhttá bagadallat iešguđetlágan ohppiid ja atnit ávkin máŋggalágan teaksta- ja oahppanbirrasiid. Studeanta oahppá árvvoštallat ja ovddidit oahpponeavvuid oahpahusa várás ja máhttá láidet ohppiid ovddidit iežaset giellaáddejumi ja -geavaheami sámegielat ja máŋggagielat birrasiin.</p>
<p>Sámegiela ja girjjálašvuođa fága galgá integrerejuvvot fágaidrasttideaddji bargui. Plánat ráhkaduvvojit juohke lohkanbadjái, ja dain bohtet ovdan seminárat, logaldallamat, lohkanmearit, fágaidrasttideaddji barggut, bargovuogit ja hárjehallama barggut ja oassálastin.</p>
<p><em type="bold">Bajit dási oahppanjoksosiid konkretiseren Sámegiela ja girjjálašvuođa (60 oč.) oahpus </em></p>
<p>Sámegiela ja girjjálašvuođa oahpus leat bajitdási oahppanjoksosat mat galget dáhkidit ahte prográmmaplána áigumušat váldojit vuhtii.</p>
<p><em type="italic">Máhtu oahppanjoksosat:  </em> </p>
<p>Studeanta:</p>
<p>- dovdá mánáid ja nuoraid njálmmálaš ja čálalaš giellaovdáneami.  - dovdá ja máhttá lohkama, čállima ja lohkan- ja čállinoahpahusa teoriijaid.  - dovdá ja máhttá lohkan- ja čállinstrategiijaid.  - lea háhkan máhtu das mo lohkan ja čál</p>
<p>oahppamis.</p>
<p>- dovdá ja máhttá sámegiela giellavuogádaga ja giellageavaheami.   - dovdá guovtte- ja máŋggagielatvuođa teoriijaid ja diehtá máŋggagielalašvuođa saji</p>
<p>sámegiela oahpaheamis ja oahppamis sihke vuosttašgiellan ja nubbingiellan.</p>
<p>- ipmirda njálmmálaš árbevieruid ja girjjálašvuođa mearkkašumi oahpahusas, sámi</p>
<p>servodagas ja kultuvrras, ja dovdá guovddáš ja áigeguovdilis girjjálašvuođateorehtalaš ja -didávttalaš doahpagiid ja perspektiivvaid.</p>
<p>- dovdá sámi mánáid ja nuoraid njálmmálaš ja čálalaš kultuvrra ja giellabirrasiid maidda</p>
<p>sii oassálastet.</p>
<p>- dovdá sámi mánáid- ja nuoraidgirjjálašvuođa ja dan šlájaid ja ovdáneami.  - ipmirda mo sámegiella ovddasta árbevirolaš máhtuideamet ja vugiideamet mo mii</p>
<p>áddet iežamet ja birraseamet.</p>
<p>- dovdá ja máhttá unnit- ja eanetlogu gielaid gaskavuođaid ja giela(id) doaimma</p>
<p>servodagas.</p>
<p>- dovdá skuvlla sámegielfága gustovaš oahppoplána.</p>
<p><em type="italic">Gálggaid oahppanjoksosat: </em> </p>
<p>Studeanta:</p>
<p>- máhttá plánet, čađahit ja árvvoštallat sámegiela ja girjjálašvuođa oahpahusa 5.–10.</p>
<p>luohkkádásiin ja vuođuštit fágalaš válljejumiid.</p>
<p>Oahppanjoksosat leat ee. heivehuvvon dárogielaplána njuolggadusaid mielde,  Nasjonale retningslinjer for</p>
<p>grunnskolelærerutdanningen 5.-10. trinn, Norsk 1, s. 28-31 ja Norsk 2 s. 31-33. Vuođđoskuvlaoahpaheaddjeoahppu 5-10.-fágii <em type="italic">Sámegiela ja girjjálašvuohta </em>eai leat ráhkaduvvon vástideaddji </p>
<p>njuolggadusat.</p>
<p>- máhttá árvvoštallat ja geavahit iešguđetlágan oahpahanmetodaid lohkan- ja</p>
<p>čállinoahpahusas ja giehtačállimis 5.–10. luohkkádásiin.</p>
<p>- máhttá geavahit iešguđetlágan árvvoštallanvugiid sámegiela ja girjjálašvuođa fágas.  - máhttá kártet lohkan- ja čállingálggaid, fuomášit lohkan- ja čállinváttuid, ja ovttas</p>
<p>earáiguin johtui bidjat dárbbašlaš heivehuvvon oahpahusa.</p>
<p>- máhttá oassálastit báikkálaš oahppoplána ovddidanbargui.  - máhttá boktit ja movttiidahttit ohppiid estehtalaš dáiddu.  - máhttá geavahit digitála reaidduid sámegiela oahpahusas, hábmet ja árvvoštallat</p>
<p>multimodála teavsttaid.</p>
<p><em type="italic">Oppalaš gealbu:</em>  </p>
<p>Studeanta:</p>
<p>- lea ieš nana giellageavaheaddji sihke čálalaččat ja njálmmálaččat ja buorren</p>
<p>giellaovdagovvan skuvlabirrasis.</p>
<p>- máhttá bargat gielain ja teavsttain máŋggakultuvrralaš ja máŋggagielalaš</p>
<p>skuvlabirrasis ja ovdánahttit ohppiid oahppama ja ovdáneami sin iešguđet eavttuid, beroštumiid ja iešguđetlágan giellamáhtu vuođul.</p>
<p>- máhttá geavahit fágamáhtus, fága doahpagiid ja tearpmaid kritihkalaččat ja</p>
<p>konstruktiivvalaččat suokkardallamii ja ovdánahttimii, sihke akto ja ovttas earáiguin.</p>
<p>- oaidná fága oassin ráhkkanahttit oppalaččat oahppan olbmo ja oahpahusa oassin ja</p>
<p>movttiidahttit ohppiid oassálastit viššalit almmolašvuhtii.</p>
<p>- máhttá ávkin atnit fágalaš máhtu ja bargat fágalaččat sihke ieš ja ovttas earáiguin.   - máhttá láhčit dili nu ahte giella ja girjjálašvuohta nanne ohppiid identitehta.</p>
<p><em type="bold">8. Oahpahan- ja oahppanvuogit </em><em type="italic"> </em></p>
<p>Oahppanvuogit leat omd. logaldallamat, seminárat, DGT-luohkkálatnjaoahpahus, joavkobarggut, hárjehusat, čálalaš barggut, ságastallamat, vásáhusaid bokte oahppan ja hárjehallan.</p>
<p><em type="bold">9. Gáibádusat beassat eksámenii </em><em type="italic"> </em></p>
<p>Dan njealji oahppoovttadagas leat bargogáibádusat čilgejuvvon sierra. Čujuhuvvo fágaplána II oassái, mas Sámi vuođđoskuvlaoahpaheaddjioahpu 5–10 - Sámegiela ja girjjálašvuođa oahppoovttadagaid dárkilis plánat bohtet ovdan.</p>
<p>Oahppoprográmma olis juohke studeanta doaimmaha oahppojagi loahpageahčen fágaidrasttildeaddji profešuvdnamáhpa mainna duođašta fá</p>
<p><em type="bold">10. Eksámen </em><em type="italic"> </em></p>
<p>Oahpu njealji 15 oč. oahppoovttadagas lágiduvvojit sierra eksámenat, maid ulbmilin lea čielggadit leago studeanta joksan vurdojuvvon oahppanjoksosiid. Eksámen gokčá sámegiela ja girjjálašvuođa fágalaš ja didávttalaš osiid. Oahppoovttadagaid eksámenat leat čilgejuvvon mielde, mas A lea buoremus árvosátni ja E lea vuolemus ceavzinárvosátni. F árvosátni mearkkaša ahte ii leat ceavzán.</p>
<p>1. váldoovttadagas (30 oč.) addo sierra árvosátni, mas 15 oč. ovttadagaid árvosáni deaddu goabbáge dahká 50 % oktiibiddjon loahpalaš árvosánis.  2. váldoovttadagas (30 oč.) addo maid sierra árvosátni, mas 15 oč. ovttadagaid árvosáni deaddu goabbáge dahká 50 % oktiibiddjon loahpalaš árvosánis.</p>
<p>Muđui čujuhuvvo Sámi allaskuvlla árvvoštallan- ja eksámennjuolggadusaide.</p>
<p><em type="bold">11. Lea go privatisttain vejolaš váldit dán fága </em><em type="italic"> </em></p>
<p>Privatisttain ii leat vejolašvuohta váldit dán fága. Fága čađaheapmi gáibida ahte studeanta oassálastá oahpahussii ja bargguide fága olis mat galget čađahuvvot hárjehallamiin.</p>
<p><em type="bold">12. Kvalitehtasihkkarastin </em><em type="italic"> </em></p>
<p>Čujuhuvvo SA kvalitehtasihkkarastinvuogádahkii, ja dasa makkár vejolašvuođat/geatnegasvuođat studeanttain lea árvvoštallat Sámi allaskuvlla oahppofálaldagaid ja bálvalusaid kvalitehta.</p>
<p>Studeantadásis oahppu árvvoštallojuvvo evaluerenčoahkkimis ja studeanttat devdet árvvoštallanskovi oahpu loahpahettiin. Ásahusdásis oahppu árvvoštallojuvvo studeantaárvvoštallamiid, eksámenraporttaid, sensorraporttaid ja fágaraportta vuođul.</p>
<p>Studeanttaid dohkálašvuohta árvvoštallojuvvo buot oahppoosiin ja bargohárjehallamiin, nu go  gáibiduvvo  Universitehtaid  ja  allaskuvllaid  lágas  ja  Dohkálašvuođa  árvvoštallama láhkaásahusas,    Vuođđoskuvlaoahpaheaddjeoahpuid  rámmaplána  láhkaásahusas,    Sámi allaskuvlla 5-10 prográmmaplánas ja hárjehallanplánas.</p>
<p><em type="bold">13. Lohkanmearri  </em><em type="italic"> </em></p>
<p>Čujuhuvvo sierra dohkkehuvvon lohkanmearrelisttuide, mat bohtet ovdan oahppoovttadagaid fáttáin.</p>
<p><em type="bold">OASSI II OAHPPOOVTTADAGAT </em> </p>
<p><em type="bold">1. OAHPPOOVTTADAT - 15 oč.  </em> </p>
<p><em type="bold">Sámegiela hámit ja ráhkadusat giellaoahpahusas (15 oč.)  </em></p>
<p>Dárogillii:   </p>
<p>Suomagillii:   Eŋgelasgillii:  </p>
<p><em type="italic">Oppalaš dieđut oahppoovttadaga birra  </em></p>
<p><em type="bold">Oahppoovttadaga koda </em> V-SAM 111  <em type="bold">Man dási oahppu </em> bachelor  <em type="bold">Galle oahppočuoggá </em> 15 oahppočuoggá  <em type="bold">Galle lohkanbaji </em> Oasseáiggis ovtta dahje guovtti lohkanbajis  <em type="bold">Mo oahpahus lágiduvvo </em> </p>
<p>Logaldallamat, seminárat, DGT-luohkkálatnjaoahpahus, bagadallamat, joavkobarggut, ovttaskas ovdanbuktimat ja hárjehallan skuvllas</p>
<p><em type="italic">  Sisabeassangáibádusat </em> </p>
<p>Čujuhuvvo plána I oassái, kap. 4. <em type="italic"> </em> </p>
<p><em type="italic">  Sisdoallu  </em></p>
<p>Studeanta oahpásmuvvá davvisámegiela giellavuogádahkii ja giellageavaheapmái. Oahpus guorahallojit ee. hápme- ja cealkkaoahpa guovddáš áššit, sátneráhkadanvuogit ja ránnjágielaid ráhkaduslaš váikkuhus sámegillii. Oahpahusas deattuhuvvo, mot hápme- ja cealkkaoahpa dieđut adnojuvvojit ávkin skuvlaoahpahusas giellaoččodeami nannemis ja gielalaš dáidduid riggodahttimis. Oahpahusas deattuhuvvo maiddái oahpaheaddji rolla sámegiela čállingiela ráhkaduslaš dáidduid diđolaš nanusmahttimis.</p>
<p><em type="italic">  Oahppanjoksosat  </em></p>
<p><em type="italic">Máhtu oahppanjoksosat:  </em> </p>
<p>Studeanta:</p>
<p>- dovdá ja máhttá sámegiela giellavuogádaga ja giellageavaheami. -  dovdá ja</p>
<p>máhttá davvisámegiela hápme- ja cealkkaoahpa guovddáš beliid.</p>
<p>- dovdá ja máhttá ođđa sániid ráhkadanvugiid ja loatnasániid heiveheami. -</p>
<p>dovdá ránnjágielaid ráhkaduslaš erohusaid davvisámegiela ektui.</p>
<p>- dovdá ja máhttá geavahit didávttalaš vugiid mot hápme- ja cealkkaoahpa áššiid</p>
<p>sáhttá neavvut ja oahpahit skuvllas.</p>
<p><em type="italic">Gálggaid oahppanjoksosat: </em> </p>
<p>Studeanta:</p>
<p>- máhttá heivehit hápme- ja cealkkaoahpa dieđuid erenoamážit sámegiela čállingiela</p>
<p>geavaheapmái ja dan oahpahussii.</p>
<p>- máhttá atnit giellaoahpaid, sátnegirjjiid, fágalaš teavsttaid ja digitála diehtogálduid</p>
<p>ávkin sámegiela ráhkaduslaš beliid ja giellageavaheami guorahallamis.</p>
<p>- máhttá váldit vuhtii ránnjágielaid ráhkaduslaš erohusaid davvisámegiela ektui</p>
<p>oahpahusbarggus.</p>
<p><em type="italic">  Gáibádusat beassat eksámenii  </em></p>
<p>Gáibiduvvo ahte studeanttat oassálastet aktiivvalaččat sihke logaldallamiidda, semináraide, DGT-luohkkálatnjaoahpahussii, joavkobargguide, oktagaslaš bargguid ovdanbuktimii ja hárjehallamii 5.–10. luohkkádásiin skuvllas (unnimustá 80 %).</p>
<p>Fágaoahpaheaddji dohkkeha bargguid ja oassálastimiid, mat leat dasto eaktun beassat eksámenii.</p>
<p><em type="italic">  Eksámen  </em></p>
<p>Eksámen lea 6-diibmosaš oktagaslaš čálalaš eksámen.</p>
<p>Árvosátni addojuvvo ECTS-vuogádaga mielde, mas A lea buoremus árvosátni ja E lea vuolimus árvosátni. Árvosátni F mearkkaša, ahte ii leat ceavzán.</p>
<p>Lohkanmeari girjjálašvuođa lassin davvisámegiela giellaoahpat ja sátnegirjjit adnojuvvojit veahkkeneavvun.</p>
<p><em type="bold">2. OAHPPOOVTTADAT - 15 oč. </em> </p>
<p><em type="bold">Lohkama, čállima ja njálmmálaš gálggaid ovdánahttin. Sámi girjjálašvuohta </em></p>
<p><em type="bold">ja mánáid- ja nuoraidgirjjálašvuohta oahpahusas (15 oč.)  </em></p>
<p><em type="italic">  Oppalaš dieđut oahppoovttadaga birra  </em></p>
<p><em type="bold">Oahppoovttadaga koda </em> V-SAM 112  <em type="bold">Man dási oahppu </em> bachelor  <em type="bold">Galle oahppočuoggá </em> 15 oahppočuoggá  <em type="bold">Galle lohkanbaji </em> Oasseáiggis ovtta dahje guovtti lohkanbajis  <em type="bold">Mo oahpahus lágiduvvo </em> </p>
<p>Logaldallamat, seminárat, DGT-luohkkálatnjaoahpahus, bagadallamat, joavkobarggut, ovttaskas ovdanbuktimat ja hárjehallan skuvllas</p>
<p><em type="italic">  Sisabeassangáibádusat </em> </p>
<p>Čujuhuvvo plána I oassái, kap. 4.</p>
<p><em type="italic">  Sisdoallu  </em></p>
<p>Lohkan ja čállin gullet vuođđogálggaide maid vuođđoskuvllas galgá oahpahit ja čatnat juohke fágii  ja  fáddái.  Dán  oahppoovttadagas  oažžu  studeanta  máhtu,  gálgga  ja  gelbbolašvuođa ovddidit ohppiid lohkama ja čállima maŋŋel álgo lohkan- ja čállinoahpahusa. Guovddážis lea movt oahppit galget oahppat ávkin atnit lohkama ja čállima veahkkin oahppat skuvlafágaid ja eará  áššiid  ja  lohkat  ja  čállit  suohttasa  dihte,  sihke  vuosttašgiela,  nubbingiela  ja  amasgiela oahpahusas.</p>
<p>Lohkat  ja  čállit  sáhttá  máŋgga  šáŋŋeris,  modalitehtas  ja  sihke  ođđaáigásaš  ja  ovdalaš gaskaomiid  –  mediaid  –  bokte.  Šáŋŋeriid  dáfus  leat  máŋggat  sihke  áššeteavstta  ja čáppagirjjálašvuođa šáŋŋerat. Iešguđet šáŋŋeriidda ja teakstahámiide dárbbaša studeanta ieš dovdat  ja  máhttit  geavahit  iešguđetlágan  lohkan-  ja  čállinstrategiijaid,  ja  galgá  maid oahpaheaddjiámmáhis  máhttit  oahpahit  ohppiide  movt  dáid  geavaha  beaktilit.  Dovdat iešguđetlágan ja máŋggabealat teakstahámiid ja movt daiguin sáhttá bargat lea deaŧalaš, sihke oahpu  válddidettiin  ja  oahpaheaddjiámmáhis.  Teakstan  adnojit  sihke  njálmmálaš  teavsttat, čálalaš teavsttat ja multimodála teavsttat, teavsttat main máŋga ovdanbuktivuogi – degomat teknihkalaš  rusttegat  addet  maid  ođđa  vejolašvuođaid  ja  hástalusaid  lohkat,  čállit  ja njálmmálaččat ovdanbuktit. Teorii</p>
<p>Oahppoollisvuohta láide guovddáš girjjálašvuođadidávttalaš gažaldagaide ja oaidninčiegaide, mat gusket girjjálašvuođa oahpahussii ja mo sáhttá bargat teavsttaiguin skuvllas. Oahppu addá vuođđo- ja guovddáš dieđuid sámi girjjálašvuođas sihke mánáid- ja nuoraidgirjjálašvuođas. Studeanta oahppá girjjálašvuođa analysareaidduid ja seammás hástaluvvo lahkonit sámi mánáid- ja nuoraidgirjjálašvuođa sámi ja eamiálbmotperspektiivvas. Oahppu addá maiddái reaidduid unnit dutkanbargguid čađaheapmái.</p>
<p><em type="italic">  Oahppanjoksosat  </em></p>
<p><em type="italic">Máhtu oahppanjoksosat  </em> </p>
<p>Čađahuvvon oahpu maŋŋá studeanta:</p>
<p>- dovdat dábálaš lohkanmáhtu ja čállinmáhtu ovdáneami váldoáššiid ja movt lohkamiin</p>
<p>ja čállimiin bargojuvvo álgooahpahusas.</p>
<p>- dovdat ja máhttit guovddáš teoriijaid ja dutkamušaid 5.–10. luohkkádásiid mánáid ja</p>
<p>nuoraid dábálaš ja eahpedábálaš lohkan- ja čállinovdáneami birra.</p>
<p>- dovdat ja máhttit lohkan- ja čállinoahpahusa guovddáš teoriijaid ja didaktihka, ja</p>
<p>máhttit daid heivehit sámegillii, sámegieloahpahussii ja sámegiela servodatdillái.</p>
<p>- dovdat ja máhttit iešguđetlágan lohkan- ja čállinstrategiijaid, ja movt daid heiveha</p>
<p>iešguđet šáŋŋeriid teavsttaide, teakstahámiide, mediaide ja lohkanulbmiliidda.</p>
<p>- dovdat makkár doaibma lohkamis ja čállimis lea leamaš ovdal ja dál lea sámi kultuvrra</p>
<p>siskkobealde, ja oaidnit makkár mearkkašupmi das lea oahpahussii.</p>
<p>- diehtit makkár iešguđetlágan doaibma lohkamis ja čállimis lea ohppiid ovdáneamis ja</p>
<p>oahppamis, erenoamážit maŋŋel álgooahpahusa.</p>
<p>- dovdá ja máhttá guovddáš girjjálašvuođa dutkama ja girjjálašvuođa didávttalaš</p>
<p>doahpagiid.</p>
<p>- dovdá sámi mánáid- ja nuoraidgirjjálašvuođa historjjá ja šlájaid.</p>
<p>- dovdá ohppiid guovddáš teakstabirrasiid ja movt bargat teavsttaiguin.</p>
<p>- dovdá iežas rolla giellagáhttejeaddjin oahpaheaddjiámmáhis.</p>
<p>- dovdá sihke sámi girjjálašvuođa klassihkkáriid ja ođđasut sámi mánáid- ja</p>
<p>nuoraidgirjjálašvuođa.</p>
<p><em type="italic">Gálggaid oahppanjoksosat  </em> </p>
<p>Čađahuvvon oahpu maŋŋá studeanta:</p>
<p>- máhttit ráhkadit iešguđetlágan guhkit ja oanehet áiggi plánaid 5.–10. jahkecehkiid</p>
<p>vuođđoskuvlaoahpahusa várás, sihke ovttaskas oahppái heivehuvvon ja stuorit ja unnit jovkui heivehuvvon plánaid.</p>
<p>- máhttit láhčit máŋggalágan ja ohppiide heivehuvvon oahppodili, sihke nieiddaide ja</p>
<p>gánddaide, nu ahte oahppit ohppet lohkat iešguđetlágan teavsttaid ja ovdánahttet lohkanhálu, lohkanmovtta, iešguđetlágan lohkanstrategiijaid ja hásttuhuvvojit lohkat eambbo. Girjjálašvuohta galget leat iešguđetlágan čáppagirjjálaš ja áššeprosa šáŋŋeriid teavsttat, ja máŋggalágan hámis, máŋggalágan ovdalaš ja ođđaáigásaš hámis ja medias, ja sihke oahppama ja suohttasa dihte.</p>
<p>- máhttit láhčit máŋggalágan ja ohppiide heivehuvvon oahppodili, sihke nieiddaide ja</p>
<p>gánddaide, nu ahte ožžot máŋggabealat máhtu ja hárjáneami čállit iešguđetlágan teavsttaid, sihke čáppagirjjálašvuođa teavsttaid ja áššeprosateavsttaid, ovdalaš ja ođđaáigásaš mediaiguin, nu ahte ohppiin ovdána čállinmokta, riektačállin ja gálga ovdanbuktit čálalaččat iešguđet ulbmiliid várás.</p>
<p>- máhttit láhčit máŋggalágan ja ohppiide heivehuvvon oahppodili, sihke nieiddaide ja</p>
<p>bártniide, nu ahte ožžot máŋggabealat máhtu ja hárjáneami ovdanbuktit njálmmálaččat unnán dahje ollu guldaleddjiide, iešguđetlágan ulbmila váste ja ovdanbuktinvuogi bokte.</p>
<p>- máhttit plánet, čađahit ja árvvoštallat ohppiid lohkama, čállima ja njálmmálaš</p>
<p>ovdanbuktima oahppama ja ovdáneami, iešguđet agi, sohkabeali ja ovdánanmuttu  5.–10. jc. ohppiide ja vuođustit fágalaš válljejumiid.</p>
<p>- máhttit árvvoštallat iežas, eará rávisolbmuid ja ohppiid teavsttaid sihke šáŋŋera,</p>
<p>hámi ja gaskaoami dovdomearkkaid vuođul, iešguđet árvvoštallanvugiid ja kriteriaid mielde.</p>
<p>- máhttit hásttuhit nuoraid gielladiđolašvuođa ja giellagierdevašvuođa ja ovddidit sin</p>
<p>njálmmálaš ja čálalaš sámegiela geavaheami.</p>
<p>- máhttit láhčit dili ja movttiidahttit nuoraid geavahit máŋggalágan njálmmálaš giela ja</p>
<p>njálmmálaš ovdanbuktinvugiid.</p>
<p>- máhttá geavahit girjjálašvuođa teoriijaid ja metodaid mánáid- ja</p>
<p>nuoraidgirjjálašvuođa. analyseremii, dulkomii ja árvvoštallamii ja fievrridit dán dieđu oahpahussii.</p>
<p>- máhttá ákkastallat ja ságastallat girjjálašvuođa fágadidaktihkkii guoskevaš</p>
<p>gažaldagain.</p>
<p>- máhttá heivehit sámi ja eamiálbmotperspektiivva girjjálašvuođa ja njálmmálaš</p>
<p>árbevieruid analysii.</p>
<p>- máhttá geavahit girjjálašvuođa analysareaidduid barggadettiin mánáid- ja</p>
<p>nuoraidgirjjálašvuođain skuvllas.</p>
<p><em type="italic">Oppalaš gealbu </em> </p>
<p>Čađahuvvon oahpu maŋŋá studeanta</p>
<p>- máhttit láhčit dili nu ahte mánáid ja nuoraid njálmmálaš giella, ja lohkan ja čállin</p>
<p>ovdánit sihke árbevirolaš ja ođđamállet bargguid, doaimma ja ulbmila váste ja ovdalaš ja ođđaáigásaš mediaid bokte.</p>
<p>- máhttit álggahit, láidestit ja árvvoštallat mánáidskuvlla gaskadási ja nuoraidskuvladási</p>
<p>ohppiid njálmmálaš, čálalaš ja multimodála teavsttaid buvttadeami, sihke sámegielfágas ja eará fágain ja ákkastallat árvosáni maid leat bidjan.</p>
<p>- dovdá relevántta dutkangažaldagaid, mat gusket mánáid- ja nuoraidgirjjálašvuođa ja</p>
<p>njálmmálaš árbevieruid dutkansuorgái.</p>
<p>- máhttá plánet ja čađahit doaimmaid mat nannejit fágalaš kvalitehta barggadettiin</p>
<p>girjjálašvuođain ja njálmmálaš árbevieruin skuvllas.</p>
<p>- máhttá suokkardit ja árvvoštallat iešguđetlágan girjjálašvuođa didávttalaš</p>
<p>lahkonanvugiid oahppanulbmiliid hárrái.</p>
<p>- máhttá válljet heivvolaš mánáid- ja nuoraidgirjjiid, mat nannejit ohppiid</p>
<p>lohkanberoštumi.</p>
<p><em type="italic">  Gáibádusat beassat eksámenii  </em></p>
<p>Gáibiduvvo ahte studeanttat oassálastet aktiivvalaččat sihke logaldallamiidda, semináraide, DGT-luohkkálatnjaoahpahussii, joavkobargguide, oktagaslaš bargguid ovdanbuktimii ja hárjehallamii 5.–10. luohkáin skuvllas (unnimustá 80 %).</p>
<p>Fágaoahpaheaddji dohkkeha bargguid ja oassálastimiid, mat leat dasto eaktun beassat eksámenii.</p>
<p><em type="italic">  Eksámen  </em></p>
<p>Eksámen ordnejuvvo oahppofáttáid mielde:</p>
<p><em type="italic">a. Lohkama, čállima ja njálmmálaš gálggaid ovdánahttin  </em> </p>
<p>Studeanta addá sisa 3 barggu main čájeha iežas máhtu ja ovdáneami ovttadaga fáttáin. Unnimustá okta čállosiin galgá gieđahallat lohkama, ja unnimustá okta čállosiin galgá gieđahallat čállima.</p>
<p>30 minuhtasaš njálmmálaš eksámen čađahuvvo čálalaš bargguid vuođul.</p>
<p>ja</p>
<p><em type="italic">b. Mánáid- ja nuoraidgirjjálašvuohta  </em> </p>
<p>Njealje diibmosaš (4) oktagaslaš skuvlaeksámen.</p>
<p>Olles oahppoovttadaga (a- ja b-oassi) loahpalaš árvosátni rehkenasto oktii nu, ahte a- ja boasi deaddu lea goappásge 50 %.</p>
<p>Árvosátni addojuvvo ECTS-vuogádaga mielde, mas A lea buoremus árvosátni ja E lea vuolimus árvosátni. Árvosátni F mearkkaša, ahte ii leat ceavzán.</p>
<p>Dáid lassin studeantajoavku vállje ovttas fágaoahpaheaddjiin logi (6) ođđasut sámi mánáid- ja nuoraidgirjji (máidnasat, románat, noveallat, divttat) ja guokte novealla eará eamiálbmotguovllus.</p>
<p><em type="bold">3. OAHPPOOVTTADAT - 15 oč. </em> </p>
<p><em type="bold">Máinnasteapmi ja sámi njálmmálaš árbevierru oahpahusas, Čállinbarggut, </em></p>
<p><em type="bold">teakstaoahppa ja giellafágalaš bargovuogit oahpahusas (15 oč.) </em> </p>
<p><em type="italic">Oppalaš dieđut oahppoovttadaga birra  </em></p>
<p><em type="bold">Oahppoovttadaga koda </em> V-SAM 113  <em type="bold">Man dási oahppu </em> bachelor  <em type="bold">Galle oahppočuoggá </em> 15 oahppočuoggá  <em type="bold">Galle lohkanbaji </em> Oasseáiggis ovtta dahje guovtti lohkanbajis  <em type="bold">Mo oahpahus lágiduvvo </em> </p>
<p>Logaldallamat, seminárat, DGT-luohkkálatnjaoahpahus, bagadallamat, joavkobarggut, ovttaskas ovdanbuktimat ja hárjehallan skuvllas.</p>
<p><em type="italic">  Sisabeassangáibádusat </em> </p>
<p>Čujuhuvvo plána I oassái, kap. 4. <em type="italic"> </em> </p>
<p><em type="italic">  Sisdoallu  </em></p>
<p>Fáttát addet vuođđo- ja guovddáš dieđuid sámi njálmmálaš árbevieruid birra, birra, sámegiela hámiid ja ráhkadusaid birra oahpahusas ja giela ja servodaga birra.</p>
<p>Sámi máinnastanfáttás besset studeanttat oahppat ja geahččalit čađahit smávit dutkanbarggoža muhtun sámi njálmmálaš árbevieru fáttás. Das sii čogget dieđuid (áinnas vuoras olbmuin) geavahettiin dieđalaš metodaid ja analyserejit ja čoahkkáigesset dieđuid dieđalaš vugiiguin. Sii maid váldet vuhtii mo fáddá sáhttá geavahuvvot oahpahusas.</p>
<p>Studeantan  ja  oahpaheaddjin  lea  maid  deaŧalaš  dovdat  mánáid  ja  nuoraid  čálakultuvrra, lohkan- ja čállindábiid ja teakstabirrasa. Ulbmil lea ahte bajásšaddi geardi oažžu movtta, hálu ja  máhtu  lohkat  sámegiel  teavsttaid,  čállit  ja  njálmmálaččat  ovdanbuktit  iešguđetlágan teavsttaid iešguđet dilálašvuođain.</p>
<p>Fága teoriija, fágadidaktihkka ja bargohárjehallan galget oktiibuot addit ollislaš oahpu mii addá studentii máŋggabealat máhtu.</p>
<p><em type="italic">Oahppanjoksosat  </em></p>
<p>Oahppanjoksosat galget oktiibuot dahkat oahpu ollislašvuođa ovttas bargohárjehallamiin.</p>
<p><em type="italic">Máhtu oahppanjoksosat: </em> </p>
<p>Studeanta galgá</p>
<p>- dovdá sámi njálmmálaš árbevieruid váldomeroštallamiid ja gálduid.  - ipmirda njálmmálaš árbevieruid mearkkašumi oahpahusas, sámi servodagas ja</p>
<p>kultuvrras.</p>
<p>- dovdat bures makkár dovdomearkkat leat iešguđet hámiid teavsttain, degomat</p>
<p>njálmmálaš teavsttain, čálalaš teavsttain ja multimodála teavsttain.</p>
<p>- dovdat iešguđet čálalaš fikšuvdnateavsttaid ja áššeteavsttaid šáŋŋeriid</p>
<p>dovdomearkkaid sihke ovdalaš ja ođđaáigásaš mediain, ja dovdat movt mánát 5.–10.  luohkáin ohppet dáid birra ja movt dáid sáhttet geavahit iežaset teakstabargguin.</p>
<p>- dovdat ja máhttit iešguđetlágan njálmmálaš árbevieruid, ákkastallanvugiid ja</p>
<p>ovdanbuktinmálliid mearkkašumi lohkan- ja čállinoahpahusas, sámi servodagas ja kultuvrras.</p>
<p>- dovdat ja máhttit čállima ja lohkama konvenšuvnnaid, degomat hupmangiela ja</p>
<p>ortografiija gaskavuođa, gáldokritihka, gálduide čujuheami njuolggadusaid, ja movt dán oahpaha ohppiide.</p>
<p><em type="italic">Gálggaid oahppanjoksosat:</em>   </p>
<p>Studeanta galgá</p>
<p>- máhttá geavahit sámi njálmmálaš árbevieruid oahpahusas.   - máhttá geavahit báikkálaš máinnasteddjiid, juigiid dahje eará njálmmálaš árbevieru</p>
<p>guddiid oahpahusas.</p>
<p>- máhttit láhčit dili ja movttiidahttit nuoraid geavahit máŋggalágan njálmmálaš giela ja</p>
<p>njálmmálaš ovdanbuktinvugiid.</p>
<p>- máhttit atnit digitála reaidduid ráhkadit oahppanresurssaid ja veahkkeneavvuid, ja</p>
<p>árvvoštallat sihke iežas ja earáid dahkan báberhámi ja digitála oahpponeavvuid.</p>
<p>- máhttit geavahit máŋggalágan, sihke báber- ja digitála oahppanreaidduid ja</p>
<p>veahkkeneavvuid sámegieloahpahusas, hábmet ja árvvoštallat báberhámat ja digitála reaidduid vuođđogálggaid oahpahusa várás.</p>
<p><em type="italic">Oppalaš gealbu: </em> </p>
<p>Studeanta galgá</p>
<p>- dovdá relevántta dutkangažaldagaid, mat gusket njálmmálaš árbevieruid</p>
<p>dutkansuorgái.</p>
<p>- máhttá plánet ja čađahit doaimmaid mat nannejit fágalaš kvalitehta barggadettiin</p>
<p>njálmmálaš árbevieruin skuvllas.</p>
<p>- máhttá geavahit njálmmálaš árbevieruid máŋggabealálaččat oahppama doarjjan ja</p>
<p>fievrridit dán dieđu maiddái bargoguimmiide ja vánhemiidda.</p>
<p>- máhttit árvvoštallat iežas ja eará rávisolbmuid, ja iešguđet dásiid mánáid ja nuoraid</p>
<p>teavsttaid giellagáhtten- ja gielladikšunperspektiivvas.</p>
<p>- máhttit bagadallat ohppiid go leat bargame teavsttaiguin nu ahte sii ovdánit, gávdnet</p>
<p>dieđuid ja ráhkkanit oassálastit almmolašvuhtii ja ollislaččat servodahkii.</p>
<p><em type="italic">  Gáibádusat beassat eksámenii  </em></p>
<p>Gáibiduvvo ahte studeanttat oassálastet aktiivvalaččat sihke logaldallamiidda, semináraide, DGT-luohkkálatnjaoahpahussii, joavkobargguide, oktagaslaš bargguid ovdanbuktimii, čálalaš bargguide, geatnegahtton njálmmálaš ovdanbuktimii ja bagadallamii čadnon geatnegahtton bargguid oktavuođas ja hárjehallamis 5.–10. luohkáin skuvllas, unnimustá 80 %.</p>
<p>Muđui fágaoahpaheaddjit dohkkehit buot bargguid ja oassálastimiid, mat leat dasto eaktun beassat eksámenii.</p>
<p><em type="italic">  Eksámen  </em></p>
<p><em type="italic">a. Máinnasteapmi ja sámi njálmmálaš árbevierru oahpahusas </em> </p>
<p>Studeanta addá sisa 5-7-siidosaš čálalaš barggu (smávit dutkanbarggoža) mas čájeha iežas máhtu ja ovdáneami ovttadaga fáttás. Fáddá šihttojuvvo ovddalgihtii fágaoahpaheddjiin.</p>
<p>20-30 minuhtasaš njálmmálaš eksámen/ovdanbuktin čađahuvvo čálalaš barggu vuođul.</p>
<p>ja</p>
<p><em type="italic">b. Čállinbarggut, teakstaoahppa ja giellafágalaš bargovuogit oahpahusas </em> </p>
<p>Oktagaslaš 5-7 siidosaš čálalaš ruovttueksámen, man fáddá lei heivehuvvon oahpahussii. Fáddá šihttojuvvo ovddalgihtii fágaoahpaheddjiin.</p>
<p>Olles oahppoovttadaga (a- ja b-oassi) loahpalaš árvosátni rehkenasto oktii nu, ahte a- ja b-oasi deaddu lea goappásge 50 %.</p>
<p>Árvosátni addojuvvo ECTS-vuogádaga mielde, mas A lea buoremus árvosátni ja E lea vuolimus árvosátni. Árvosátni F mearkkaša, ahte ii leat ceavzán.</p>
<p>DGT-luohkkálantjaoahpahus sáhttá leat oahpahus mii čađahuvvo diehtojuohkin-, gulahallan- ja teknologiija</p>
<p>gaskaomiid vehkiin, omd. Frontera dahje eará elektrovnnalaš prográmmaid vehkiin.</p>
<p>22  Oktiibiddjon árvosánis dahket čálalaš bargguid oktasaš árvosátni 50 % ja njálmmálaš eksámen 50 %. Čálalaš barggut ja njálmmálaš eksámen árvvoštallojuvvojit bustávvaárvosániiguin (A–F) ECTS-vuogádaga mielde, mas A lea buoremus árvosátni ja E lea vuolemus ceavzinárvosátni. F-árvosátni mearkkaša ahte ii leat ceavzán.</p>
<p><em type="italic">  Lohkanmearri  </em></p>
<p><em type="italic">Máinnasteapmi ja sámi njálmmálaš árbevierru oahpahusas </em> </p>
<p><em type="italic">Teoriijateavsttat </em><em type="bold"> </em></p>
<p><em type="bold">4. OAHPPOOVTTADAT - 15 oč.  </em> </p>
<p><em type="bold">Giellahistorjá, čállinvuogit ja suopmanat oahppomáilmmis. Giella ja servodat, </em> <em type="bold">guovttegielalašvuohta (15 oč.)  </em></p>
<p><em type="italic">  Oppalaš dieđut oahppoovttadaga birra  </em></p>
<p><em type="bold">Oahppoovttadaga koda </em> V-SAM 114  <em type="bold">Man dási oahppu </em> bachelor  <em type="bold">Galle oahppočuoggá </em> 15 oahppočuoggá  <em type="bold">Galle lohkanbaji </em> Oasseáiggis ovtta dahje guovtti lohkanbajis  <em type="bold">Mo oahpahus lágiduvvo </em> </p>
<p>Logaldallamat, seminárat, DGT-luohkkál  atnjaoahpahus, bagadallamat, joavkobarggut, ovttaskas ovdanbuktimat ja hárjehallan skuvllas</p>
<p><em type="italic">  Sisabeassangáibádusat </em> </p>
<p>Čujuhuvvo plána I oassái, kap. 4. <em type="italic"> </em> </p>
<p><em type="italic">  Sisdoallu  </em></p>
<p>Oahpu ulbmil lea addit dieđuid ja ovddidit gálggaid mat vuođđoskuvlaoahpaheaddjái leat dárbbašlaččat sámi giellahistorjjá, sámegiela suopmanvariašuvnna, sámegiela servodatsaji ja čállinoahpaheami plánemii ja čađaheapmái.</p>
<p>Oahppu sisdoallu lea vuođđodiehtu sámegiela historjjálaš duogáža birra ja dieđut davvisámi njálmmálaš ja čálalaš giela gaskavuođaid birra suopmaniid ja čállinvugiid dáfus.  Oahppu addá vuođđodieđuid sámi giellahistorjjás, namalassii urálalaš giellabearraša birra ja  earenoamážit sámegielaid gaskavuođaid birra. Davvisámegiela suopmanerohusat čilgejuvvojit ja gieđahallojuvvojit čállin- ja lohkanoahppama ektui. Studeanta oahppá lohkat sámegiela ovdalaš čállinvugiid ja nu ahte máhttá čállit ovdalaš čállinvugiid teavsttaid dálá čállinvuohkái ja muđuige atnit ávkin ovdalaš čállojuvvon girjjálašvuođa.  Studeanta oahppá sámegiela dili birra servodagas unnitlogugiellan. Studeanta oahppá máŋggagielalašvuođa iešguđet beliid sihke indiviida- ja servodatdásis.</p>
<p><em type="italic">  Oahppanjoksosat  </em></p>
<p><em type="italic">Máhtu oahppanjoksosat:  </em> Studeanta   - diehtá mii čállinvuohki lea ja man vuođul gielaid čállinvuogit leat ráhkaduvvon.    - dovdá Konrad Nielsena, Erkki Itkonena ja Knut Berglanda/Israel Ruonga čállinvugiid ja váldoerohusaid daid gaskka ja daid erohusaid dálá čállinvuogis.  - diehtá davvisámegiela váldosuopmanerohusaid sihke oarjjil nuorttas ja siseatnamis mearragáddái.  - dovdá sámegiela giellahistorjjálaš duogáža urálalaš giellan ja oažžu ollislaš gova sámegiela fuolkegielain.  - dovdá olles sámi giellaguovllu variašuvnna váldolinjjáid ja váldoerohusaid sámegielaid gaskka.  - diehtá váldoáššiid sámegiela servodatsaji birra, mii váikkuha unnitlogugielaid stáhtusii ja geavahussii ja dovdá ovttaskas olbmuid giellavuoigatvuođaide guoski mearrádusaid  iešguđetge guovlluin Sámis.  - diehtá mii máŋggagielalašvuohta lea, makkár árvu das lea ja makkár doaimmat dorjot guovttegielatvuođa ja dovdá máŋggagielalašvuođa dutkama váldodoahpagiid.  - diehtá mo sáhttá ja galgá váldit vuhtii suopmanvariašuvnna ja giela servodatdili didávttalaš beliid giellaoahpaheamis.  </p>
<p><em type="italic">Gálggaid oahppanjoksosat: </em> </p>
<p>Studeanta:   - máhttá čilget sámegiela giellahistorjjálaš duogáža, namalassii man vuođul sámegiela gullá urálalaš giellabearrašii ja guđet leat sámegiela fuolkegielat.  - máhttá čilget sámegielaid gaskavuođaid  - máhttá lohkat teavsttaid čállojuvvon sámegiela ovdalaš čállinvugiide, namalassii Nielsena, Itkonena ja Bergslanda/Ruonga čállinvugiide.  - máhttá transkriberet dálá čállinvuohkái teavsttaid mat leat čállojuvvon ovdalaš davvisámi čállinvugiid mielde.  - máhttá čilget váldoerohusaid davvisámegiela suopmaniid gaskka.  - máhttá heivehit čállin- ja lohkanoahpahusa suopmanerohusaid ektui.  - máhttá guovddáš doahpagiid guovttegielalašvuođa ja giela servodatdili birra ja máhttá maid geavahit gielladili ja giellaoahppama čilgemii.  - máhttá iežas oahpaheamis geavahit dieđuid giellahistorjjá, gielladiliid, suopmaniid, máŋggagielalašvuođa ja giela servodatdiliid birra ja dovdá ovddasvástádusa sámegiela ovdánahttinbargguin skuvlaárgabeaivvis.</p>
<p><em type="italic">  Gáibádusat beassat eksámenii  </em></p>
<p>Gáibiduvvo ahte studeanttat oassálastet aktiivvalaččat sihke logaldallamiidda, semináraide, DGT-luohkkálatnjaoahpahussii, joavkobargguide, oktagaslaš bargguid ovdanbuktimii (80 %) ja hárjehallamii 5.-10. luohkáin skuvllas.</p>
<p>DGT-luohkkálantjaoahpahus sáhttá leat oahpahus mii čađahuvvo diehtojuohkin-, gulahallan- ja teknologiija- Juohke studeanta čállá guokte oanehis barggu (3-5 siiddu), maid sisdoallu galgá gieđahallat oahppoovttadaga oahppofáttáid. Fágaoahpaheaddji galgá dohkkehit čálalaš bargguid fáttái</p>
<p>Muđui fágaoahpaheaddjit dohkkehit buot bargguid ja oassálastimiid, mat leat dasto eaktun beassat eksámenii.</p>
<p><em type="italic">  Eksámen  </em></p>
<p>Eksámen lea 6-diibmosaš oktagaslaš čálalaš eksámen. Árvosátni addojuvvo ECTS-vuogádaga mielde, mas A lea buoremus árvosátni ja E lea vuolimus árvosátni. Árvosátni F mearkkaša, ahte ii leat ceavzán.</p>
<p><em type="italic">Lohkanmearri  </em></p>
<p>Lohkanmearri lea sullii 400 siiddu. Lohkanmearri sisttisdoallá maiddái logaldalli logaldallamiid ja oahppomateriála. Fágaoahpaheaddji dohkkehemiin sáhttá studeanta lonuhit artihkkaliid ja girjjiid sadjái vástideaddji artihkkaliid ja/dahje girjjiid. Lohkanmearis galgá ovttadássásašvuohta váldojuvvot vuhtii.</p>
<p><em type="bold">Giellahistorjá  </em></p>
</body></document>