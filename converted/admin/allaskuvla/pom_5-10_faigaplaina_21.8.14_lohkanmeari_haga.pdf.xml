<document xml:lang="sme" id="no_id"><header><title/><genre code="admin"/><author><unknown/></author><wordcount>2837</wordcount><conversion_status type="standard"/><availability><free/></availability><multilingual/><origFileName>http://sh.pedit.no/web/NettskoleRessurs.axd?id=825d2be2-29af-4232-ab01-fe5342836fbf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version><note>Source http://sh.pedit.no/web/PageND.aspx?id=165043</note></header><body><p xml:lang="deu">FÁGAPLÁNA</p>
<p><em type="bold">Pedagogihkka ja oahppimáhttu </em></p>
<p>60 oahppočuoggá</p>
<p>Sámi vuođđoskuvlaoahpaheaddjioahppu 5.-10</p>
<p>Sámi allaskuvlla dutkan- ja oahppostivra dohkkehan 15.08.12, áššis DOS 69/12. Rievdadusat dohkkehuvvon 30.9.13 mearrádusnotáhtta bokte. Ođastanevttohus 21.8.14</p>
<p xml:lang="fin"><em type="bold">OASSI I: PEDAGOGIHKA JA OAHPPIMÁHTU FÁGAPLÁNA </em></p>
<p xml:lang="smj"><em type="bold"> 1. Fága namma </em></p>
<p>Sámegillii:  Pedagogihkka ja oahppimáhttu sámi vuođđoskuvlaoahpaheaddjioahpus 5.-10. luohkáide Dárogillii:    Pedagogikk og elevkunnskap i samisk grunnskolelærerutdanning 5.-10. Suomagillii: Pedagogiikka ja oppilaantuntemus, saamelainen opettajankoulutus 5.-10. luokat Eŋgelasgillii:  The Subject of Pedagogy and pupil knowledge in Sámi Secondary school Teacher Education</p>
<p><em type="bold"> 2. Oppalaš dieđut fága birra </em></p>
<p>Fágakoda    POM 5-10 Galle čuoggá     60 oahppočuoggá</p>
<p>Oahpu lágideapmi Pedagogihkka ja oahppimáhttu oahpahuvvo guđa (6) lohkanbaji badjel.Oahppu juhkkojuvvo njealji (4) oasseovttadahkii. Juohke oasseovttadat vástida 15 oahppočuoggá. Lea sierra eksámen juohke oasseovttadagas. Oahpahus lágiduvvo dábálaččat oahppobáikkis Sámi allaskuvllas, muhto sáhttá maiddái, jus nu mearriduvvo, fállojuvvot neahttaoahppun. Hárjehallanverddeásahusat (hárjehallanskuvllat) leat guovddaš ovttasbargoguoimmit ja oahppanarenat. Neahttagulahallanreaidu geavahuvvo earret eará diehtojuohkimii, bagadallamii, fágabargguid juogadeapmái ja sisabuktimiidda.</p>
<p><em type="bold">Pedagogihkka ja oahppimáhttu 4 oasseovttadaga: </em></p>
<p xml:lang="pol"><em type="bold">POM 103  </em></p>
<p>(15 č) Oahpaheaddji láhčá vuođu ohppiid oahppamii ja ovdáneapmái</p>
<p xml:lang="pol"><em type="bold">POM 104 </em></p>
<p>(15 č) Ohppiid fágalaš, sosiálalaš, persovnnalaš oahppan ja ovdáneapmi</p>
<p xml:lang="pol"><em type="bold">POM 203 </em></p>
<p>(15 č) Oahpaheaddji ámmátrolla ja identitehta ovdáneapmi</p>
<p xml:lang="pol"><em type="bold">POM 202 </em></p>
<p>(15 č) Bachelorprošeakta, dieđateoriija ja dutkanmetodat</p>
<p><em type="bold"> 3. Oahppoprográmma gullevašvuohta </em></p>
<p>POM 5-10 lea oassin 4 jagi Profešuvdnaoahppoprográmmas; Sámi vuođđoskuvlaoahpaheaddjioahpus 5.-10. luohkáide.</p>
<p><em type="bold"> 4. Sisabeassangáibádusat </em></p>
<p>Dábálaš  sisaváldingáibádusat  alit  oahpahussii  gustojit.  Sisabeassanvuođđu  lea  oppalaš lohkangelbbolašvuohta dahje reálagelbbolašvuohta. Ohccis galget leat unnimusat 35 skuvlapoeŋga ja unnimusat  árvosátni  3  dahje  vástideaddji  dárogielas/suomagielas/ruoŧagielas,  sámegielas  ja matematihkas.  Sámegiela  máhttu  galgá  leat  vuosttaš  dahje  nubbingiellan  joatkkaskuvllas  dahje vástideaddji  máhttu  nugo  sámegiella  lohkanbadjeoahppu.  Studeanttas  lea  vejolašvuohta  duođaštit iežas  sámegiela  lohkangelbbolašvuođa  sierra  sisaváldingeahččaleami  bokte.  Muđui  čujuhit universitehtaid ja allaskuvllaid oktasaš sisaváldinnjuolggadusaide.</p>
<p><em type="bold"> 5. Oahpahusgiella </em></p>
<p>Oahpahus lágiduvvo váldooasis davvisámegillii.</p>
<p><em type="bold"> 6. POM 5-10 oppalaš sisdoallu </em></p>
<p>Sámi  allaskuvlla  oahpaheaddjioahpus  pedagogihka  ja  oahppimáhtu  (POM)  fága  vuolggasadjin  lea sámiid  ja  eamiálbmogiid  diehtu  ja  máhttu  bajásgeassimis  ja  bajásšaddandiliin.  Fága  guovddážis  lea,</p>
<p>Oahpaheaddjioahpu  fágaoahput  ja  hárjehallanbáikkit  ovttas  studeanttaiguin  analyserejit  teoriijaid, vásáhusaid  ja  ipmárdusaid  fágaid  ja  oahppanarenaid  rastá  laktojuvvon  sámi  luonddu-,  giella-  ja kulturipmárdusaide.  Sámi  oahpaheaddjigelbbolašvuohta  searvidahttá  ohppiid,  geain  leat iešguđetlágan etnalaš, kultuvrralaš, sosiálalaš, sohkabeali ja gielalaš duogážat.</p>
<p>Eamiálbmotdidaktihkas ja dieđalaš kritihkalaš lahkonanvugiin lea guovddáš sadji, ja hástalusat, mat gusket gažaldagaide, mo sámi skuvlla sáhttá ovdánahttit ja makkár lea skuvlla servodatrolla Sámis ja stuoraservodagas.</p>
<p xml:lang="fin"><em type="bold"> 7. Oahppanjoksosat  </em></p>
<p>Fágaplána láidehusas leat njealjioasseovttadaga, máhtut, gálggat ja obbalaš gelbbolašvuohta, man siskkobealde huksejuvvo vuođđu mii vurdojuvvo olahuvvon oahpu maŋŋá.</p>
<p><em type="bold"> 8. Oahpahan- ja oahppanvuogit </em></p>
<p>Studeanttaid  aktiivvalaš  doaimmat,  searvebarggut  ja  iešheanalaš  oahpu  háhkan  leat  guovddažis oahppamis.  Oahppan  joavkkus  deattuhuvvo,  gos  čovdet  fágalaš  čuolmmaid  ja  hárjánit iešheanalašvuhtii. Reflekšuvdnaloggat ja bloggat, bagadallamat, ságastallamat ja máhppaárvvoštallan geavahuvvojit  reaidun  šaddat  dihtomielalažžan  iežas  oahppamis.    Fága  iešguđet  ovttodagat  leat geatnegahtton  bargogáibádusat,  hárjehallamat  ja  eksámenat.  Bargovuogit  leat  sihke  ovttagaslaš barggut,  joavkobarggut,  ságastallamat,  logaldallamat,  seminárat,  iehčanassii  lohkan  ja oahppanteamain  lohkan  ja  reflekteren.  Fágaoahpahus  huksejuvvo  geatnegahtton  lohkanmeriide  ja lohkanmeriide maid studeanttat ieža válljejit nugo bachelorbarggu ja eará sierra bargguid olis.</p>
<p><em type="bold"> 9. Gáibádusat beassat eksámenii </em></p>
<p>Čuovvovaš barggut galget leat čađahuvvon ja dohkkehuvvon fágaovddasvástideaddji bokte ovdal go studeanta beassá loahpalaš eksámenii.</p>
<p type="listitem"> Dohkkehuvvon barggut sierra bargogáibádusat ektui njealji (4) iešguđet oasseovttadagas.</p>
<p type="listitem"> Dohkkehuvvon oasseeksámenat njealji (4) iešguđet oasseovttadagas</p>
<p type="listitem"> Hárjehallanáigodagat, hárjehallanbarggut, ráhkkaneamit ja raporteremat galget leat</p>
<p>čađahuvvon, dohkkehuvvon ja duođaštuvvon. Dohkálašvuođaárvvoštallan gullá oassin sihke fágaoahpahussii, eksámeniid ceavzimii ja hárjehallamii.</p>
<p xml:lang="smj"><em type="bold">Profewuvdnamáhppa  </em></p>
<p>Profešuvdnamáhpa bokte studeanta ádde oktavuođa iešguđege bargovuogi ektui ja čájeha proseassa ja iežas ovdáneami. Profešuvdnamáhppa gálgá čájehit studeanta fágalaš, persovnnalaš ja profešuvdnalaš ovdáneami. Profešuvdnamáhpas dokumentere studeanta čađahuvvon doaimmaid ja su oahppama. Profešuvdnamáhpa pedagogalaš oassi čájeha ja duođašta studeantta ovdáneami ámmátolmmožin ja su iežas bálgá oahpaheaddjiámmáhii POM 5-10 oahpu oppalaš oahppanjoksosiid ektui. Profešuvdnamáhppa čuovvu studeantta olles oahppoáiggi. Dasa gálgá studeanta bidjat oahppobargguid ja daid bokte čajehit man láhkai lea olahan oppalaš oahppanjoksosiid. Profešuvdnamáhpa pedagogalaš oassi lea vuođđun árvvoštallamii ja loahpalaš eksámenii.</p>
<p><em type="bold"> 10. Eksámen </em></p>
<p><em type="bold">Oasseeksámenat ja loahpalaš eksámen </em></p>
<p>Njealji (4) oasseovttadagas čađahuvvojit <em type="bold">4 oasseeksámena</em> iešguđet hámis. </p>
<p><em type="bold">Loahpalaš eksámen</em> lea oktagaslaš, 30 minuhta <em type="italic">njálmmálaš ovdanbuktin</em> gos studeanta ovdanbuktá ja </p>
<p>čilge bargguid iežas <em type="bold">profešuvdnamáhpa</em>/ ámmátgirjji pedagogalaš oasis ja lohkanmeari vuođul. Dasa lassin lea 15 minuhta fágalaš <em type="italic">ságastallan ovdanbuktima</em> harrái ja 15 minuhtta <em type="italic">gažadeapmi</em> lohkanmeari vuođul. </p>
<p>Árvosánit addojit ECTS vuogádaga mielde A-F, mas A lea buoremus árvosátni, E lea vuolimus ceavzinárvosátni ja F mearkkaša ahte ii leat ceavzán. Muđui čujuhuvvo Sámi allaskuvlla loahpalaš árvvoštallan ja eksámen njuolggadusaide.</p>
<p><em type="bold">Iešguđetlágan eksámenoasáža deaddu: </em></p>
<p><em type="bold">Eksámenvuohki </em></p>
<p><em type="bold">Eksámena árvvoštallama deaddu loahpalaš árvosánis </em></p>
<p>Oasseovttadagaid árvosánit oktiibuot:</p>
<p xml:lang="vep">50 %</p>
<p>Profešuvdnamáhpa ovdanbuktin,  čilgen ja sagastallan (30+15 min). 40 %</p>
<p>Gažadeapmi lohkanmeari vuođul (15 min).</p>
<p xml:lang="vep">10 % <em type="bold"> </em></p>
<p><em type="bold"> 11. Lea go privatistan vejolaš váldit dán fága? </em></p>
<p>Studeanta ii sahte privatistan váldit POM 5-10 eksámena dehe oasseovttadagaid oasseeksámeniid. Oahpu oahppanjoksosiid ja bargogáibádusaid olaheapmi eaktuda studeantta oassálastima ohppui. Muđui čujuhuvvu U/A láhkii pg.3-8(2).</p>
<p xml:lang="fin"><em type="bold"> 12. Kvalitehtasihkkarastin </em></p>
<p>Studeantadásis árvvoštallojuvvo oahppu evaluerenčoahkkimis dehe árvvoštallanskovi bokte. Ásahusdásis árvvoštallojuvvo oahppu fágaraportta, eksámenraporttaid, sensorraporttaid ja studeanttaid árvvoštallamiid vuođul. Muđui čujuhuvvo Sámi allaskuvlla kvalitehtasihkkarastinvuogádahkii.</p>
<p><em type="bold"> 13.  Lohkanmearri </em></p>
<p>Lohkanmearri  láidesta  studeanttaid  oahpásmuvvat  sámi  ja  eamiálbmogiid  dutkan-  ja ovdánahttinbargguide, áigeguovdilis guorahallamiidda ja fágačállosiidda, ja sámi árbevirolaš dieđuide. Váimmuslohkanmearri lea sámegillii dalle go lea olahanmuttus ja muđui skandinávagielaide ja sáhttá maiddá leat eŋgelasgillii.</p>
<p>Oasseovttadagaid oahppanjoksosat  leat  muđui  nu  čielgasat  ahte  studeanttat  iešheanalaččat  sáhttet háhkat  heivvolaš  lohkanmeari.  Maiddái  njálmmálaš  gáldut  (omd.  eallilan  olbmot)  leat  ávkkálaččat dieđuid háhkamis.</p>
<p>Oppalaš lohkanmearri lea sullii 2400 siiddu, ja sullii 600 siiddu juohke oahppoovttadagas. Studeanta ieš  beassá  válljet  muhtin  osiid  čujuhuvvo  sierra  lohkanlistui  mas  lohkanmearri  iešguđetlágan oahppoovttadagain  boahtá  ovdan.  Studeanta  galgá  nuppát  ja  goalmmát  jagi  válljet  lohkanmeari bachelorprošeaktabarggu  oktavuođas,  ja  galgá  buktit  iežas  lohkanmearrelisttu  dohkkeheapmái fágalaš ovttasvástideaddjis.</p>
<p xml:lang="est"><em type="bold"> OASSI II: POM 5-10 OASSEOVTTADAGAT </em></p>
<p><em type="bold"> POM 103 – Oahpaheaddji láhčá vuođu ohppiid oahppamii ja ovdáneapmái  </em></p>
<p><em type="bold"> 15 oahppočuoggá </em></p>
<p><em type="bold">Sisdoallu </em></p>
<p>Láidehus pedagogihkkii ja oahpaheaddji bargui</p>
<p type="listitem"> Pedagogihkka diehtagin</p>
<p type="listitem"> Sámi pedagogihkka ja álgoálbmotpedagogihka</p>
<p type="listitem"> Oahpaheaddjeprofešuvdna ja oahpaheaddjeidentitehta – ámmátetihkka</p>
<p type="listitem"> Oahppanbiras</p>
<p>Luohkkájođiheapmi</p>
<p type="listitem"> Luohkkájođiheami prinsihppat</p>
<p type="listitem" xml:lang="dan"> Oahppanservoš (læringsfellesskap)</p>
<p type="listitem"> Sámi oahpaheaddji professonalitehta</p>
<p type="listitem"> Oahppan ja motivašuvdnateoriija</p>
<p type="listitem"> Gulahallan ja ovttasbargu</p>
<p type="listitem"> Relašuvnnat gaskkal oahpaheaddji ja oahppi</p>
<p type="listitem"> Oahppi doaibmin</p>
<p xml:lang="sma">Didaktihkka</p>
<p type="listitem"> Oahpahusa plánen</p>
<p type="listitem"> Vuođđodoahpagat: Ulbmil, sisdoallu, bargovuogit ja árvvoštallan</p>
<p type="listitem" xml:lang="vep"></p>
<p type="listitem"> Didaktalaš oktavuođaid modealla</p>
<p type="listitem"> Observašuvdna ja observeren vuogit (Aiccadeapmi)</p>
<p type="listitem"> Luohkkálatnjadutkan</p>
<p>Oahpahus ja oahppan</p>
<p type="listitem"> Árbeviroláš máhtu ja diehtu skuvllas</p>
<p type="listitem"> Oahpahusteoriijat</p>
<p type="listitem" xml:lang="vep"> Oahppanteoriijat</p>
<p type="listitem"> Oahpahusmállet ja bargovuogit skuvllas</p>
<p type="listitem"> Heivehuvvon oahpahusDigitála oahpanresursat heivehuvvon oahpahusas</p>
<p>Oahppoplána, rámmát ja lágat</p>
<p type="listitem"> Skuvlla lágat ja ásahusat</p>
<p type="listitem"> Sámedikki oahpahus- ja máhttopolitihka, Sámediggi oahpahusdieđáhus</p>
<p type="listitem"> Vuođđogálggat ja ulbmilit Máhttoloktemis</p>
<p xml:lang="fin"><em type="bold">Oahppanjoksosat </em></p>
<p xml:lang="est">MÁHTTU Studeanttas</p>
<p>- lea máhttu skuvlla ja oahpaheaddji ámmáha iešvuođas, historjjás, ovdáneamis ja sajádagas sámi servodagas ja servodagas muđui. - lea máhttu láhkavuođu birra, nu movt skuvlla ulbmila, árvovuođu, oahppoplánaid ja ohppiid iešguđetlágan vuoigatvuođaid birra. - lea máhttu oahppoplánabargguin ja skuvllas organisašuvdnan. - lea máhttu luohkkájođiheamis ja luohkkábirrasis ja máhttá ovdánahttit buriid oktavuođaid ohppiiguin ja ohppiid gaskkas. - lea máhttu vuođđogálggain vuođđun oahppamii ja ovdáneapmái - lea máhttu máŋggalágan bargovugiin, oahppanresurssain ja oahppanarenain ja ádde  mihttomeriid, sisdoalu, bargovugiid, árvvoštallama ja ovttaskas ohppiid eavttuid oktiigullevašvuođa. - lea máhttu sámi árbevirolaš máhtus</p>
<p>GÁLGGAT Studeanta</p>
<p>- lea vuođđoipmárdus pedagogalaš jurdagiid ektui ja movt sáhttá lágidit sámi skuvlla doaimmaid iešguđetlágán vugiid mielde. - lea vuođđoipmárdus skuvlla organisašuvnna birra ja movt skuvlakultuvra váikkuha oahppanbirrasii ja bargobirrasii. - lea máhttu lágidit ja jođihit buriid ja hutkás oahppanbirrasiid. - lea máhttu heivehit oahpahusa iešguđetlágan ohppiid návccaide ja attáldagaide, beroštumiide ja sosiokultuvrralaš duogážii, movttiidahttit oahppanhálu. - lea diehtu oahppanmihttomeriid ja vuođđogálggaid birra, ja son geavaha iešguđetlágan bargovugiid vai oahppit olahit mihttomeriid. - lea máhttu árvvoštallat ja duođaštit ohppiid oahppama ja ovdáneami oahpahusa mihttomeriid ektui, rávvet nu ahte ovddida oahppama ja veahkehit ohppiid árvvoštallat iežaset oahppama. - lea áddejupmi teknologiija- ja mediaovdáneami servodatlaš perspektiivvaid (dorvvolaš geavaheami, persovdnasuodjalusa, jietnadanfriddjavuođa) ja bastá mánáid ja nuoraid veahkehit oažžut reflekterejeaddji oktavuođa digitála arenaide. - lea máhttu kritihkalaččat reflekteret iežas ja skuvlla geavadiid, lea diehtu oahpaheaddjirolla ja ámmátetihkalaš gažaldagaid ovddideamis.  - lea áddejupmi globála gažaldagaid ja bissovaš ovdáneami birra. - lea máhttu ávkin atnit sámi oahppanvugiid oahpahusas.</p>
<p>OPPALAŠ GELBBOLAŠVUOHTA Studeanta</p>
<p>- bastá fuobmát iežas oahppan- ja gelbbolašvuođadárbbuid oahpaheaddjiámmáhis.  - bastá nannet sámi, álgoálbmot ja riikkaidgaskasaš áššiid skuvlla barggus. - bastá ovdánahttit demokratiijaáddejumi, demokráhtalaš oassálastima ja bastá kritihkalaččat reflekteret luohkkádásiid dárbbuid.</p>
<p><em type="bold">Gáibádusat beassat eksámenii </em></p>
<p>Studeanta gálga leat:</p>
<p>- čoavdán addojuvvon didaktihkalaš plánenbarggu ja njálmmálaččat čilgen ja digaštallan iežas čovdosa studeantasemináras dahje čađahan sullasaš barggu.  - čállán essaia mearriduvvon fáttás. - oasálastán aktiivvalaččat oahpahusas ( sosiálalaččat, fágalaččat ja olmmošlaččat).</p>
<p xml:lang="smj"><em type="bold">Oasseeksámen </em></p>
<p>Oasseeksámen lea guovtti beaivásaš ruovttueksámen. Studeanta čállá fágačálus sullii 6-8 siiddu. Oktagaslaš bargu. Bargu árvvoštallojuvvo ECTS vuogádaga mielde.</p>
<p><em type="bold"> POM 104 – Ohppiid fágalaš, sosiálalaš, persovnnalaš  oahppan ja ovdáneapmi  </em></p>
<p><em type="bold"> 15 oahppočuoggá </em></p>
<p><em type="bold">Sisdoallu </em></p>
<p xml:lang="fin">Oahppanproseassat</p>
<p type="listitem"> Oahppi persovnnalaš ja sosiála ovdáneami teoriijat</p>
<p type="listitem" xml:lang="vep"> Oahppanteoriijat</p>
<p type="listitem"> Oahppanstrategiijat</p>
<p type="listitem"> Oahppirelašuvnnat, joavkoproseassat ja vuorrováikkuhus</p>
<p xml:lang="fin">Sosialiseren ja kultuvralaš perspektiivat</p>
<p type="listitem"> Identitehta ja kultuvralaš identitehta ovdáneapmi</p>
<p type="listitem" xml:lang="fin"> Sosialiseren proseassat</p>
<p type="listitem"> Sámi oahpi vuoigatvuođat</p>
<p type="listitem"> Sohkabealli</p>
<p type="listitem"> Bajasšaddan biras</p>
<p type="listitem"> Kultuvrralaš diversitehta</p>
<p type="listitem"> Mediaváikkuhus mánáide ja nuoraide</p>
<p>Didaktihkka ja árvvoštallan</p>
<p type="listitem"> Oahpahusa plánen, čađaheapmi ja árvvoštallan</p>
<p type="listitem"> Didaktalaš oahpahusmállet skuvllas</p>
<p type="listitem"> Oahppi eavttut ja resurssat oahpahusa plánema vuođđun</p>
<p type="listitem"> Árvvoštallan</p>
<p>Sáme pedagogihka ja árbevirolaš máhtu ja diehtu skuvllas</p>
<p type="listitem"> Sámi skuvla historjá</p>
<p type="listitem"> Vuođđoiešvuođat sámepedagogalaš jurddašeamis</p>
<p type="listitem" xml:lang="smj"> Oahppanárenat</p>
<p type="listitem"> Oahppan</p>
<p type="listitem"> Árbevirolaš máhtu digitála oahpponeavvuin</p>
<p>Heivehuvvon oahpahus</p>
<p type="listitem"> Ohppiid vuoigatvuođat ja heivehuvvon oahpahus</p>
<p type="listitem"> Fátmmasteaddji oahppanbiras</p>
<p type="listitem"> Ohppiid erenoamáš dárbbut skuvllas</p>
<p type="listitem"> Earenoamášpedagogalaš doaimmat ja mállet heiveheapmái skuvllasÁrvvoštallan heivehuvvon</p>
<p>oahpahusas</p>
<p xml:lang="fin"><em type="bold">Oahppanjoksosat </em></p>
<p xml:lang="est">MÁHTTU Studeanttas</p>
<p>- lea máhttu mánáid ja nuoraid bajásšaddanbirrasa, dásseárvvu ja identitehtabarggu birra.  - lea máhttu mánáin, geat leat váttis diliin.  - lea dovdamuš mánáid vuoigatvuođain našunála ja riikkaidgaskasaš perspektiivvain, riikkaidgaskasaš šiehtadusain, álgoálbmotjulggaštusa ja našunála lágain. - lea máhttu sámi mánáid ja nuoraid bajásšaddandilálašvuođaid hástalusain.  - lea máhttu váldit vuhtii iešguđetgelágan ohppiid ja ohppiid duogážiid oahpahusas. - lea máhttu movt sáhttá láhčit fátmmasteaddji oahppanbirrasa ja buori skuvlaárgabeaivvi. - lea máhttu váldit vuhtii sohkabealrollaid. - lea máhttu ovttasbarggu ja fierpmádathuksen bajásšaddanásahusaid gaskkas, ja ovttasbargu ásahusaiguin mat dahkamušas ohppiiguin (omd. BUP, PPR). - lea máhttu ohppiid lohkan- ja čállinoahpu birra. - lea máhttu lágaid, mearrádusain ja soahpamušain mat gusket sámi oahpahussii ja ohppiide.</p>
<p>GÁLGGAT Studeanta</p>
<p>- máhttá heivehit oahpahusa guovtte- dahje máŋggagielalaš geahččanvugiin.  - máhttá bagadallat ohppiid ja bargoskihpáriid.</p>
<p>OPPALAŠ GELBBOLAŠVUOHTA Studeanta</p>
<p>- bastá nannet riikkaidgaskasaš ja máŋggakultuvrralaš áššiid skuvlla barggus ja bastá oaččuhit áddejumi sámiid álgoálbmotstáhtusa hárrái. - bastá doarjut sámi mánáid ja nuoraid ovdáneami ja identitehtahuksema  - bastá ovdánahttit demokratiijaáddejumi, demokráhtalaš oassálastima ja bastá kritihkalaččat reflekteret luohkkádásiid dárbbuid sierra  - oččoda gelbbolašvuohta dan birra, mo skuvlla doaimmat sáhttet váikkuhit sámi servodahkii ja nuppe gežiid maiddai. - oččoda gelbbolašvuohta oahppama láidesteamis, ja luohkká- ja joavkojođiheamis. - oččoda gelbbolašvuohta dan birra mo oahpaheaddji sáhttá dustet earenoamáš pedagogalaš dárbbuid mánáin ja nuorain.</p>
<p><em type="bold">Gáibádusat beassat eksámenii </em></p>
<p>Oahpus gálgá studeanta leat čađahan:  - čoavdán addojuvvon bargguid ja njálmmálaččat čilgen ja digaštallan iežas čovdosiid studeantasemináras dahje ča�</p>
<p>- dohkkehuvvon prošeaktabarggu okto dahje unnit jovkkožis dahje sullasaš barggu. Oassái</p>
<p>bargui galgá válljet vuogas ja heivvolaš lohkanmeari ja ovdanbuktit dan.</p>
<p>- Oasálastán aktiivvalaččat oahpahusas (sosiálalaččat, fágalaččat ja olmmošlaččat).</p>
<p xml:lang="smj"><em type="bold">Oasseeksámen </em></p>
<p>30 minuhtasaš njálmmálaš  eksámen prošeaktabarggu ja lohkanmeari vuođul. Oasseeksámen árvvoštallojuvvo ECTS vuogádaga mielde.</p>
<p><em type="bold"> POM 203 - Oahpaheaddji ámmátrolla ja identitehta ovdáneapmi  </em></p>
<p><em type="bold"> 15 oahppočuoggá </em></p>
<p><em type="bold">Sisdoallu </em></p>
<p>Oahpaheaddji professonalitehta</p>
<p type="listitem"> Oahpaheaddji profešuvdnaidentitehta, áššedovdámuš, persovnnalaš nanusvuođat ja -</p>
<p>oahppanulbmilat</p>
<p type="listitem"> Oahpaheaddji ámmátetihkka, ehtalaš norbmat</p>
<p type="listitem"> Oahpaheaddji ovttasvástádusat skuvllas ja servodagas</p>
<p type="listitem"> Kritihkalaš reflekšuvdna (omd. Etnosentrisma, rasisma, toleránsa, nubbi)</p>
<p type="listitem"> Pedagogalaš jurddašeapmi</p>
<p>Álgoálbmogiid pedagogalaš jurddašeapmi</p>
<p type="listitem"> Kritihkalaš pedagogihka</p>
<p type="listitem"> Álgoálbmogiid sosialiserenarenat ja oahpahusvuogádagat</p>
<p type="listitem"> Álgoálbmot pedagogihka formála ásahusain</p>
<p type="listitem"> Álgoálbmot máná olmmošvuoigatvuođat</p>
<p type="listitem"> Álgoálbmot pedagogihka riikkaidgaskasaš dásis (WINHEC, ja eará álgoálbmogiid guovddáš</p>
<p>pedagogalaš ovttasbargu)</p>
<p>Skuvla organisašuvdnan</p>
<p type="listitem"> Skuvlla hástalusat ja vejolašvuođat máŋggakultuvrralaš servodagas</p>
<p type="listitem"> Sámi skuvla globála eamiálbmot perspektiivvas</p>
<p type="listitem"> Ovttasbargu ruovttuin ja eará ásahusaiguin (PPT, SEAD, SANKS, mánáidsuodjalus, skuvlla</p>
<p>dearvvašvuođabálvalus, boles jna.)</p>
<p>Sámi skuvla fátmmasteaddji servvožin</p>
<p type="listitem"> Sosiála, gielalaš, kultuvrralaš ja oskkoldatlaš máŋggabealatvuohta</p>
<p type="listitem"> Konflivttaid ja givssideami gieđahallan skuvllas</p>
<p type="listitem"> Ovttasbargu báikkálaš bargo-, kultuvra- ja servodateallimiin</p>
<p type="listitem"> Iešguđet oahppanárenat vuođđogálggaid ovddideami dáfus</p>
<p xml:lang="fin"><em type="bold">Oahppanjoksosat </em></p>
<p xml:lang="est">MÁHTTU Studeanttas</p>
<p>- lea máhttu áddet man mávssolaš ja eaktudahtti buorre gulahallan lea. - lea áddejupmi maid mearkkaša buorre ovttasbargu skuvlla ja ruovttuid gaskkas.  - lea máhttu sámi, našunála ja riikkaidgaskasaš dutkan- ja ovddidanbargguin mat gusket oahpaheaddjeámmáhii.</p>
<p>GÁLGGAT Studeanta</p>
<p>- máhttá kritihkalaččat reflekteret iežas ja skuvlla geavadiid go ovdánahttá oahpaheaddjirolla ja ámmátetihkalaš gažaldagaid. - máhttá ovttasráđiid váhnenovddasteddjiiguin ja fágalaš ásahusaiguin gávnnahit ja fuobmát ohppiid dárbbuid, vai dárbbašlaš doaibmabijut álggahuvvojit. - máhttá lágidit dili mii ovddida fidnoálggahangealbbu (entreprenørskap) ja máhttá searvvahit oahpaheapmái báikkálaš bargo-, kultuvra- ja servodateallima, árbediehtoguddiid ja resursaolbmuid. - máhttá heivehit oahpahusa guovtte- dahje máŋggagielalaš geahččanvugiin.</p>
<p>OPPALAŠ GELBBOLAŠVUOHTA Studeanta</p>
<p>- bastá oaččuhit ámmátlaš oahpaheaddjisearvevuođa nu, ahte ovdánahttá buori geavada ja ámmátetihkalaš vuođđudusa. - bastá oaččuhit ámmátlaš searvevuođa sámi oahpaheddjiid gaskii dainna ulbmiliin ahte ovdánahttit buori geavada ja ámmátetihkalaš vuođđudusa maiddái riikarájiid rastá. - bastá nannet riikkaidgaskasaš ja máŋggakultuvrralaš áššiid skuvlla barggus ja bastá oaččuhit áddejumi sámiid álgoálbmotstáhtusa hárrái. - lea háhkan nuppástuhttin- ja ovddidangelbbolašvuođa, mainna bastá dustet skuvlla boahttevuođas.  - oažžu gelbbolašvuođa oahpponeavvu ráhkadeamis</p>
<p><em type="bold">Gáibádusat beassat oasseeksámenii </em> </p>
<p>Studeanta galgá leat:</p>
<p>- ráhkadan oahpponeavvu mii ovdánahttá eamiálbmogiid dieđu ja máhtu. Vejolašvuođaid mielde</p>
<p>oahpponeavvu maiddái čađahuvvo hárjehallamis ja nu geahččaluvvo skuvlla árgabeaivvis.</p>
<p>- oassálastán ja bidjan ovdan iežas oahpponeavvu  ja reflekšuvnnaid studeantasemináras ja</p>
<p>kommenteren earáid oahpponeavvobarggu fágalaččat.</p>
<p>- dievasmáhttán ja ožžon dohkkehuvvot eará addojuvvon fágabargguid</p>
<p>- oasálastán aktiivvalaččat sihke neahttaoahpahusas (bargguin maid oahpaheaddji juohká),</p>
<p>bagadallamis ja oahpahusas deaivvademiin  (sosiálalaččat, fágalaččat ja olmmošlaččat),</p>
<p xml:lang="smj"><em type="bold">Oasseeksámen </em></p>
<p>Studeantta čállá 5-6 siidosaš fágačállosa mas studeanta čilge, ákkastallá ja reflektere iežas</p>
<p>didaktihkalaš válljemiid oahppanresursa ja movt lea váldán vuhtii eamiálbmot pedagogalaš</p>
<p>jurddašeami. 5 beaivvi ruovttueksámen.</p>
<p><em type="bold"> POM 202 - Bachelorprošeakta, dieđateoriija ja dutkanmetodat  </em></p>
<p><em type="bold"> 15 oahppočuoggá </em></p>
<p><em type="bold">Sisdoallu </em></p>
<p>Bachelor-prošeakta, dieđateoriija ja dutkanmetodat</p>
<p>Goalmmát jagi čađahuvvo ovttaskas bachelorbargu. Bachelorbargu lea dutkanbargu, mas galgá čatnat oktii fágateoriijaid ja praktihkalaš vásáhusaid. Sámi skuvladutkama, sámi dutkama ja álgoálbmotdutkama guovddaš bealit ja dutkama prinsihpat ja metodat lea guovddážis. Bachelorbargu vuođđuduvvo oahpaheaddji praksisii. Studeanttat vudjot kritihkalaččat ja fágalaččat sámi oahppo- ja skuvlaáššiide, ja oidnet ovdánahttindárbbuid. Studeanttat vudjot akademalaš čállimii ja dutkanetihkalaš beliide. Oktavuohta oahpahusa ja dutkama gaskkas huksejuvvo. Lea vejolaš čatnat bachelorprošeavtta oassin Sámi allaskuvlla dutkan- ja ovdánahttindoaimmaide.</p>
<p xml:lang="deu">Bachelorbarggus</p>
<p>- čohkke empiriija  - analysere teoriijaid  - bidjá oktii ja gaskkusta empiriija ja teoriija  - árvvoštallá kritihkalaččat ja digaštallá empiriija ja teoriija, iežas ja earáid - ovdánahte reflekšuvdna- ja gaskkustandáiddu  - ovdánahte fágateavsttaid čállingelbbolašvuođa</p>
<p xml:lang="fin"><em type="bold">Oahppanjoksosat </em></p>
<p xml:lang="est">MÁHTTU Studeanttas</p>
<p>- lea vuođđoipmárdus dieđateorehtalaš dieđu birra, ja seammás huksejuvvo vuođđomáhttu álgoálbmot dutkama birra. - lea máhttu  dutkanmetoda áššiid birra ja son ádde mo dutkamiin sáhttá fáhtet praktihkalaš, fágalaš  ja pedagogalaš beliid oahppodiliin, erenoamážit álgoálbmot oahpahusas . - lea máhttu čađahit bachelorbargu.</p>
<p>GÁLGGAT Studeanta</p>
<p>- máhttá iešheanalaččat ja ovttas earáiguin plánet, čađahit ja reflekteret oahpaheami fágaid siskkobealde ja fágaid rastá, mas vuolggasadjin leat sámi árbevirolaš máhttu ja dutkan- ja vásáhusvuđđosaš máhttu. - máhttá kritihkalaččat reflekteret, árvvoštallat ja geavahit heivvolaš dutkanbohtosiid ja ieš čađahit systemáhtalaš ovddidanbargguid.</p>
<p>OPPALAŠ GELBBOLAŠVUOHTA Studeanta</p>
<p>- digaštallá dála dili sámi skuvllas eamiálbmogiid pedagogalaš vuolggasajiin dieđateorehtalaš vuođđoipmárdusa vuođul. - bastá kritihkalaččat reflekteret ja geavahit dutkanetihkalaš vuođđudusa.</p>
<p><em type="bold">Gáibádusat beassat eksámenii </em></p>
<p>Studeanta vállje fáttá, hábme ja čilge iežas dutkamuša relevánta gažaldagaid ektui. Bagadalli dohkkeha fáttá ja bagadallá studeantta barggadettiin. Studeanta ráhkada plána mas vállje bargovugiid ja mas čájeha fágalaš ovdáneami.</p>
<p><em type="bold">Eksámen </em></p>
<p>Bachelorbargu lea oktagaslaš eksámen. Bargoviidodat lea birrasiid 20-25 siiddu čálus.  Čálus galgá sámegillii. Bustávva sturrodat 12 ja 1 1/2 linjjáid gaskkas. Njálmmálaš eksámen bachelorbarggu vuođul.</p>
<p>Okta árvosátni addojuvvo guovtti eksámena vuođul ECTS vuogádaga mielde, mas A lea buoremus árvosátni ja E lea vuolimus ceavzinárvosátni. Son gii oažžu árvosáni F (ii leat ceavzán) eksámenis, sáhttá geardut eksámena Sámi allaskuvlla dábálaš njuolggadusaid mielde. Muđui čujuhuvvo Sámi allaskuvlla árvvoštallan- ja eksámennjuolggadusaide.</p>
<p><em type="bold">Lohkanmearri </em> </p>
<p>Galgá leat 300- 400 siiddu, ja galgá leat relevánta bachelorbarggu fáddái. Studeanta vállje ieš lohkanmeari maid bagadalli dohkkeha.</p>
<p><em type="bold"> MIELDDUS – OVDAMEARKKAT LOHKANMEARRÁI Oasseovttadat ja oahppočuoggát Bargogáibádus beassat oasseeksámenii Oasseeksámena hápmi ja árvvoštallanvuogit Oasse-ovttadagaid deaddu </em></p>
<p xml:lang="smn">POM 103, 15 oč</p>
<p>- čoavdán addojuvvon didaktihkalaš plánenbarggu ja njálmmálaččat čilgen ja digaštallan iežas čovdosa studeantaseminár as dahje čađahan sullasaš barggu.  - čállán essaia mearriduvvon fáttás. - oasálastán aktiivvalaččat oahpahusas ( sosiálalaččat, fágalaččat ja olmmošlaččat). 30 minuhtasaš njálmmálaš  eksámen prošeaktabarggu ja lohkanmeari vuođul. Oasseeksámen árvvoštallojuvvo ECTS vuogádaga mielde. 12,5 %</p>
<p>Oasseovttadagaid árvosánit oktiibuot deaddá 50% loahpalaš árvosánis.</p>
<p xml:lang="smn">POM 104, 15 oč</p>
<p>Oahpus gálgá studeanta leat čađahan:  - čoavdán addojuvvon bargguid ja njálmmálaččat čilgen ja digaštallan iežas čovdosiid studeantaseminár as dahje čađahan sullásaš barggu.</p>
<p>- dohkkehuvvon</p>
<p>prošeaktabarggu okto dahje unnit jovkkožis dahje sullasaš barggu. Oassái bargui galgá válljet vuogas ja heivvolaš lohkanmeari ja ovdanbuktit dan.</p>
<p xml:lang="smj">- Oasálastán</p>
<p>aktiivvalaččat oahpahusas 30 minuhtasaš njálmmálaš  eksámen prošeaktabarggu ja lohkanmeari vuođul. Oasseeksámen árvvoštallojuvvo ECTS vuogádaga mielde. 12,5 % (sosiálalaččat, fágalaččat ja olmmošlaččat).</p>
<p xml:lang="smn">POM 203, 15 oč</p>
<p>Studeanta galgá leat:  - ráhkadan oahpponeavvu mii ovdánahttá eamiálbmogiid dieđu ja máhtu. Vejolašvuođaid mielde oahpponeavvu maiddái čađahuvvo hárjehallamis ja nu geahččaluvvo skuvlla árgabeaivvis.  - oassálastán ja bidjan ovdan iežas oahpponeavvu  ja reflekšuvnnaid studeantasemináras ja kommenteren earáid oahpponeavvobarggu fágalaččat.  - dievasmáhttán ja ožžon dohkkehuvvot eará addojuvvon fágabargguid  - oasálastán aktiivvalaččat sihke neahttaoahpahusas (bargguin maid oahpaheaddji juohká), bagadallamis ja oahpahusas deaivvademiin  (sosiálalaččat, fágalaččat ja olmmošlaččat),   Studeantta čállá 5-6 siidosaš fágačállosa mas studeanta čilge, ákkastallá ja reflektere iežas didaktihkalaš válljemiid oahppanresursa ja movt lea váldán vuhtii eamiálbmot pedagogalaš jurddašeami. 5 beaivvi ruovttueksámen<em type="bold"> </em>12,5 % </p>
<p xml:lang="pol">POM 202, 15 o</p>
<p>Studeanta vállje fáttá, hábme ja čilge iežas dutkamuša relevánta gažaldagaid ektui. Bagadalli dohkkeha fáttá ja bagadallá studeantta barggadettiin. Studeanta ráhkada plána mas vállje bargovugiid ja mas čájeha fágalaš ovdáneami. Bachelorbargu lea oktagaslaš eksámen. Bargoviidodat lea birrasiid 20-25 siiddu čálus.  Čálus galgá sámegillii. Bustávva sturrodat 12 ja 1 1/2 linjjáid gaskkas. Njálmmálaš eksámen bachelorbarggu vuođul.  12,5 %</p>
</body></document>