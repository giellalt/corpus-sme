<document xml:lang="sme" id="no_id">
  <header>
    <title>Fágaplána. Pedagogihkka ja oahppimáhttu</title>
    <genre code="admin"/>
    <author>
      <unknown/>
    </author>
    <year>2014</year>
    <wordcount>2683</wordcount>
    <conversion_status type="standard"/>
    <availability>
      <free/>
    </availability>
    <origFileName>http://sh.pedit.no/web/NettskoleRessurs.axd?id=f47639a5-2d67-4e3e-b0f5-3afc1f1c54e8</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
    <note>Source http://sh.pedit.no/web/PageND.aspx?id=165041</note>
  </header>
  <body>
    <p>FÁGAPLÁNA</p>
    <p>
      <em type="bold">Pedagogihkka ja oahppimáhttu </em>
    </p>
    <p>60 oahppočuoggá</p>
    <p>Sámi vuođđoskuvlaoahpaheaddjioahppu 1.-7. VUO2014 1-7(2014-2017) <em type="bold"> </em></p>
    <p>Ođastanevttohus borgemánnu 21.b 2014</p>
    <p>
      <em type="bold">OASSI I: PEDAGOGIHKA JA OAHPPIMÁHTU FÁGAPLÁNA </em>
    </p>
    <p>
      <em type="bold"> 1. Fága namma </em>
    </p>
    <p>Sámegillii:  Pedagogihkka ja oahppimáhttu sámi vuođđoskuvlaoahpaheaddjioahpus 1.-7. luohkáide Dárogillii:   Suomagillii:   Eŋgelasgillii:  </p>
    <p>
      <em type="bold"> 2. Oppalaš dieđut fága birra </em>
    </p>
    <p>Fágakoda POM 1.-7. Galle čuoggá 60 oahppočuoggá</p>
    <p>Oahpu lágideapmi Pedagogihkka ja oahppimáhttu oahpahuvvo guđa (6) lohkanbaji badjel. Oahppu juhkkojuvvo njealji (4) oasseovttadahkii. Juohke oasseovttadat vástida 15 oahppočuoggá. Lea sierra eksámen juohke oasseovttadagas. Oahpahus lágiduvvo dábálaččat oahppobáikkis Sámi allaskuvllas, muhto sáhttá maiddái, jus nu mearriduvvo, fállojuvvot neahttaoahppun. Hárjehallanverddeásahusat (hárjehallanskuvllat) leat guovddáš ovttasbargoguoimmit ja oahppanarenat. Neahttagulahallanreaidu geavahuvvo earret eará diehtojuohkimii, bagadallamii, fágabargguid juogadeapmái ja sisabuktimiidda.</p>
    <p>
      <em type="bold">Pedagogihkka ja oahppimáhttu 4 oasseovttadaga: </em>
    </p>
    <p><em type="bold">POM 101  </em>(15 č) </p>
    <p>Oahpaheaddji láhčá vuođu ohppiid oahppamii ja ovdáneapmái</p>
    <p><em type="bold">POM 102 </em>(15 č) </p>
    <p>Ohppiid fágalaš, sosiálalaš, persovnnalaš oahppan ja ovdáneapmi</p>
    <p><em type="bold">POM 201 </em>(15 č) </p>
    <p>Oahpaheaddji profešuvdnarolla ja identitehta ovdáneapmi</p>
    <p><em type="bold">POM 202 </em>(15 č) </p>
    <p>Bachelorprošeakta, dieđateoriija ja dutkanmetodat</p>
    <p>
      <em type="bold"> 3. Oahppoprográmma gullevašvuohta </em>
    </p>
    <p>POM 1-7 lea oassin 4 jagi profešuvdnaoahppoprográmmas; Sámi vuođđoskuvlaoahpaheaddjioahpus 1.-7. luohkáide.</p>
    <p>
      <em type="bold"> 4. Sisabeassangáibádusat </em>
    </p>
    <p>Oppalaš lohkangelbbolašvuohta dahje reálagelbbolašvuohta ja sámegiella. Ohccis galget leat 35 skuvlapoeaŋgga ja árvosátni 3 dárogielas ja sámegielas oktii ja matematihkas, dahje vástideaddji gelbbolašvuohta eará riikkain. Sámegiellagáibádus lea sámegiella juogo 1. dahje 2. giellan joatkkaskuvllas, sámegiela lohkanbadjeoahppu dahje vástideaddji gelbbolašvuohta eará riikkain, ja sáhttá maid váldit sámegiela giellageahččaleami, man vuođul árvvoštallojuvvojit giellamáhttu ja sisabeassanvuođđu</p>
    <p>
      <em type="bold"> 5. Oahpahusgiella </em>
    </p>
    <p>Oahpahus lágiduvvo váldooasis davvisámegillii. Oahpu váldooahpahusgiella lea sámegiella.</p>
    <p>Oahpus sáhttet leat logaldallamat ja seminárat eará gillii.</p>
    <p>
      <em type="bold"> 6. POM 1.-7. oppalaš sisdoallu </em>
    </p>
    <p>Sámi allaskuvlla oahpaheaddjioahpus Pedagogihka ja oahppimáhtu (POM) fága vuolggasadji lea  sámiid  ja  eamiálbmogiid  diehtu  ja  máhttu. Máná  ovdáneapmi,  oahppan,  bajásgeassin bajásšaddandiliin  guorahallojuvvojit  fágapedagogalaččat,  sámi  ja  eamiálbmot  ipmárdusain.  Fága vuođđun  lea  sámi  servodaga  máŋggabealatvuohta  ja  máŋggakultuvrralaš  servodaga  huksen, sámi  kultuvra  ja  sámegielaid  dilli,  historjjás  otná  beaivái  ja  boahttevuhtii.  Sámi    árbevirolaš oahppanoainnut, oahpahusvuogit ja bajásgeassin leat vuolggasadjin ja dat mo sáhttit skuvllas dáid  sirdit  ođđa  áigái.  Sámi  pedagogihkka  ja  oarjemáilmmi  pedagogihkka  heivehuvvojit skuvlla áigái ja báikái heivvolaš vugiin nu ahte sámi máhttu šaddá sámi skuvlamáhttun.</p>
    <p>Sámi  ohppiid  ovdánahttima,  miela  ja  dárbbuid  geahčastagas  fágii  laktojuvvojit  luonddu-, giella-  ja  kulturipmárdus,  ja  oahppama  lahkonit  dáiguin  perspektiivvaiguin;    oahppit  sámi árbevierus  ja  ođđa  áiggis,  kultuvrralaš  máŋggabealatvuohta  riggodahkan,  ja  sámi  ohpit eamiálbmogin.    Ohpit  báikkálaš  servodagas  ja  kultuvrralaš  máŋggabealatvuođas  fátmmasta maiddái variašuvnna ja máŋggabealatvuođa sámi servodagas. Sámi oahpaheaddjigelbbolašvuohta  searvidahttá  ohppiid,  geain  leat  iešguđetlágan  etnalaš, kultuvrralaš, sosiálalaš ja gielalaš duogážat.</p>
    <p>Guovddáš  fáttát  oahpus  leat  ovdamearkka  dihte  didaktihkalaš  gelbbolašvuohta, vuođđogálggaid  ovdánahttin,  fágagelbbolašvuohta,  oahppanjođiheapmi,  ovttasdoaibman, gulahallan,  profešunalitehta,  etihkka,  rievdadangelbbolašvuohta,  birgen  ja  eallin  dynámalaš oahppanmáilmmis.</p>
    <p>
      <em type="bold"> 7. Oahppanjoksosat  </em>
    </p>
    <p>Fágaplána láidehusas leat njealjitoasseovttadaga, máhtut, gálggat ja obbalaš gelbbolašvuohta, man siskkobealde huksejuvvo vuođđu mii vurdojuvvo olahuvvon oahpu maŋŋá.</p>
    <p>
      <em type="bold"> 8. Oahpahan- ja oahppanvuogit </em>
    </p>
    <p>Studeanttaid  aktiivvalaš  doaimmat,  searvebarggut  ja  iešheanalaš  oahpu  háhkan  leat guovddážis  oahppamis.  Oahppan  joavkkus  deattuhuvvo,  gos  čovdet  fágalaš  čuolmmaid  ja hárjánit  iešheanalašvuhtii.  Reflekšuvdnaloggat  ja  bloggat,  bagadallamat,  ságastallamat  ja máhppaárvvoštallan  geavahuvvojit  reaidun  šaddat  dihtomielalažžan  iežas  oahppamis.    Fága iešguđet  ovttadagat  leat  geatnegahtton  bargogáibádusat,  hárjehallamat  ja  eksámenat. Bargovuogit  leat  sihke  ovttagaslaš  barggut,  joavkobarggut,  ságastallamat,  logaldallamat, seminárat,  iehčanassii  lohkan  ja  oahppanteamain  lohkan  ja  reflekteren.  Fágaoahpahus huksejuvvo geatnegahtton lohkanmeriide ja lohkanmeriide maid studeanttat ieža válljejit nugo bachelorbarggu ja eará sierra bargguid olis.</p>
    <p>
      <em type="bold"> 9. Gáibádusat beassat eksámenii </em>
    </p>
    <p>Čuovvovaš barggut galget leat čađahuvvon ja dohkkehuvvon fágaovddasvástideaddji bokte ovdal go studeanta beassá loahpalaš eksámenii.</p>
    <p type="listitem"> Dohkkehuvvon barggut sierra bargogáibádusat ektui njealji (4) iešguđet</p>
    <p>oasseovttadagas.</p>
    <p type="listitem">  Dohkkehuvvon oasseeksámenat njealji (4) iešguđet oasseovttadagas</p>
    <p type="listitem">  Hárjehallanáigodagat, hárjehallanbarggut, ráhkkaneamit ja raporteremat galget leat</p>
    <p>čađahuvvon, dohkkehuvvon ja duođaštuvvon.</p>
    <p type="listitem"> Profešuvdnamáhppa.</p>
    <p>Dohkálašvuođaárvvoštallan gullá oassin sihke fágaoahpahussii, eksámeniid ceavzimii ja hárjehallamii.</p>
    <p>
      <em type="bold">Profešuvdnamáhppa </em>
    </p>
    <p>Profešuvdnamáhpa  bokte  studeanta  ádde  oktavuođa  iešguđege  bargovuogi  ektui  ja  čájeha proseassa  ja  iežas  ovdáneami.  Máhppa  gálgá  čájehit  studeanta  fágalaš,  persovnnalaš  ja profešuvnnalaš  ovdáneami.  Profešuvdnamáhpas  dokumentere  studeanta  čađahuvvon doaimmaid  ja  su  oahppama.  Pedagogalaš  oassi  čájeha  ja  duođašta  studeantta  ovdáneami oahpaheaddjin  ja  su  iežas  bálgá  oahpaheaddjiprofešuvdnii  POM  1.-7.  oahpu  oppalaš oahppanjoksosiid ektui. Profešuvdnamáhppa čuovvu studeantta olles oahppoáiggi. Dasa gálgá studeanta  bidjat  oahppobargguid  ja  daid  bokte  čájehit  man  láhkai  lea  olahan  oppalaš oahppanjoksosiid. Pedagogalaš oassi lea vuođđun árvvoštallamii ja loahpalaš eksámenii.</p>
    <p>
      <em type="bold"> 10. Eksámen </em>
    </p>
    <p><em type="bold">Oasseeksámenat ja loahpalaš eksámen </em>Njealji (4) oasseovttadagas čađahuvvojit <em type="bold">4 oasseeksámena</em> iešguđet hámis. </p>
    <p><em type="bold">Loahpalaš eksámen</em> lea oktagaslaš, 30 minuhta <em type="italic">njálmmálaš ovdanbuktin</em> gos studeanta ovdanbuktá ja čilge bargguid iežas <em type="bold">profešuvdnamáhpa</em> pedagogalaš oasis ja lohkanmeari </p>
    <p>vuođul. Dasa lassin lea 15 minuhta fágalaš <em type="italic">ságastallan ovdanbuktima</em> harrái ja 15 minuhtta </p>
    <p><em type="italic">gažadeapmi</em> lohkanmeari vuođul. </p>
    <p>Árvosánit addojit ECTS vuogádaga mielde A-F, mas A lea buoremus árvosátni, E lea vuolimus ceavzinárvosátni ja F mearkkaša ahte ii leat ceavzán. Muđui čujuhuvvo Sámi allaskuvlla loahpalaš árvvoštallan ja eksámen njuolggadusaide.</p>
    <p>
      <em type="bold">Iešguđetlágan eksámenoasáža deaddu: </em>
    </p>
    <p>
      <em type="bold">Eksámenvuohki </em>
    </p>
    <p>
      <em type="bold">Eksámena árvvoštallama deaddu loahpalaš árvosánis </em>
    </p>
    <p>Oasseovttadagaid árvosánit oktiibuot</p>
    <p>50 %</p>
    <p>Profešuvdnamáhpa ovdanbuktin,  čilgen ja sagastallan (30+15 min) 40 %</p>
    <p>Gažadeapmi lohkanmeari vuođul (15 min)</p>
    <p>10 % <em type="bold"> </em></p>
    <p>
      <em type="bold"> 11. Lea go privatistan vejolaš váldit dán fága? </em>
    </p>
    <p>Studeanta  ii  sahte  privatistan  váldit  POM  1.-7.  eksámena  dehe  oasseovttadagaid oasseeksámeniid. Oahpu oahppanjoksosiid ja bargogáibádusaid olaheapmi eaktuda studeantta oassálastima ohppui. Muđui čujuhuvvu U/A láhkii pg. 3-8(2).</p>
    <p>
      <em type="bold"> 12. Kvalitehtasihkkarastin </em>
    </p>
    <p>Studeantadásis  árvvoštallojuvvo  oahppu  evaluerenčoahkkimis  dehe  árvvoštallanskovi  bokte. Ásahusdásis  árvvoštallojuvvo  oahppu  fágaraportta,  eksámenraporttaid,  sensorraporttaid  ja studeanttaid árvvoštallamiid vuođul. Muđui čujuhuvvo Sámi allaskuvlla kvalitehtasihkkarastinvuogádahkii.</p>
    <p>
      <em type="bold"> 13.  Lohkanmearri </em>
    </p>
    <p>Lohkanmearri  láidesta  studeanttaid  oahpásmuvvat  sámi  ja  eamiálbmogiid  dutkan-  ja ovdánahttinbargguide, áigeguovdilis guorahallamiidda ja fágačállosiidda, ja sámi árbevirolaš dieđuide.  Váimmuslohkanmearri  lea  sámegillii  dalle  go  lea  olahanmuttus  ja  muđui skandinávagielaide ja sáhttá maiddá leat eŋgelasgillii.</p>
    <p>Oasseovttadagaid  oahppanjoksosat  leat  muđui  nu  čielgasat  ahte  studeanttat  iešheanalaččat sáhttet háhkat heivvolaš lohkanmeari. Maiddái njálmmálaš gáldut (omd. eallilan olbmot) leat ávkkálaččat dieđuid háhkamis.</p>
    <p>Oppalaš lohkanmearri lea sullii <em type="bold">2400 siiddu</em> (POM 101, POM 102 ja POM 201), ja sullii 800 siiddu  juohke  oahppoovttadagas.  Studeanta  ieš  beassá  válljet  muhtin  osiid  čujuhuvvo  sierra lohkanlistui  mas  lohkanmearri  iešguđetlágan  oahppoovttadagain  boahtá  ovdan.  Studeanta galgá  nuppát  ja  goalmmát  jagi  válljet  lohkanmeari  bachelorprošeaktabarggu  oktavuođas,  ja galgá buktit iežas lohkanmearrelisttu dohkkeheapmái fágalaš ovddasvástideaddjis. </p>
    <p>
      <em type="bold"> OASSI II: POM 1.-7. OASSEOVTTADAGAT </em>
    </p>
    <p>
      <em type="bold"> POM 101 – Oahpaheaddji láhčá vuođu ohppiid oahppamii ja ovdáneapmái </em>
    </p>
    <p>
      <em type="bold"> 15 oahppočuoggá </em>
    </p>
    <p><em type="bold">Sisdoallu </em>Guovddáš  pedagogalaš  fáttat  nugo  máná  ovdáneapmi,  oahppan  ja  bajásgeassin guorahallojuvvojit  fágapedagogalaččat,  sámi  ja  eamiálbmot  ipmárdusain.  Studeanta oahpásnuvvá  sámi  skuvlahistorjái  ja  čielggada  iežas  skuvlavásáhusaid  maiddái  dan  vuođul. Oahpus  guorahallojuvvo  maiddai  man  láhkai  oahpahusas  sáhttá  fátmmastit  sámi  árbevirolaš máhtu  ja  dieđu.  Oahppu  čilge  iešguđetlágan  pedagogalaš  surggiid.  Oahpásmuvvat iešguđetgelágan  plánenreaidduide.  Oahpus  guorahallojuvvojit  vuođđogálggat  vuođđun oahppamii ja ovdáneapmái ja oktavuođat gaskkal didaktihkalaš eavttuid ja oahppi ovdáneami. Oahppu  sisttisdoallá  iešguđetgelágan  oainnuid  ohppiid  oahppan-  ja  sosialiserenproseassain (sámi) konteavsttain.  </p>
    <p>
      <em type="bold">Oahppanjoksosat </em>
    </p>
    <p>MÁHTTU</p>
    <p>Studeanttas</p>
    <p>-  lea máhttu sámi skuvlla iešvuođas, historjjás, ovdáneamis ja sajádagas sámi servodagas ja servodagas muđui. -  lea máhttu sámi árbevirolaš oahppanoainnut, oahpahusvuogit ja bajásgeassin. -  lea máhttu vuođđogálggain vuođđun oahppamii ja ovdáneapmái. -  lea máhttu láhkavuođu birra, nu movt skuvlla ulbmila, árvovuođu, oahppoplánaid ja ohppiid iešguđetlágan vuoigatvuođaid birra. -  lea máhttu oahppoplánabargguin ja skuvllas organisašuvdnan. -  lea máhttu luohkkájođiheamis ja luohkkábirrasis ja máhttá ovdánahttit oktavuođaid ohppiiguin ja ohppiid gaskkas. -  lea máhttu máŋggalágan bargo- ja gulahallanvugiin, oahppanresurssain ja oahppanarenain ja ádde  mihttomeriid, sisdoalu, bargovugiid, árvvoštallama ja ovttaskas ohppiid eavttuid oktiigullevašvuođa.</p>
    <p>GÁLGGAT Studeanta</p>
    <p>-  lea vuođđoipmárdus pedagogalaš jurdagiid ektui , ja movt sáhttá lágidit (sámi) skuvlla doaimmaid iešguđetlágán vugiid mielde, ja lea máhttu ávkin atnit sámi árbevirolaš</p>
    <p>oahppanoainnut ja oahpahusvuogit oahpahusas.</p>
    <p>- lea vuođđoipmárdus skuvlla organisašuvnna birra ja movt skuvlakultuvra váikkuha</p>
    <p>oahppanbirrasii ja bargobirrasii.</p>
    <p>- lea diehtu oahppanmihttomeriid ja vuođđogálggaid birra.</p>
    <p>-  lea máhttu lágidit ja jođihit hutkás oahppanbirrasiid ja heivehit oahpahusa iešguđetlágan ohppiid návccaide, attáldagaide ja beroštumiide, ja searvidahttá ohppiid, geain leat iešguđetlágan etnalaš, kultuvrralaš, sosiálalaš ja gielalaš duogážat.</p>
    <p>- lea máhttu árvvoštallat ja duođaštit ohppiid oahppama ja ovdáneami oahpahusa</p>
    <p>mihttomeriid ektui, rávvet nu ahte ovddida oahppama ja veahkehit ohppiid árvvoštallat iežaset oahppama.</p>
    <p>- lea áddejupmi teknologiija- ja mediaovdáneami servodatlaš perspektiivvaid (dorvvolaš</p>
    <p>geavaheami, persovdnasuodjalusa, jietnadanfriddjavuođa) ja bastá mánáid ja nuoraid veahkehit oažžut reflekterejeaddji oktavuođa digitála arenaide.</p>
    <p>- lea máhttu kritihkalaččat reflekteret iežas ja skuvlla geavadiid.  - lea áddejupmi globála gažaldagaid ja bissovaš ovdáneami birra.</p>
    <p>OPPALAŠ GELBBOLAŠVUOHTA Studeanta</p>
    <p>-  bastá nannet sámi, eamiálbmot ja máŋggakultuvrralaš áššiid skuvlla barggus, ja toleránssa álbmogiid gaskkas ja etihkalaš dihtomielalašvuođa skuvlla árvovuođuin guovddážii. -  bastá ovdánahttit demokratiijaáddejumi, demokráhtalaš oassálastima ja bastá kritihkalaččat reflekteret (sámi) oahppi, luohkká ja joavku  dárbbuid.</p>
    <p><em type="bold">Gáibádusat beassat eksámenii </em>Studeanta gálga leat: </p>
    <p>-  čoavdán addojuvvon didaktihkalaš plánenbarggu ja njálmmálaččat čilgen ja digaštallan iežas čovdosa studeantasemináras dahje čađahan sullasaš barggu.  -  čállán fágateaksta mearriduvvon fáttás. -  oasálastán aktiivvalaččat oahpahusas (sosiálalaččat, fágalaččat ja olmmošlaččat).</p>
    <p><em type="bold">Oasseeksámen </em>Oasseeksámen lea ruovttueksámen. Studeanta čállá fágateavstta sullii 6-8 siiddu. Oktagaslaš bargu. Bargu árvvoštallojuvvo ECTS vuogádaga mielde. </p>
    <p>
      <em type="bold">  POM 102 – Ohppiid fágalaš, sosiálalaš, persovnnalaš oahppan ja ovdáneapmi </em>
    </p>
    <p>
      <em type="bold"> 15 oahppočuoggá </em>
    </p>
    <p><em type="bold">Sisdoallu </em>Oahpus guorahallojuvvo oahppi resurssaid ja maiddái hástalusaid, mat láktasit su oahppamii, gulahallamii  ja  ovdáneapmái.  Oahpus  deattuhuvvojit  maiddai  heivehuvvon  oahppan earenoamášpedagogalaš doaimmat, ja doaimmat manaide geain leat erenoamáš dárbbut. </p>
    <p>
      <em type="bold">Oahppanjoksosat </em>
    </p>
    <p>MÁHTTU Studeanttas</p>
    <p>-  lea máhttu ohppiid bajásšaddanbirrasa ja identitehtabarggu birra.</p>
    <p>-  lea máhttu ohppiid oahppama, ahtanuššama, ovdáneami ja vuođđogálggaid vuođđoáššiin iešguđetlágan sosiála, máŋggakultuvrralaš ja máŋggagielalaš konteavsttain.</p>
    <p>-  lea máhttu ohppiid lohkan- ja čállinoahpu birra. -  lea máhttu lágaid, mearrádusain ja soahpamušain mat gusket oahpahussii ja ohppiide. -  lea dovdamuš (sámi) mánáid vuoigatvuođain našunála, davviriikalaš ja riikkaidgaskasaš perspektiivvain, riikkaidgaskasaš šiehtadusain,  eamiálbmotnjuolggadusain ja našunála lágain. -  lea máhttu (sámi) ohppiid bajásšaddan- ja oahppandilálašvuođaid.  - lea máhttu ovttasbarggu ja fierpmádathuksen bajásšaddanásahusaid gaskkas, ja</p>
    <p>ovttasbargu ásahusaiguin mat dahkamušas ohppiiguin (omd. BUP, PPR).</p>
    <p>GÁLGGAT Studeanta</p>
    <p>-  lea máhttu váldit vuhtii dásseárvvu ja sohkabealrollaid, ja lea máhttu givssideapmi birra, ja máhttá láhčit oahppanbirrasa mat váldit vuhtii juohke ohppiid.</p>
    <p>-  máhttá sajustit ja gozihit (sámi) mánáid vuoigatvuođaid. -  máhttá heivehit oahpahusa máŋggakultuvrralaš ja máŋggagielalaš geahččanvugiin.  -  máhttá fievrridit sámi árbevirolaš oahppanoainnuid ja oahpahusvugiid oahpahussii.</p>
    <p>- máhttá heivehit oahpahusa mat váldit vuhtii iešguđetgelágan ohppiid ja ohppiid</p>
    <p>oainnuid ja duogážiid oahpahusas.</p>
    <p>-  máhttá gulahallat ja bagadallat ohppiid ja bargoskihpáriid heivvolaš vugiin.</p>
    <p>OPPALAŠ GELBBOLAŠVUOHTA Studeanta</p>
    <p>-  bastá doarjut (sámi) ohppiid ovdáneami ja identitehtahuksema.  - oččoda gelbbolašvuohta oahppama láidesteamis, ja luohkká- ja joavkojođiheamis.</p>
    <p>- oččoda gelbbolašvuohta dan birra mo oahpaheaddji sáhttá dustet earenoamáš</p>
    <p>pedagogalaš dárbbuid ohppiin.</p>
    <p><em type="bold">Gáibádusat beassat eksámenii </em>Oahpus gálgá studeanta leat čađahan:  </p>
    <p>-  dohkkehuvvon prošeaktabarggu okto dahje unnit jovkkožis dahje sullasaš barggu. Oassái bargui galgá válljet vuogas ja heivvolaš lohkanmeari ja ovdanbuktit dan. -  oasálastán aktiivvalaččat oahpahusas (sosiálalaččat, fágalaččat ja olmmošlaččat)</p>
    <p><em type="bold">Oasseeksámen </em>Oasseeksámen lea ruovttueksámen gos studeanta čállá fágačállosa prošeaktabarggu ja lohkanmeari vuođul. Oasseeksámen árvvoštallojuvvo ECTS vuogádaga mielde. </p>
    <p>
      <em type="bold">  POM 201 - Oahpaheaddji profešuvdnarolla ja identitehta ovdáneapmi  </em>
    </p>
    <p>
      <em type="bold"> 15 oahppočuoggá </em>
    </p>
    <p><em type="bold">Sisdoallu </em>Oahppu  hukse  guovtti  vuosttaš  oahppoovttadaga  ala  historjjálaš,  filosofalaš,  servodatlaš  ja riikkaidgaskasaš oainnus. Vuolggasadji lea eamiálbmogiid iešguđetlágan sosialiserenarenat ja vuogádagat  bajásgeassimii  ja  oahppamii.  Oahpus  guorahallojuvvojit  eamiálbmogiid iešguđetlágan pedagogalaš jurddašeapmi, oahppan- ja bajásšaddanvuogádagat ja movt sáhttá dustet  daid  formála  ásahusain.  Oahpu  guovddážis  leat  sámiid  erenoamáš  kultuvrralaš-  ja gielalašvuođđu ja lágidit, dustet ja čoavdit dan ektui skuvladoaimmaid.  </p>
    <p>Guovddážis  lea  maiddái  guorahallat  man  láhkai  oahppan-  ja  bájaššaddanásahusvuogádagat iešguđege  davviriikkain  ja  eamiálbmotguovlluin  dustejit  servodaga  bajásgeassin-,  diehto-  ja máhttofievrridandárbbuid boahttevaš buolvvaide.</p>
    <p>Oahpus digaštallojuvvojit  oahpaheaddji vejolašvuođat iežas profešuvdnarolla hábmejeaddjin ja skuvlla ja sámi servodaga oktavuohta.</p>
    <p>Oahpus  guorahallojuvvojit  sámi  skuvlla  doaimmat,  hástalusat  ja  ovdánahttinvejolašvuođat organisašuvdnateorehtalaš- ja bagadallanteorehtalaš perspektiivvaid vuođul.</p>
    <p>Pedagogalaš  profešuvdnahástalusat  ja  vejolašvuođat,  didaktihkka,  fágat  ja  fágadidaktihkat reflekterejuvvojit iešguhtege oahppi dárbbuid ektui.</p>
    <p>
      <em type="bold">Oahppanjoksosat </em>
    </p>
    <p>MÁHTTU Studeanttas</p>
    <p>- lea diehtu oahpaheaddjirolla ja profešuvdnaetihkalaš gažaldagaid ovddideamis.</p>
    <p>-  lea máhttu áddet oahpaheaddji vejolašvuođat iežas profešuvdnarolla hábmejeaddjin, -  lea áddejupmi maid mearkkaša mávssolaš ja eaktudahtti ovttasbarggu ja gulahallama mánáiguin, rávisolbmuiguin ja sohkabuolvvaid gaskkas, skuvllaid ja ruovttuid ja eará ásahusaid gaskkas. -  lea  máhttu  sámi,  eamiálbmot,  našunála,  davviriikalaš  ja  riikkaidgaskasaš  dutkan-  ja ovddidanbargguin mat gusket oahpaheaddjeprofešuvdnii.</p>
    <p>GÁLGGAT Studeanta</p>
    <p>-  máhttá kritihkalaččat reflekteret iežas ja skuvlla geavadiid go ovdánahttá oahpaheaddjirolla ja profešuvdnaetihkalaš gažaldagaid. -  máhttá ovttasráđiid váhnenovddasteddjiiguin ja fágalaš ásahusaiguin gávnnahit ja fuobmát ohppiid dárbbuid, vai dárbbašlaš doaibmabijut álggahuvvojit. -  máhttá lágidit dili mii ovddida entreprenørskap ja máhttá searvvahit oahpaheapmái báikkálaš bargo-, kultuvra- ja servodateallima, árbediehtoguddiid ja resursaolbmuid. -  máhttá heivehit oahpahusa máŋggakultuvrralaš ja máŋggagielalaš geahččanvugiin.</p>
    <p>-  máhttá heivehit  oahpahusa  ja lágidit  skuvla  nuppástuhttin- ja ovdánahttindoaimmaid, sihke ohppiid ja joavkkuid ektui ja skuvlla oppalaš perspektiivvas, omd. ovttasbarggus ohppiiguin, váhnemiiguin, bargoustibiiguin, lagašservodagas ja/dahje ovttasbargofágaásahusaiguin.</p>
    <p>OPPALAŠ GELBBOLAŠVUOHTA Studeanta</p>
    <p>-  bastá fuobmát iežas oahppan- ja gelbbolašvuođadárbbuid oahpaheaddjiprofešuvnnas.  -  bastá oaččuhit profešuvnnalaš oahpaheaddjisearvevuođa nu, ahte ovdánahttá geavada ja profešuvdnaetihkalaš vuođđudusa. -  bastá oaččuhit profešuvnnalaš searvevuođa sámi oahpaheddjiid gaskii dainna ulbmiliin ahte ovdánahttit buori geavada ja profešuvdnaetihkalaš vuođđudusa maiddái riikarájiid rastá. -  lea háhkan nuppástuhttin- ja ovddidangelbbolašvuođa, mainna bastá dustet skuvlla boahttevuođas.  -  oažžu gelbbolašvuođa oahpponeavvu ráhkadeamis.</p>
    <p><em type="bold">Gáibádusat beassat oasseeksámenii </em>Studeanta galgá leat: </p>
    <p>-  ráhkadan plána nuppástuhttin- ja ovdánahttindoaimmaide ja. oahpponevvui mii ovdánahttá eamiálbmogiid dieđu ja máhtu dahje sullasaš barggu. Vejolašvuođaid mielde nuppástuhttin- ja ovdánahttindoaimmat ja oahpponeavvu maiddái čađahuvvo hárjehallamis ja nu testejuvvo árgabeaivvi skuvlaeallimis. -  oasálastán aktiivvalaččat oahpahusas (sosiálalaččat, fágalaččat ja olmmošlaččat)</p>
    <p><em type="bold">Oasseeksámen </em>Oasseeksámen leat nuppástuhttin- ja ovdánahttindoaimmat ja oahpponeavvu maid sáhttá </p>
    <p>geavahit bargooktavuođas. Jos studeanta háliida rahkadit filmma, čájáhusa dehe eará, dat lea vejolaš spiehkastit barggu čálalaš hámis. Bargu árvvoštallojuvvo ECTS vuogádaga mielde.</p>
    <p>
      <em type="bold">  POM 202 - Bachelorprošeakta, dieđateoriija ja dutkanmetodat  </em>
    </p>
    <p>
      <em type="bold"> 15 oahppočuoggá </em>
    </p>
    <p><em type="bold">Sisdoallu </em>Bachelor-prošeakta, dieđateoriija ja dutkanmetodat </p>
    <p>Goalmmát  jagi  čađahuvvo  ovttaskas  bachelorbargu.  Bachelorbargu  lea  dutkanbargu,  mas galgá  čatnat  oktii  fágateoriijaid  ja  praktihkalaš  vásáhusaid.  Sámi  skuvladutkama,  sámi dutkama  ja  eamiálbmotdutkama  guovddáš  bealit  ja  dutkama  prinsihpat  ja  metodat  lea guovddážis.  Bachelorbargu  vuođđuduvvo  oahpaheaddji  praksisii.  Studeanttat  vudjot kritihkalaččat  ja  fágalaččat  sámi  oahppo-  ja  skuvlaáššiide,  ja  oidnet  ovdánahttindárbbuid. Studeanttat  vudjot  akademalaš  čállimii  ja  dutkanetihkalaš  beliide.  Oktavuohta  oahpahusa  ja dutkama gaskkas huksejuvvo.</p>
    <p>Lea vejolaš čatnat bachelorprošeavtta oassin Sámi allaskuvlla dutkan- ja ovdánahttindoaimmaide.</p>
    <p>Bachelorbarggus -  čohkke empiriija  -  analysere teoriijaid  -  bidjá oktii ja gaskkusta empiriija ja teoriija  -  árvvoštallá kritihkalaččat ja digaštallá empiriija ja teoriija, iežas ja earáid -  ovdánahte reflekšuvdna- ja gaskkustandáiddu  -  ovdánahte fágateavsttaid čállingelbbolašvuođa</p>
    <p>
      <em type="bold">Oahppanjoksosat </em>
    </p>
    <p>MÁHTTU Studeanttas</p>
    <p>-  lea vuođđoipmárdus dieđateorehtalaš dieđu birra, ja seammás huksejuvvo vuođđomáhttu eamiálbmot dutkama birra. -  lea máhttu  dutkanmetoda áššiid birra ja son ádde mo dutkamiin sáhttá fáhtet praktihkalaš, fágalaš  ja pedagogalaš beliid oahppodiliin, erenoamážit eamiálbmot oahpahusas. -  lea máhttu čađahit bachelorbargu.</p>
    <p>GÁLGGAT</p>
    <p>Studeanta</p>
    <p>-  máhttá iešheanalaččat ja ovttas earáiguin plánet, čađahit ja reflekteret oahpaheami fágaid siskkobealde ja fágaid rastá, mas vuolggasadjin leat sámi árbevirolaš máhttu ja dutkan- ja vásáhusvuđđosaš máhttu. -  máhttá kritihkalaččat reflekteret, árvvoštallat ja geavahit heivvolaš dutkanbohtosiid ja ieš čađahit systemáhtalaš ovddidanbargguid.</p>
    <p>OPPALAŠ GELBBOLAŠVUOHTA</p>
    <p>Studeanta</p>
    <p>-  digaštallá dála dili sámi skuvllas eamiálbmogiid pedagogalaš vuolggasajiin dieđateorehtalaš vuođđoipmárdusa vuođul. -  bastá kritihkalaččat reflekteret ja geavahit dutkanetihkalaš vuođđudusa.</p>
    <p><em type="bold">Gáibádusat beassat eksámenii </em>Studeanta vállje fáttá, hábme ja čilge iežas dutkamuša relevánta gažaldagaid ektui. Bagadalli dohkkeha fáttá ja bagadallá studeantta barggadettiin. Studeanta ráhkada plána mas vállje </p>
    <p>bargovugiid ja mas čájeha fágalaš ovdáneami.</p>
    <p>
      <em type="bold">Eksámen </em>
    </p>
    <p>Bachelorbargu lea oktagaslaš eksámen. Bargoviidodat lea birrasat 20-25 siiddu čálus.  Čálus galgá sámegillii. Bustávva sturrodat 12 ja 1 1/2 linjjáid gaskkas. Njálmmálaš eksámen bachelorbarggu vuođul.</p>
    <p>Okta árvosátni addojuvvo guovtti eksámena vuođul ECTS vuogádaga mielde, mas A lea buoremus árvosátni ja E lea vuolimus ceavzinárvosátni. Son gii oažžu árvosáni F (ii leat ceavzán) eksámenis, sáhttá geardut eksámena Sámi allaskuvlla dábálaš njuolggadusaid mielde. Muđui čujuhuvvo Sámi allaskuvlla árvvoštallan- ja eksámennjuolggadusaide.</p>
    <p><em type="bold">Lohkanmearri </em> Galgá leat 300- 400 siiddu, ja galgá leat relevánta bachelorbarggu fáddái. Studeanta vállje ieš lohkanmeari maid bagadalli dohkkeha. </p>
    <p>
      <em type="bold">árvosánis: </em>
    </p>
    <p>
      <em type="bold">Oasseovttadat ja oahppočuoggát Bargogáibádus beassat oasseeksámenii Oasseeksámena hápmi ja árvvoštallanvuogit Oasse-ovttadagaid deaddu </em>
    </p>
    <p>POM 101, 15 oč</p>
    <p>Studeanta gálga leat:</p>
    <p>-  čoavdán addojuvvon didaktihkalaš plánenbarggu ja njálmmálaččat čilgen ja digaštallan iežas čovdosa studeantasemináras dahje čađahan sullasaš barggu.  -  čállán fágateaksta mearriduvvon fáttás. -  oasálastán aktiivvalaččat oahpahusas (sosiálalaččat, fágalaččat ja olmmošlaččat). Oasseeksámen lea ruovttueksámen. Studeanta čállá fágateavstta sullii 6-8 siiddu. Oktagaslaš bargu. Bargu árvvoštallojuvvo ECTS vuogádaga mielde.</p>
    <p>12,5 %  Oasseovttadagaid árvosánit oktiibuot deaddá 50% loahpalaš árvosánis.</p>
    <p>POM 102, 15 oč</p>
    <p>Oahpus gálgá studeanta leat čađahan:</p>
    <p>-  dohkkehuvvon prošeaktabarggu okto dahje unnit jovkkožis dahje sullasaš barggu. Oassái bargui galgá válljet vuogas ja heivvolaš lohkanmeari ja ovdanbuktit dan. -  oasálastán aktiivvalaččat oahpahusas (sosiálalaččat, fágalaččat ja olmmošlaččat) Oasseeksámen lea ruovttueksámen gos studeanta čállá fágačállosa prošeaktabarggu ja lohkanmeari vuođul. Oasseeksámen árvvoštallojuvvo ECTS vuogádaga mielde.</p>
    <p>12,5 %</p>
    <p>POM 201, 15 oč</p>
    <p>Studeanta galgá leat:</p>
    <p>Oasseeksámen leat</p>
    <p>nuppástuhttin- ja 12,5 %</p>
    <p>-  ráhkadan plána</p>
    <p>nuppástuhttin- ja ovdánahttindoaimm aide ja.</p>
    <p>oahpponevvui mii ovdánahttá eamiálbmogiid dieđu ja máhtu dahje sullasaš barggu. Vejolašvuođaid mielde</p>
    <p>nuppástuhttin- ja ovdánahttindoaimm at ja oahpponeavvu</p>
    <p>ovdánahttindoaimmat ja oahpponeavvu</p>
    <p>maid sáhttá geavahit bargooktavuođas. Jos studeanta háliida rahkadit filmma, čájáhusa dehe eará, dat lea vejolaš spiehkastit barggu čálalaš hámis. Bargu árvvoštallojuvvo ECTS vuogádaga mielde.</p>
    <p>maiddái čađahuvvo hárjehallamis ja nu testejuvvo árgabeaivvi skuvlaeallimis. -  oasálastán aktiivvalaččat oahpahusas (sosiálalaččat, fágalaččat ja olmmošlaččat)</p>
    <p>POM 202, 15 o</p>
    <p>Studeanta vállje fáttá, hábme ja čilge iežas dutkamuša relevánta gažaldagaid ektui. Bagadalli dohkkeha fáttá ja</p>
    <p>bagadallá studeantta barggadettiin. Studeanta ráhkada plána mas vállje bargovugiid ja mas čájeha fágalaš ovdáneami. Bachelorbargu lea oktagaslaš eksámen. Bargoviidodat lea birrasat 20-25 siiddu čálus.  Čálus galgá sámegillii. Bustávva sturrodat 12 ja 1 1/2 linjjáid gaskkas. Njálmmálaš eksámen bachelorbarggu vuođul.</p>
    <p>. 12,5 %</p>
  </body>
</document>
