<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>804</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://sh.pedit.no/web/NettskoleRessurs.axd?id=fb9f4809-3028-476c-9820-012cef9a9df9</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="vep">OAHPPOPLÁNA</p>
    <p>SÁM 240 LÁIDEHUS SÁMI</p>
    <p xml:lang="deu">BÁIKENAMMADUTKAMII</p>
    <p>
      <em type="bold">15 oahppočuoggá </em>
    </p>
    <p>Sámi allaskuvlla dutkan- ja oahppostivra dohkkehan 27.10.2015 čoahkkimis 15/2015 áššis 116-15.</p>
    <p xml:lang="eng"><em type="bold">1.  OAHPPOOVTTADAGA NAMMA </em>Sámegillii:  Láidehus sámi báikenammadutkamii             Norsk:  Innføring i samisk navnegransking English: Introduction to Sámi place name studies  </p>
    <p xml:lang="deu">
      <em type="bold">2.        OPPALAŠ DIEĐUT OAHPU BIRRA </em>
    </p>
    <p><em type="bold">OAHPPOVTTADAGA KODA:  </em>SÁM 240<em type="bold"> VIIDODAT: </em>15 oahppočuoggá<em type="bold"> OAHPU LÁGIDEAPMI: </em>Ohppui gullet logaldallamat, hárjehusat ja studeanttaid barggut. Oahpahus sáhttá lágiduvvot sihke luohkkálatnja- ja neahttaoahpahussan. </p>
    <p xml:lang="deu">
      <em type="bold">3.  OAHPPOPROGRÁMMA GULLEVAŠVUOHTA </em>
    </p>
    <p>Gursa gullá Sámegiela ja sámi girjjálašvuođa bachelorprográmma giellasuorggi doarjjafágaide.</p>
    <p xml:lang="deu">
      <em type="bold">4.  SISABEASSANGÁIBÁDUSAT </em>
    </p>
    <p>Studeanta lea čađahan dahje čađaheame Sámegiela ja sámi girjjálašvuođa bachelorprográmma vuođđooahpuid ja giellafágalaš fágaoahpuid (gč. prográmmaplána) dahje sus leat vástideaddji alit dási oahput.</p>
    <p>Sámegiela ja sámi girjjálašvuođa bachelorprográmma oppalaš sisabeassangáibádusat leat čilgejuvvon oahppoprográmmaplánas.</p>
    <p xml:lang="deu"><em type="bold">5.</em>  <em type="bold">OAHPAHUSGIELLA </em></p>
    <p>Davvisámegiella lea váldooahpahusgiellan. Eará sámegielat ja suoma-, ruoŧa-, dáro- ja eaŋgalsgiella sáhttet adnojuvvot omd. guosselogaldallamiin.</p>
    <p xml:lang="deu">
      <em type="bold">6.  SISDOALLU </em>
    </p>
    <p>Gurssas guorahallojuvvojit čuovvovaš nammafágalaš vuođđodieđut erenoamážit gielladieđalaš geahččanguovllus:  sámi báikenammafága historjá ja dálá dilli;  sámi báikenammafága sajádat sihke Davviriikkaid nammadutkanárbevierus ja eamiálbmogiid fágaárbevierus;  báikenammadutkama gielladieđalaš vuođđometodihkka ja nammafágalaš metodihka ja ráhkaduslaš analysa heiveheapmi erenoamážit sámi báikenammadutkamii;  sámi guovlluid guovtte- ja máŋggagielat nammaráju lonenvuogit ja kontáktaonomastihka vuođđoprinsihpat;   njálmmálaš árbevieru báikenamaid registrerenprinsihpat, jearahallanmetodihkka ja -etihkka;  sámi njálmmálaš árbevieru nammaráju oktavuođat davvisámegiela suopmaniidda ja nuppe dáfus davvisámegiela girjegiela normerenprinsihpaide; nammagáhtten ja sámi báikenamaid standardiseren.</p>
    <p xml:lang="vep">
      <em type="bold">7.  OAHPPANJOKSOSAT  </em>
    </p>
    <p>Oahpu maŋŋá studeanta lea olahan dáid oahppanjoksosiid:</p>
    <p><em type="bold">Máhttu ja diehtu: </em>-  dovdá  sámi báikenammafága historjjá sámi ja eamiálbmot fágaárbevierus ja maiddái Davviriikkaid nammafágalaš dutkanárbevierus  -  dovdá báikenammadutkama gielladieđalaš metodihka váldolinnjáid<em type="bold"> </em>-  dovdá oppalaš nammafágalaš metodihka oktavuođaid sámi báikenammafágii<em type="bold"> </em>-  dovdá sámi báikenammafága guovddáš terminologiija<em type="bold"> </em>-  dovdá namaid lonema prinsihpaid earenoamážit sámi báikenammaráju perspektiivvas<em type="bold"> </em>-  dovdá báikenamaid registrerenprinsihpaid ja jearahallanmetoda ja -etihka<em type="bold"> </em>-  dovdá sámi báikenammaráju njálmmálaš árbevieru oktavuođa suopmaniidda ja davvisámegiela girjegillii -  dovdá sámi nammagáhttema prinsihpaid. </p>
    <p><em type="bold">Gálggat: </em>-  máhttá atnit ávkin fágaárbevieru ja fágalaš gálduid<em type="bold"> </em>-  máhttá heivehit ja ovttastahttit giellafágalaš máhtu nammafágalaš máhttui ávkin -  máhttá heivehit nammafágalaš metodihka sámi báikenamaid dutkamii<em type="bold"> </em>-  máhttá atnit fágagiela ja sámegiel nammafágalaš terminologiija<em type="bold"> </em>-  máhttá registreret njálmmálaš árbevieru báikenamaid ja máhttá viidáseappot gieđahallat jearahallon nammamateriála nu ahte máhttá váldit vuhtii sihke davvisámegiela suopmaniid ja girjegiela normerenprinsihpaid<em type="bold"> </em></p>
    <p><em type="bold">Oppalaš gelbbolašvuohta:  </em>-  lea háhkan ipmárdusa sámi báikenammafága dutkanhistorjjás ja dan sajádagas eamiálbmot- ja Davviriikkaid nammafágii -  lea háhkan ipmárdusa sámi báikenammafága gielladieđalaš metodologiijas ja onomastihka fágagielas  -  máhttá hábmet ja čađahit iežas bargguid nammafágalaš metodihka gáibádusaid mielde  -  máhttá atnit sihke čálalaš ja njálmmálaš gálduid iežas dutkanbargguin </p>
    <p xml:lang="fkv">
      <em type="bold">8.  OAHPAHAN- JA OAHPPANVUOGIT  </em>
    </p>
    <p>Logaldallamat, hárjehusat, jearahallanhárjehusat ja studeanttaid čálalaš barggut ja seminárat.</p>
    <p xml:lang="deu">
      <em type="bold">9.  GÁIBÁDUSAT BEASSAT EKSÁMENII </em>
    </p>
    <p>Studeanta čállá guokte unnimustá 4-siidosaš čálalaš barggu lohkanmeari, logaldallamiid ja/dahje jearahallanmateriála vuođul.  Barggut ovdanbuktojit bargoseminárain, ja studeanta galgá maiddái fágalaččat kommenteret unnimustá ovtta mielstudeantta barggu.  Gurssa áigge studeanta registrere ja litterere njálmmálaš árbevieru báikenamaid juogo jearahallamiin dahje jearahallanbáttiin unnimustá 30 báikenama.  Barggut árvvoštallojuvvojit dohkálažžan/ii dohkálažžan. Dat galget leat dohkkehuvvon ovdal go studeanta beassá eksámenii.</p>
    <p xml:lang="vep">
      <em type="bold">10.  EKSÁMEN </em>
    </p>
    <p>2-vahkosaš čálalaš ruovttubargu báikenammametodihkkii guoskevaš fáttás. Čállosa guhkkodat lea 10–13 siiddu. Árvvoštallan: Árvosátni A–F.</p>
    <p xml:lang="deu">
      <em type="bold">11. LEA GO PRIVATISTTAIN VEJOLAŠ VÁLDIT DÁN FÁGA/FÁTTÁ? </em>
    </p>
    <p>Privatistan ii leat vejolaš váldit dán gurssa.</p>
    <p xml:lang="vep">
      <em type="bold">12. KVALITEHTASIHKKARASTIN </em>
    </p>
    <p>Čujuhit SA kvalitehtasihkkarastinvuogádahkii ja dasa, makkár vejolašvuođat/geatnegasvuođat studeanttain lea árvvoštallat Sámi allaskuvlla oahppofálaldagaid ja bálvalusaid kvalitehta.</p>
    <p>Studeantadásis oahppu árvvoštallojuvvo evaluerenčoahkkimis ja studeanttat devdet árvvoštallanskovi oahpu loahpahettiin. Ásahusdásis oahppu árvvoštallojuvvo studeantaárvvoštallamiid, eksámenraporttaid, sensorraporttaid ja fágaraportta vuođul.</p>
    <p xml:lang="vep">
      <em type="bold">13.  LOHKANMEARRI  </em>
    </p>
    <p xml:lang="fin">Ainiala, Terhi – Saarelma, Minna – Sjöblom, Paula 2008: <em type="italic">Nimistöntutkimuksen perusteet.</em> Tietolipas 221. SKS, Helsinki. 12–42.     <em type="bold">dahje</em> </p>
    <p xml:lang="eng">Ainiala, Terhi – Saarelma, Minna – Sjöblom, Paula 2008: <em type="italic">Names in Focus. An Introduction to Finnish Onomastics.</em> Studia Fennica. Linguistica 17. SKS, Helsinki. 13–37. </p>
    <p xml:lang="nno">Frette, Thor 1984: On some <span type="quote" xml:lang="eng">"apparently Norwegian"</span> place names in Finnmark, Norway. – Bernt Brendemoen &amp; Even Hovdhaugen &amp; Ole Henrik Magga (eds.): <em type="italic">Riepmočála. Essays in honour of Knut Bergsland</em>. 66–79.   </p>
    <p xml:lang="nob">Frette, Thor 1986: Noen synspunkter på -anger (-angen).<em type="italic"> </em>– <em type="italic">Årsmelding</em>. Institutt for namnegransking (Norsk stadnamnarkiv), Oslo. 83–88. </p>
    <p>Helander, Kaisa Rautio 2007: Sámi báikenamaid dáruiduhttin uniovdnaáigge ja dárogiela namaid lonenvuogit. – <em type="italic">Suomalais-ugrilaisen Seuran Toimituksia</em> 253. 137–159.  Liŋkkas: http://www.sgr.fi/sust/sust253/sust253_rautiohelander.pdf </p>
    <p>Helander, Kaisa Rautio 2007: Sámi báikenamat 1700-logu eanamihtideamis - árbevieruid ja riekteipmárdusa dutkanfáddán. – <em type="italic">Sámi dieđalaš áigečála </em> 1–2, 2007: 138–160. </p>
    <p>Helander, Kaisa Rautio 2008: <em type="italic">Namat dan nammii. Sámi báikenamaid dáruiduhttin Várjjaga guovllus Norgga uniovdnaáiggi loahpas.</em> Dieđut 1/2008. Sámi allaskuvla, Guovdageaidnu. 29–54, 79–126.   </p>
    <p xml:lang="nno">Helander, Kaisa Rautio 2016: Samiske stedsnavn i Norge. – Gulbrand Alhaug &amp; Aud-Kirsti Pedersen (red.): <em type="italic">Med namn i famn. Namn i det fleirspråklege Noreg.</em> Novus.<em type="italic"> </em>40 s. (almmustahttojuvvome) </p>
    <p>Helander, Kaisa Rautio 2016: Láidehus sámi báikenammadutkamii. Oahppomateriála. Sámi allaskuvla, Guovdageaidnu. (sullii 40–50  s.) Sammallahti, Pekka 1994: Sátnegoallosteapmi ja čállinvuohki. – Vesa Guttorm (doaimm.): <em type="italic">Tearbmasymposia raporta</em>. Dieđut 3, 1994. Sámi Instituhtta, Guovdageaidnu. 35–42.  Liŋkkas: http://www.nb.no/nbsok/nb/ac3087f9a76b505c8f8adc7f6f823c6c.nbdigital?lang=no#47 </p>
    <p>Valtonen, Taarna 2003: Ohcejoga Dálvadasa duottarguovllu báikenamat. Sámegiela báikenammavuogádaga semiotihkalaš guorahallan. Pro gradu -dutkamuš. Oulu. (válljejuvvon oasit)</p>
    <p>Valtonen, Taarna 2005: Mot eana nuppástuvvá giellan? – Kognitiiva lahkonanvuohki báikenammadutkamušas. – <em type="italic">Sámi dieđalaš áigečála </em>1/2005:  57–69.  </p>
    <p xml:lang="fin">Valtonen, Taarna 2014: <em type="italic">Mielen laaksot. Neljän saamen kielen paikannimien rakenne, sanasto ja rinnakkaisnimet vähemmistö–enemmistö -suhteiden kuvastajina.</em> Suomalais-Ugrilaisen Seuran Toimituksia 271, Helsinki/ Giellagas-instituutin julkaisusarja 15, Oulu. (válljejuvvon oasit) </p>
  </body>
</document>
