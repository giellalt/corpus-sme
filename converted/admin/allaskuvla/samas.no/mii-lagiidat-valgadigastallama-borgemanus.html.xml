<document xml:lang="sme" id="no_id"><header><title>Mii lágiidat válgadigaštallama borgemánus | Sámi allaskuvla</title><genre code="admin"/><author><unknown/></author><wordcount>175</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/studenter/mii-lagiidat-valgadigastallama-borgemanus</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>borgemánu 07. beaivi 2017</p>
<p type="title">Mii lágiidat válgadigaštallama borgemánus</p>
<p><em type="italic">Beroštat go sámepolitihkas ja háliidat go gullat maid njunuš sámepolitihkkárat oaivvildit? Jos juo, de boađe fal Diehtosiidii, Guovdageainnus duorastaga borgemánu 24. beaivvi dii 18.00. Dalle bovdet mii njunuš sámepolitihkkáriid válgadigaštallamii. Dát digaštallan lea rabas, olbmot sáhttet searvat min válgamárkaniidda. </em></p>
<p>Dán čavčča lea sihke stuorradikki ja sámedikki válga ja mii dás Sámi allaskuvllas háliidat leat mielde servodatáššiin.</p>
<p>Mii <em type="italic">háliidat </em>ahte sihke min studeanttat, bargit ja eará berošteaddjit sihke <em type="italic">ohppet </em>ja <em type="italic">beroštit </em>politihkas ja danne lágiidat paneladigaštallama borgemánu 24. beaivve veaigin dás Sámi allaskuvllas. </p>
<p>Mii streamet dán ja bovdet njunuš politihkkáriid deike Diehtosiidii ja danne livččii hui miellagiddevaš ja dehálaš ahte ollugat bohtet min doaluide go sáhttet jearrat gažaldagaid njuolgga politihkkáriin. Boađe válgadeaivvadeapmái, doppe gulat maid politihkkárat leat olahan maŋimuš áigodagas ja makkár lohpádusat sis leat jos dahje go besset Sámediggái! Vibeke Larsen, Aili Keskitalo, Inger Eline Eriksen Fjellgren, Ellen Inga O. Hætta ja máŋggas earát bohtet dán digaštallamii. Dát maid gullo Guovdageainnu lagašrádios.</p>
<p><em type="italic">Mis leat golbma fáttá, nuorat, oahppu ja boahtteáigge vejolašvuođat Sámis! </em></p>
<p>Sámedigge- ja Stuorradiggeválggat leat 11.09.17.</p>
</body></document>