<document xml:lang="sme" id="no_id"><header><title>Sámi báikenamat oahput | Sámi allaskuvla</title><genre code="admin"/><author><unknown/></author><wordcount>93</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/studenter/sami-baikenamat-oahput</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="eng">July 10. beaivi 2017</p>
<p type="title">Sámi báikenamat oahput</p>
<p>Sámi allaskuvla fállá oahppojagi 2017–2018 30 oč bachelordási oahpuid báikenammafágas. Dát gullet sámegiela ja sámi girjjálašvuođa doarjjafágaid fálaldagaide, muhto oahpu sáhttá ohcat heivehuvvot maiddái eará prográmmaide.</p>
<p>Gurssat leat dát:</p>
<p>10 oč Láidehus sámi báikenammadutkamii <em type="italic">ohcanáigemearri: 07.09.17 </em></p>
<p>10 oč Sámi báikenamat oahpponeavvun <em type="italic">ohcanáigemearri: 15.09.17 </em></p>
<p>10 oč Giellamateriálaid čoagginmetodihkka ja čoagginbarggut</p>
<p>Láidehus sámi báikenammadutkamii -gursa dollo čakčat ja dat álgá 18.9.</p>
<p>Sámi báikenamat oahpponeavvun -gursa álgá golggotmánu gaskamuttus (dárkilis áigi almmuhuvvo maŋŋeleappos). Oahpponeavvugurssas manná 5 oč čakčat ja 5 oč giđđalohkanbájis 2018.</p>
<p>Giellamateriála čoagginmetodihkka -gursa dollojuvvo giđđalohkanbájis 2018.</p>
</body></document>
