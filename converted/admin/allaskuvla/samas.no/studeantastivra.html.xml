<document xml:lang="sme" id="no_id">
  <header>
    <title>Studeantastivra | Sámi allaskuvla</title>
    <genre code="admin"/>
    <author>
      <unknown/>
    </author>
    <wordcount>399</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://samas.no/se/studeanttaide/studeantastivra</origFileName>
    <parallel_text xml:lang="eng" location="student-board.html"/>
    <parallel_text xml:lang="nob" location="studentstyret.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title" xml:lang="est">Studeantastivra</p>
    <p type="title">Oahppojahkái 2016/17</p>
    <p>Studeantastivrras leat vihtta lahttu ja golbma várrelahttu. Studeantastivra lea Sámi allaskuvlla studeanttaid bajimus orgána, ja das lea váikkuhanvejolašvuohta buot áššiide mat gullet allaskuvlla studeanttaide.</p>
    <p>
      <em type="italic">Áigodat: Ovtta oahppojagi ovddas. Válljejuvvon studeanttaid rabasčoahkkimis 22.09.16. </em>
    </p>
    <list>
      <p type="listitem">Elle Helene Siri, jođiheaddji</p>
      <p type="listitem">Anna M. B. Hætta, nubbinjođiheaddji</p>
      <p type="listitem">Karen Marit B Siri, rehketdoalli</p>
      <p type="listitem" xml:lang="nob">Elle Sara Bæhr</p>
      <p type="listitem">Mikkel Rasmus Logje</p>
    </list>
    <p>
      <em type="italic">Várrelahtut: </em>
    </p>
    <list>
      <p type="listitem">Ole Sammol Buljo</p>
      <p type="listitem">Inga Maybritt Bongo</p>
      <p type="listitem">Pigga Aikio</p>
    </list>
    <p>Eai leat persovnnalaš várrelahtut. Studeantastivra ieš konstituere studeantastivrra ja vállje jođiheaddji.</p>
    <p xml:lang="nno">
      <em type="italic">http://www.siif.no/index.php?c=53&amp;kat=Studeantta+stivra </em>
    </p>
    <p>Čális e-boastta: studeantastivra@gmail.com</p>
    <p>Studeantastivra bargá studeanttaid ovddas fágalaš áššiiguin, ja galgá nannet ja buoridit studeanttaid oahppo- ja sosiálalašbirrasa.</p>
    <p>Studeantastivra lágida iešguđetgelágan sosiálalaš doaluid ja asttoáiggefálaldagaid. Ovttas SSO stivrrain galgá stivra ráhkadit buori oahppobirrasa ja bargat dan nala ahte šaddá buorre oahppobáikkis (Universitehta ja allaskuvlaláhka, U/A, § 4-3).</p>
    <p>Studeantastivra ovddida studeanttaid oainnuid ja beroštumiid Sámi allaskuvlla stivrii ja eará lávdegottiide. Stivra lea gulaskuddanorgána buot áššiide mat gusket studeanttaide (U/A §4-1).</p>
    <p>Studeantastivrra jođiheaddjis leat mánnosaš čoahkkimat rektoriin ja dekánain. Muđui lea Studeantastivrras lagas ovttasbargu luohttámušolbmuiguin.</p>
    <p type="title">Sámi allaskuvlla lávdegottit ja luohttámušolbmot</p>
    <p>Universitehta ja allaskuvlla láhka čilge ahte allaskuvlla lávdegottiin main lea mearridanváldi galget studeanttain leat unnimus 20% miellahtu (U/A § 4-4). Studeanttat leat čuvvovaš stivrrain ja lávdegottiin fárus:</p>
    <list>
      <p type="listitem">Sámi allaskuvlla stivra</p>
      <p type="listitem">Dohkálašvuođa lávdegoddi</p>
      <p type="listitem">Fágavirggehasaid virgáibidjan lávdegoddi</p>
      <p type="listitem" xml:lang="smj">Oahppobiraslávdegoddi</p>
      <p type="listitem">Oahppolávdegoddi</p>
      <p type="listitem">Sisaváldinlávdegoddi</p>
      <p type="listitem">SSO stivra</p>
      <p type="listitem">Váiddálávdegoddi</p>
    </list>
    <p><em type="italic">Sámi allaskuvla stivra </em>Sámi allaskuvlla stivrras galget leat guokte studeantaáirasa oktan várrelahtuiguin (U/A § 9-3). Studeantaáirasat válljejuvvojit ovtta jahkái ain hávális. </p>
    <p>Stivra mearrida earret eará strategiijaid oahpahus-, dutkan-, ja eará fágalaš ovdáneami daid ulbmiliiid ektui mat leat bidjon suorgái ja ásahussii (U/A § 9-2). Eará áššit maid meannudit leat omd. skuvlla doaibma ja ekonomiija.</p>
    <p><em type="italic">Dohkálašvuođa lávdegoddi </em>Guokte studeantaáirasa oktan várrelahtuiguin. Lávdegoddi lea áššemeannudeaddji jus šaddá dakkár dilli ahte ovttage studeanta dohkálašvuohta eahpiduvvo. </p>
    <p><em type="italic">Fágavirggehasaid virgáibidjanlávdegoddi </em>Okta studeantaáirras oktan várrelahtuin. Virgáibidjá fágabargiid. </p>
    <p><em type="italic">Oahppobiraslávdegoddi </em>2 studeantaáirasa oktan várrelahtuiguin. Plánet doaimmaid oahppobirrasa ektui, dárkkistit studeanttaid sihkkarvuoða ja čálggu (velferd). Ja galgá dovdat bargobirasáššiid. </p>
    <p><em type="italic">Sisaváldinlávdegoddi </em>Okta studeantaáirras oktan várrelahtuin. Mearrida beassá go studeantta ohppui masa lea ohcan. </p>
    <p><em type="italic">SSO stivra </em>Njealje studeantaáirasa oktan várrelahtuiguin. Galgá gozihit studeanttaid čálgodárbbuid oahpposajis: kantiidna, mánáidgárdi, viessoláigoheapmi, valáštallanfálaldagaid ja sosiálalaš- ja kulturfálaldagaid. </p>
    <p><em type="italic">Váiddalávdegoddi </em>Guokte studeantaáirsa oktan várrelahtuiguin. Mearrida váidagiid ja áššiid mat gusket studeanttaid hilgumii, praktihkkalaš eksámenlágideapmái ja vearridagut eksámeniid oktavuođas. </p>
    <p><em type="italic">Luohttámušolmmoš </em>Juohke luohkká vállje luohttámušolbmo. Luohttámušolmmoš ovddida áššiid luohká ovddas, ja lea son gii luohká ovddas gulahallá oahppohálddahusain dahje oahpaheaddjeteamaiguin. Luohttámušolbmo ovddasvástadus lea doallat oktavuođa studeantastivrrain ja doallat luohkkáčoahkkimiid. Fágalaš čuolmmaid sáhttá oahpaheaddjeteama dahje oahppohálddahus čoavdit. </p>
    <p>Jus leat eará áššit, de sáhttá studeantastivra veahkkehit.</p>
  </body>
</document>
