<document xml:lang="sme" id="no_id"><header><title>Kursafálaldagat | Sámi allaskuvla</title><genre code="admin"/><author><unknown/></author><wordcount>237</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/sami-lohkanguovddas/kurssat</origFileName><parallel_text xml:lang="nob" location="kurstilbud.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title" xml:lang="kal">Kurssat</p>
<p>Sámi lohkanguovddáš fállá kurssaid, ráđđeaddima ja bagadallama mii heivehuvvo mánáidgárdde- ja vuođđoskuvlla dássái, ja maiddái joatkkaoahpahussii. Jus mánáidgárdi dahje skuvla dáhttu bagadallama dahje ráđđeaddima, de áinnas sávvat dat čatno kursafáttáid oktavuhtii.</p>
<p>Fáttát sáhttet leat áššit mat gusket oppalaččat sámegiela lohkan- ja čállinoahpahussii dahje čiekŋudit dihto áššiide mat gullet dasa. Maiddái fáttát mat dorjot lohkan- ja čállinoahpahusa gullet dán vuollái. Eará guovddáš fáttát sáhttet leat guovttegielalašvuohta ja giellaoahpahus.</p>
<p><em type="italic">Kurssat oahppojagi 2014/15: </em></p>
<list><p type="listitem"><em type="italic">Mánáid njálmmálaš giellaovdáneapmi </em>| M/S* </p>
<p type="listitem"><em type="italic">Ráhkkanit oahppat ja čállit </em>| M/S - Movt bargat mánáidgárddis ja skuvllas gielalaš diđolašvuođa ovddidit </p>
<p type="listitem"><em type="italic">Mo vt oahpahit sámegiela lohkat ja čállit smávvaskuvllas </em>| Sá </p>
<p type="listitem"><em type="italic">Lohkanstrategiijat ja oahppanstrategiijat </em>| S - Movt ávkin atnit lohkan- ja čállinmáhtu oahpadettiin fágaid </p>
<p type="listitem"><em type="italic">Movt sáhttá bargat lohkamiin ja čállimiin bajit dásiin </em>| S-g-n-j - Viidáseappot ovdánahttit lohkan ja čállima - Strategiijaid oahppat eambbo lohkat ja čállit </p>
<p type="listitem"><em type="italic">Movt oažžut movtta čállit sámegillii </em>| M/S - Smávvaskuvlla dásis gitta bajit dásiide </p>
<p type="listitem"><em type="italic">AGOR/MAGE (TRAS) kursa mánáidgárddiide </em>| M/Sá </p>
<p type="listitem"><em type="italic">Digitála oahpponeavvut ja resurssat </em>| M/S - Vejolaš vuogit ja čovdosat - Du prošeakta: movt bargat? </p>
<p type="listitem" xml:lang="smj"><em type="italic">Giellalávgunmetodihkkakursa </em>| M/S </p>
<p type="listitem"><em type="italic">Gáiddusoahpahusmetodihkka </em>| S </p>
</list><p>*Čilgehusat makkár oahpahusdássái fáttát sohpet:</p>
<p>S: Skuvla á: Álgodássi g: Gaskadássi j: Joatkkaoahpahus n: Nuoraidskuvla</p>
<p>M: Mánáidgárdi</p>
<p>Jus leat eará sávaldagat go mat dás čužžot, sáhttá diŋgojumi bokte heivehit kurssaid, sihke fáttáid ja áiggi dáfus. Kurssat sáhttet bistit moatti diimmus gitta moatti beaivái.</p>
<p><em type="italic">Ulbmiljoavku: </em></p>
<list><p type="listitem">Mánáidgárdebargit, ovdaskuvlaoahpaheaddjit, oahpaheaddjit, skuvlajođiheaddjit</p>
<p type="listitem">Mánáidgárde- ja skuvlaeaiggádat</p>
<p type="listitem">Oahppofáluheaddjit</p>
<p type="listitem">Ovddasvástideaddji eiseválddit</p>
<p type="listitem">Eará berošteaddjit</p>
</list><p><em type="italic">Oahpahusgiella: </em></p>
<p xml:lang="smj">Sámegiella/Dárogiella</p>
</body></document>