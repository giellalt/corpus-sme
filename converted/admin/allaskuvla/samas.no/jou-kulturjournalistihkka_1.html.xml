<document xml:lang="sme" id="no_id">
  <header>
    <title>JOU Kulturjournalistihkka | Sámi allaskuvla</title>
    <genre code="admin"/>
    <author>
      <unknown/>
    </author>
    <wordcount>97</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://samas.no/se/studier/jou-kulturjournalistihkka</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>BA - Sierra kursa</p>
    <p type="title" xml:lang="fin">JOU Kulturjournalistihkka</p>
    <list>
      <p type="listitem">Oahpahusgiella: Davvisámegiella</p>
      <p type="listitem">Oahpahusbáiki: Sámi allaskuvllas</p>
      <p type="listitem">5 oahppočuoggá</p>
      <p type="listitem">Vuosttáš deaivvadeapmi 20.-25.4.2017</p>
    </list>
    <p>Studeanttat ohppet kulturjournalistihka iešguđet šáŋŋeriid mas kultuvra- ja dáiddakritihkka lea deháleamos oassi. Dasa lassin sii oahpásnuvvet sámi kulturorganisašuvnnaide ja ohppet geavahit kultureallima vuođđun ođđasiid ráhkedeames.</p>
    <p>Studeanttat oahpásmuvvet iešguđetge dáiddašlájaide ja besset iežas beroštumiid mielde válljet árvvoštallet muhtin daid čuovvovaš dáiddašlájain: dáiddaduodji, govvadáidda, installašuvnnat, girjjálašvuohta, musihkka, teáhter ja filbma.</p>
    <p>Studeanttat geain lea teknihkalaš gelbbolašvuohta, sáhttet ráhkadit árvvoštallamiid TV-, rádio- dahje neahttamediaide. Eará studeanttat čovdet geatnegahtton bargguid dainna lágiin ahte buktet čálalaš árvvoštallamiid oktan govaiguin.</p>
    <p>Ollislaš lohkanbadjeplána almmuhuvvo fargga, namuhuvvon deaivvadandáhtonat sáhttet rievdat.</p>
  </body>
</document>
