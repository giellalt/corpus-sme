<document xml:lang="sme" id="no_id"><header><title>Geađgeduddjon allaskuvllas | Sámi allaskuvla</title><genre code="admin"/><author><unknown/></author><wordcount>151</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/geadgeduddjon-allaskuvllas</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>borgemánu 25. beaivi 2016</p>
<p type="title">Geađgeduddjon allaskuvllas</p>
<p type="title">Studeanttat Sámi allaskuvlla oahpus Árbevierru, hutkáivuohta ja duddjon ohppet dán vahku geađggi hábmet čikŋan.</p>
<p>Ávnnasteapmi, geađggit, veaddit ja šaddut leat muhtun fáddát mainna studeanttat barget oahpus.</p>
<p>Máhtte Sikku Valio govvii.</p>
<p>- Dát muittuha čoarveduddjoma, muitala okta studeanta.</p>
<p>Oahpaheaddji Tobias Clausen oahpaha geađgeduddjoma studeanttaide. Clausen bargá dábálaččat oahpaheaddjin geađgeduddjomis Kristallen fitnodagas Látteváris, ruoŧas.</p>
<p>Tobias Clausen. Photo/govven: Máhtte Sikku Valio.</p>
<p>Oahpus studeanttat muđui vuojulduvvat dasa, mo plánet, duddjot ja gaskkustit duoji. Oahppu fállá praktihkalaš ja teorehtalaš dieđu, mainna studeanta čiekŋuda ja viiddida iežas duodječehppodaga ja áddejumi. Oahpus deattuhuvvo duddjon, man plánemis ja hábmemis  hutkáivuohta, estetihkka ja kultuvrralaš ovdanbuktimat leat guovddážis. Oahpus ávkkástallat čuolmmaidčoavdinmetodaiguin, mat fállet studentii reaidduid plánemii, hábmemii ja bargamii. Oahpus lea vejolašvuohta duddjot earenoamáš stuorát dujiid. Oahpu nubbi oassi addá reaidduid suokkardallat dujiid máhttima oassin duodjeárbevieru bajásdoallama ja ealáskahttima.</p>
<p>Máhtte Sikku Valio govvii.</p>
<p>Leago dus beroštupmi dán ohppui? Oza dasa! DUO Árbevierru, hutkáivuohta ja duddjon</p>
</body></document>
