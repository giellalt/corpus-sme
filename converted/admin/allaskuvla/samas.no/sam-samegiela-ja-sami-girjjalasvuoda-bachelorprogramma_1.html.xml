<document xml:lang="sme" id="no_id">
  <header>
    <title>SÁM Sámegiela ja sámi girjjálašvuođa bachelorprográmma | Sámi allaskuvla</title>
    <genre code="admin"/>
    <author>
      <unknown/>
    </author>
    <wordcount>186</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://samas.no/se/studier/sam-samegiela-ja-sami-girjjalasvuoda-bachelorprogramma</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>BA - Prográmma</p>
    <p type="title">SÁM Sámegiela ja sámi girjjálašvuođa bachelorprográmma</p>
    <list>
      <p type="listitem">Oahpahusgiella: Sámegiella</p>
      <p type="listitem">Oahpahusbáiki: Sámi allaskuvllas ja neahta bokte</p>
      <p type="listitem">Bacheloroahppu- ollesáiggis 3 jagi</p>
      <p type="listitem">180 oahppočuoggá</p>
      <p type="listitem">Prográmmaplána</p>
      <p type="listitem">Prográmmahuksehus 2017-2020</p>
      <p type="listitem">Deaivvadanplána 2017</p>
    </list>
    <p>
      <em type="italic">Bacheloroahppu mas beasat ovddidit sámegiela! </em>
    </p>
    <p><em type="italic">Sisdoallu </em>Sámegiela ja sámi girjjálašvuođa bachelorgráda addá govda teorehtalaš ja geavatlaš máhtu. Sámegiela ja sámi girjjálašvuođa oahput addet dáidduid ja dieđuid sámegiela ja girjjálašvuođa historjjás, gielalaš diliin, girjjálašvuođa šlájain ja teorehtalaš čuolbmaásahemiin erenoamážit eamiálbmotperspektiivvas. Oahpuin don beasat hárjehallat ja nannet sámegiela njálmmálaš ja čálalaš giellageavaheami, ja oahppu duddjo buriid gálggaid sihke gielas, girjjálašvuođas, stilistihkas ja retorihkas. </p>
    <p><em type="italic">Čiekŋudanvejolašvuođat </em>Bachelorgrádaprográmma kvalifisere sámegiela ja sámi girjjálašvuođa mastergráda oahpuide. Son guhte áigu joatkit mastergrádaprográmmii ávžžuhuvvo ovdal bacheloroahpuid čiekŋudanoasi juo plánet, makkár fágasuorggi son vállje masteroahpuin. </p>
    <p><em type="italic">Bargovejolašvuođat </em>Oahppu addá gelbbolašvuođa bargat máŋggalágan almmolaš ja priváhta surggiin. Oahppoprográmma čađaheami maŋŋá sáhtát bargat earret eará giella- ja teakstakonsuleantan, giellabagadallin, girjjálašvuođa áššedovdin, kulturbargin ja girječállin. Oppalaččat oahppu lea ávkkálaš jus áiggut bargat sámi dieđalaš ja akademalaš birrasis. Jus Norggas lohká lassin praktihkalaš pedagogalaš oahpu (PPO), de dat addá gelbbolašvuođa oahpahit sámegiela vuođđoskuvllas ja joatkkaskuvllas. </p>
    <p><em type="italic">Stipeandavejolašvuođat </em>Sámediggi juolluda stipeandda studeanttaide geat váldet sámegiela alitoahppun. Lea vejolaš oažžut oktiibuot 30.000 ruvdnosaš stipeandda jahkásaččat. </p>
  </body>
</document>
