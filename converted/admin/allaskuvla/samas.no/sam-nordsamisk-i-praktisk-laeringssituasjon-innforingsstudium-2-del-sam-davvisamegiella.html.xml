<document xml:lang="sme" id="no_id"><header><title>SÁM Nordsamisk i praktisk læringssituasjon - innføringsstudium 2. del / SÁM Davvisámegiella praktihkalaš dilis - álgooahppu 2. oassi | Sámi allaskuvla</title><genre code="admin"/><author><unknown/></author><wordcount>170</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/studier/sam-nordsamisk-i-praktisk-laeringssituasjon-innforingsstudium-2-del-sam-davvisamegiella</origFileName><parallel_text xml:lang="eng" location="sam-introductory-sami-language-practical-situation-part-ii.html"/><parallel_text xml:lang="nob" location="sam-nordsamisk-i-praktisk-laeringssituasjon-innforingsstudium-2-del.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Álgokursa sámegielas</p>
<p type="title">SÁM Nordsamisk i praktisk læringssituasjon - innføringsstudium 2. del / SÁM Davvisámegiella praktihkalaš dilis - álgooahppu 2. oassi</p>
<list><p type="listitem">Oahpahusgiella: Davvisámegiella</p>
<p type="listitem">Oahpahusbáiki: Sámi allaskuvllas</p>
<p type="listitem">15 oahppočuoggá</p>
<p type="listitem">Oahppoplána</p>
<p type="listitem" xml:lang="smj">Lohkanbadjeplána</p>
</list><p>Dát oahppu lea joatkkaoahppu Davvisámegiella praktihkalaš dilis - álgooahpu 1.oassái.</p>
<list><p type="listitem">Kursadivat: 1200,- ávnnasdivat ja 400,- lohkanbadjedivat</p>
<p type="listitem">Vejolašvuohta stipeandadoarjagii Sámedikkis. Eambbo dieđuid ja ohcanskovi gávnnat dáppe .</p>
</list><p>Oahppu deattuha sámegillii gulahallama ja ovttasbarggu studeanttaid gaskkas. Studeanttat besset hárjehallat hupmat sámegiela iešguđetlágan beaivválaš diliin. Ođđa sánit, hállan- ja čállinhárjehusat ja giellaoahppa heivehuvvojit fáttáid mielde. Juohke fáttás leat njálmmálaš hárjehusat ja rollaspealut ja álkes teavsttat.</p>
<p>Oahpu oassin leat maid beaive- ja idjadanmátkkit báikkálaš oahpisteddjiiguin. Oahpu loahpas studeanttat galget njálmmálaččat ovdanbuktit prošeaktabarggu. Sámegiela álgokurssas joksá dási Eurohpálaš giellaportfolio A1-A2 dási (Davvin 1-2 oahpponeavvu).</p>
<p><em type="italic">Čiekŋudanvejolašvuođat </em></p>
<p>Go čađahat Davvisámegiella praktihkalaš dilis 2. oasi, de sáhtát joatkit Sámegiela lohkanbadjeohppui. Maŋŋel go leat čađahan Sámegiela lohkanbadjeoahpu, de lea dus sámegiela gelbbolašvuohta lohkagoahtit eará oahpuid Sámi allaskuvllas.</p>
<p><em type="italic">Bargovejolašvuođat </em></p>
<p>Sámegiela hálddášanguovllu bargosajiin gáibiduvvo sámegiela máhttu. Dát oahppu lokte sámegiela gelbbolašvuođa sidjiide geat barget sámegielat bargosajiin ja ámmátolbmuide geat barget sámi guovlluin.</p>
</body></document>
