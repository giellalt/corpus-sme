<document xml:lang="sme" id="no_id"><header><title>Oahppolihttu – Utdanningsforbundet | Sámi allaskuvla</title><genre code="admin"/><author><unknown/></author><wordcount>268</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/allaskuvlla-birra/organisasuvdna/fagasearvvit/oahppolihttu-utdanningsforbundet</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="nno">Oahppolihttu – Utdanningsforbundet</p>
<p>Oahppolihttu lea iežas badjel 159 000 miellahtuin Norgga stuorámus fágaorganisašuvdna pedagogaid várás, ja maid Norgga nubbin stuorámus fágasearvi.</p>
<p>Min miellahtut leat mánáidgárddiid, skuvllaid ja rávisolbmuidoahpahusa oahpaheaddjit ja jođiheaddjit, oahpaheaddjestudeanttat, dahje barget oahpaheaddjeoahppoásahusain ja pedagogalaš doarjjavuogádagain.</p>
<p>Iskka deavddát go unnimusat ovtta Oahppolihtu miellahttoeavttuin ja dieđit miellahttun.</p>
<p>Oahppolihttu bargá miellahtuid ovddas go bálká- ja bargoeavttut galget sihkkarastojuvvot, sihke bargosajis, UA-suorggis ja riikkadásis. Go leat miellahttun, de oaččut buoret mieldemearrideami – ja buoret vejolašvuođa váikkuhit iežat bargodillái luohttámušolbmuid bokte.</p>
<p>Oahppolihtu miellahttun oaččut maid veahki ja rávvagiid áššiin mat gusket du virgái, dárbbu mielde maid juristaveahki. Luohttámušolbmot leat gergosat du veahkehit nuvttá sihke bargosajis, fylkkadásis ja maid guovddášorganisašuvnnas.</p>
<p>Oahppolihttu fállá maid eará buriid miellahttofálaldagaid, degomat Utdanning-bláđi, iešguđetlágan nuvttá áigečállagiid, ja iešguđetlágan dáhkádusaid hálbbibui.</p>
<p type="title">10 buori ákka manne gánnáha leat miellahttun (dárogillii)</p>
<p>Sámi allaskuvllas lea Karen Inga Eira Oahppolihtu bargosaji luohttámušolmmoš ja lea mielde OVR:s (Hálddahuslaš ja teknihkalaš virggiid oktasaš virgáibidjanráđđi) ja DRŠ:s (Diehtojuohkin-, ráđđádallan- ja šiehtadallanlávdegoddi). Son searvá maid eará ráđiide, lávdegottiide, ja forumiidda gos fágasearvvit ovddastit bargiid mieldeváikkuhanrievtti olis.</p>
<p>Sámi allaskuvlla bargosajis dollojit moddii lohkanbajis miellahttočoahkkimat, ja maid eambbo dárbbu mielde.</p>
<p>Karen Ingga kontuvra lea rukses viesus, Lohkanguovddážis. Sáhtát fitnat su ságain kontuvrras, čálistit eboastta dahje riŋgestit 78 44 84 25</p>
<p>Guovdageainnu báikkálaš searvi bargá aktiivvalaččat suohkana bargosajiid oktasaš áššiid ovddidit, ja gohčču maid duos dás ain miellahttočoahkkimiidda gos áigeguovdilis áššit váldojit ovdan.</p>
<p>Finnmárkku Oahppolihtu fylkkasearvi lea fylkkadási orgána mii čalmmustahttá fágasearvvi oainnuid iešguđet forumiin. Sámi pedagogain lea maid fylkkadási fierpmádat, váldde oktavuođa iežat luohttámušolbmuin jus háliidat eambbo diehtit dán birra.</p>
<p>Oahppolihtus lea sierra Sámi ossodat mii erenoamážit bargá sámi oahpahussii gullevaš áššiiguin. Finnmárkkus leat guokte áirasa doppe.</p>
</body></document>
