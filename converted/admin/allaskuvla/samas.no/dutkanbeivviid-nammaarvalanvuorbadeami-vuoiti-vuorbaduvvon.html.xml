<document xml:lang="sme" id="no_id"><header><title>Dutkanbeivviid nammaárvalanvuorbádeami vuoiti vuorbáduvvon | Sámi allaskuvla</title><genre code="admin"/><author><unknown/></author><wordcount>136</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/dutkanbeivviid-nammaarvalanvuorbadeami-vuoiti-vuorbaduvvon</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>skábmamánu 12. beaivi 2015</p>
<p type="title">Dutkanbeivviid nammaárvalanvuorbádeami vuoiti vuorbáduvvon</p>
<p>Dutkanbeivviid nammaárvalanvuorbádeami vuoiti lea Mai Britt Utsi.</p>
<p>Dán jagáš Dutkanbeivviid fáddán lea <em type="italic">biebmu. </em>Sámi allaskuvla lágidii Dutkanbeivviid áigge báikenammačájáhusa, masa ledje čohkkejuvvon muhtin báikenamat, mat muitalit biepmu dahje biebmoháhkama birra nugo <em type="italic">Rávdojávri </em>ja <em type="italic">Mielkevággi. </em></p>
<p>Dutkanbeivviid áigge hástaleimmet buot gussiid muitalit vel eanet namaid. Árrangátti kantiidna Diehtosiiddas attii vuoitun biebmogoartta 10 borramii.</p>
<p>Dál lea gesson vuoiti: son lea <em type="italic">Mai Britt Utsi </em>ja son lei čállán nama <em type="italic">Goddečorru </em>Várjjagis. </p>
<p>Sámi allaskuvla giitá buohkaid geat serve Dutkanbeivviid nammaárvalanvuorbádeapmái. Sámi allaskuvla giitá maiddái Árrangátti kantiinna, mii skeŋkii vuoitun biebmogoartta.</p>
<p>Vuorbbi geassime Árrangáddi kantiinna bargit Risten Gáren Hætta Skum, Risten Ánne Hætta, Jan Magne Hestvik ja Sámi allaskuvlla rektor Gunvor Guttorm. (govven: Kaisa Rautio Helander)</p>
<p>Dutkanbeivviid nammaárvalangilvvu vuoiti almmuhuvvo: son lea Mai Britt Utsi gii vuittii biebmogoartta Árrangátti kantiidnii. (govven: Kaisa Rautio Helander)</p>
</body></document>
