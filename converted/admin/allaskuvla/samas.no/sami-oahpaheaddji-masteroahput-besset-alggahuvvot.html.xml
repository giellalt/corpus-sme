<document xml:lang="sme" id="no_id">
  <header>
    <title>Sámi oahpaheaddji masteroahput besset álggahuvvot | Sámi allaskuvla</title>
    <genre code="admin"/>
    <author>
      <unknown/>
    </author>
    <wordcount>234</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://samas.no/se/a/sami-oahpaheaddji-masteroahput-besset-alggahuvvot</origFileName>
    <parallel_text xml:lang="nob" location="master-i-samisk-laererutdanning-far-settes-i-gang.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>miessemánu 05. beaivi 2017</p>
    <p type="title">Sámi oahpaheaddji masteroahput besset álggahuvvot</p>
    <p>
      <em type="bold">Sámi allaskuvla beassá álggahit oahpaheaddjioahpuid masterprográmmaid čavčča rájes. NOKUT (Nasjonalt organ for kvalitet i utdanninga) lea dál ovddalgihtii dohkkehan Sámi allaskuvlla viđa jagi oahpaheaddjeoahpuid masteriid vissis eavttuiguin. </em>
    </p>
    <p>- Dát lea máilmmi somás ja dehálaš sáhka olles Sápmái. Mun lean hui movttet go min bargit nu čehpet ja gierdevaččat leat lihkostuvvan dáinna proseassain. Dál sávan beare ahte oažžut eanemus lági mielde ohcciid. Sápmi dárbbaša ođđa oahppan oahpaheddjiid, rektor Gunvor Guttorm dadjá.</p>
    <p>Gunvor Guttorm, rektor, Seija Risten Somby, dekána ja Ellen Inga Turi, dutkan- ja oahppohoavda. Govven: Máhtte Sikku Valio</p>
    <p>Sámi allaskuvla lea dássážii fállan njeallje jagi oahpaheaddjeoahpuid. Muhto dál gáibiduvvo viđa jagi masteroahppu, man NOKUT ferte dohkkehit ovdal go oahput sáhttet álggahuvvot. NOKUT lea dál dohkkehan ahte Sámi allaskuvla beassá daid álggahit, muhto bidjá vissis eavttuid. Eaktuduvvo earret eará ahte Sámi allaskuvla oažžu sadjái professor II virggehasaid matematihkas, suomagielas ja ruoŧagielas ovdalgo formálalaččat addá loahpalaš dohkkeheami. Sámi allaskuvla lea soahpamin fágaolbmuiguin geat sáhttet váldit namuhuvvon virggiid ja árvvoštallá ahte sii bohtet sadjái farggamusat.</p>
    <p>Dan geažil Sámi allaskuvla bidjá johtui</p>
    <p>sámi oahpaheaddjeoahpu 1.-7. ceahki mastergráda</p>
    <p xml:lang="smj">ja</p>
    <p>5.-10. ceahki mastergráda</p>
    <p>2017 čavčča rájis. Eaktuduvvo gal vel ahte leat doarvái ohccit geat devdet unnimusgáibádusaid.</p>
    <p>Oahput</p>
    <p>leat ain ohcan ládje Sámi allaskuvlla báikkálaš sisaváldima bokte gitta miessemánu 31. beaivvi rádjái.</p>
    <list>
      <p type="listitem">
        <span>Sámi oahpaheaddjeoahppu 1.-7. ceahki mastergráda </span>
      </p>
      <p type="listitem">
        <span>Sámi oahpaheaddjeoahppu 5.-10. ceahki mastergráda </span>
      </p>
    </list>
    <p type="title">Oktavuođadieđut:</p>
    <list>
      <p type="listitem">Seija Risten Somby , dekána</p>
      <p type="listitem">Gunvor Guttorm , rektor</p>
    </list>
  </body>
</document>
