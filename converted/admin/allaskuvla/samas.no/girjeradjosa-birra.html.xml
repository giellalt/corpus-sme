<document xml:lang="sme" id="no_id"><header><title>Bures boahtin girjerádjosii | Sámi allaskuvla</title><genre code="admin"/><author><unknown/></author><wordcount>135</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/girjerajus/girjeradjosa-birra</origFileName><parallel_text xml:lang="nob" location="om-biblioteket.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="smj">Girjerádjosa birra</p>
<p>Sámi allaskuvlla girjerájus lea áigeguovdilis ja ođđa girjerájus mii vuosttažettiin lea bálvalus min studeanttaide ja bargiide, ja girječoakkáldat lea huksejuvvon min fágaid ektui.</p>
<p>Mis lea čohkkejuvvon ollu sámi guoskevaš girjjálašvuohta, ja dáppe gávnnát maid ovtta sierračoakkáldaga masa leat čohkkejuvvon dovddus dutkiid Israel Ruong, Tor Frette, ja Knut Bergslanda girjevuorkkát.</p>
<p>Girjerádjosis leat 4 joavkolanja ja okta jaskes lohkanlatnja main oktiibuot leat 28 bargosaji. Lassin leat dáppe 5 bargosajit rabas lanjas. Joavkolanjaid lea vejolaš várret.</p>
<p>Mis leat 4 dihtora mat leat heivehuvvon ohcamii Oria.no girjediehtovuorkkás, ja okta máŋgenmašiidna sierra lanjas gos maid leat 2 bargosaji.</p>
<p>Lassin girjiide leat girjerádjosis ollu áigečállagat mat gusket min fágasurggiide, ja neahttasiiddus Idunn.no gávnnát eambbo áigečállagiid almmuhuvvon lágádusa Universitetsforlaget bokte.</p>
<p>Girjerádjosis leat 18 aviissat báberhámis , ja min studeanttain ja bargiin lea vejolaš ohccát dieđuid digitála aviissain Atekst Retriever reaidduin.</p>
</body></document>
