<document xml:lang="sme" id="no_id"><header><title>SVUO (OAP) Sámi oahpaheaddjeoahpu 5.-10. ceahki mastergráda | Sámi allaskuvla</title><genre code="admin"/><author><unknown/></author><wordcount>373</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/studier/svuo-oap-sami-oahpaheaddjeoahpu-5-10-ceahki-mastergrada</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>MA - Prográmma</p>
<p type="title">SVUO (OAP) Sámi oahpaheaddjeoahpu 5.-10. ceahki mastergráda</p>
<list><p type="listitem">Oahpahusgiella: Oahpu váldooahpahusgiella lea sámegiella. Oahpus sáhttet leat logaldallamat ja seminárat maiddái eará gielaide.</p>
<p type="listitem">Oahpahusbáiki: Oahppu lágiduvvo geabbilis oahppun, mearkkaša sihke neahta ja deaivvademiid bokte Sámi allaskuvllas.</p>
<p type="listitem">Masteroahppu vihtta jagi ollesáiggis</p>
<p type="listitem">300 oahppočuoggá</p>
<p type="listitem">Hárjehallanáigodat sihke Norggas, Ruoŧas ja Suomas</p>
<p type="listitem"><em type="italic">Prográmmaplána </em></p>
<p type="listitem">Oahppu almmuhuvvo ohcanládje ođđajagimánus 2018</p>
</list><p>Lassidieđuid ja plánaid sáhtát maid oažžut vuosttašamanueanssas Pigga Keskitalos: pigga.keskitalo@samiskhs.no , tel. +4778448469 dahje +358404197175</p>
<p><em type="italic">Oahpu birra </em></p>
<p>Sámi vuođđoskuvllaoahpaheaddjioahppu 5.-10. dási oahppu ráhkkanahtte oahpaheaddjin gaska- ja nuoraidskuvlla luohkkácehkiide vuođđoskuvlii. Pedagogihkka, sámegiella, riikkagiellafágat, matematihkka, servodatfága, duodji, luonddufága, lášmmohallan ja nu ain leat skuvlafágaovdamearkkat mat leat guovddáš fágat oahpus. Guovddáš fágalaš fáttát lea ovdamearkka dihte jođiheapmi, ovdánanpsykologiija, didaktihkka, stoahkan, oahppan, dieđalaš metodat, sámi bajásgeassin, árbevirolaš máhttu, kommunikašuvdna, etihkka, profešuvdnamáhttu ja nu ain. Sámi oahpaheaddjeoahput leat earenoamážat! Oahput leat sámegillii ja sámi- ja eamiálbmot vuolggasajiin. Sámi allaskuvla lea áidna ásahus mii fállá sámi oahpaheaddjeoahpuid.</p>
<p>Oahpaheaddjioahpuin lea fágačiekŋudeapmi, fágadidaktihkka ja oahpaheaddjiámmát guovddážis. Don čiekŋudat dihto oahpahusfágaide (skuvlafágaide), ja didaktihka guovddážis lea mo fága oahpaha ohppiide dáin luohkkácehkiin. Vuođđoskuvlaoahpaheaddjioahppu 5.-10. deattuha fágačiekŋudeami. Oahpus lea geatnegahtton fágan Pedagogihkka ja oahppimáhttu 60 oahppočuoggá. Lassin galgá lohkat golbma iešguđetlágan oahpahusfága mat guhtege leat 60 oahppočuoggá viidát. Oahpahusfágan sáhttá ovdamearkka dihte lohkat Sámegiela, Dárogiela dahje Servodatfága. Oahpahusfágaid, maid Sámi allaskuvla fállá, mearrida Sámi allaskuvlla stivra jahkásaččat. Rievddadit jagis nubbái makkár válljenfágavejolašvuođat leat. Njealját oahppojagi lea vejolaš vuolgit lonohallamii eará skuvllaide dahje olgoriikii. Bargohárjehallamat leat čadnon buot fágaide.</p>
<p>Sámi vuoddoskuvlaoahpaheaddjeoahpu 5.-10. ceahki master váldo oahpahusfágas. Lagamusat sámegielas. Váldofáttat leat sámegiela erenomášvuođat ja didaktihkka.</p>
<p><em type="italic">Bargovejolašvuođat </em></p>
<p>Oahpaheaddjeoahpuin dus lea sihkkaris boahtteáigi, gos ihkinassii orošit. Olahat máŋggabealat gelbbolašvuođa. Vuosttamužžan gealbuda bargat vuođđoskuvllas, muhto maid eará mállet skuvllaiguin nugo álbmotallaskuvllas ja lassioahpuin joatkkaskuvllas. Sámegielat oahpaheaddjit leat earenoamáš bivnnuhat! Juohke sajes ja buot davviriikkain lea stuora dárbu sámegielat oahpaheddjiide, geat sáhttet oahpahit sihke sámegielas ja sámegillii. Oahpaheaddjioahpuin oaččut etihkalaš ja didákttalaš gelbbolašvuođa, mii addá vuođu bargat ámmáhiin gos lea dahkamuš olbmuiguin. Gealbuda bargat áššiiguin mat gullet oahppobajásšaddansuorgái, dahje jođihand</p>
<p><em type="italic">Stipeandavejolašvuođat </em></p>
<p>Sámi vuođđoskuvlaoahpaheaddjioahpuin leat earenoamáš buorit vejolašvuođat oažžut liigestipeanddaid. Norgga loatnakássas lea ovdamearkka dihte vejolaš oažžut sihkkojuvvot gitta 210 000 ruvnno loanas, go lohká sámegiela 60 oč oassin oahpaheaddjiohppui. Oahpaheaddjioahppu addá maid vejolašvuođa oažžut gitta 60 000 ruvnno stipeandda Sámedikkis, ja vejolašvuođa ohcat stipeandda Seminarii Laponici foanddas.</p>
<p>Eambbo dieđut Sámedikki stipeandda birra dáppe .</p>
</body></document>