<document xml:lang="sme" id="no_id"><header><title>Dutkan- ja oahppostivra (DOS) | Sámi allaskuvla</title><genre code="admin"/><author><unknown/></author><wordcount>375</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/allaskuvlla-birra/organisasuvdna/dutkan-ja-oahpahusstivra-dos</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dutkan- ja oahppostivra (DOS)</p>
<p type="title">Áigodahkii 01.01.2015 - 31.12.2018</p>
<p>DOS - miellahttoáigodat lea 4 jagi. Studeantaáirasat* válljejuvvojit jahkásaččat.</p>
<p type="title">Lahtut:</p>
<list><p type="listitem">Seija Risten Somby, DOS-jođiheaddji (DEL goađi jođiheaddji)</p>
<p type="listitem">Outi Guttorm, DOS-Nubbinjođiheaddji (Gielladieđagoađi jođiheaddji)</p>
<p type="listitem">Solveig Joks, (Servodatdieđagoađi jođiheaddji, 01.01.-31.07.17)</p>
<p type="listitem" xml:lang="nno">Elle Helene N. Siri (studeantaáirras jienastanvuoigatvuođain / stud. med stemmerett) *</p>
<p type="listitem" xml:lang="nob">Ellen Oddveig Hætta (studeantaáirras hupman ja evttohanvuoigatvuođain / stud. med tale- og forslagsrett) *</p>
</list><p xml:lang="nob"><em type="italic">* Studeantaáirasat, válljejuvvon oahppojahkái 2017/18 rabasčoahkkimis 10.10.17 / Studentrepresentanter valgt på studentenes fellesmøte 10.10.17 </em></p>
<p type="title">Várrelahtut:</p>
<list><p type="listitem">Ylva Jannok Nutti, DEL-goađi nubbinjođiheaddji</p>
<p type="listitem">Nils Dannemark, Gielladieđagoađi nubbinjođiheaddji</p>
<p type="listitem">Torunn Pettersen, Servvodatdieđagoađi nubbinjođiheaddji, 01.01.-31.07.17)</p>
<p type="listitem">Berit Ragnhild Bæhr, studeantta várrelahttu,jienastanvuoigatvuohta *</p>
<p type="listitem">Kirsti Monica Eira , studeantta várrelahttu, hupman- ja evttohanvuoigatvuohta *</p>
</list><p><em type="italic">Mándáhtta </em>(mearriduvvon Sámi allaskuvlla stivrras áššis S-ášši 24/12): </p>
<list><p type="listitem">DOS sáhttá doaibmat sihke evttoheaddjin ja ráđđeaddin stivrii, rektorii ja direktevrii dutkan- ja oahppopolitihkalaš gažaldagain ja strategalaš doaimmaid dáfus mat gusket dutkamii ja oahpuide.</p>
<p type="listitem">DOS galgá sihkarastit kvalitehta ja kvalitehtasihkarastinortnegiid Sámi allaskuvlla doaimmain. DOS mearrida dárkileabbo kvalitehtamihtuid ja ortnegiid daid iešguđet kvalitehtadimenšuvnnaide mat gusket oahpuide ja dutkamii. DOS galgá gozihit fágalaš birrasa, oahppobirrasa ja doarjjadoaimmaid kvalitehta. DOS mearrida ja ođasmahttá árvvoštallanvuogádaga- ja ortnegiid mat leat oassin kvalitehtasihkarastinvuogádagas.</p>
<p type="listitem">DOS mearrida dárkilat njuolggadusaid allaskuvlla iežas láhkaásahusaide mat gullet oahpuide ja dutkamii.</p>
<p type="listitem">DOS galgá guorahallat oahppodoaimmaid álgoálbmotásahusaid gáibádusaid vuođul.</p>
<p type="listitem">DOS lea fágavirggiid virgáibidjanorgána, earret professoriid ja doseanttaid.</p>
<p type="listitem">DOS nammada áššedovdilávdegottiid oahpahus- ja dutkanvirggiide ja doavttirgrádastipendiáhtaidvirggiid árvvoštallamiid oktavuođas</p>
<p type="listitem">DOS juolluda fágabargiide áigeresurssa dutkan- ja ovdánahttinbargguide, sin ohcamiid ja ásahusa vuorohuvvon dutkan- ja oahppostrategiijaid vuođul.</p>
<p type="listitem">DOS mearrida siskkáldas almmuhankanálaide almmuhanplána Sámi allaskuvlla strategiijaplána vuođul. Dása sáhttá DOS nammadit sierra publiserenlávdegotti, ja delegeret dasa dán barggu.</p>
<p type="listitem">DOS mearrida dutkanehtalaš vuogádaga ja doaibmá dutkanetihka gozihan orgánan.</p>
<p type="listitem">DOS mearrida njuolggadusaid oahppoprográmmaid ja oahppoovttadagaid hábmemii.</p>
<p type="listitem">DOS dohkkeha oahppomodeallaid ja prográmmaid, ođđa fága- ja oahppoplánaid ja dáid ođastemiid.</p>
<p type="listitem">DOS sáhttá ásahit ja heaittihit oahppoprográmmaid oahppo-ovttadagaid, ja vuoruhit áiggis áigái guhte oahppoovttadat galgá leat jođus.</p>
<p type="listitem">DOS sáhttá mearridit ahte oahppofálaldagat eai álggahuvvo jus leat unnán ohccit dahje váilevaš fágalaš resursat.</p>
<p type="listitem">DOS dohkkeha studeantarekrutterenplána.</p>
<p type="listitem">DOS dohkkeha internašunaliserenplána.</p>
<p type="listitem">DOS mearrida buhtten- ja fágalaš dohkkeheamiohcamiid universitehta- ja allaskuvlalága § 3-5 vuođul.</p>
<p type="listitem">DOS mearrida sisaváldinnjuolggadusaid Sámi allaskuvlla oahpuide, ja nammada sisaváldinlávdegottiid.</p>
<p type="listitem">DOS mearrida Sámi allaskuvlla oahpahusáigodagaid, universitehta- ja allaskuvlalága § 3-8 vuođul.</p>
</list><p>DOS sáhttá delegeret fápmudusa dárbbu mielde DOS-stivrra jođiheaddjái, goahtejođiheddjiide dahje oahppohovdii.</p>
<p>Stivra sáhttá lassin delegeret vel eanet válddii DOS:i, sierra mearrádusaid bokte.</p>
<p type="title">Láhkavuođđu:</p>
<p xml:lang="smj"><em type="italic">http://www.lovdata.no/all/hl-20050401-015.html#4-4 </em><em type="italic">. </em></p>
</body></document>
