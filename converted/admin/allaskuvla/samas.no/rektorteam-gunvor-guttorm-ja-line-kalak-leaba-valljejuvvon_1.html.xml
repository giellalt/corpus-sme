<document xml:lang="sme" id="no_id"><header><title>Rektorteam Gunvor Guttorm ja Line Kalak leaba válljejuvvon | Sámi allaskuvla</title><genre code="admin"/><author><unknown/></author><wordcount>93</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/rektorteam-gunvor-guttorm-ja-line-kalak-leaba-valljejuvvon</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>miessemánu 19. beaivi 2015</p>
<p type="title">Rektorteam Gunvor Guttorm ja Line Kalak leaba válljejuvvon</p>
<p><em type="italic">Rektorválgga jienat leat dál lohkkon. Rektorteam Gunvor Guttorm ja Line Kalak oaččuiga 68,97 % jienain ja leaba válljejuvvon. </em></p>
<p><em type="italic">Lihkku sudnuide! </em></p>
<p>- Sámi allaskuvlla bargit leat hui aktiivalaččat oassálastan válggaide. Válgaoassálastin lei birrasii 80%. Mun rámidan min bargiid nana beroštumi ovddas iežaset allaskuvlii, - lohká rektor Jelena Porsanger. – Lea vuosttas háve ahte Sámi allaskuvla lea válljen professora rektorin. Professor lea alimus akademalaš virgehas. Studeanttat leat maiddái čájehan beroštumi rektorválggaide. Dat lea illudahtti, danin go mu mielas studeanttat leat Sámi allaskuvlla geađgejuolgi.</p>
</body></document>
