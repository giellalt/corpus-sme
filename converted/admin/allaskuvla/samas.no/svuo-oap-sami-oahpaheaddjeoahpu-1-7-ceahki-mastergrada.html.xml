<document xml:lang="sme" id="no_id"><header><title>SVUO (OAP) Sámi oahpaheaddjeoahpu 1.-7. ceahki mastergráda | Sámi allaskuvla</title><genre code="admin"/><author><unknown/></author><wordcount>309</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/studier/svuo-oap-sami-oahpaheaddjeoahpu-1-7-ceahki-mastergrada</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>MA - Prográmma</p>
<p type="title">SVUO (OAP) Sámi oahpaheaddjeoahpu 1.-7. ceahki mastergráda</p>
<list><p type="listitem">Oahpahusgiella: Oahpu váldooahpahusgiella lea sámegiella. Oahpus sáhttet leat logaldallamat ja seminárat maiddái eará gielaide.</p>
<p type="listitem">Oahpahusbáiki: Oahppu lágiduvvo geabbilis oahppun, mearkkaša sihke neahta ja deaivvademiid bokte Sámi allaskuvllas.</p>
<p type="listitem">Masteroahppu ja vihtta jagi ollesáiggis</p>
<p type="listitem">300 oahppočuoggá</p>
<p type="listitem">Hárjehallanáigodat sihke Norggas, Ruoŧas ja Suomas</p>
<p type="listitem">Oza ohppui <em type="italic">dákko </em></p>
</list><p><em type="italic">Oahppu álgá 2017 čavčča jus akkrediterenohcamuš ja eará eavttut ollašuvvet. </em></p>
<p><em type="italic">Oahpu sisdoallu </em></p>
<p>Sámi vuođđoskuvllaoahpaheaddjioahppu 1.-7. cehki mastergrádaoahppu ráhkkanahtte oahpaheaddjin álgoluohkkácehkiide vuođđoskuvlii.Oahpaheaddjioahpuin lea fágačiekŋudeapmi, fágadidaktihkka ja oahpaheaddjiámmát guovddážis. Don čiekŋudat dihto oahpahusfágaide (skuvlafágaide), ja didaktihka guovddážis lea mo fága oahpaha ohppiide dáin luohkkácehkiin. Vuođđoskuvlaoahpaheaddjioahppu 1.-7. oahpus deattuhuvvo álgooahpahus, ja geatnegahtton fágat leat Pedagogihkka ja oahppimáhtti, Sámegiella, Matematihkka, Dárogiella/ Ruoŧagiella/ Suomagiella.</p>
<p>Lassin geatnegahtton fágaide, studeanta vállje vel eará oahpahusfágaid. Oahpahusfágan sáhttá ovdamearkka dihte lohkat Sámegiela čiekŋudeami, Luonddufága dahje Lášmmohallama. Oahpahusfágaid, maid Sámi allaskuvla fállá, mearrida Sámi allaskuvlla stivra jahkásaččat. Rievddadit jagis nubbái makkár válljenfágavejolašvuođat leat. Njealját oahppojagi lea vejolaš vuolgit lonohallamii eará skuvllaide dahje olgoriikii. Bargohárjehallamat leat čadnon buot fágaide.</p>
<p>Sámi vuoddoskuvlaoahpaheaddjeoahpu 1.-7. ceahki master vuodju álgooahpahusa erenomášvuođaide. Oahppu ovttasta geavatlaš ja teoriija dásis ceahki 1.-7. pedagogalaš sisdoaluid Sámi oaidnu guovddážis.</p>
<p><em type="italic">Bargovejolašvuođat </em></p>
<p>Oahpaheaddjeoahpuin dus lea sihkkaris boahtteáigi, gos ihkinassii orošit. Olahat máŋggabealat gelbbolašvuođa. Vuosttamužžan gealbuda bargat vuođđoskuvllas, muhto maid eará mállet skuvllaiguin nugo álbmotallaskuvllas ja lassioahpuin joatkkaskuvllas. Sámegielat oahpaheaddjit leat earenoamáš bivnnuhat! Juohke sajes ja buot davviriikkain lea stuora dárbu sámegielat oahpaheddjiide, geat sáhttet oahpahit sihke sámegielas ja sámegillii. Oahpaheaddjioahpuin oaččut etihkalaš ja didákttalaš gelbbolašvuođa, mii addá vuođu bargat ámmáhiin gos lea dahkamuš olbmuiguin. Gealbuda bargat áššiiguin mat gullet oahppobajásšaddansuorgái, dahje jođihandoaimmaid.</p>
<p><em type="italic">Stipeandavejolašvuođat </em></p>
<p>Sámi vuođđoskuvlaoahpaheaddjioahpuin leat earenoamáš buorit vejolašvuođat oažžut liigestipeanddaid. Norgga loatnakássas lea ovdamearkka dihte vejolaš oažžut sihkkojuvvot gitta 210 000 ruvnno loanas, go lohká sámegiela 60 oč oassin oahpaheaddjiohppui. Oahpaheaddjioahppu addá maid vejolašvuođa oažžut gitta 60 000 ruvnno stipeandda Sámedikkis, ja vejolašvuođa ohcat stipeandda Seminarii Laponici foanddas.</p>
<p>Eambbo dieđut Sámedikki stipeandda birra dáppe</p>
<p>Maŋemuš rievdaduvvon 05.04.17</p>
</body></document>
