<document xml:lang="sme" id="no_id"><header><title>Ođđa studeantalohkuolahus Sámi allaskuvllas | Sámi allaskuvla</title><genre code="admin"/><author><unknown/></author><wordcount>269</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/studenter/odda-studeantalohkuolahus-sami-allaskuvllas</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>golggotmánu 23. beaivi 2017</p>
<p type="title">Ođđa studeantalohkuolahus Sámi allaskuvllas</p>
<p type="title">Sámi allaskuvla geasuha studeanttaid.</p>
<p type="title">Eai goassege ovdal leat leamaš ná olu studeanttat Sámi allaskuvllas. Dan čájehit varas logut Norgga dutkandáhtaguovddážis, NSDas. Sámi allaskuvllas leat oktiibuot 270 studeantta 2017 čavčča.</p>
<p>- Dát leat erenomáš somás logut ja dat čájeha ahte mii leat riekta bargame, dadjá Sámi allaskuvlla rektor Gunvor Guttorm.</p>
<p>Sámi allaskuvllas lea mihttomearrin leat sámiid ja eamiálbmogiid oahppo- ja dutkanásahus mas lea nana fágalaš profiila ja leage oassin strategiijaplánas šaddat studeanttaid vuosttaš vuoruheapmin studeren- ja dutkanásahussan.</p>
<p type="title">Dát oahput geasuhit</p>
<p>Sámi allaskuvlla oahput leat juhkkojuvvon golmma goahtái: gielladieđagoahti, servvodatdieđagoahti ja duodje- ja oahpaheaddjeoahpuid dieđagoahti. Dáin NSD loguin leat 14 studeantta Sámi allaskuvlla fágabargit, geat leat gelbbolašvuođa loktemen NET 180 oahpuin. <em type="italic">Gielladieđagoađis </em>leat eanemus bivnnuhis oahput álgooahput sámegielas. 26 studeantta leat álgokurssain olggobealde allaskuvlla. Sámi allaskuvlla álgooahput sámegielas lágiduvvojit ee. Álttás, Kárášjogas, Johkamohkis, Plassjes ja Guovdageainnus. </p>
<list><p type="listitem">Davvisámegiella praktihkalaš dilis - álgooahppu 1. oassi (Kárášjogas) - 14 studeantta</p>
<p type="listitem">Davvisámegiella praktihkalaš dilis - álgooahppu 2.oassi (Guovdageainnus) - 14 studeantta</p>
<p type="listitem">Sámegiela ja sámi girjjálašvuođa mastergrádaoahppu - 12 studeantta</p>
<p type="listitem">Sámegiela ja sámi girjjálašvuođa bachelorgrádaoahppu - 11 studeantta</p>
</list><p><em type="italic">Duodje- ja oahpaheaddjeoahpuid dieđagoahtái </em>gártet eanemus studeanttat praktihkalaš pedagogalaš ohppui. </p>
<list><p type="listitem">Praktihkalaš pedagogalaš oahppu - 21 studeantta</p>
<p type="listitem">Sámi vuođđoskuvlaoahpaheaddjeoahpu 5.-10. ceahki mastergráda - 19 studeantta</p>
<p type="listitem">Sámi mánáidgárdeoahpaheaddjeoahppu - 18 studeantta</p>
<p type="listitem">Sámi vuođđoskuvlaoahpaheaddjeoahpu 1.-7. ceahki mastergráda - 17 studeantta</p>
</list><p><em type="italic">Servvodatdieđagoađis </em>leat eanemus studeantat árbediehtu oahpus. </p>
<list><p type="listitem">Sámi árbediehtu - 9 studeantta</p>
<p type="listitem">Sámi journalistihka álgoálbmot perspektiivvas masterprográmma - 8 studeantta</p>
<p type="listitem">Boazodoallooahpuid bachelorprográmma - 6 studeantta</p>
<p type="listitem">Sámi praksisat I - 6 studeantta</p>
</list><p type="title">Dus lea maid vejolašvuohta Sámi allaskuvlii álgit studeantan.Hás don ozat?</p>
<p>Jagi 2002is Sámi allaskuvllas ledje 269 studeantta.</p>
<list><p type="listitem"><span>Loga eambbo studeantalogu birra čakčat 2017. </span></p>
</list></body></document>
