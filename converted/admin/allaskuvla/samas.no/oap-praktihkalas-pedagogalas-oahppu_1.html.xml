<document xml:lang="sme" id="no_id">
  <header>
    <title>OAP Praktihkalaš pedagogalaš oahppu | Sámi allaskuvla</title>
    <genre code="admin"/>
    <author>
      <unknown/>
    </author>
    <wordcount>211</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://samas.no/se/studier/oap-praktihkalas-pedagogalas-oahppu</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>BA - Jahkeovttadat</p>
    <p type="title">OAP Praktihkalaš pedagogalaš oahppu</p>
    <list>
      <p type="listitem">60 oahppočuoggá (30 oč pedagogihkka + 30 oč fidno-/fágadidaktihkka)</p>
      <p type="listitem">Oahpahusbáiki: 3–5 beaivásaš deaivvadeamit guovtte -golmma háve lohkanbajis Sámi allaskuvllas, ja muđui neahttavuđot oahppan.</p>
      <p type="listitem">Oahpu lágideapmi: Oasseáiggeoahppu njeallje (4) lohkanbaji badjel. 60 beaivvi láidestuvvon hárjehallan skuvllas.</p>
      <p type="listitem">Oahpahusgiella: Sámegiella. Logaldallamat sáhttet maid leat skandinávalaš- dahje eaŋgalašgillii.</p>
      <p type="listitem">Deaivvadeamit 2017: 11.-14.9.2017 ja 7.-10.11.2017</p>
    </list>
    <p><em type="italic">Bargovejolašvuođat </em>Leat go don lohkan fágaid mat oahpahuvvojit skuvllas? Háliidivččet go oahpaheaddjevirggi, muhto váilu pedagogalaš gelbbolašvuohta? Praktihkalaš pedagogalaš oahppu (PPO) addá oahpahangelbbolašvuođa dan fágasuorggis, mas leat ovdal váldán alit oahpu. Geahča gáibádusaid virgáibidjamii ja oahpaheapmái láhkaásahusas. </p>
    <p>Sámi allaskuvla fállá praktihkalaš-pedagogalaš oahpu vuosttamužžan sidjiide geain lea fidno-/fágavuođđu juogo sámegielas, boazodoalus/luonddudoalus dahje duojis. Eará fidno-/fágavuođuide fállat dušše jus leat resurssat ja hárjehallanskuvla. Eaktun lea maid ahte gártá studeantajoavku.</p>
    <p>
      <em type="italic">Sisdoallu </em>
    </p>
    <p>Oahppu kvalifisere áimmahuššat oahpu sámi dilálašvuođain, dás dovdat eamiálbmogiid stáhtus riikkaidgaskasaččat, ja sámi mánáid ja nuoraid riekti oahpahussii iežaset giela ja kultuvrra vuođul. Vuolggasadjin lea sámi oahppan- ja bajásgeassinvuogit. Eamiálbmotdidaktihkas lea guovddáš sadji, ja hástalusat mat gusket gažaldagaide mo sáhttá sámi skuvlla ovdánahttit.</p>
    <p>Oahppanteoriijain ja bargohárjehallamiin oahpat plánet, čađahit ja árvvoštallat oahpahusa.</p>
    <p><em type="italic">Stipeandavejolašvuođat </em>Sámedikkis lea vejolaš ohcat stipeandda. Oahpahusdirektoráhta fálla maid skuvlaeaiggádiid bokte stipeandda . </p>
    <p><em type="italic">Fuomáš! </em>2019 čavčča rájes čavgejuvvo sisabeassangáibádus. Dan rájes gáibiduvvo masteroahppu jus galggat beassát PPO:ii dábálaš fágaid váras. Geahča láhkaásahusa PPO dábálaš fágaide váras. </p>
  </body>
</document>
