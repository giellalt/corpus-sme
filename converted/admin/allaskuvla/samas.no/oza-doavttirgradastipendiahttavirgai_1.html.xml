<document xml:lang="sme" id="no_id"><header><title>Oza doavttirgrádastipendiáhttavirgái | Sámi allaskuvla</title><genre code="admin"/><author><unknown/></author><wordcount>186</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/oza-doavttirgradastipendiahttavirgai</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>njukčamánu 02. beaivi 2017</p>
<p type="title">Oza doavttirgrádastipendiáhttavirgái</p>
<p type="title">Sámi allaskuvllas leat rabas doavttirgrádastipendiáhttavirgi sámegielas ja/dahje girjjálašvuođas.</p>
<p><em type="italic">Mii dárbbašat du čehppodaga! </em>Oza dás: Jobbnorge.no Ohcanáigemearri 29.03.2017 </p>
<p type="title">Doavttirgrádastipendiáhtta</p>
<p>Virgeáigodat lea njeallje (4) jagi. Dasa gullá 25 % geatnegahtton bargu Sámi allaskuvlla kandidáhta fágasuorggi ja doavttirgrádaoahpu fáttá siskkobealde.</p>
<p>Stipendiáhttavirgi lea oahppovirgi, man ulbmilin lea čađahit dutkanoahpu ja olahit doavttirgráda. Virgáibidjama eaktun lea, ahte ohcci lea dohkkehuvvon doavttirgrádaprográmmii dahje dohkkehuvvo dasa ovdal virgáibidjama.</p>
<p>Stipendiáhta dutkanfáddá ferte leat čuovvovaš surggiid siskkobealde:</p>
<list><p type="listitem">Sámi njálmmálaš ja/dahje čállon girjjálašvuohta</p>
<p type="listitem">Eará eamiálbmogiid njálmmálaš ja/dahje čállon girjjálašvuohta</p>
<p type="listitem">Sámegiela gielladiehtaga fáttás</p>
</list><p>Ohcamat vuoruhuvvojit dárbbuid ektui mat leat Sámi allaskuvlla girjjálašvuođa ja/dahje gielladiehtaga suorggis ja Sámi allaskuvlla doavttirgrádaprográmma dutkanfáttáid siskkobealde, ( geahča prográmma almmuhusa dás ).</p>
<p>Deattuhuvvo maiddái ahte doavttirgrádaprošeavttas lea relevánsa ovtta dahje máŋgga Sámi allaskuvlla girjjálašvuođa ja/dahje giellaoahpuin. Virgi lea čadnon Sámi allaskuvlla Gielladieđagoahtái.</p>
<p>Sámi allaskuvla lea stáda alit oahppo- ja dutkanásahus mii lea Guovdageainnus. Allaskuvllas lea oktasašhálddahus ja golbma fágagoađi. Sámi allaskuvllas lea riikkaidgaskasaš perspektiiva, ja skuvllas leat studeanttat ja bargit buot riikkain Sámis, Norggas, Suomas, Ruoŧas ja Ruoššas. Sámegiella lea váldogiellan sihke oahpahusas, dutkamis ja hálddahusas ja maid bargiid ja studeanttaid gaskkas.</p>
<p type="title">Eambbo dieđut Jobbnorge almmuhusas.</p>
</body></document>