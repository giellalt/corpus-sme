<document xml:lang="sme" id="no_id"><header><title>Sisaváldingáibádusat | Sámi allaskuvla</title><genre code="admin"/><author><unknown/></author><wordcount>305</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/oahput/ohcat-oahpuide/sisavaldingaibadusat</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sisaváldingáibádusat</p>
<list><p type="listitem">Gáibádussan beassat studeantan Sámi allaskuvlii lea 1) <em type="italic">oppalaš lohkangelbbolašvuohta </em>dahje 2) <em type="italic">r </em> <em type="italic">eálagelbbolašvuohta </em>.  </p>
<p type="listitem">Lassin gáibiduvvo 3) dihto <em type="italic">sámegielmáhttu </em>vuođđooahpuide ja <em type="italic">eanaš </em>eará oahppofálaldagaide.  </p>
<p type="listitem">Muhtin oahppofálaldagain sáhttet leat erenoamáš gáibádusat, mat čilgejuvvojit sierra iešguđet oahppofálaldagas.</p>
</list><p><em type="italic">1) Oppalaš lohkangelbbolašvuohta </em>Oppalaš lohkangelbbolašvuohta oažžu </p>
<list><p type="listitem">go ceavzá joatkkaskuvlla/logagaha/gymnasieskuvlla (golbma jagi) <em type="italic">dahje </em></p>
<p type="listitem">go lea fágareive dahje svennereive ja vuolimus gáibádusfágat, <em type="italic">dahje </em><em type="italic">​ </em></p>
<p type="listitem">go lea deavdán 25 jagi ja oktiibuot vihtta jagáš bargo/oahppoduogáš ja <em type="italic">vuolimus gáibádusfágat </em>. </p>
</list><p><em type="italic">Vuolimus gáibádusfágat </em>Allaskuvlaoahpuin gáibiduvvojit vihtta fága maid ferte ceavzán unnimusat árvosániin 2 (ng), mat dagahit vuolimus fágagáibádusa. Nu gohčoduvvon bákkolaš fágat leat: </p>
<list><p type="listitem"><em type="italic">Dárogiella </em>JKII-dásis 14 vahkkodiimmu / 393 diimmu dahje 11 vahkkodiimmu/ 309 diimmu ohppiide geat leat maid lohkan sámegiela 11 vahkkodiimmu/ 309 diimmu dahje suomagiella 11 vahkkodiimmu/ 309 diimmu </p>
<p type="listitem"><em type="italic">Eŋgelasgiella </em>vihtta vahkkodiimmu / 140 diimmu </p>
<p type="listitem"><em type="italic">Servodatfága </em>guhtta vahkkodiimmu / 84 diimmu servodatfága + 140 diimmu historjá* </p>
<p type="listitem"><em type="italic">Luonddufága </em>vihtta vahkkodiimmu / 140 diimmu </p>
<p type="listitem"><em type="italic">Matematihkka </em>vihtta vahkkodiimmu / 224 diimmu </p>
</list><p>* Ohppiin geain leat 309 diimmu dárogielas + 309 diimmu sámgielas/suomagielas galgá dušše leat 113 diimmu historjá.</p>
<p><em type="bold">Fuo​máš I: </em>Ohccit geat leat eará davviriikkain eret go Norggas sáhttet gokčat dárogiellagáibádusa ruoŧagielain/ suomagielain/ dánskagielain/ ruonáeatnangielain/ islánddagielain/ færsullogielain. </p>
<p><em type="bold">Fuo​máš II: </em>Vuođđoskuvlaoahpaheaddjioahpuide Norggas leat sierra sisaváldingáibádusat. Loga eanet <em type="italic">dás . </em></p>
<p><em type="italic">2) Reálagelbbolašvuohta </em>Lea vejolaš ohcat oahpuide reálagelbbolašvuođa vuođul. Ohcci bargo- ja oahppoduogáš árvvoštallo <em type="italic">dan oahppofálaldaga gáibádusaid ektui masa ohcá </em>. Gáibádussan lea: </p>
<list><p type="listitem">ahte ohcci galgá deavdán 25 jagi dahje deavdá 25 jagi dan oahppojagi go álgá ohppui, <em type="italic">ja </em></p>
<p type="listitem">ahte sus berre leat unnimusat vihtta jagáš bargo/oahppovásáhus, <em type="italic">ja </em></p>
<p type="listitem">persovnnalaš heivolašvuohta ohppui.</p>
</list><p><em type="bold">3) Gelbbolašvuohta s </em><em type="italic">ámegielas </em>Sámi allaskuvlla vuođđuoahpuin ja <em type="italic">eanaš </em>eará oahppofálaldagain gáibiduvvo dihto dási sámegiel máhttu. Sámegiela máhtolašvuhtii vuolimus gáibádusat leat: </p>
<list><p type="listitem"><em type="italic">Norgabealde </em>joatkkaskuvllas sámegiella vuosttaš- dahje nubbingiellan. </p>
<p type="listitem"><em type="italic">Suomabealde </em>logahagas eatnigielladutkkus dahje guhkes amasgielladutkkus. </p>
<p type="listitem"><em type="italic">Ruoŧabealde </em>gymnasieskuvllas eatnigiella A, B ja C/ modersmål A, B ja C. </p>
<p type="listitem">Sámegiella lohkanbadjeoahppu 30 oahppočuoggá dahje vástideaddji oahppu.</p>
<p type="listitem">Giellageahččaleapmi maid Sámi allaskuvla lágida.</p>
</list></body></document>
