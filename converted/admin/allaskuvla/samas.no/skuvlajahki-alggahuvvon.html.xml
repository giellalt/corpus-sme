<document xml:lang="sme" id="no_id"><header><title>Skuvlajahki álggahuvvon | Sámi allaskuvla</title><genre code="admin"/><author><unknown/></author><wordcount>78</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/skuvlajahki-alggahuvvon</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>borgemánu 19. beaivi 2015</p>
<p type="title">Skuvlajahki álggahuvvon</p>
<p type="title">Sámi allaskuvlla doalai almmolaš rahpandilálašvuođa odne 19.08.2015.</p>
<p>Diehtosiidda sáhkaskáidi dievai odne go Sámi allaskuvllas rahppojuvvui ođđa skuvlajahkái. Sámi allaskuvlla ovddeš rektor Jelena Porsanger sirddii rektordoaimma ođđa rektorii Gunvor Guttorm.</p>
<p>Elle-Hánsa, Hans Ragnar Mathisen nammaduvvui Sámi allaskuvlla gudnedáiddárin. Guovdageainnu suohkana sátnejođiheaddji Klemet Erland Hætta buvttii dearvvuođaid ja studeantastivrra jođiheaddji Mikkel Rasmus Logje muitalii ođđa studeanttaide vejolašvuođaid.</p>
<p>Mingá joavkku Iŋgá-Máret Gaup-Juuso guoimmuhii luđiiguin. Ovddeš Sámi ofelaččat sirde ofelašdoaimma ođđa ofelaččaide.</p>
<p type="title">Govat Sámi allaskuvlla Facebookas</p>
</body></document>
