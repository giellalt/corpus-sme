<document xml:lang="sme" id="no_id">
  <header>
    <title>Kompetanse for kvalitet | Sámi allaskuvla</title>
    <genre code="admin"/>
    <author>
      <unknown/>
    </author>
    <wordcount>320</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://samas.no/se/a/kompetanse-kvalitet</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title" xml:lang="dan">Kompetanse for kvalitet</p>
    <p xml:lang="nob">Gjennom strategien « <em type="italic">Kompetanse for kvalitet </em>» får lærere tilbud om videreutdanning i ulike fag frem mot 2025. Videreutdanning for lærere skal bidra til god faglig og pedagogisk kvalitet i grunnopplæringen for å styrke elevenes læring og ruste dem godt for livslang læring, fremtidig arbeidsliv og aktiv deltakelse i samfunnet. Det er anledning til å søke om vikar- eller stipendordning både for å delta på KFK-studietilbud som er presentert lenger ned på denne siden (se liste over studietilbud), og for å delta på institusjonens <span type="quote" xml:lang="nob">«andre studietilbud/ regionale tilbud»</span>. For KFK-tilbudene holder det <em type="italic">i første omgang </em>å sende søknad om studieplass og deltakelse i stipend- eller vikarordningen på http://udir.no/videreutdanning . For andre studietilbud/regionale tilbud må du både søke om studieplass direkte til institusjonen og om deltakelse i vikar- eller stipendordningen på http://udir.no/videreutdanning . </p>
    <p xml:lang="nob">Studieåret 2016/2017 har Sámi allaskuvla / Samisk høgskole følgende tilbud innenfor strategien:</p>
    <list>
      <p type="listitem" xml:lang="nno">Andrespråkspedagogikk (30 stp)</p>
      <p type="listitem" xml:lang="nob">Samisk språk og litteratur (30 stp) (På samisk) Studiet er tilpasset lærere som underviser i nordsamisk på barnetrinnet. Studiet gir en grunnleggende kunnskap i samisk barnelitteratur og muntlig tradisjon. Det gir også gir en fordypning i morfologi og i lærerens rolle i å styrke samisk som skriftspråk.   I tillegg gis en fordypning i lesing og skriving på barnetrinnet samt hvordan læreren må ta hensyn til språkbevaring og elevenes dialektbakgrunn.</p>
      <p type="listitem" xml:lang="nob">Samisk språk og litteratur (60 stp) (På samisk) Studiet er tilpasset lærere som underviser i nordsamisk på ungdomstrinnet. Studiets innhold er fortelling og samisk muntlig tradisjon og en fordypning i unges skriftkultur, litteratur og tekstarbeid. Studiet gir en fordypning i dialekter, samisk samfunnsforhold og flerspråklighet.</p>
      <p type="listitem" xml:lang="nno">Barns språkutvikling og språklæring i barnehagen, inkludert barn med norsk som andrespråk (30 stp) Barnehagelærere (Studiestart vår 2017)</p>
    </list>
    <p xml:lang="nob">Viktige datoer:</p>
    <p xml:lang="nob"><em type="italic">1. februar - 1. mars: </em>Søknadsskjemaet tilgjengelig </p>
    <p xml:lang="nob"><em type="italic">1. mars: </em>Søknadsfrist </p>
    <p xml:lang="nob"><em type="italic">15. mars: </em>Skoleeier har behandlet søknaden. </p>
    <p xml:lang="nob"><em type="italic">Innen utgangen av april: </em>Frist for Udir på å fordele søkere. </p>
    <p xml:lang="nob">Det endelige opptaket har universitetene og høgskolene ansvar for.</p>
  </body>
</document>
