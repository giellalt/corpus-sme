<document xml:lang="sme" id="no_id"><header><title>Ođđasat | Sámi allaskuvla</title><genre code="admin"/><author><unknown/></author><wordcount>251</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/sami-lohkanguovddas/oddasat</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ođđasat</p>
<p xml:lang="tur"/>
<p><em type="italic">Čállingilvu gaskadássái </em></p>
<p>Sámi lohkanguovddáš lágida čállingilvvu gaskadássái, namalassii ohppiide 5. luohkás gitta 7. luohkkái. Buot oassálastiid gaskkas vuorbádit ovtta lohkanfiellu ja girjevuoittuid!</p>
<p><em type="italic">Njuolggadusat: </em></p>
<p>Čále sámegillii čállosa mas leat unnimusat 10 linjá. Dahje čále divtta mas unnimusat leat 20 sáni.</p>
<p>Áigemearri searvat lea <em type="italic">juovlamánu 20.beaivvi. 2014 </em></p>
<p><em type="italic">Vállje fáttá: </em></p>
<list><p type="listitem">Gállolámpá játtai. Huff, visot čáhpodii. Geahčan nástealbmái dassážii go čalmmit hárjánit seavdnjadassii. Ruoktot lea vel guhkki. Iiiaaaah...! Mii árpmuid die gullui?</p>
</list><p>Joatkke dán muitalusa dahje čále skápma birra muitalusa, fearána, divtta dahje áššečállosa.</p>
<list><p type="listitem">Noaidi lea boahtán du lusa ja lohká ahte don beasat dál deaivat dan olbmo gean háliidat, vaikko gean. Čále geainna áiggut deaivvadit, gos ja maid áiggut ságastit suinna.</p>
</list><list><p type="listitem">Čále friddja maid ieš háliidat.</p>
</list><p>Merke čállosa namain ja čujuhusain. Čále suovat go almmuhit čállosa. Sádde dasto čállosa e-poasta čujuhussii: <em type="italic">lohkanguovddas@samiskhs.no </em>, dahje boastta mielde Sámi lohkanguovddáš, Hánnoluohkká 45, 9520 Guovdageaidnu. </p>
<p>Jus leat gažaldagat gilvvu birra, de sáhttibehtet čállit e-poasta: <em type="italic">lohkanguovddas@samiskhs.no </em>, dahje riŋget Sámi lohkanguovddážii telefovdnanummárii 78 44 84 26. </p>
<p><em type="italic">Eurohpálaš giellabeaivi </em>lea čakčamánu 26. beaivvi. Sámi lohkanguovddáš ávvuda beaivvi giellagilvvuin: <em type="italic">Giellagilvu </em></p>
<p xml:lang="sma">26.9 dellie Europan gïelebiejjie. Saemien Lohkemejarnge biejjiem aavode gïelegyhtjelassigujmie: <em type="italic">Gïelegyhtjelassh </em></p>
<p xml:lang="smj">26.9. la <em type="italic">europalasj giellabiejvve </em>. Sáme låhkåmguovdásj ávvut dáv biejvev gatjálvisgilppusijn: <em type="italic">Giellagatjálvisá </em></p>
<p>Eurohpálaš giellabeaivi lea ásahuvvon ávvudan dihte Eurohpá gielaid. Eurohparáđđi dat mearridii 11 jagi áigi álggahit eurohpalaš giellabeaivvi. Giellabeaivvi mihttomearit leat</p>
<list><p type="listitem">fuomášuhttit almmolašvuhtii man dehálaš giellaoahppan lea ja oahpahišgoahtit eanet gielaid vai lassána ipmárdus máŋggagielalašvuhtii ja máŋggakultuvrralašvuhtii.</p>
<p type="listitem">Ovddidit gielalaš ja kultuvrralašmáŋggabealatvuođa Eurohpás</p>
<p type="listitem">movttiidahttit oahppat giela olles eallenagi sihke skuvllas ja olggobealde skuvlla.</p>
</list><p>Loga eanet: Eurohpáráđi siidduin: http://www.coe.int/t/dg4/linguistic/jel_EN.asp ?</p>
</body></document>
