<document xml:lang="sme" id="no_id"><header><title>Sámi allaskuvla álggaha sámegiela ja sámi girjjálašvuođa doavttirgrádaoahpuid | Sámi allaskuvla</title><genre code="admin"/><author><unknown/></author><wordcount>131</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/sami-allaskuvla-alggaha-samegiela-ja-sami-girjjalasvuoda-doavttirgradaoahpuid</origFileName><parallel_text xml:lang="eng" location="sami-university-college-offers-phd-program-sami-language-and-literature.html"/><parallel_text xml:lang="nob" location="samisk-hogskole-starter-opp-doktorgradsstudium-i-samisk-sprak-og-litteratur.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>juovlamánu 10. beaivi 2015</p>
<p type="title">Sámi allaskuvla álggaha sámegiela ja sámi girjjálašvuođa doavttirgrádaoahpuid</p>
<p>Prográmma addá gelbbolašvuođa sámegiela ja sámi girjjálašvuođa dieđalaš dutkamii ja bargguide mat gáibidit alimus dási áššedovdamuša dáin surggiin. Prográmmas oahpahusa ja dutkama váldogiellan lea sámegiella.</p>
<p>Oahppu álgá 1.3.2016. Ohcanáigemearri lea 15.1.2016.</p>
<p>Oahput bistet golbma jagi ollesáigge bargun. Oahpuid viidodat lea 180 oahppočuoggá, ja daid ráhkadus lea čuovvovaš:</p>
<p>Oktasaš oassi (20 oč):</p>
<p>SAM 400 Dieđateoriija (5 oč)</p>
<p>SAM 401 Etihkka, eamiálbmotdiehtu ja -metodologiija (10 oč)</p>
<p>SAM 402 Akademalaš čállin sámegillii (5 oč)</p>
<p>Váljakurssat (unnimustá 10 oč):</p>
<p>SAM 403 Sámegiela dutkama teorehtalaš ja geavatlaš perspektiivvat (10 oč)</p>
<p>SAM 404 Unnitálbmotgielaide guoski sosiolingvisttalaš teoriijat ja metodat (10 oč)</p>
<p>SAM 405 Sámi nammadutkan oassin eamiálbmotonomastihkas (10 oč)</p>
<p>SAM 406 Sámi girjjálašvuođadutkan oassin eamiálbmot- ja unnitlogugirjjálašvuođas (10 oč)</p>
<p>Dutkanoassi (150 oč)</p>
<p>Loga eambbo dáppe</p>
</body></document>
