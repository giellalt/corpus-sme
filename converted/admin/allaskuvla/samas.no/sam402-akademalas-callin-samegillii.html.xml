<document xml:lang="sme" id="no_id">
  <header>
    <title>SÁM402 Akademalaš čállin sámegillii | Sámi allaskuvla</title>
    <genre code="admin"/>
    <author>
      <unknown/>
    </author>
    <wordcount>451</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://samas.no/se/studier/sam402-akademalas-callin-samegillii</origFileName>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>PhD - Sierra kursa</p>
    <p type="title">SÁM402 Akademalaš čállin sámegillii</p>
    <p>Kurssa (oahppoovttadaga) hálddaša Gielladieđagoahti</p>
    <p>Studerenbáiki: Sámi allaskuvla</p>
    <p>Oahpahusgiella: sámegiella</p>
    <p>Viidodat: 5 oč.</p>
    <p type="title">Oanehaččat oahppofáttá birra</p>
    <p>Veahkehit ja movttiidahttit čállit nákkosgirjji sámegillii hárjehusaid ja bagadallama vehkiin. Oahpu vuođđun leat teakstateoriijat, argumenteren ja dieđalaš čállinšlája árbevierut humanisttalaš dutkamis, ja studeanta oahpásmuvvá humanisttalaš dieđasuorggi artihkkaliid ja monografiijaid struktuvrraide. Studeanttat maiddái oahpásmuvvet dieđalaš publiserenvuogádahkii, teavsttaid stiila- ja sisdoallogáibádusaide ja formála iešvuođaide logaldallamiid, hárjehusaid ja lohkamušaid vehkiin. Dasa lassin čállinkursa oahpásnuhttá fágaterminologiija ráhkadeapmái. Oahpus suokkardallojit maiddái akademalaš sámegiela iešvuođat kontrastiiva ja gielladikšunperspektiivvas.</p>
    <p type="title">Maid don oahpat?</p>
    <p>Oahpu maŋŋá don</p>
    <p>- dovddat dieđalaš čállima váldoprinsihpaid ja máhtát heivehit daid iežas čállimii</p>
    <p>- máhtát hábmet dutkančuolmma ja heivvolaš dutkanvuođu iežat čállinbargui</p>
    <p>- máhtát gávdnat ja heivvolaš girjjálašvuođa iežat dutkančuolmma vuođul</p>
    <p>- máhtát váldit vuostá veahki ja veahkehit mielstudeanttaid čállinproseassa áigge</p>
    <p>- máhtát argumenteret, ja čállit čielga, kohereantta ja logihkalaš, iežat fágasuorggi teavstta</p>
    <p>- máhtát ovddidit iežas fágasuorggi sámegiel terminologiija</p>
    <p>- máhtát guorahallat akademalaš sámegiela iešvuođaid kontrastiiva ja gielladikšunperspektiivvas</p>
    <p type="title">Oahpahus- ja oahppanvuogit</p>
    <p>Logaldallamat ja čállinseminárat. Oahppu sisttisdoallá golbma čállin- ja suokkardallanseminára, main studeanta hárjehallá hábmet ja ráddjet dutkangažaldagaid, geavahit proseassačállinvuogi oktagaslaš dutkangažaldaga hábmemis ja teavsttaid ráhkadeamis. Čállinseminárat ordnejuvvojit progrešuvnnalaččat nákkosgirjji čállima sierra muttuin.</p>
    <p>Kurssas leat golbma geatnegahtton čállinseminára. Gáibiduvvo, ahte studeanttat servet aktiivvalaččat logaldallamiidda ja semináraide.</p>
    <p type="title">Sisabeassangáibádusat ja almmuheapmi</p>
    <p>Sisa besset sámegiela ja sámi girjjálašvuođa doavttirgrádastudeanttat ja studeanttat, geain lea vástideaddji studerengelbbolašvuohta.</p>
    <p>Diehtu sisabeassamis sáddejuvvo e-poasttain 1-2 vahku ohcanáigemeari maŋŋá.</p>
    <p type="title">Oahpahusplána</p>
    <p>Kurssas leat golbma čoagganeami: Čakčat 2016: 19.–21.09 ja 21.–23.11. Giđđat 2017: 09.–11.01.</p>
    <p>Temát ja fáttát 19.–21.9.2016 (d. 09:15–11:00 ja 12:00–15:00):</p>
    <list>
      <p type="listitem">dieđalaš čállima vuođđoiešvuođat ja dieđalaš čállosiid ráhkadusat</p>
      <p type="listitem">dieđalaš almmustahttinvuogádagat</p>
      <p type="listitem">dieđu ja girjjálašvuođa ohcan</p>
    </list>
    <p type="title">Eksámen</p>
    <p>Máhppaeksámen, mii sisttisdoallá golbma (3) seminárabarggu. Ovttaskas barggu guhkkodat lea 2–4 siiddu. Árvosátni: Ceavzán / Ii ceavzán. Bargu árvvoštallojuvvo oahppanjoksosiid ektui.</p>
    <p type="title">Oahpahusa árvvoštallan</p>
    <p>Mii ávžžuhit studeanttaid árvvoštallat oahpu vai máhttit buoridit iežamet fálaldagaid. Sámi allaskuvllas lea kvalitehtasihkkarastinvuogádat, mainna sáhttá árvvoštallat ásahusa oahppofálaldagaid ja bálvalusaid.</p>
    <p type="title">Lohkanmearri</p>
    <p>Lohkanmearri válljejuvvo dán listtus, muhto studeanta sáhttá maiddái evttohit eará girjjálašvuođa:</p>
    <p xml:lang="nob">Björk, Lennart &amp; Räisänen, Christine 1997: Research Papers in the Humanities: Linguistics. – Lennart Björk &amp; Christine Räisänen, <em type="italic">Academic Writing. </em>Lund: Studentlitteratur. 271–298. </p>
    <p xml:lang="nno">Herzberg, Frøydis 2000: Å få forskeren i tale. Artikkelinnledningen som retorisk strategi. – Øivin Andersen, Kjersti Fløttum &amp; Torodd Kinn (doaimm.), <em type="italic">Menneske, språk og felleskap. </em>Oslo: Novus. 87–106. </p>
    <p xml:lang="eng">Alley, Michael 1996: <em type="italic">The Craft of Scientific Writing. </em>3rd edition. New York: Springer-Verlag. </p>
    <p xml:lang="nob">Brodersen, Randi Bendikte &amp; Bråten, Frederik Jebsen &amp; Reiersgaard, Anders &amp; Slethei, Kolbjørn &amp; Ågotnes, Knut 2007: <em type="italic">Tekstens autoritet. Tekstanalyse og skriving i akademia. </em>Oslo: Universitetsforlag. </p>
    <p xml:lang="fin">Kinnunen, Merja &amp; Löytty, Olli (doaimm.) 2002: <em type="italic">Tieteellinen kirjoittaminen. </em>Tampere: Tammer-Paino. </p>
    <p xml:lang="nno">Strannegård, Lars (doaimm.) 2003: <em type="italic">Avhandlingen. Om att formas till forskare. </em>Lund: Studentlitteratur. </p>
    <p type="title">Goas ja mo ozat ohppui?</p>
    <p>Raba ohcanskovi dás: <em type="italic">Akademalaš čállin </em>. </p>
    <p>Ohcanáigemearri: 1.6.2016</p>
    <p>Lassedieđut: Professor Ánte Aikio, Ante.Aikio@samiskhs.no.</p>
  </body>
</document>
