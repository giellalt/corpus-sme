<document xml:lang="sme" id="no_id"><header><title>SÁM Sámegiela ja sámi girjjálašvuođa jahkeovttadat | Sámi allaskuvla</title><genre code="admin"/><author><unknown/></author><wordcount>301</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/studier/sam-samegiela-ja-sami-girjjalasvuoda-jahkeovttadat</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>BA - Jahkeovttadat</p>
<p type="title">SÁM Sámegiela ja sámi girjjálašvuođa jahkeovttadat</p>
<list><p type="listitem">Oahpahusgiella: Davvisámegiella</p>
<p type="listitem">Oahpahusbáiki: Sámi allaskuvllas</p>
<p type="listitem">60 oahppočuoggá</p>
</list><p>Loga sámegiela 1 jagi. Oahppu sáhttá leat oassin eará grádain dahje lassioahppun. Jahkeovttadagas leat guokte oasi:</p>
<p>- Sámegiella ja sámi girjjálašvuohta 1, čakčalohkanbajis</p>
<p>- Sámegiella ja sámi girjjálašvuohta 2, giđđalohkanbajis</p>
<p><em type="italic">Sámegiella ja sámi girjjálašvuohta 1 </em>(Raba sierra dás) </p>
<p>Oahpu addá vuođđodieđuid ja -dáidduid sámegielas ja sámi girjjálašvuođas. Don oahpat sámegiela teoriijavuođu ja fágaperspektiiva, mii viiddida áddejumi gielas ja iešguđetlágan teavsttain. Oahpus deattuhuvvo erenoamážit čálalaš ja njálmmálaš giellageavaheapmi. Oahppu juhkkojuvvo 3 fáddájovkui maid guđege sáhttá lohkat sierra:</p>
<p>SAM 102 Davvisámegiela morfologiija ja cealkkaoahppa, 10 oahppočuoggá .</p>
<p>SAM 106 Sámi girjjálašvuođa vuođđokursa, 10 oahppočuoggá .</p>
<p>SAM 108 Davvisámegiela fonetihkka, fonologiija ja čállingiella, 10 oahppočuoggá .</p>
<p>Muhtun dáin kurssain lágidit maid geabbilis oahpahussan (kombinerejuvvon neahtta ja báikki alde kursan).</p>
<p>Sámidikkis lea maid buorre stipeandaortnet sidjiide geat váldet giellaoahpu. Ovdamearkka dihte addá dát oahppu vuođu oažžut 20 000 ru stipeandda lohkanbajis.</p>
<p><em type="italic">Sámegiella ja sámi girjjálašvuohta 2 - Álgá giđđalohkanbajis </em>(Raba sierra) </p>
<p>Sámegiella 2 viiddida sámegillii guoski teoriijavuođu ja fágaperspektiivva, nu ahte čiekŋuda dieđuidis sihke gielas ja teavsttain. Oahpásnuvvá sierralágan gielladutkan- ja girjjálašvuođateoriijaide. Oahpus leat čieža váldooasi: giellaoahppa, suopmanat, gielladikšun, čáppagirjjálašvuohta, teakstaoahppa, gielladieđut ja historjá- ja servodatdieđut.</p>
<p>SAM 110 Sámegiella njálmmálaš ja čálalaš giellan, 10 oahppočuoggá .</p>
<p>SAM 104 Davvisámegiela cealkkaoahppa, 10 oahppočuoggá .</p>
<p>SAM 105 Sámi girjjálaš muitalanárbi ja dan oktavuohta teáhterii ja filbmii .</p>
<p>Muhtun dáin kurssain lágidit maid geabbilis oahpahussan (kombinerejuvvon neahtta ja báikki alde kursan).</p>
<p><em type="italic">Čiekŋudanvejolašvuođat </em></p>
<list><p type="listitem">Jahkeovttadaga maŋŋel sáhtát joatkit Sámegiela ja sámi girjjálašvuođa bacheloroahpuin ja dan maŋŋel joatkit sámegiela ja sámi girjjálašvuođa mastergrádaohppui.</p>
<p type="listitem">Jahkeovttadaga sáhtát maiddái oažžut dohkkehuvvot oassin eará oahpuide. Oahpu sáhtát maid čađahit lassi- dahje joatkkaoahppun.</p>
</list><p><em type="italic">Bargovejolašvuođat </em></p>
<p>Sámi servodagas dárbbašuvvojit olbmot geat máhttet sámegiela sihke njálmmálaččat ja čálalaččat.</p>
<p><em type="italic">Stipeandavejolašvuođat </em></p>
<p>Dan ohppui lea vejolaš ohcat doarjaga Sámedikkis. Eambbo dieđuid ja ohcanskovi gávnnat dappe .</p>
</body></document>
