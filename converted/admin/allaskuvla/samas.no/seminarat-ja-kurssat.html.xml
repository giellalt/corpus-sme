<document xml:lang="sme" id="no_id"><header><title>Seminárat ja kurssat | Sámi allaskuvla</title><genre code="admin"/><author><unknown/></author><wordcount>406</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/a/sami-lohkanguovddas/seminarat-ja-kurssat</origFileName><parallel_text xml:lang="nob" location="seminarer-og-kurs.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p type="title">Seminárat ja kurssat</p>
<p><em type="italic">Kursa ja seminára sámi oahpahussii </em></p>
<p>NetSam- sámi oahpahusa fierpmádat lágida ovttas Sámi lohkanguovddážiin retorihkkakurssa ja seminára mas fáddán lea movt ovddidit sámi oahpahusa juovlamánu 4. – 5.beaivvi 2014 Diehtosiiddas Guovdageainnus.</p>
<p><em type="italic">Geasa: </em>NetSam miellahttuide masa sáhttet searvát sámi oahpaheaddjit, skuvlajođiheaddjit/eaiggádat, studeanttat ja eará berošsteaddjit </p>
<p type="title">Retorihkka kursajuovlamánu 4. beaivvi 2014</p>
<p>Ođastuvvon sámegiella vuosttašgiellan oahppoplánain lea retorihkka ođđa fáddá. Retorihkka lea okta gelbbolašvuođamihttomeriin maŋŋel 10. ceahki ja joatkkaskuvllas maŋŋel Joa2 ja Joa3 oahppoprográmmaid. <em type="italic">Dán olis bovdet din searvat kursii mas fáddán lea retorihkka ja movt dán oahpaha. </em><em type="italic">Logaldalli : </em><em type="italic">Vuosttášámanuensis Ánde Somby, son lea olu dutkan retorihkafáttá </em></p>
<p>Streamejuvvo, čuovo kurssa dás: <em type="italic">https://www.youtube.com/watch?v=sp0X25EWNnI </em></p>
<p>Eanet dieđuid ja prográmma logat dás: Retorihka kursa juovlamánu 5. beaivvi</p>
<p type="title">SemináraJuovlamánu 5. beaivvi 2014</p>
<p>Dá šaddá vuosttáš seminára maid lágidit maŋŋel go fierpmádat álggahuvvui. Mis leat olu hástalusa sámi oahpahusas, ja mii leat válljen dán guokte fáttá dán seminárii:</p>
<p><em type="italic">Vuosttáš fáddá lea sámegiela rámmát ja dan organiseren </em>Sámegiela oahpahusa organiseren lea iešguđetlágan ja máŋgga sajes lea dát stuora hástalusa. Dát čuohcá sámi ohppiide go skuvllain eai leat rámmat sájis, omd. earret eará eai leat oahpaheaddjit, oahpahus sirddašuvvo duohkot deike jna. Dán olis leat mii bovden sin geain lea ovddasvástádus sámi oahpahussii: Sámedikki, Oahpahusdirektoráhtta, fylkkamánniid, fylkasuohkaniid, allaskuvllaid ja universitehtaid. Mihttun das lea ahte šaddá eanet ovttasbargu ovddidit sámegiela oahpahusa. </p>
<p><em type="italic">Nubbi fáddá lea movt sámegielfágá árvvu loktet </em>Statistihkkalogut čájehit ahte sámegielfágain njiedja ohppiidlohku gaskadásis ja bajitdásiin. Oahpaheddjiide lea ge de stuora bargun movttiidahttit ohppiid nu ahte sis šaddá hállu gazzat oahpu sámegielas. Sihke gávpogiin ja maiddái váldosámi guovlluin lea hástalus omd. ohppiid movttidáhttit válljet sámegiela go čállet ja lohket, go dávjá sii válljejit dárogiela jus fal besset. Dasa leat mii bovden Per Sundnesa doallát movttiidahttin logaldallama movt sáhttá bargat dainna hate loktet sámegielafágii árvvu, son váldá ovdamearkkaid iežas bargodilis. Son lea eanemus dovddus Norgga melodi grand prix bokte, muhto son lea maid ovdal bargan oahpaheaddjin ja geahččan movt nuoraidkultuvra ovdána ja movt dán ektui bargat. Muđui semináras leat joavkobarggut gos oahpaheaddjit ja earát ovdanbuktet sávaldagaid ja movt bargat ovddos guvlui. </p>
<p>Seminára streamejuvvo, čuovo dán das: <em type="italic">https://www.youtube.com/watch?v=1mUG6UVPTew </em></p>
<p>Prográmma logat dás: Prográmma</p>
<p><em type="italic">Praktihkalaš dieđut: </em>Kursa ja seminára lea nuvttá oasseváldiide. Oasseváldit háhket ja gokčet iežaset mátki ja orruma. Kursa ja seminára lea Diehtosiiddas. Seminára lea davvisámegillii ja dárogillii. </p>
<p>Gulahallanolmmoš lea NetSam čállingottis: Marit Anne Bongo, tlf.: +47 78 44 86 21 e-boasta: lohkanguovddas@samiskhs.no</p>
<p><em type="italic">Semináras lea dát maid hui dehálaš ahte oahpaheaddji, skuvlajođiheaddjit/eaiggádat ja eará geat barget sámi oahpahusain besset deaivvadit. </em></p>
<p>Eanet dieđut NetSam neahttasiiddus: http://netsam.org/arrangement/lagideamit/</p>
<p><em type="italic">Bures boahtin! </em> </p>
</body></document>