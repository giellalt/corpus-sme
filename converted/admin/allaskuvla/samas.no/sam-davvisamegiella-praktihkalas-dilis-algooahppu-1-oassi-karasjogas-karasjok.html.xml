<document xml:lang="sme" id="no_id"><header><title>SÁM Davvisámegiella praktihkalaš dilis - álgooahppu 1. oassi ( Kárášjogas /Karasjok) | Sámi allaskuvla</title><genre code="admin"/><author><unknown/></author><wordcount>196</wordcount><conversion_status type="standard"/><availability><license type="standard"/></availability><multilingual/><origFileName>http://samas.no/se/studier/sam-davvisamegiella-praktihkalas-dilis-algooahppu-1-oassi-karasjogas-karasjok</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Álgokursa sámegielas</p>
<p type="title">SÁM Davvisámegiella praktihkalaš dilis - álgooahppu 1. oassi ( Kárášjogas /Karasjok)</p>
<list><p type="listitem">Oahpahusgiella: Davvisámegiella</p>
<p type="listitem">Oahpahusbáiki: Kárášjohka</p>
<p type="listitem">15 oahppočuoggá</p>
<p type="listitem" xml:lang="smn">Gulahallanolmmoš: Kirsi Paltto, +4795163430</p>
</list><p>Sámi allaskuvla ovttas ABC-Company E-skuvla fállá sámegiela álgooahpu álggahalliide, geat eai máhte hupmat eaige čállit sámegiela. Álgooahppu sáhttá maid heivet sidjiide, geat leat gullan sámegiela, muhto eai huma.</p>
<p>Oahppu deattuha sámegillii gulahallama ja ovttasbarggu studeanttaid gaskkas. Studeanttat besset hárjehallat hupmat sámegiela iešguđetlágan beaivválaš diliin. Ođđa sánit, hállan- ja čállinhárjehusat ja giellaoahppa heivehuvvojit fáttáid mielde. Juohke fáttás leat njálmmálaš hárjehusat ja rollaspealut ja álkes teavsttat.</p>
<p>Oahpu oassin leat maid beaive- ja idjadanmátkkit báikkálaš oahpisteddjiiguin. Oahpu loahpas studeanttat galget njálmmálaččat ovdanbuktit prošeaktabarggu. Sámegiela álgokurssas joksá dási Eurohpálaš giellaportfolio A1-A2 dási (Davvin 1-2 oahpponeavvu).</p>
<p><em type="italic">Čiekŋudanvejolašvuođat </em></p>
<p>Sáhttá joatkit sámegiela álgooahpu 2. oassái. Sámegiela álgooahppu 1 ja 2 leat vuođđun álgit Sámegiela lohkanbadjeohppui.</p>
<p><em type="italic">Bargovejolašvuođat </em></p>
<p>Sámegiela hálddášanguovllu bargosajiin gáibiduvvo sámegiela máhttu. Dát oahppu lokte sámegiela gelbbolašvuođa sidjiide geat barget sámegielat bargosajiin ja ámmátolbmuide geat barget sámi guovlluin.</p>
<p>Oahpus lea 400 NOK lohkanbadjediva. Go dán leat máksán, de lea dus vuoigatvuohta ohcat doarjaga Loatnakássas ja maiddái oažžut studeantaduođaštusa Sámi allaskuvllas. Sámi allaskuvla sádde rehkega juohke ođđa studentii boastta mielde. Kursadiva juohke kurssas lea 1200 NOK. ABC-Company E-skuvla sádde dán rehkega.</p>
</body></document>