<document xml:lang="sme" id="no_id"><header><title>Oahppoprográmmaplána. Sámi vuođđoskuvlaoahpaheaddjioahppu 1.-7. dássi. Joavku VUO2014-2018</title><genre code="admin"/><author><unknown/></author><year>2014</year><wordcount>2454</wordcount><conversion_status type="standard"/><availability><free/></availability><origFileName>http://sh.pedit.no/web/NettskoleRessurs.axd?id=e8ef14df-a3e9-43a7-a2f4-17b431063a2a</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version><note>Source http://sh.pedit.no/web/PageND.aspx?id=229832</note></header><body><p>OAHPPOPROGRÁMMAPLÁNA</p>
<p>SÁMI</p>
<p>VUOĐĐOSKUVLAOAHPAHEADDJIOAHPPU 1.-7.</p>
<p>DÁSSI</p>
<p>Joavku VUO2014-2018</p>
<p>Dutkan- ja oahppostivra dohkkehan čoahkkimis DOS 12-2014 áššis DOS 63-14 1.</p>
<p>Prográmma námmá já grá dánámáhus</p>
<p>Sámi vuođđoskuvlaoahpaheaddjioahppu 1.-7. dássi, bachelor + 1. jahki. Samisk grunnskolelærerutdanning for 1.-7. trinn, bahcelor + 1 år. The Sámi Primary and Lower Secondary Teacher Education Program for years 1.-7., bachelor + 1. Year. Oahppu lea 4 jagi ja addá 240 oahppočuoggá. 2.</p>
<p>Sá mi vuođđoskuvláoáhpáheáddjeoáhppu 1-7 oppáláč č át</p>
<p>Oahppoprográmma ja fágaplánat leat 2010 rámmaplána láhkaásahussii vuođđuduvvon.</p>
<p>Sámi vuođđoskuvlaoahpaheaddjioahppu 1-7 gealbuda oahpahit ohppiid vuođđoskuvllas vuosttaš luohkás gitta čihččet luohká rádjái, ja galgá hukset profešuvdnadiđolašvuođa ja fágalaš gelbbolašvuođa. Oahppu deattuha fágalaš govdodaga, ja mo oahppit ovddidit vuođđogálggaid lohkamis, čállimis ja rehkenastimis, digitála reaidduid geavaheamis ja njálmmálaš ovdanbuktimis. 3.</p>
<p>Sisábeássángá ibá dusát</p>
<p>Oppalaš lohkangelbbolašvuohta dahje reálagelbbolašvuohta ja sámegiella. Ohccis galget leat 35 skuvlapoeŋgga ja árvosátni 3 dárogielas ja sámegielas oktii ja matematihkas, dahje vástideaddji gelbbolašvuohta eará riikkain. Sámegiela gáibádusa sáhttá deavdit čuovvovaš vugiid mielde: Norgga joatkkaskuvllas sámegiella 1. dahje 2. giellan 2, Suoma logahagas eatnigielladutkkus dahje guhkes amasgielladutkkus ja Ruoŧa gymnásas eatnigiellan ( <em type="italic">modersmål </em>200 čuoggá) dahje ođđaáigásaš giellan ( <em type="italic">moderna språk </em>200-300 čuoggá) dahje vástideaddji sámegieloahppu doaibmi njuolggadusaid mielde. Sámegiela gáibádusa sáhttá maid deavdit sámegiela lohkanbadjeoahpuin, 30 oahppočuoggá, dahje vástideaddji oahpuin dahje ceavzit giellageahččaleami maid Sámi allaskuvla lágida. Jus lea eahpesihkarvuohta man dási gelbbolašvuohta ohccis lea, de ášši ovddiduvvo fágalaš árvvoštallamii ja meannuduvvo dán vuođul 4. </p>
<p>Oáhpáhusgiellá</p>
<p>Oahpu váldooahpahusgiella lea sámegiella. Oahpus sáhttet leat logaldallamat ja seminárat eará gillii.. 5.</p>
<p>Oáhpu sisdoállu</p>
<p>Sámi vuođđoskuvlaoahpaheaddjioahppu 1-7 lea profešuvdnaoahppu, mii laktá oktii fágaid didaktihkalaš fáttáiguin, pedagogalaš teoriijain ja hárjehallamiin hárjehallanskuvllain, gos studeanttat besset bagadallanvehkiin geahččaladdat oahpaheaddjebarggu. Oahppoprográmma vuođđun lea sámi servodaga máŋggabealatvuohta ja máŋggakultuvrralaš servodaga huksen, sámi kultuvra ja sámegielaid dilli, historjjás otná beaivái ja boahttevuhtii. Sámi oahppanoainnut, oahpahusvuogit ja sámi árbevirolaš bajásgeassin leat vuolggasadjin ja dat mo sáhttit skuvllas dáid sirdit ođđa áigái. Sámi pedagogihkka ja oarjemáilmmi pedagogihkka heivehuvvojit skuvlla áigái ja báikái heivvolaš vugiin nu ahte sámi máhttu šaddá sámi skuvlamáhttun.</p>
<p>Sámi ohppiid ovdánahttima, miela ja dárbbuid geahčastagas sámi vuođđoskuvlaoahpaheaddjioahpu fágaide laktojuvvojit luonddu-, giella- ja kulturipmárdus, ja oahppama lahkonit dáiguin perspektiivvaiguin; oahppit sámi árbevierus ja ođđa áiggis, kultuvrralaš máŋggabealatvuohta riggodahkan, ja sámi oahppit eamiálbmogin. Oahppit báikkálaš servodagas ja kultuvrralaš máŋggabealatvuođas fátmmasta maiddái variašuvnna ja máŋggabealatvuođa sámi servodagas. Sámi oahpaheaddjigelbbolašvuohta searvidahttá ohppiid, geain leat iešguđetlágan etnalaš, kultuvrralaš, sosiálalaš ja gielalaš duogážat.</p>
<p>Guovddáš fáttát oahpus leat ovdamearkka dihte didaktihkalaš gelbbolašvuohta, vuođđogálggaid ovdánahttin, fágagelbbolašvuohta, oahppanjođiheapmi, ovttasdoaibman ja gulahallan, profešunalitehta, etihkka, rievdadangelbbolašvuohta, birgen ja eallin dynámalaš oahppanmáilmmis.</p>
<p>Pedagogihkka ja oahppimáhttu (POM) -fága ja hárjehallan leat oahpu guovddážis, integrerejeaddji fágan, mas boahtá ovdan mo bajásgeassin ja oahpahus sáhttá nannet ohppiid fágalaš, sosiálalaš ja persovnnalaš oahppama ja ovdánahttima. Fága láidesta sisdoaluide ja bargomálliide vuođđooahpahusas ja galgá ráhkkanahttit oahpaheaddji oahpahusplánemii ja jođihit oahppanproseassaid buot ohppiid várás. Galgá maid ráhkkanahttit nuppástuhttin- ja ovdánahttinvejolašvuođaide, ja hástalusaide, mat gusket gažaldagaide, mo sámi skuvlla sáhttá ovdánahttit ja makkár lea skuvlla servodatrolla Sámis ja stuoraservodagas. Eambbo ja spesifihkkadieđut leat Pedagogihka ja oahppimáhtu fágaplánas.</p>
<p>Fágaoahpuin studeanttat galget ovdánahttit nana fágagelbbolašvuođa ja máhtu fágadidaktihkas, mii leat eaktun buori oahpahussii ja ohppiid oahppamii. Sisdoallun leat fágateoriija, fágadidaktihkka ja oahppadieđa. Fágadidaktihkka čatná oktii dieđafága ja skuvlafága (oahpahusfága) ja suokkarda fága iešvuođaid, sisdoaluid ja bargomálliid ja árvvoštallá plánaid ja oahpahusa mánáid oahppama perspektiivvas. Eambbo ja spesifihkkadieđut leat fágaplánain.</p>
<p>Lohkanmearri láidesta studeanttaid oahpásnuvvat sámi ja eamiálbmogiid dutkan- ja ovdánahttinbargguide, áigeguovdilis guorahallamiidda ja fágačállosiidda, ja sámi árbevirolaš dieđuide. Maiddái njálmmálaš gáldut (omd. eallilan olbmot) leat ávkkálaččat dieđuid háhkamis. Váimmuslohkanmearri lea sámegillii dalle go lea olahanmuttus ja muđui skandinávagielaide ja sáhttá maiddá leat eŋgelasgillii. Lohkanmearit leat fágaplánain. </p>
<p>Bargohárjehallan lea integrerejuvvon oassi vuođđoskuvlaoahpaheaddjioahpus 1.-7., mas studeanta galgá hárjehallat luohkkáoahpaheaddjin ja fágadidaktihkalaš áššiid.</p>
<p>Bargohárjehallanoahppu hárjehallanskuvllain lea 105 beaivvi juhkkojuvvon njealji oahppojagi áiggi. Unnimusat ovtta hárjehallanáigodaga galgá čađahit eará riikkas dahje eará sámi guovllus go masa alddis lea gullevašvuohta, juogo Norggas, Ruoŧas dahje Suomas. Hárjehallanoahpahus dáhpáhuvvá hárjehallanskuvllas, fágaoahpahusas, ráhkkanemiin hárjehallamiidda, hárjehallama čađaheamis ja árvvoštallamis. Bargohárjehallan lágiduvvo sierra vugiid mielde: guhkit hárjehallanáigodagat, hárjehallamat sierra jagi áiggiin, biđgejuvvon hárjehallan, oahppojagi álgovahkkuid ja loahppavahkkuid, skuvlaadopšuvdnahárjehallan, fágaseminárain ja sáhttá maid oassi hárjehallamis laktojuvvot oahppomátkkiide. 6.</p>
<p>Oáhppánjoksosát</p>
<p>Badjedási oahppanjoksosat:  fágalaš ja fágadidaktihkalaš máhttu sámegielas, matematihkas, dárogielas/ruoŧagielas/suomagielas ja iežas válljen oahpahusfágain  vuđolaš máhttu álgooahpahusas, ja mo bargat vai ovddidit mánáid vuođđogálggaid, mat gusket njálmmálaš ovdanbuktimii, lohkamii, čállimii, rehkenastimii ja digitála veahkkeneavvuid geavaheapmái ja fágaidrasttideaddji oahpahusas, ja hukset mánáide progrešuvnna 1.-7. luohkkádásiid mielde  máhttu ollislaš oahppangeainnus, deaddu mánáidgárddis skuvlii ja mánáidskuvllas nuoraidskuvlii</p>
<p>Máhtu/Diehtu oahppanjoksosat:  profešuvdna- ja fágalaš gelbbolašvuohta bargat sámi oahpaheaddjin 1.-7. luohkkádásiin  oahpaheaddjiprofešuvnna ja skuvlla iešvuođain, historjjás ja ovdáneamis, skuvlla láhkavuođus, oahppoplánain, árvvuin ja sajádagas ja rollas sámi- ja muđui servodagas  ovttasbarggus ja gulahallamis, mánáid, rávisolbmuid ja sohkabuolvvaid gaskkas, skuvllaid ja ruovttuid ja eará ásahusaid gaskkas  oahppama, ovdáneami, ahtanuššama ja vuođđogálggaid vuođđoáššiin ja eavttuin oppalaš dásis ja maiddái iešguđetlágan sosiála, máŋggakultuvrralaš ja máŋggagielalaš konteavsttain  oahppojođiheamis ja oahppobirrasis  sámi árbevirolaš máhtus ja dieđalaš máhtus iešguđetge fágasurggiid siskkobealde  sámi oahppanoainnuin ja oahpahusvugiin, sámegiela ja eará gielaid ovdánahttimis  ohppiid vuoigatvuođaid birra, sin iešguđetlágan bajásšaddandiliin, dásseárvvu ja identitehtabarggu birra mánát váttis diliin ja heivehuvvon oahpahusa birra  máŋggalágan bargovugiin, oahppanresurssain ja oahppanarenain ja mihttomeriid, sisdoalu, bargovugiid, árvvoštallama ja ovttaskas ohppiid eavttuid oktiigullevašvuođa  riikkaidgaskasaš ja eamiálbmotjulggaštusain, sámi konvenšuvnnain ja našunála lágain  davviriikkaid ja eamiálbmotoahppovuogádagain, oahppoplánain ja láhkavuođuin sámi, našunála ja internašunála dutkan ja ovdánahttin bargguin Gálggaid oahppanjoksosat  máhttá doaibmat oahpaheaddjin, láidesteaddjin, ovttasbargoguoibmin, jođiheaddjin ja bagadallin  máhttá oaidnit, guldalit ja atnit árvvus sihke iežas, eará olbmuid ja guovlluid gielaid, dábiid, eallinvugiid ja árvvuid  máhttá njálmmálaččat ja čálalaččat sámegiela ja profešuvdnagiela, oahpahandáidu sámegillii ja riikkagilli  máhttá plánet, čađahit, árvvoštallat ja reflekteret oahpaheami okto ja ovttas earáiguin, guovtti ja máŋggagielalaš geahččanvugiin, fágaid siste ja rastá, sámi árbevirolaš máhtu ja dieđalaš máhtu ja vásáhusvuđđosaš máhtu vuolggasajis  máhttá lágidit ja jođihit hutkás oahppanbirrasiid ja dilálašvuođaid olbmo, giela ja luonddubirrasa oktiigullevašvuođas, estehtalaš ovdánahttimii, muosáhussii ja dovddiidussii  máhttá jođihit, lágidit ja árvvoštallat máŋggabealat oktiibiddjon ohppiidjoavkkuid oahppama ja ovdáneami iešguđetlágan bargovugiid mielde ja heiveha oahpahusa iešguđetlágan ohppiid návccaide ja attáldagaide, beroštumiide ja sosiokultuvrralaš duogážiidda, heivehuvvon oahpahusas ja fátmmasteaddji oahppanbirrasii, nu ahte movttiidahttá oahppanhálu, ja čielgasit ovdanbuktá oahppanmihttomeriidlea máhttu váldit vuhtii dásseárvvu ja sohkabealrollaid, ja lea máhttu givssideapmi birra, ja lea máhttu váldit vuhtii dásseárvvu ja sohkabealrollaid, ja lea máhttu givssideapmi birra, ja máhttá láhčit oahppanbirrasa mat váldit vuhtii juohke ohppiid.  máhttá ovddidit iežas oahpaheaddjišaddama identitehta ja kritihkalaččat reflektere iežas ja skuvlla geavadiid go ovdánahttá oahpaheaddjirolla ja profešuvdnaetihkalaš gažaldagaid  máhttá sajustit ja gozihit (sámi) mánáid vuoigatvuođaid  máhttá fievrridit máhtu sámi árbevirolaš oahppanoainnuin ja dáid sirdašumiid buolvvas bulvii meanuid, muitalusaid ja bargooassálastimiid bokte  ádde globála gažaldagaid ja bistilis ovdáneami  hálddaša DGT-geavaheami oahpahusas ja fievrrida reflekterejeaddji servodatlaš perspektiivvaid mediaovdáneamis ja dorvvolaš geavaheami digitála arenain persovdnasuodjalusa ja jietnadanfriddjavuođa ektui  máhttá bidjat johtui skuvla nuppástuhttin- ja ovdánahttindoaimmaid, sihke ovttaskas ohppiid ja joavkkuid ektui ja skuvlla oppalaš perspektiivvas, omd. ovttasbarggus ohppiiguin, váhnemiiguin, bargoustibiiguin, lagašservodagas ja/dahje ovttasbargofágaásahusaiguin  atná teoriijaid ja dutkanbohtosiid oahpahusas  máhttá ovddidit ohppiide entreprenørskap ja searvvaha oahpaheapmái báikkálaš bargo-, kultur- ja servodateallima, árbediehtoguddiid ja resursaolbmuid  máhttá gádjunveahki, sihkarvuođa ja dáhkádusa </p>
<p>Oppalaš gelbbolašvuođa oahppanjoksosat  máhttá sámi áššiid máŋggabealatvuođa ja lea mielde nannemin sámi ja eará eamiálbmogiid bajásgeassin- ja oahppoásahusaid ulbmiliid iežas ja birastahtti servodagaide ja rájáidrasttideaddji ja kultuvrraid gaskasaš ovttasbargguid  bidjá olmmošvuoigatvuođaid, toleránssa álbmogiid gaskkas ja etihkalaš dihtomielalašvuođa skuvlla árvovuođuin guovddážii  návccat kritihkalaš reflekšuvdnii iežas ja skuvlla geavadagain  dovdá oahppo- ja bajásgeassinbirrasiid mat barget máná identitehta, gielaid ja kultuvrra nannemiin (siiddat, sohkabuolvvaid deaivvadanbáikkit, searvelanjat, kultur- ja giellaguovddážat) ja máhttá hukset fierpmádagaid eará sámi ja eamiálbmotguovlluiguin  oaidná iežas ja skuvlla oahppan- ja profešuvdnagelbbolašvuođaloktendárbbu  nuppástuhttin- ja ovddidangelbbolašvuohta, mainna bastá dustet skuvlla boahttevuođas vai ovdánahttá buori geavada ja profešuvdnaetihkalaš vuođđudusa  ovddida demokratiijaáddejumi ja demokráhtalaš oassálastima  nanne sámi, riikkaidgaskasaš, máŋggakultuvrralaš ja eamiálbmotáššiid skuvlla barggus 7.</p>
<p>Prográmma huksehus</p>
<p>Sámi vuođđoskuvlaoahpaheaddjioahpu 1-7 oahppoprográmma sisdoallu huksejuvvo geatnegahtton fágaide, hárjehallamiidda ja fágaide maid studeanta lohká oahpahusfágan.</p>
<p>Molssaeaktun lea vejolaš álgit masterohppui goalmmát jagi maŋŋil. Njealját jahki lea dalle masteroahpu vuosttaš jahkin. Masteroahppu lea oktiibuot 5 jagi (3+2).</p>
<p>Vuolábealde lea tabealla mas ovdanbohtet Sámi allaskuvlla fállan oahpahusfágat 1-7 oahpus. Dáid fágaid gaskkas sáhttá studeantta válljet, dađi mielde mo Sámi allaskuvlla siskkáldas fágalaš ja ekonomalaš resurssaid vuođul lea vejolaš.</p>
<p><em type="bold">FÁGA </em></p>
<p>Oahppočuoggát</p>
<p>Sámegiella ja girjjálašvuohta 2 30</p>
<p>Dárogiella 2 30</p>
<p>Suomagiella 2 30</p>
<p>Luonddufága 1 30</p>
<p>Unnimusat okta (1) oahpahusfága galgá leat 60 oč viidosaš. Studeanta sáhttá válljet čiekŋudanfágan geatnegahtton oasis juogo sámegiela, matematihka, dárogiela/ruoŧagiela/suomagiela, dahje lohkat eará fága 60 oč viidosažžan. Muđui galgá oahpahusfága leat unnimusat 30 oč viidosaš. Studeanta sáhttá válljet <em type="italic">ovtta </em>(1) 30 oč viidosaš skuvlarelevántta fága vuođđoskuvlaoahpaheaddjioahpu oassin. </p>
<p>Vuollelis leat ovdamearkkat muhtun skuvlarelevánta fágain, maid Sámi allaskuvla fállá. Maiddái eará fágat sáhttet leat relevánttat skuvlii ja oahpaheaddjiámmáhii.  Sámi árbediehtu 30 oč.  Earenoamáš pedagogihkka 30 oč.  Oahpponeavvopedagogihkka 30 oč.  Sámi historjá 30 oč.  Guovtte- ja máŋggagielat/-kultuvrrat pedagogihkka 30 oč  Sámi oahppojođihanoahppu 30 oč. 8.</p>
<p>Oáhppánvuogit</p>
<p><em type="bold">Digigiisá </em></p>
<p>Vuođđoskuvlaoahpaheaddjioahppu 1.-7. dássi lea profešuvdnaoahppu mas oassálastin ja ovttasbargu leat guovddážis. Oahppu lágiduvvo geabbilis málle mielde, mii mearkkaša ahte studeanta oahppanaktivitehtat lágiduvvojit sihke neahtas ja deaivvademiin Sámi allaskuvllas. Dán málle gohčodit <span type="quote">“Neahttadoarjjaoahppan”</span>. Sámi allaskuvlla virituella oahpahuslávdi, váldogulahallanbáiki ja diehtojuohkinbáiki lea <em type="italic">Digigiisá </em>. <em type="italic">Digigiisái </em>čohkkejuvvojit buot oahpu guoski áššit nugo plánat, lohkanbadjeplánat, logaldallamat, bargobihtát, fágalaš ságastallamat, bagadallan, studeantabargguid geigemat, fágaoahpaheddjiid árvvoštallamat ja nu ain. Studeanta galgá beaivválaččat čuovvut <em type="italic">Digigiissá </em>, ja studeanttas lea alddis ovddasvástádus háhkat dieđuid. Studeanttain galgá leat pc, mas lea interneahtta ja heivvolaš teknihkalaš prográmmat. </p>
<p><em type="bold">Studeantaweb </em></p>
<p>Formálalaš dieđut ja gulahallan Sámi allaskuvllain lea dihto studeantaweb bokte. Čujuhus studeantaweb:ii lea Sámi allaskuvlla ruovttusiiddus. Studentweb:as sáhttá iežas dieđihit oahpahussii ja eksámenii buot oahppoovttadagain maid čađaha čuovvovaš lohkanbajis. Dán dahká go leat máksán lohkanbadjedivada ja go dárkkista ahte buot oahput/oahppoovttadagat leat du progrešuvdna-/oahpahusplánas.</p>
<p><em type="bold">Studeantaaktiivvalaš bargovuogit </em></p>
<p>Studeantaaktiivvalaš bargovuogit leat guovddážis. Lágiduvvon oahpahus lea doarjjan studeantta oahppamii. Studeanttain vurdojuvvo iešheanalašvuohta ja ahte aktiivvalaččat oassálastet oahppanaktivitehtaide neahtas ja deaivvademiin. Bargo- ja oahppanvuogit leat earret eará logaldallamat, blogga- ja forumčállin, fágalogga- ja eará loggačállin, bargobájit, seminárat, joavkobarggut, bagadallamat, oktagaslaš barggut, iehčanassii ja ovttas earáiguin lohkan ja reflekteren ja nu ain. Logaldallamat leat sihke klássalanjas, <span type="quote">“online”</span> neahtas ja báddejuvvon ovdagihtii mat biddjojit <em type="italic">Digigiisái </em>. Oahpu iešguđet fágaid fágaplánain leat oahppanjoksosat, sisdoallu, geatnegahtton bargogáibádusat, hárjehallamat, eksámenat ja lohkanmearri čilgejuvvon. Hárjehallamii lea sierra fágaplána ja njuolggadusat, mii gullá oktii fágaplánaiguin ja prográmmaplánain. </p>
<p>Iešguđetlágan bargogáibádusat galget leat dohkkehuvvon fágaoahpaheddjiid bealis ovdal go studeanta beassá eksámeniidda. Bargogáibádusaid čađaheapmi ja organiseren leat čadnon plánaide mat biddjojit vahkkuide, mat Digigiissás gohčoduvvojit <span type="quote">“Lekšuvdnan”</span>. Juohke vahkku lea sierra lekšuvdna (plána) mas ovdanbohtet doaimmat ja barggut, lohkamušat ja logaldallamat. Vurdojuvvo ahte studeanttat ieža maiddái ovttas ásahit bargojoavkkuid mat ovttasbarget bargobájiin ja neahta bokte. Guovddáš oahppanjoksosiid ulbmilin lea hástalit ja ovdánahttit studeanttaid fágakritihkalaš reflekšuvnnaid. Fágaloggat, bagadallamat ja profešuvdnamáhppa geavahuvvojit reaidun šaddat dihtomielalažžan iežas oahppamis. Oahppanmállet leat: - Oahppan barggu vuođul, studeantaaktiivvalaš bargomálle - Reflekšuvdna - Iešheanalašvuohta ja ovddasvástádus</p>
<p><em type="bold">Deaivvadeamit allaskuvllas </em>Prinsihpalaččat leat buot oahppanaktivitehtat geatnegahtton. Neahttaaktivitehtain lea studeanttain stuorát friddjavuohta goas jándoris dáid čađahit. Fysalaš deaivvadeamit mat lágiduvvojit Sámi allaskuvllas leat geatnegahtton ja dain ii sáhte studeanta jávkat muđui go dohkálaš sivaid geažil nugo omd. buohccindieđihemiid vuođul. Jávkan deaivvademiin galgá dieđihuvvot dahje šiehtaduvvot ovdagihtii, ja jávkanáiggi bargogáibádusaid galgá maŋŋel válbmet. Skuvlabirrasis studeanttain lea oahpahusa olis vuoigatvuohta geavahit girjerádjosa, interneahta, bargolanjaid, oahpahus-, seminára- ja čoahkkinlanjaid, luoikkahit teknihkalaš bargoneavvuid ja govva- ja jietnastudioid. </p>
<p><em type="bold">Bagadallamat </em>Juohke fágas lea okta dahje moadde fágaovddasvástideaddji, fágalaš gulahallanolmmožin, láidesteaddjin, movttiideaddjin ja bagadallin studeanttaide fágalaččat ja profešuvnna ektui. Fágaoahpaheaddjit barget teamain, maid jođiha sierra oahppojođiheaddji. Bagadallamat čađahuvvet iešguđet vugiid mielde, sihke ovttaskas studeanttain muhto maiddái joavkkuin ja luohkás, nugo ságastallamiin neahtas dahje deaivvademiin allaskuvllas, bagadallan čađahuvvon bargguid oktavuođas ja nu ain. Bagadallamat dábálaččat galget šiehtaduvvot ovdagihtii, ja studeanta galgá ráhkkanit bagadallamiidda. </p>
<p><em type="bold">Bargohárjehallamat </em></p>
<p>Bargohárjehallamiin juohke studeanttas lea hárjehallanbagadalli, gii bagadallá studeantta hárjehallanáigodagas ja hárjehallanbargguin. Dábálaččat lágiduvvo bargohárjehallan nu ahte 2-4 studeantta leat ovtta hárjehallanjoavkkus. Bargohárjehallamat leat geatnegahtton. 9.</p>
<p>Á rvvos tállánvuogit já profes uvdnámá hppá</p>
<p>Eksámeniid olis studeanta árvvoštallojuvvo fágaid ja oahpu sierra ja oppalaš oahppanjoksosiid ektui, iešguđet vugiid mielde. Iešguđet vuogit galget hárjehit studeantta čilget, ákkastallat, muitalit ja dokumenteret. Eksámenvuogit sáhttet leat čálalaš skuvlaeksámen, ruovttueksámen, njálmmálaš eksámen, prošeaktabarggut, praktihkalaš ovdanbuktimat jna. Juohke fágaplána čilge makkár eksámenvuohki guđege fágas lea. Árvvoštallanvuogádat mii geavahuvvo lea bustávvaárvosánit A- F, mas A lea buoremus árvosátni, E vuolimus ceavzinárvosátni ja F mearkkaša ahte ii leat ceavzán. Sáhttet maid geavahuvvot árvosánit Dohkkehuvvon/Ii dohkkehuvvon dahje Ceavzán/Ii ceavzán (omd. hárjehallamiid oktavuođas)</p>
<p>Guovddáš oassi árvvoštallanvugiin lea studeantta iežas čállin ja reflekšuvdna maid vurke sierra profešuvdnamáhppii. Juohke studeanta galgá alcces čohkket profešuvdnamáhpa, mii čuovvu studeantta olles oahppoáigodaga, ja čájeha studeantta fágalaš, persovnnalaš ja profešuvnnalaš ovdáneami. Profešuvdnamáhppa dokumentere studeantta čađahan doaimmaid, oahppama ja ovdáneami oppalaččat, ja lea vuođđun progrešuvdnačuovvolemiide. Juohke fágas galgá leat oassi profešuvdnamáhpas, ja galgá leat veahkkin studentii oaidnit profešuvnna oppalašvuođa. Profešuvdnamáhpas sáhttá osiid bidjat loahpalaš formálalaš árvvoštallamii nugo pedagogihkka ja oahppomáhttu -fágas. Oasit mat leat oassin profešuvdnamáhpas ovdanbohtet fágaplánain. 10.</p>
<p>Lonohállánstudeántán já internás unáliseren</p>
<p>Studeanta galgá golbma vuosttaš jagi lohkat Sámi allaskuvllas. Njealját oahppojagi son sáhttá vuolgit eará oahppoásahussii Norggas dahje olgoriikii. Lea vejolaš vuolgit sihke hárjehallamiidda ja lohkat válljenmuni oasi fágaid eará sajis. Sámi allaskuvla ovttasbargá máŋggaid ásahusaiguin. Allaskuvla lea omd. mielde University of the Arctic -fierpmádagas, mii ovttasbargá árktalaš alit oahppoásahusaiguin ja verddeprográmma bokte ovttasbargá eará eamitálbmotásahusain Canadas ja Ruoššaš. SA lea mielde ja jođiha Sámi oahpaheaddjeoahpuid fierpmádaga, Samisk region 7. Dat lea sisriikkalaš fierpmádat Norggas mas leat 5 ásahusa mielde. Sámi allaskuvlla lassin leat mielde vel Romssa universitehta, Finnmárkku allaskuvla, Nordlándda universitehta ja Davvi–Trøndelaga allaskuvla. 11.</p>
<p>Bárgo- já joátkkáoáhppovejolás vuođát</p>
<p>Oahppoprográmma ráhkkanahttá ja addá spesialiserejuvvon gelbbolašvuođa bargat vuođđoskuvllas oahppoluohkáin 1. luohká ja 7. luohká gaskkas. Oahppu addá vejolašvuođa joatkkaoahpuiguin joatkit, earret eará masteriin. Sámi vuođđoskuvlaoahpaheaddjioahppu addá máŋggabealat gelbbolašvuođa sámi áššiid ja servodaga birra, dieđalaš ja fágalaš máhtu, mii lea ávkin ja sáhttá leat vuođđun maiddái earáge bargguide. 12.</p>
<p>Oáhppokválitehtá</p>
<p>Sámi allaskuvla deattuha oahppokvalitehta, ja kvalitehta galgá oppa áigge leat guovddážis. Studeanttat geat váldet sámi vuođđoskuvlaoahpaheaddjioahpu Sámi allaskuvllas galget oažžut buori ja relevánta oahpu ja vuođu doaibmagoahtit oahpaheaddjin. Sámi allaskuvlla kvalitehtavuogádaga vuođul bargojuvvo systemáhtalaččat kvalitehtain, sihke sámi ja eamiálbmot perspektiivvas ja dábálaš majoritehtaservodatlaš perspektiivvas. Oahppokvalitehta sihkkarastin ja nannen lea bargiid ja studeanttaid ovddasvástádus. Studeanttat sáhttet vuordit dieđuid oahpposisdoaluid birra ja makkár fágalaš vuordámušat leat studeanttaide, omd. ahte dovdet fágalaš ja profešuvdnaetihkalaš vuordámušaid. Studeantaárvvoštallamat galget leat objektiivvalaččat ja rievttalaččat. Studeanttat galget leat ráhkkanan ja oassálastit oahpahussii aktiivvalaččat, ovttasbargat earáiguin, doalahit áigemeriid ja deavdit eará eavttuid, mat leat oahpus. Buot dát leat oassin oppalaš oahpaheaddji dohkálašvuođaárvvoštallamis, man birra logat eambbo boahtte kapihttalis.</p>
<p>Kvalitehta nannemii leat čuovvovaš doaibmabijut:  Progrešuvdnašiehtadus juohke studeanttain ja dan čuovvoleapmi  Bagadallan, ovttaskas- ja joavkobagadallamat  Oahpuid árvvoštallamat, studeantaárvvoštallamat ja fágaraporttat  Čoahkkimat luohttámušolbmuiguin ja árvvoštallančoahkkimat luohkáin 13.</p>
<p>Studeánttáid dohká lás vuođáá rvvos tállán</p>
<p>Oppalaš dohkálašvuođaárvvoštallan lea ollislaš árvvoštallan das, mo studeanta doaibmá oahpaheaddjin fágalaččat, pedagogalaččat ja olmmošlaččat (persovnnalaččat). Árvvoštallamis deattuhuvvojit erenoamážit, leatgo studeanttas vurdojuvvon eavttut doaibmat oahpaheaddjin, mo doaibmá oahppodilis, mo ceavzá eksámeniin ja hárjehallamiin. Dohkálašvuođaárvvoštallan vuođđuduvvá universitehtaid ja allaskuvllaid láhkii § 4-10 ja máhttodepartemeantta mearridan dohkálašvuođanjuolggadusaide (geassemánu 2006). Dohkálašvuođaárvvoštallan čuovvu juohke studeantta oppa oahppoáiggi, ja galgá sihkkarastit ahte studeanta lea árvvoštallojuvvon ja dohkkehuvvon oahpaheaddjiprofešuvdnii.</p>
</body></document>
