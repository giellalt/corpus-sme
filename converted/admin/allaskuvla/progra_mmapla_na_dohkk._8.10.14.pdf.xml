<document xml:lang="sme" id="no_id"><header><title/><genre code="admin"/><author><unknown/></author><wordcount>2658</wordcount><conversion_status type="standard"/><availability><free/></availability><multilingual/><origFileName>http://sh.pedit.no/web/NettskoleRessurs.axd?id=ed140288-5d88-4dba-90d3-ab202ae84049</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version><note>Source page http://sh.pedit.no/web/PageND.aspx?id=229691</note></header>
<body>
<p xml:lang="fra">OAHPPOPROGRÁMMAPLÁNA</p>
<p>SÁMI VUOĐĐOSKUVLAOAHPAHEADDJEOAHPPU 5.-10. dássi</p>
<p>Joavku VUO2014 (2014-2018)</p>
<p>Sámi allaskuvlla dutkan- ja oahppostivra dohkkehan 15.8.12, áššis DOS 68/12. Dutkan -ja oahppostivra dohkkehan ođastemiid 25.9.2013, áššis 96/13.</p>
<p>Sámi allaskuvlla dutkan- ja oahppostivra dohkkehan 8.10.2014 čoahkkimis DOS 12-2014 áššis DOS 67/14 2</p>
<p>SISDOALLU 1. Prográmmanammajagrádanamahus .......................................................................................................3 2. Vuođđoskuvlaoahpaheaddjioahppu 5.-10. oppalaččat ...........................................................................3 3. Sisabeassangáibádusat ............................................................................................................................3 4. Oahpahusgiella ........................................................................................................................................4 5. Oahpu sisdoallu .......................................................................................................................................4 6. Oahppanjoksosat .....................................................................................................................................5 7.Prográmma huksehus ...............................................................................................................................8 8. Oahppanvuogit ........................................................................................................................................9 9. Árvvoštallanvuogit ja profešuvdnamáhppa .......................................................................................... 11 10. Lonohallanstudeantan ja internašunaliseren ..................................................................................... 11 11.Bargo- ja joatkkaoahppovejolašvuođat ............................................................................................... 12 12. Oahppokvalitehta ............................................................................................................................... 12 13. Studeanttaid dohkálašvuođaárvvoštallan .......................................................................................... 12 2 <em type="bold">1. </em></p>
<p><em type="bold">Prográmma namma ja grádanamahus </em></p>
<p>Sámi vuođđoskuvlaoahpaheaddjioahppu 5.-10. dássi, bachelor + 1 jahki. Samisk grunnskolelærerutdanning for 5.-10 trinn, bachelor + 1 jahki. The Sami primary and lower secondary teacher education program for years 5-10, bachelor + 1 year Bachelor lea alitoahppovuogádagas mii addá vuođu bajit dási ohppui, masteroahpuide. Oahppu lea 4 jagi oahppu ja addá 240 oahppočuoggá. <em type="bold">2. </em></p>
<p><em type="bold">Vuođđoskuvlaoahpaheaddjioahppu 5.-10. oppalaččat </em></p>
<p>Sámi vuođđoskuvlaoahpaheaddjioahppu 5.-10. dásiide ráhkkanahttá bargat oahpaheaddjin gaska- ja nuoraidskuvladásis. Oahppu lea njeallje jagi oahppu ja oahpus galgá čiekŋudit oahppi máhttui ja fágaide. Oahpu áigge galgá lohkat pedagogihka ja oahppimáhtu 60 oahppočuoggá ja golbma sierra oahpahusfága mas guhtege lea 60 oahppočuoggá. Sámi vuođđoskuvlaoahpaheaddjioahppu 5.-10. lea profešuvdnaoahppu, mii laktá oktii fágaid, didaktihkalaš fáttáid, pedagogalaš teoriijaid ja bargohárjehallamiid hárjehallanskuvllain.</p>
<p>Bargohárjehallamiin studeanttat geahččaladdat bagadallama vehkiin oahpaheaddjebarggu sámi dilálašvuođain, ja hárjehallat fágaoahpaheami fágain maidda lea čiekŋudeamen..</p>
<p>Oahpaheaddjeprofešuvnna iešvuohta boahtá ovdan ja nannejuvvo fágaoahpahusa ja hárjehallamiid bokte. Vuođđu huksejuvvo studeanttaid vásáhusaid ala, mii oahpu, bagadallama ja hárjehallama vehkiin nannejuvvo. <em type="bold">3. </em></p>
<p><em type="bold">Sisabeassangáibádusat </em></p>
<p>Sisabeassangáibádussan lea oppalaš lohkangelbbolašvuohta dahje reálagelbbolašvuohta ja sámegiella. Ohccis galget leat 35 skuvlačuoggá ja unnimusat árvosátni 3 dárogielas ja sámegielas ja matematihkas, dahje vástideaddji gelbbolašvuohta eará riikkain. Sámegiela gáibádusa sáhttá deavdit čuovvovaš vugiid mielde: Norgga joatkkaskuvllas sámegiella 1. dahje 2. giellan 2, Suoma logahagas eatnigielladutkkus dahje guhkes amasgielladutkkus ja Ruoŧa gymnásas eatnigiellan (modersmål 200 čuoggá) dahje ođđaáigásaš giellan (moderna språk 200-300 čuoggá) dahje vástideaddji sámegieloahppu doaibmi njuolggadusaid mielde. Sámegiela gáibádusa sáhttá maid deavdit sámegiela lohkanbadjeoahpuin, 30 oahppočuoggá, dahje vástideaddji oahpuin dahje ceavzit giellageahččaleami maid Sámi allaskuvla lágida. Jus lea eahpesihkarvuohta man dási gelbbolašvuohta ohccis lea, de ášši ovddiduvvo fágalaš árvvoštallamii ja meannuduvvo dán vuođul. Buot studeanttat galget oahpu álggus doaimmahit politiijaduođaštusa vai sáhttet oassálastit oahpu hárjehallamiidda skuvllain. 4 <em type="bold">4. </em></p>
<p><em type="bold">Oahpahusgiella </em></p>
<p>Oahpu váldooahpahusgiella lea sámegiella. Oahpus sáhttet leat logaldallamat ja seminárat maiddái eará gielaide. <em type="bold">5. </em></p>
<p><em type="bold">Oahpu sisdoallu </em></p>
<p>Oahppoprográmma vuođđun lea sámi servodaga máŋggabealatvuohta ja máŋggakultuvrralaš servodaga huksen, sámi kultuvra ja sámegielaid dilli, historjjás otnábeaivái ja boahttevuhtii. Sámi oahppanáddejumit, oahpahusvuogit ja sámi árbevirolaš bajásgeassin leat vuolggasadjin ja dat mo sáhttá skuvllas dáid sirdit ođđa áigái. Profešuvdnaperspektiiva lea guovddážis ja deattuhuvvo sihke fágaoahpahusas ja hárjehallamiin hárjehallanskuvllain. Sámi pedagogihkka ja dábálaš oarjemáilmmi pedagogihkka heivehuvvojit skuvlla áigái ja báikái heivvolaš vugiin nu ahte sámi máhttu šaddá sámi skuvlamáhttun. Sámi ohppiid ovdánahttima, miela ja dárbbuid geahčastagas sámi vuođđoskuvlaoahpaheaddjioahpu fágaide laktojuvvojit luonddu-, giella- ja kulturipmárdus, ja oahppama lahkonit dáiguin perspektiivvaiguin: - Oahppit sámi árbevierus ja ođđa áiggis - Kultuvrralaš máŋggabealatvuohta riggodahkan - Sámi oahppit eamiálbmogin </p>
<p>Oahppit báikkálaš servodagas ja kultuvrralaš máŋggabealatvuođas fátmmasta maiddái variašuvnna ja máŋggabealatvuođa sámi servodagas. Sámi oahpaheaddjigelbbolašvuohta searvidahttá ohppiid, geain leat iešguđetlágan etnalaš, kultuvrralaš, sosiálalaš ja gielalaš duogážat. Guovddáš fáttát leat didaktihkalaš gelbbolašvuohta, vuođđogálggaid ovdánahttin, oahppanjođiheapmi, ovttasdoaibman ja gulahallan, profešunalitehta, etihkka, ovdánahttingelbbolašvuohta, birgen ja eallin dynámalaš oahppanmáilmmis. Profešuvdnaetihkalaš gelbbolašvuohta ja miehtá sámi perspektiiva ovdánahttojuvvojit máŋggabealat hárjehallanskuvllain miehtá Sámi, Norggas, Ruoŧas ja Suomas dahje eará eamiálbmotguovlluin. Pedagogihkka ja oahppimáhttu (POM) fága ja hárjehallan leat oahpu guovddážis, integrerejeaddji fágan, mas boahtá ovdan mobajásgeassin ja oahpahus sáhttet nannet ohppiid fágalaš, sosiálalaš ja persovnnalaš oahppama ja ovdánahttima. Fága láidesta sisdoaluide ja bargomálliide vuođđooahpahusas, ráhkkanahttá oahpahusplánemii ja jođihit oahppanproseassaid buot ohppiid várás. </p>
<p>Fágaoahpuin studeanttat ovdánahttet fágagelbbolašvuođa, eaktun buori oahpahussii ja ohppiid oahppamii. Sisdoallun leat fágateoriija, fágadidaktihka, oahppadieđa ja profešuvdnaperspektiiva. Fágadidaktihkka čatná oktii dieđafága ja skuvlafága (oahpahusfága) ja suokkarda fága iešvuođaid, 5 sisdoaluid ja bargomálliid ja árvvoštallá plánaid ja oahpahusa ohppiid ollislaš oahppama perspektiivvas. Dárkilet dieđut leat fágaplánain. Lohkanmearri láidesta studeanttaid oahpásmuvvat sámi ja eamiálbmogiid dutkan- ja ovdánahttinbargguide, áigeguovdilis guorahallamiidda ja fágačállosiidda, ja sámi árbevirolaš dieđuide. Maiddái njálmmálaš gáldut (omd. eallilan olbmot) leat dehálaččat dieđuid háhkamis. Váimmuslohkanmearri lea sámegillii dalle go lea olahanmuttus ja muđui skandinávagielaide ja sáhttá maiddá leat eŋgelasgillii. Lohkanmearit leat fágaplánain. Bargohárjehallan lea integrerejuvvon oassi vuođđoskuvlaoahpaheaddjioahpus 5.-10., mas studeanta galgá hárjehallat luohkká- ja fágaoahpaheaddjin ja fágadidaktihkalaš áššiid. Bargohárjehallanoahppu hárjehallanskuvllain lea 105 beaivvi juhkkojuvvon njealji oahppojahkái. Unnimusat ovtta hárjehallanáigodaga galgá čađahit eará riikkas dahje eará sámi guovllus go masa alddis lea gullevašvuohta, juogo Norggas, Ruoŧas dahje Suomas (dahje eará eamiálbmot guovllus). Hárjehallanoahpahus dáhpáhuvvá hárjehallanskuvllas, fágaoahpahusas, ráhkkanemiin hárjehallamiidda, hárjehallama čađaheamis ja árvvoštallamis. Bargohárjehallan lágiduvvo sierra vugiid mielde: guhkit hárjehallanáigodagaid, hárjehallamat sierra jagi áiggiid, biđgejuvvon hárjehallamiid, oahppojagi álgovahkkuid ja loahppavahkkuid, skuvlaadopšuvdnahárjehallama, fágasemináraid ja oahppomátkkiid bokte. <em type="bold">6. </em></p>
<p xml:lang="fin"><em type="bold">Oahppanjoksosat </em></p>
<p><em type="bold">Oppalaš oahppanjoksosat: </em> fágalaš ja fágadidákttalaš máhttu fágain, mat leat válljejuvvon 5-10 vuođđoskuvlaoahpaheaddjeohppui, oahppo- ja skuvlafágan ja dutkanfágan  máhttu bargat ohppiid vuođđogálggaid ovdánahttimiin das ahte ovdabuktit njálmmálaččat, lohkat, ovdanbuktit čálalaččat, rehkenastit ja geavahit digitála reaidduid fágaid siskkobealde ja fágaid rastá  máhttu ja beroštupmi lágidit oahpahusa mii ovdánahttá vuođđogálggaid heivehuvvon 5.-10. nu ahte jáhkku ohppiid iehčanas oahppamii lea gievra  máhttu vuodjut oahpahanfágaide ja heivehit oahpahusa nu ahte buot oahppit ovdánit fágalaččat, sosiálalaččat ja persovnnalaččat.  máhttu ollislaš oahppomannolagas, mas deattuhit sirdašumi mánáidskuvladásis nuoraidskuvladássái ja nuoraidskuvladásis joatkkaskuvlaoahpu dássái 6  máhttu sámi ja eamiálbmogiid oaidnin- ja oahppanvugiin.  máhttu bargat sámi oahpaheaddjin miehtá Sámi ja stuorraservodagas. </p>
<p><em type="bold">Máhtu ja diehtu: </em> profešuvdna- ja fágalaš gelbbolašvuohta bargat sámi oahpaheaddjin 5.-10 luohkkádásiin  oahpaheaddjiprofešuvnna ja skuvlla iešvuođain, historjjás ja ovdáneamis, skuvlla láhkavuođus, oahppoplánain, árvvuin ja sajádagas ja rollas sámi- ja muđui servodagas  ovttasbarggus ja gulahallamis, mánáid, rávisolbmuid ja sohkabuolvvaid gaskkas, skuvllaid ja ruovttuid ja eará ásahusaid gaskkas  oahppama, ovdáneami, ahtanuššama ja vuođđogálggaid vuođđoáššiin ja eavttuin oppalaš dásis ja maiddái iešguđetlágan sosiála, máŋggakultuvrralaš ja máŋggagielalaš ja -kultuvrralaš konteavsttain  oahppojođiheamis ja –birrasis  sámi árbevirolaš máhtus ja dieđalaš máhtus iešguđetge fágasurggiid siskkobealde  sámi oahppanoainnuin, sámegiela ja eará gielaid ovdánahttimis,  ohppiid vuoigatvuođaid birra, sin iešguđetlágan bajásšaddandiliin, dásseárvvu ja identitehtabarggu birra mánát váttis diliin ja heivehuvvon oahpahusa birra  máŋggalágan bargovugiin, oahppanresurssain ja -arenain ja mihttomeriid, sisdoalu, bargovugiid, árvvoštallama ja ovttaskas ohppiid eavttuid oktiigullevašvuođa  riikkaidgaskasaš- ja eamiálbmotjulggaštusain , sámi konvenšuvnnain ja našunála lágain  davviriikka ja eamiálbmot oahppovuogádagain, –plánain ja láhkavuođuin  sámi, našunála ja internašunála dutkan ja ovdánahttin bargguin </p>
<p><em type="bold">Gálggat: </em> doaibmá oahpaheaddjin, láidesteaddjin, ovttasbargoguoibmin, jođiheaddjin ja bagadallin  oaidná, guldala ja atná árvvus sihke iežas, eará olbmuid ja guovlluid gielaid, dábiid, eallinvugiid ja árvvuid  njálmmálaš ja čálalaš sámegielmáhttu ja ámmátgiella, oahpahandáidu sámegillii ja riikkagilli  pláne, čađaha, árvvoštallá ja reflektere oahpaheami okto ja ovttas earáiguin, guovtti ja máŋggagielalaš geahččanvugiin, fágaid siste ja rastá, sámi árbevirolaš máhtu ja dieđalaš máhtu ja vásáhusvuđđosaš máhtu vuolggasajis  lágida ja jođiha buriid ja hutkás oahppanbirrasiid ja dilálašvuođaid olbmo, giela ja luonddubirrasa oktiigullevašvuođas, estehtalaš ovdánahttimii, muosáhussii ja dovddiidussii  jođiha, lágida ja árvvoštallá máŋggabealat oktiibiddjon mánná- /nuoraidjoavkkuid oahppama ja ovdáneami iešguđetlágan bargovugiid mielde ja heiveha oahpahusa iešguđetlágan ohppiid návccaide ja attáldagaide, beroštumiide ja sosiokultuvrralaš duogážiidda, heivehuvvon oahpahusas ja fátmmasteaddji oahppanbirrasii, nu ahte movttiidahttá oahppanhálu, ja čielgasit ovdanbuktá oahppanmihttomeriid 7  ovddida iežas oahpaheaddjin šaddama identitehta ja kritihkalaččat reflektere iežas ja skuvlla geavadiid go ovdánahttá oahpaheaddjirolla ja profešuvdnaetihkalaš gažaldagaid  sajusta, goziha ja ovddida (sámi) mánáid vuoigatvuođaid  fievrrida máhtu sámi árbevirolaš oahppanoainnuin ja dáid sirdašumiid buolvvas bulvii meanuid, muitalusaid ja bargooassálastimiid bokte  ádde globála gažaldagaid ja bistilis ovdáneami  hálddaša dgt -geavaheami oahpahusas ja fievrrida reflekterejeaddji servodatlaš perspektiivvaid mediaovdáneamis ja dorvvolaš geavaheami digitála arenain persovdnasuodjalusa ja jietnadanfriddjavuođa ektui  bidjá johtui nuppástuhttin ja ovdánahttindoaimmaid, sihke ovttaskas ohppiid ja joavkkuid ektui ja skuvlla oppalaš perspektiivvas, ovttasbarggus váhnemiiguin, bargoustibiiguin, lagašservodagas ja ovttasbargofágaásahusaiguin  atná teoriijaid ja dutkanbohtosiid oahpahusas  ovddida ohppiide fidnoálggahangealbbu (entreprenørskap) ja searvvaha oahpaheapmái báikkálaš bargo-, kultuvra- ja servodateallima, árbediehtoguddiid ja resursaolbmuid  Máhttá gádjunveahki, sihkarvuođa ja dáhkádusa </p>
<p><em type="bold">Oppalaš gelbbolašvuohta: </em> máhttá sámi áššiid máŋggabealatvuođa ja lea mielde nannemin sámi ja eará eamiálbmogiid bajásgeassin- ja oahppoásahusaid ulbmiliid iežas ja birastahtti servodagaide ja rájáidrasttideaddji ja kultuvrraid gaskasaš ovttasbargguid  bidjá olmmošvuoigatvuođaid, toleránssa álbmogiid gaskkas ja etihkalaš dihtomielalašvuođa skuvlla árvovuođuin guovddážii  návccat kritihkalaš reflekšuvdnii iežas ja skuvlla geavadagain  dovdá oahppo- ja bajásgeassinbirrasiid mat barget máná identitehta, gielaid ja kultuvrra nannemiin (siiddat, sohkabuolvvaid deaivvadanbáikkit, searvelanjat, kultur- ja giellaguovddážat) ja máhttá hukset fierpmádagaid eará sámi ja eamiálbmotguovlluiguin  oaidná iežas ja skuvlla oahppan- ja ámmátgelbbolašvuođaloktendárbbu  nuppástuhttin- ja ovddidangelbbolašvuohta, mainna bastá dustet skuvlla boahttevuođas vai ovdánahttá buori geavada ja ámmátetihkalaš vuođđudusa  ovddida demokratiijaáddejumi ja demokráhtalaš oassálastima  nanne sámi, riikkaidgaskasaš , máŋggakultuvrralaš ja álgoálbmot áššiid skuvlla barggus ja oaččuha áddejumi sámiid álgoálbmotstáhtusa hárrái 8 <em type="bold">7. </em></p>
<p><em type="bold">Prográmma huksehus </em></p>
<p>Sámi vuođđoskuvlaoahpaheaddjioahpu 5.-10. oahppoprográmma sisdoallu huksejuvvo njeljiin fágain, Pedagogihkka ja oahppimáhttu 60 oč ja golbma oahpahusfága mas guhtege leat 60 oč. Ovtta oahpahusfága sadjái sáhttá válljet guokte 30 oč viidosaš fága, main nubbi sáhttá skuvlarelevánta fága. Čuovvovaš fágat fállojuvvojit VUO2014jovkui oahppojagiid 2014-2018:</p>
<p xml:lang="est">JAHKI</p>
<p xml:lang="deu">FÁGAT ČAKČAT</p>
<p xml:lang="deu">FÁGAT GIĐĐAT</p>
<p>Hárjehallan, oktiibuot 105 beaivvi 1 jagi</p>
<p>Pedagogihkka ja oahppimáhttu -POM103 10 oč -</p>
<p>Sámegiella ja girjjálašvuohta 1, - SAM 111, 15 oč - SÁM112, 5 oč</p>
<p>Pedagogihkka ja oahppimáhttu -POM103, 5 oč</p>
<p>Sámegiella ja girjjálašvuohta 1 -SÁM112, 10 oč</p>
<p>Sá Sámegiella ja girjjálašvuohta 2 -SÁM113, 15 oč 6 vahku 2</p>
<p>Pedagogihkka ja oahppimáhttu</p>
<p xml:lang="smn">POM104, 15 oč</p>
<p>Sámegiella ja girjjálašvuohta 2</p>
<p>SÁM114, 15 oč</p>
<p>Oahpahusfága II 30 oč 6 vahku 3</p>
<p>Pedagogihkka ja oahppimáhttu 15 oč</p>
<p xml:lang="smn">POM203, 15 oč</p>
<p xml:lang="est">Oahpahusfága II</p>
<p>Pedagogihkka ja oahppimáhttu 15 oč</p>
<p>POM204, 15 oč BA-bargu</p>
<p>Oahpahusfága II 6 vahku 4</p>
<p>Oahpahusfága III, 30 oč</p>
<p>Oahpahusfága III, 30 oč 3 vahku</p>
<p>Molssaeaktun lea vejolaš álgit masterohppui goalmmát jagi maŋŋil. Njealját jahki lea dalle masteroahpu vuosttaš jahki. Masteroahppu lea oktiibuot 5 jagi (3+2). Vuolábealde lea tabealla mas ovdanbohtet Sámi allaskuvlla fállan oahpahusfágat 5.-10. oahpus. Dát fágat fállojuvvojit allaskuvlla siskkáldas fágalaš ja ekonomalaš resurssaid mielde.</p>
<p xml:lang="smj">Oahppoovttadaga namma</p>
<p>Oahppočuoggát 5-10 Sámegiella ja girjjálašvuohta 1 ja 2 60 5-10 Dárogiella 1 ja 2 60 5-10 Ruoŧagiella 1 ja 2 60 9 5-10 Suomagiella 1 ja 2 60 5-10 Luonddufága 1 ja 2 60 5-10 Matematihka 1 ja 2 60 5-10 Lášmmohallan 1 ja 2 60 5-10 Eŋgelasgiella 1 ja 2 60 5-10 Biebmu ja dearvvašvuohta 60 5-10 Duodji 1 ja 2 60 5-10 Servodatfága 1 ja 2 60 5-10 Religiovdna, eallinoaidnu ja etihka 1 ja 2 60</p>
<p>Vuollelis leat ovdamearkkat muhtun skuvlarelevánta fágain, maid Sámi allaskuvla fállá. Maiddái eará fágat sáhttet leat relevánttat skuvlii ja oahpaheaddjiámmáhii. Skuvlarelevánta fága sáhttá lohkat oassin vuođđoskuvlaoahpaheaddjeohppui eanemusat 30 oč.  Sámi árbediehtu  Sámi historjá  Earenoamáš pedagogihkka  Oahpponeavvopedagogihkka  Guovtte- ja máŋggakultuvrrat pedagogihkka  Sámi oahppojođihanoahppu <em type="bold">8. </em></p>
<p><em type="bold">Oahppanvuogit </em></p>
<p><em type="bold">Digigiisá </em></p>
<p>Vuođđoskuvlaoahpaheaddjioahpus lea oassálastin ja ovttasbargu guovddážis.</p>
<p>Oahppandoaimmat lágiduvvojit geabbilis málle mielde, mii mearkkaša ahte studeanta oahppanaktivitehtat lágiduvvojit sihke neahtas ja deaivvademiin Sámi allaskuvllas. Dán málle gohčodit <span type="quote">“Neahttadoarjjaoahppan”</span>. Oahpahusa váldogulahallanbáiki ja diehtojuohkinbáiki lea <em type="italic">Digigiisá </em>. Digigiisái čohkkejuvvojit buot oahpu guoski áššit earret eará plánat, lohkanbadjeplánat, logaldallamat, bargobihtát, fágalaš ságastallamat, bagadallan, studeantabargguid geigemat, fágaoahpaheddjiid árvvoštallamat ja nu ain. Studeanta galgá beaivválaččat čuovvut Digigiissá, ja studeanttas lea alddis ovddasvástádus háhkat dieđuid ja doaimmahit bargguid. Studeanttain galgá leat pc, mas lea interneahtta ja heivvolaš teknihkalaš prográmmat. </p>
<p xml:lang="est"><em type="bold">Studeantaweb </em></p>
<p>Formálalaš dieđut ja gulahallan Sámi allaskuvllain lea dihto studeantaweb bokte. Čujuhus studeantaweb:ii lea Sámi allaskuvlla ruovttusiiddus. Studentweb:as sáhttá iežas dieđihit oahpahussii ja eksámenii buot oahppoovttadagain maid čađaha čuovvovaš lohkanbajis. Dán dahká go leat máksán 10 lohkanbadjedivada ja go dárkkista ahte buot oahput/oahppoovttadagat leat du progrešuvdna-/oahpahusplánas.</p>
<p><em type="bold">Studeantaaktiivvalaš bargovuogit </em></p>
<p>Studeantaaktiivvalaš bargovuogit leat guovddážis. Lágiduvvon oahpahus lea doarjjan studeantta oahppamii. Studeanttain vurdojuvvo iešheanalašvuohta ja ahte aktiivvalaččat oassálastet oahppanaktivitehtaide neahtas ja deaivvademiin. Bargo- ja oahppanvuogit leat earret eará logaldallamat, blogga- ja forumčállin, fágalogga- ja eará loggačállin, bargobájit, seminárat, joavkobarggut, bagadallamat, oktagaslaš barggut, iehčanassii ja ovttas earáiguin lohkan ja reflekteren ja nu ain. Logaldallamat leat sihke klássalanjas, <span type="quote" xml:lang="vep">“online”</span> neahtas ja báddejuvvon ovdagihtii mat biddjojit Digigiisái. Oahpu iešguđet fágaid fágaplánain leat oahppanjoksosat, sisdoallu, geatnegahtton bargogáibádusat, hárjehallamat, eksámenat ja lohkanmearri čilgejuvvon. Hárjehallamii lea sierra fágaplána ja njuolggadusat, mii gullá oktii fágaplánaiguin ja prográmmaplánain.</p>
<p>Iešguđetlágan bargogáibádusat galget leat dohkkehuvvon fágaoahpaheddjiid bealis ovdal go studeanta beassá eksámeniidda. Bargogáibádusaid čađaheapmi ja organiseren leat čadnon plánaide mat biddjojit vahkkuide, mat Digigiissás gohčoduvvojit <span type="quote" xml:lang="vep">“Lekšuvdnan”</span>. Juohke vahkku lea sierra lekšuvdna (plána) mas ovdanbohtet doaimmat ja barggut, lohkamušat ja logaldallamat. Vurdojuvvo ahte studeanttat ieža maiddái ovttas ásahit bargojoavkkuid mat ovttasbarget bargobájiin ja neahta bokte. Guovddáš oahppanjoksosiid ulbmilin lea hástalit ja ovdánahttit studeanttaid fágakritihkalaš reflekšuvnnaid. Fágaloggat, bagadallamat ja profešuvdnamáhppa geavahuvvojit reaidun šaddat dihtomielalažžan iežas oahppamis. Oahppanmállet leat: - Oahppan barggu vuođul, studeantaaktiivvalaš bargomálle - Reflekšuvdna - Iešheanalašvuohta ja ovddasvástádus</p>
<p><em type="bold">Deaivvadeamit allaskuvllas </em>Prinsihpalaččat leat buot oahppanaktivitehtat geatnegahtton. Neahttaaktivitehtain lea studeanttain stuorát friddjavuohta goas jándoris dáid čađahit. Fysalaš deaivvadeamit mat lágiduvvojit Sámi allaskuvllas leat geatnegahtton ja dain ii sáhte studeanta jávkat muđui go dohkálaš sivaid geažil nugo omd. buohccindieđihemiid vuođul. Jávkan deaivvademiin galgá dieđihuvvot dahje šiehtaduvvot ovdagihtii, ja jávkanáiggi bargogáibádusaid galgá maŋŋel válbmet. Skuvlabirrasis studeanttain lea oahpahusa olis vuoigatvuohta geavahit girjerádjosa, interneahta, bargolanjaid, oahpahus-, seminára- ja čoahkkinlanjaid, luoikkahit teknihkalaš bargoneavvuid ja govva- ja jietnastudioid. <em type="bold">Bagadallamat </em>11 </p>
<p>Juohke fágas lea okta dahje moadde fágaovddasvástideaddji, fágalaš gulahallanolmmožin, láidesteaddjin, movttiideaddjin ja bagadallin studeanttaide fágalaččat ja profešuvnna ektui. Fágaoahpaheaddjit barget teamain, maid jođiha sierra oahppojođiheaddji. Bagadallamat čađahuvvot iešguđet vugiid mielde, sihke ovttaskas studeanttain muhto maiddái joavkkuin ja luohkás, nugo ságastallamiin neahtas dahje deaivvademiin allaskuvllas, bagadallan čađahuvvon bargguid oktavuođas ja nu ain. Bagadallamat dábálaččat galget šiehtaduvvot ovdagihtii, ja studeanta galgá ráhkkanit bagadallamiidda.</p>
<p><em type="bold">Bargohárjehallamat </em></p>
<p>Bargohárjehallamiin juohke studeanttas lea hárjehallanbagadalli, gii bagadallá studeantta hárjehallanáigodagas ja hárjehallanbargguin. Dábálaččat lágiduvvo bargohárjehallan nu ahte 2-4 studeantta leat ovtta hárjehallanjoavkkus. Bargohárjehallamat leat geatnegahtton. <em type="bold">9. Árvvoštallanvuogit ja profešuvdnamáhppa </em></p>
<p>Eksámeniid olis studeanta árvvoštallojuvvo fágaid ja oahpu sierra ja oppalaš oahppanjoksosiid ektui, iešguđet vugiid mielde. Iešguđet vuogit galget hárjehit studeantta čilget, ákkastallat, muitalit ja dokumenteret. Eksámenvuogit sáhttet leat čálalaš skuvlaeksámen, ruovttueksámen, njálmmálaš eksámen, prošeaktabarggut, praktihkalaš ovdanbuktimat jna. Juohke fágaplána čilge makkár eksámenvuohki guđege fágas lea. Árvvoštallanvuogádat mii geavahuvvo lea bustávvaárvosánit A- F, mas A lea buoremus árvosátni, E vuolimus ceavzinárvosátni ja F mearkkaša ahte ii leat ceavzán. Sáhttet maid geavahuvvot árvosánit Dohkkehuvvon/Ii dohkkehuvvon dahje Ceavzán/Ii ceavzán (omd. hárjehallamiid oktavuođas)</p>
<p>Guovddáš oassi árvvoštallanvugiin lea studeantta iežas čállin ja reflekšuvdna maid vurke sierra profešuvdnamáhppii. Juohke studeanta galgá alcces čohkket profešuvdnamáhpa, mii čuovvu studeantta olles oahppoáigodaga, ja čájeha studeantta fágalaš, persovnnalaš ja profešuvnnalaš ovdáneami. Profešuvdnamáhppa dokumentere studeantta čađahan doaimmaid, oahppama ja ovdáneami oppalaččat, ja lea vuođđun progrešuvdnačuovvolemiide. Juohke fágas galgá leat oassi profešuvdnamáhpas, ja galgá leat veahkkin studentii oaidnit profešuvnna oppalašvuođa. Profešuvdnamáhpas sáhttá osiid bidjat loahpalaš formálalaš árvvoštallamii nugo pedagogihkka ja oahppomáhttu -fágas. Oasit mat leat oassin profešuvdnamáhpas ovdanbohtet fágaplánain. <em type="bold">10. Lonohallanstudeantan ja internašunaliseren </em></p>
<p>Studeanta galgá golbma vuosttaš jagi lohkat Sámi allaskuvllas. Njealját oahppojagi son sáhttá vuolgit eará oahppoásahussii Norggas dahje olgoriikii. Lea vejolaš vuolgit sihke hárjehallamiidda ja lohkat válljenmuni 12 oasi fágaid eará sajis. Sámi allaskuvla ovttasbargá máŋggaid ásahusaiguin. Allaskuvla lea omd. mielde University of the Arctic -fierpmádagas, mii ovttasbargá árktalaš alit oahppoásahusaiguin ja verddeprográmma bokte ovttasbargá eará eamitálbmotásahusain Canadas ja Ruoššaš. SA lea mielde ja jođiha Sámi oahpaheaddjeoahpuid fierpmádaga, Samisk region 7. Dat lea sisriikkalaš fierpmádat Norggas mas leat 5 ásahusa mielde. Sámi allaskuvlla lassin leat mielde vel Romssa universitehta, Finnmárkku allaskuvla, Nordlándda universitehta ja Davvi–Trøndelaga allaskuvla. <em type="bold">11. </em></p>
<p><em type="bold">Bargo- ja joatkkaoahppovejolašvuođat </em></p>
<p>Oahppoprográmma ráhkkanahttá ja addá spesialiserejuvvon gelbbolašvuođa bargat vuođđoskuvllas oahppoluohkáin 5. luohká ja 10. luohká gaskkas. Oahppu addá vejolašvuođa joatkkaoahpuiguin joatkit, earret eará masteriin. Sámi vuođđoskuvlaoahpaheaddjioahppu addá muđui máŋggabealat gelbbolašvuođa sámi áššiid ja servodaga birra, dieđalaš ja fágalaš máhtu. <em type="bold">12. Oahppokvalitehta </em></p>
<p>Sámi allaskuvla deattuha oahppokvalitehta, ja kvalitehta galgá oppa áigge leat guovddážis. Studeanttat geat váldet sámi vuođđoskuvlaoahpaheaddjioahpu Sámi allaskuvllas galget oažžut buori oahpu ja vuođu doaibmagoahtit oahpaheaddjin. Sámi allaskuvlla kvalitehtavuogádaga vuođul bargojuvvo systemáhtalaččat kvalitehtain, sihke sámi ja eamiálbmot perspektiivvas ja dábálaš majoritehtaservodatlaš perspektiivvas. Oahppokvalitehta sihkkarastin ja nannen lea bargiid ja studeanttaid ovddasvástádus. Árvvoštallamat galget leat objektiivvalaččat ja rievttalaččat, sihke studeanttain ja bargiin. Muđui čujuhuvvo allaskuvlla kvalitehtavuogádahkii. Kvalitehta nannemii leat čuovvovaš doaibmabijut:  Progrešuvdnašiehtadus juohke studeanttain ja čuovvoleapmi  Bagadallan, ovttaskas- ja joavkobagadallamat  Oahpuid árvvoštallamat, studeantaárvvoštallamat ja fágaraporttat  Čoahkkimat luohttámušolbmuiguin ja árvvoštallančoahkkimat luohkáin. <em type="bold">13. Studeanttaid dohkálašvuođaárvvoštallan </em></p>
<p>Oppalaš dohkálašvuođaárvvoštallan lea ollislaš árvvoštallan das, mo studeantta doaibmá oahpaheaddjin fágalaččat, pedagogalaččat ja olmmošlaččat (persovnnalaččat). Árvvoštallamis deattuhuvvojit erenoamážit, leatgo studeanttas vurdojuvvon eavttut doaibmat oahpaheaddjin, mo doaibmá 13 oahppodilis, mo ceavzá eksámeniin ja hárjehallamiin. Dohkálašvuođaárvvoštallan vuođđuduvvá universitehtaid ja allaskuvllaid láhkii § 4-10 ja máhttodepartemeantta mearridan dohkálašvuođanjuolggadusaide (geassemánu 2006). Dohkálašvuođaárvvoštallan čuovvu juohke studeantta oppa oahppoáiggi, ja galgá sihkkarastit ahte studeanta lea árvvoštallojuvvon ja dohkkehuvvon oahpaheaddjeprofešuvdnii.</p>
</body></document>
