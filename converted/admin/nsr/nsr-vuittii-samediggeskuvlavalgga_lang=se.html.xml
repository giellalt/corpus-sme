<document xml:lang="sme" id="no_id"><header><title>NSR vuittii Sámediggeskuvlaválgga – NSR</title><genre code="admin"/><author><unknown/></author><year>2013</year><wordcount>270</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/2579/nsr-vuittii-samediggeskuvlavalgga?lang=se</origFileName><parallel_text xml:lang="nob" location="2574.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p type="title">NSR vuittii Sámediggeskuvlaválgga</p>
<p>NSR   Nuoraidlávdegoddi , Ođđasat , Politihkka  0</p>
<p><em type="italic">– Lean hui ilus go NSR lea stuorámus bellodat skuvlaválggain, dál jo goalmmát geardde, dadjá NSR-nuoraid jođiheaddji Piera Heaika Muotka dan oktavuođas ahte NSR vuittii dán jagi sámediggeskuvlaválgga.  </em></p>
<p>Bohtosat čájehit ahte NSR lea stuorámus 20,1%, ja dan vuolábealde lea BB ja Olgeš.</p>
<p>– Dat čájeha fas ahte mii lea bellodat sámi nuoraid várás. Mis leat dat buoremus jurdagat sámenuoraide, ja daid mii leat nagodan gaskkustit skuvladigaštallamiin mat leat lágiduvvon, dadjá Muotka.</p>
<p>Son oaivvilda ahte sivva daid buriid bohtosiidda lea ahte NSR:as leat ollu nuorat sihke organisašuvnnas ja listtuin.</p>
<p>– Min ovdamunni lea ahte mis leat ollu nuorat geat áŋgiruššet politihkalaččat ja leat badjin min listtuin Sámediggeválgii. – Olusat sis sáhttet maid beassat Sámediggái, muitala Muotka.</p>
<p>Muhto son lea maid fuolastuvvan go skuvladigaštallamat máŋgga báikkis – nu go ovdamearkka dihte Álttás ja Kárášjogas – leat heaittihuvvon ja sadjái leat bidjan válgatoargga. – Dat addá dáža bellodagaide čielga ovdamuni, go sin politihkka gaskkustuvvo našunála válgagičču bokte. – Skuvladigaštallamiid haga masset sámi bellodagat arena gos sáhttit gaskkustit iežamet politihka ja čájehit erohusaid bellodagaid gaskkas.</p>
<p>Son sávvá dál ahte rávisolbmot čuvvot nuoraid ovdamearkka. – Nuorat oidnet ahte čielga Sámediggi mii addá fálaldagaid lea buoremus Sápmái. Dál mii vuordit ahte rávisolbmot maid ipmirdit ahte lea áigi molsut Bargiidbellodat- ja Árja-ráđđenvuogi Sámedikkis, loahpaha Muotka.</p>
<p>Beaska Niillas: Eai dušše sánit</p>
<p xml:lang="kal">Henrik Olsen: Kulturáŋgirušši</p>
<p type="title" xml:lang="eng">Related Posts</p>
<p>Ođđasat , Politihkka , Sámediggejoavku , Sápmi , Ukategorisert @se</p>
<p type="title">Sámeriekti politihkalaš vuolggasajis</p>
<p>Ođđasat , Politihkka , Sametinget , Sápmi</p>
<p type="title">Aili oaččui ávvuruđa man NSR evttohii 2010:s</p>
<p>Politihkka , Sámediggejoavku , Sametinget , Sápmi</p>
<p type="title">NSR presideantaevttohas Davviriikkalaš sámekonvenšuvnna birra: Allot vajáldahte áigumuša!</p>
</body></document>