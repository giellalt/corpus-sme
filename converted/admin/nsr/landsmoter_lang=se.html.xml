<document xml:lang="sme" id="no_id"><header><title>NSR riikačoahkkimat – NSR</title><genre code="admin"/><author><unknown/></author><wordcount>150</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/landsmoter?lang=se</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p type="title">NSR riikačoahkkimat</p>
<p><em type="italic">NSR riikkačoahkkimat birra </em>Riikačoahkkin lea NSR alimus orgána ja fápmudus, ja lágiduvvo juohke nuppi jagi. Riikačoahkkin mearrida mainna NSR galgá bargat, mearrida doaibmaplánaid, vállje luohttevašolbmuid riikastivrii, nuoraidlávdegoddái (NSR-N) ja Sámi oahppolihttui (SOL) ja nammada NSR presideantaevttohasa sámediggeválggaide. Riikačoahkkin mearrida maid válgaprográmmaid maid vuođul NSR sámediggejoavku bargá. </p>
<p>Leat NSR 27 báikkálaš searvvi mat sáddejit sáttaolbmuid riikačoahkkimii. Sáttaolbmuin lea cealkin-, evttohan- ja jienastanvuoigatvuohta. Muđui leat láhtut riikastivrras, sámediggejoavkkus, SOL:as ja NSR-N:as geatnegahtton boahtit riikačoahkkimii, muhto dáin oasseváldiin lea dušše cealkin- ja evttohanvuoigatvuohta, ja nappo eai leat mielde njuolga mearrideamis.</p>
<p><em type="italic">Riikačoahkkinhistorihkka </em>Dáppe logat eanet NSR 42 vássán riikačoahkkima birra, álggaheame rájes 1968s gitta otnážii. Gávnnat maiddá protokollaid, cealkámušaid, viidát riikačoahkkincealkámušaid ja temáhtalaš plánaid. Gávnnat earret eará dieđuid ovdalis jođiheaddji- ja riikastivrraválljemiid birra, ja gudnebálkkašumiid birra maid riikačoahkkin lea juohkán. </p>
<p><em type="italic">NSR 43. riikačoahkkin </em>Dáppe gávnnat buot dieđuid boahtte NSR riikačoahkkima birra, dan 43. riikačoahkkima birra. Riikačoahkkin lágiduvvo Oslos golggotmánu 3.–5. b. 2014. </p>
</body></document>
