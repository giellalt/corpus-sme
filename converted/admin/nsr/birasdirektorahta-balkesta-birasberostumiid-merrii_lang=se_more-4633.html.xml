<document xml:lang="sme" id="no_id"><header><title>Birasdirektoráhta bálkesta birasberoštumiid merrii – NSR</title><genre code="admin"/><author><unknown/></author><year>2015</year><wordcount>481</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/4633/birasdirektorahta-balkesta-birasberostumiid-merrii?lang=se#more-4633</origFileName><parallel_text xml:lang="nob" location="miljodirektoratet-kaster-miljoet-pa-havet_more-4628.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p type="title">Birasdirektoráhta bálkesta birasberoštumiid merrii</p>
<p>NSR   Landsstyret @se , Ođđasat , Politihkka , Riikastivra , Sámediggejoavku , Sápmi  biras , Nussir , Riehpovuotna  0</p>
<p><em type="italic">Maŋebargga bekkii ahte Birasdirektoráhta dohkkeha Nussir ASA ohcama beassat ruvkebázáhusaid luoitit Riehpovutnii. Norgga Sámiid Riikkasearvvi jođiheaddji Beaska Niillas fuolastuvvá ođđasii, ja cealká ahte NSR áigu bargat buot mii leš vejolaš bissehan dihtii dán luondduveahkaváldima ja dálá ealáhusaid ja riekteguddiid duolbmuma. </em> – Mii oaidnit ahte eat leat áidna joavku main dákkár áigumušat, ja lea ge dákkár áššiin main dárbbašat govda searvama, oktavuođaid ja nanu njunnoža. Vaikko vel ođas ii lean áibbas vuordetmeahttun, de leamaš aŋkke smávva doaivva ahte eiseveldit galge jierpmálaš árvvoštallama dahkat, dadjá NSR jođiheaddji. </p>
<p>– Lea áibbas dohkketmeahttun ahte sámi beroštumit ja luondu álo gártá máksit divrasepmosit go stuorraservodat ja ealáhusberoštumit galget dárbbuideaset gokčat. Ja vaikko leat ge eará ásahusat, dego áhpedutkaninstituhtta ja Sámediggi, garrasit moaitán Nussira ákkastallamiid de eai daga diehtin ge. Sáhttá jearrat leago šat obanassiige dárbu Birasdirektorahtii go jo sii aŋkke orrot čuovvumin ráđđuhusa ealáhusáigumušaid, beroškeahttá birasváikkuhusaid, joatká Beaska.</p>
<p><em type="italic">Dohkketmeahttun </em>Beaska Niillas lei meara alde suohppumin liinna go gulai ođđasa. Son lea ieš guolásteaddji ja ballá ge makkár váikkuhusaid ruvkeásaheapmi sáhttá buktit su ealáhussii. </p>
<p>– Dákkár birasuhkideaddji industriijaásaheapmi gal sáhttá agálaš vahágiid dahkat, ja ribahit goaridit ja jávkadit bistevaš ealáhusaid dego boazodoalu ja guolásteami. Jus álget biebmat guliid mirkkoin de mii gal gal jođánit massit iežamet luohtámuša ja buori beaggima máilbmes. Dál han mii buvttadat guovtti máilmmi buhtámus ja dearvaslaččamus biebmuin, sihke guolásteaddjit ja badjeolbmot, váruha NSR-jođiheaddji.</p>
<p><em type="italic">Servodatváikkuhusat </em>– Eai go leat vel oahppan? Geahča mat mo Mátta-Várjjagis dál manai, ruhtavátnivuohta dagahii ahte eai jurddašan go beaivves beaivái, rogge buot mii lei rogganveara ja jávistedje eará málbmaguovlluid. ja nu oanidedje máŋga jagi doaimma. Dán dahke go ruhta dat lea mii stivrre, ii fal guhkesáiggi jurddašeapmi ja servodatberoštupmi. Dál lea doppe fas bargguhisvuohta, báhcán lea máŋgga milliardasaš rehket ja nášunala luossavuotna lea devdojuvvon ruvkebázáhusaiguin, beaškala Beaska Niillas. </p>
<p><em type="italic">Guoddala mearrádusa Dálkkádat ja birasdepartementii </em>Sámedikkeráđilahttu Silje Karine Muotka lea jo dieđihan ahte Sámediggi guoddala mearrádusa Dálkkádat ja birasdepartementii. Dalle ášši manná ráđđehussii váiddameannudeapmái. </p>
<p>– Dát mearrádus eahpikeahttá rihkku álgoálbmotrivttiid. Dáid rivttiid lea Norga gaskariikkalaččat iežas geatnegahttán čuovvut. In ge mun ádde mo birasdirektoráhta lea nagodan dáid hilgut. Dat hilgot olmmošvuoigatvuođaid. Riekteguoddit <em type="italic">galget </em>beassat friija, ovddalgihtii miehtama addit ovdal makkárge doaibma sáhttá álggahuvvot. Norga ferte dál čuovvugoahtit ONa Álgoálbmotjulggaštusa. NSR vuoruha</p>
<p>Mijjen eatneme: sámi báikenamat</p>
<p>Háliidit muittašit oažžun dihte jurdagiid ávvudeapmái</p>
<p type="title" xml:lang="eng">Related Posts</p>
<p xml:lang="nob">Ávjovárri valgkrets , Čállingoddi , Gáisi valgkrets , Nordre valgkrets @se , Nyheter , Sametinget , Sápmi , Sør-Norge valgkrets @se , Sørsamisk valgkrets , Valg 2017 , Válga , Válga 2017 , Vesthavet valgkrets , Østre valgkrets</p>
<p type="title">Nominašuvnnat sámediggeválggaide</p>
<p>Ođđasat , Politihkka , Sámediggejoavku , Sápmi , Ukategorisert @se</p>
<p type="title">Sámeriekti politihkalaš vuolggasajis</p>
<p>Ođđasat , Politihkka , Sametinget , Sápmi</p>
<p type="title">Aili oaččui ávvuruđa man NSR evttohii 2010:s</p>
</body></document>