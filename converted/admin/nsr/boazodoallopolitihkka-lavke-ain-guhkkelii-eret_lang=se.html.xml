<document xml:lang="sme" id="no_id">
  <header>
    <title>Boazodoallopolitihkka lávke ain guhkkelii eret – NSR</title>
    <genre code="admin"/>
    <author>
      <unknown/>
    </author>
    <year>2017</year>
    <wordcount>333</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://nsr.no/5739/boazodoallopolitihkka-lavke-ain-guhkkelii-eret?lang=se</origFileName>
    <parallel_text xml:lang="nob" location="skuffende-stortingsmelding-om-baerekraft-i-reindrift.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>NSR</p>
    <p>Norgga Sámiid Riikkasearvi</p>
    <p type="title">Boazodoallopolitihkka lávke ain guhkkelii eret</p>
    <p>NSR   Nyheter , Ođđasat , Politihkka , Sámediggejoavku , Sametinget , Sápmi , Ukategorisert @se  0</p>
    <p>
      <em type="italic">Eanandoallo- ja biebmodepartemeanta almmuhii odne stuoradiggedieđáhusa boazodoalu ceavzilvuođa birra, Boazodoallu — Guhkes árbevierru — erenoamáš vejolašvuođat ( Reindrift— Lang tradisjon – unike muligheter ). Dieđáhusas boahtá ovdan ahte eai leat olahan ovttaoaivilvuođa NBR:in ja Sámedikkiin dehálaš čuoggáid dáfus. </em>
    </p>
    <p>– Lean beahtahallan, muhto ii lean vuordemeahttun ahte vuosttaš Ovddádusbellodat-ministtar gii almmuha stuoradiggedieđáhusa boazodoalu birra, nu viidát vállje hilgut NBR ja Sámedikki árvalusaid máhttovuođu ja vuoruhuvvon čuolmmaid hárrái, dadjá Sámedikki kultur- ja ealáhuslávdegotti lahttu, Silje Karine Muotka NSR bealis. – Dat mearkkaša ahte boazodoallopolitihkka lávke ain guhkkelii eret árbevirolaš sámi boazodoalus.</p>
    <p>Sámediggeáirras Silje Karine Muotka</p>
    <p>Dieđáhusa fokus bohccuid geatnegahtton indiviidamerkemii ja boazologu bearráigehččui čájeha makkár ovttabealat váldečađaheami ráđđehus láhčá ealáhusa dáfus. NSR muittuha ahte EBD lea vuoittáhallan boazologu bággounnideami áššis guovtti riekteinstánssas, ja ahte berreše dál vuhtii váldit ahte dás sáhttet šaddat váikkuhusat. Dál leat rievdadan osiid boazodoallolágas §60 ja stuoradiggedieđáhusas evttohit rievdadit sihke ulbmilparagráfa ja §18 boazologu dieđiheami birra, ja maiddái hálddašeami boazodoallostivrra ektui. Dalle lea ágga jearrat manne ráđđehus ii doahttal NBR ja Sámedikki gáibádusa ođasmahttit ja ollislaččat geahčadit boazodoallolága.</p>
    <p>NSR šálloša go EBD ja ministtar ain jotket njeaidit sámi váikkuheami boazodoallohálddašeamis, seammás go čiehkádit doahpagiid duohkái nu go álkidahttin ja beavttálmahttin. Stuoradiggedieđáhus ákkastallá garrasit dan ovdii ahte heaittihit boazodoallostivrra.</p>
    <p>– Dasa lassin jáhkán ahte olu boazodoallit beahtahallet dainna go boazodoalu ja eanandoalu dásseárvu divatgažaldagas ii čovdojuvvo dán dieđáhusas. Čujuhuvvo bušeahttabargui, muhto eai addojuvvo makkárge lohpádusat, vaikko leat ge bohciidahttán vuordámušaid ráđđehusjulggaštusa bokte, joatká Silje Karine Muotka</p>
    <p>Keskitalo: Sara vuoitu lea sámi vuoitu</p>
    <p type="title" xml:lang="eng">Related Posts</p>
    <p xml:lang="nno">Nyheter , Ukategorisert @se</p>
    <p type="title">Keskitalo: Sara vuoitu lea sámi vuoitu</p>
    <p xml:lang="nob">Ávjovárri valgkrets , Čállingoddi , Gáisi valgkrets , Nordre valgkrets @se , Nyheter , Sametinget , Sápmi , Sør-Norge valgkrets @se , Sørsamisk valgkrets , Valg 2017 , Válga , Válga 2017 , Vesthavet valgkrets , Østre valgkrets</p>
    <p type="title">Nominašuvnnat sámediggeválggaide</p>
    <p>Ođđasat , Politihkka , Sámediggejoavku , Sápmi , Ukategorisert @se</p>
    <p type="title">Sámeriekti politihkalaš vuolggasajis</p>
  </body>
</document>
