<document xml:lang="sme" id="no_id"><header><title>Jienastuslohku – NSR</title><genre code="admin"/><author><unknown/></author><wordcount>228</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/valga-2013-2/jienastuslohku?lang=se</origFileName><parallel_text xml:lang="nob" location="valgmanntallet.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p type="title">Jienastuslohku</p>
<p>Marion Ravna cálihi iežat Sámedikki jienastuslohkui čavčča 2012. Dá NSR presideantaevttohus Aili Keskitalo savvá Mariona bures boahtin go son geige sisa dieđihanskuovi.</p>
<p><em type="bold">Daga dego Marion Ravna ja Viktor Inge Paulsen: Dieđit iežat sámedikki jienastuslohkui! Lea álki dieđihit elektrovnnalaččat MinID bokte. </em></p>
<p>Leat go sápmelaš ja šaddan 1995:s vai ovdal? Dieđit iežat Sámedikki jienastuslohkui ovdal geassemánu</p>
<p>30. b, ja oačču jienastanvuoigatvuođa sámediggeválggaide čakčamánu 9. b.</p>
<p>Jienastanvuoigatvuohta ii dušše boađe. Don fertet ieš čállit iežat jienastuslohkui.</p>
<p>Dán jagi dieđiheapmi leat ođasmahtán, ja lea dál vejolaš elektrovnnalaččat čálihit sisa Sámedikki neahttasiidduin .</p>
<p>Ollosat NSR nuoraidevttohusain jienastit ieža vuosttaš háve dán jagi válggaide. Sihke Viktor Inge Paulsen ja Marion Ravna leaba dieđihan sisa jienastuslohkui maŋimus válggaid rájes.</p>
<p>– Lea hui dehálaš ahte mii nuorat čálihit jienastuslohkui, muitala Viktor Inge Paulsen, gii lea 2. evttohus NSR listtus Veasttarmeara válgabiirehis. – Go mii jienastit Sámediggeválggaide de mii leat mielde mearrideamis mo Sápmi ovdána. Dat lea min iežamet sámi boahtteáigi man birra lea sáhka.</p>
<p>Marion Ravna, gii lea NSR listtuevvothus Nuorta válgabiirehis, cuoigu dasa ahte čáliheapmi dál lea šaddan hui álki. – Lea buorre go Sámediggi lea ordnen nu ahte mii sáhtit dieđihit iežamet moadde álkes deaddileami geažil dihtoriin. Dál go lea šaddan nu álki de eai gávndu šat ákkat – dál ii leat eara go čálihit sisa, muitala Ravna.</p>
<p>Soai leaba ovttaoaivilis ovtta áššis. – Geavat jienastanvuoigatvuođa čakčamánu 9. b, ja jienas min NSR:s!</p>
</body></document>