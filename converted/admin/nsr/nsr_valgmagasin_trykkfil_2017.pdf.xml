<document xml:lang="sme" id="no_id"><header><title>Válggat / Valg 2017</title><genre code="admin"/><author><unknown/></author><year>2017</year><wordcount>2959</wordcount><conversion_status type="standard"/><availability><license type="standard"/></availability><parallel_text xml:lang="nob" location="nsr_valgmagasin_trykkfil_2017_sme.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>NSR searvá válggaide sámi oktasašvuođa jurdagiin. Mii leat leamaš organisašuvdna sápmelaččaid ovttasbarggu várás measta 50 jagi, ja okta min vuođđojurdagiin lea ahte álbmo-gin mii leat gievrramusat go bissut čoahkis.</p>
<p>NSR iešalddis jo lea dábálaš sápmelaččaid ovttastus, ja sii dagahit sámeservviid, mat servet válggaide ovttas. Mii leat guolásteaddjit, boazodoallit, boanddat, mearrasápmelaččat, meahcástallit, dálonat, gávpotsápmelaččat ja akademihkk-arat miehtá norgga bealde Sámis. Mii searvat válggaide oktasaš plánaiguin ja čovdosiiguin mat nannejit min beroškeahttá gos mii orrut.</p>
<p>Mii diehtit ahte mii fertet leat searválagaid álbmogin boahttevaš jagiid, čoavdin dihte sámi álbmoga hástalusaid.</p>
<p>Searválagaid fertet mii gádjut gielaideamet, ja searválagaid fertet mii gieđahallat váikkuhusaid stádalaš vearredaguin.</p>
<p>Ahte máŋgasat mis leat massán sihke giela ja identitehta stádalaš dáruiduhttinpolitihka geažil lea juoga mii guoská olles álbmogii, ja mii jáhkkit ahte buoremus čoavddus sihke seanadeapmái ja gielalaš lieđđumii lea ovttasbargat riikkará-jáid rastá. Danne searvá NSR válggaide máŋggain guhkes-áiggi plánain nannen dihte ovttasbarggu miehtá Sámi, beroškeahttá riikkarájáin.</p>
<p>Mii eallit áiggis goas árbevirolaš sámi ealáhusat vásihit deaddaga mii lea nu garas ahte áiddo dal lea gierdanráji alde. Boazodoallobearrašat vásihit ahte sis eai leat vuoigat-vuođat go stáda dáhttu hukset bieggamilluid, ruvkkiid, geainnuid dahje el-fápmolinjjáid sin guohtuneatnamiidda.</p>
<p>Seammás váldojit ollu bohccot boraspiriide, boranávdeháld-dašeapmi lea massán kontrolla, ja obalohkái lea boazodoallu áitojuvvon.</p>
<p>NSR lea dáhkádussan ahte Sámediggi bisuha dehálaš vuoigat-vuođaáššiid Sámis guovddážis. Mii rahčat beaivválaččat min vuoigatvuođaid ovddas álbmogin beassat eallit min kul-tuvrras, ja kultuvrralaš doaimmaiguin nu go boazodoaluin, guolástemiin ja meahcástallamiin.</p>
<p>Dan golbma jagi go mun ledjen presideantan 2013:s 2016:i čorgiimet mii Sámedikki ruvkepolitihka, čavgiimet riekte-bargguid ja rievdadeimmet bargovuogi vai Sámediggi duođas suddje sámi beroštumiid go buktojuvvojit vuosttal-deamit. Muhto lea olu vel mii ferte dahkkot, ja mii NSR:s galgat dagahit Sámedikki vel čielgaseabbon ovddastit sámi rivttiid.</p>
<p>Mis leat máŋggaid logijagiid leamaš máŋga sámi vuoittu, muhto dál lea čoaskásat áigi našunálalaš politihkas ja mii vásihat ahte guovddáš eiseválddiin váilo máhttu ja dáhttu sámi áŋgiruššamii. Mii bargat politihkalaš čovdosiid ovdii, muhto jus lea dárbu de ii hilggo NSR jurdaga geahččalit sámi áššiid duopmostuoluin, ja dáinna lágiin oažžut našunála sámepolitihka rivttes bálgá ala. 2017:s searvá NSR válggaide jurdagiin ahte Sámedikkis galget leat stuorra sámi áššit guovddážis. Loga eanet dáid áššiid birra ja maid mii smiehttat čovdosiid birra dán magasiinnas mii dus lea gieđaid gaskkas.</p>
<p><em type="bold">Buorit válggat! - Aili Keskitalo, NSR presideantaevttohas </em></p>
<p><em type="bold">Ráhkis jienasteaddji – 2017:s mii ávvudit 100 jagi sámi </em><em type="bold">organiseremiin. Fiinna álbmotbeaivvedoalut Troandimis </em><em type="bold">guovvamánus ja dat positiivvalaš fuomášupmi dan okta- </em><em type="bold">vuođas dagai buori sámi iešdovdui ja rámisvuhtii. Muittu- </em><em type="bold">huvvuimet ahte mii leat okta álbmot oktasaš hástalusai- </em><em type="bold">guin ja mii dárbbašat oktasaš čovdosiid. </em></p>
<p>Ovdasátni</p>
<p><em type="bold">Forord </em>10 </p>
<p><em type="bold">Sandra Andersen Eira lea bajásšaddan mearrasámi </em><em type="bold">gilážis Ruoššanjárggas Porsáŋggus. <span type="quote">”Skipper-Sandra”</span> </em><em type="bold">oaččui fuomášumi riikaviidosaččat go son almmolaččat </em><em type="bold">celkkii ahte ii dohkket daid nissonvealaheaddji guottuid </em><em type="bold">maid šaddá vásihit go lea nissonolmmoš ja guollebivdi. </em>– Doarjja man lean ožžon illudahttá mu, ja anán erenoamážit árvvus doarjaga man lean ožžon buot iežan bargoustibiin ealáhusas. Lean mearrasápmelaš ja nissonolmmoš guhte guolástan. Mun dovddan mearrasápmelaččaid hástalusaid, muhto dieđán maiddá makkár vejolašvuođat leat. Dát movt-tiidahttá mu áŋgiruššat politihkalaččat, dadjá NSR goalmmá-tevttohas Ávjovári válgabiirres. </p>
<p>NSR oaivvilda ahte evttohusat Riddoguolástuslávdegotti árvalusevttohusas 2008 rájes mii ii čuovvolahttojuvvon, ferte fas váldojuvvot olggos skuffas. NSR lea máŋgii šállošan go</p>
<p>Sámedikki eanetlohku dalle guorrasii ráđđehusa evttohussii.</p>
<p>Norgga nationála olmmošvuođaid ásahus geigii iežas rapor-tta mearrasápmelaččaid vuoigatvuođaid birra mearraguolá-steapmái ovdalis dán jagi. Raporta duođašta ahte Sámediggi dagai boastut go dohkkehii ráđđehusa čuovvolahttima Riddo-guolástuslávdegottis. Raportta konklušuvdna lea áibbas čielggas: Mearrasápmelaččaid vuoigatvuohta guolásteapmái berre lága bokte nannejuvvot, ja go lea dárbbašlaš sihkkaras-tin dihte mearrasápmelaččaid materiálalaš kulturvuođu de galget báikkálaččat vuoruhuvvot go earit juhkkojuvvojit.– Mearrasámi kultuvrii lea riddoguolásteapmi vuđolaš. Min vuoigatvuođat guolásteapmái fertejit dohkkehuvvot lága bokte. Muhto mearrasámi kultuvra lea eanet go guolást-eapmi, ja mearrasámi servodagain birget mii buot resurss-ain mat mis leat birrasis. Mis lea eanandoallu ja meahcce-ealáhusat. Boazodoallu lea maiddá oassi mearrasámi guovl-luin. Mun liikon dadjat ahte juohke giđa bohtet bohccotruoktut Porsáŋgui. Dáppe sii leat šaddan ja dáppe sii ahta-nuššet dálvái. Leat vuođđoealáhusat mat dagahit min eallin-vuođu, ja dat fas buktet eará ealáhusaiddoaimmaid. Buot gullá oktii, dadjá Andersen Eira.</p>
<p><em type="bold">Báikegottis galgá leat vuosttašriekti </em>Beaska Niillas lea duđavaš iežas ođđa guolástanbargoustibi-in NSR:s ja dadjá Andersen Eira lea boahtán sámepolitihkkii dego bieggajiella muhttin bahkka beaivvi. NSR-jođiheaddji lei vuosttaševttohassan NSR-SáB listtus Nuortaguovllu vál-ga-biirres 2013 válggaid, ja dál son lea njealját sajis seamma listtus. – In leat unnideamen iežan politihkalaš áŋgiruššama, muhto dál áiggun ollásit doaibmat NSR jođiheaddjin. Áhččin ja guolásteaddjin ii leat álo nu álki leat sihke NSR-jođihead-dji ja sámediggeáirras dasa lassin. NSR galgá organisašuvd-nan bargat sámepolitihkain maiddá Sámedikki olggobealde. </p>
<p>Mis leat doaimmalaš báikkálaš searvvit miehtá norgga bealde Sámi, ja organisašuvdna galgá čuovvolahttit sihke báikkálaš ja našunála áššiid, dadjá Beaska Niillas.</p>
<p>NSR oaivvilda ahte ii galgga sáhttit vuovdit guolleeriid ja oaivvilda ahte feastonuohttefanaskonsešuvnnat mat eai ollašuhte eavttuid maid vuođul leat addon berrejit váldot ruovttuluotta ja addojuvvot báikkálaš guolásteddjiide.</p>
<p>Beaska Niillas deattuha ahte báikegotti olbmot fertejit vuoruhuvvot: – Sii geat orrut lahka guolástusresurssaid leat sii guđet eai birge daid haga. Lagašvuohta, dárbu ja historjjálaš geava-heapmi addá vuosttašvuoigatvuođa. Ii sáhte leat nu ahte stuorra fanaseaiggádat galget beassat viežžat riggodagaid ovdal rittu ja vuonaid ássit. Lagašvuohta addá vuoigatvuođa!</p>
<p>Seamma guoská siseatnanguolásteapmái gos vierroolbmuid bivdu lea hehttehussan báikkálaš bivdiide. Mii sápmelaččat leat gussolas álbmot ja áinnas juogadat min buriid jus mis leat doarvái, muhto mii fertet sihkkarastit iežamet eallin-vuođu vuos, loahpaha NSR-jođiheaddji.13</p>
<p><em type="bold">Márjá-Liissá Partapuoli </em>oaidná čuvges boahtteáigi bar-gosaji ásaheamis ja čujuha hutkásvuhtii ja gelbbolašvuhtii sámi gründáriid gaskkas. Danne illuda go beassá ovddidit ođđalágan bargosajiid ásahanpolitihka dáid válggaid. NSR dáhtu doarjut fitnodagaid mat dustet álggahit bargosajiid mat eai bilit luonddu eaige hehtte sámi kultuvrra. <em type="bold">– Dál lea áigi geahččagoahtit bargo- </em><em type="bold">sajiid mat leat bistevaččat, seammás </em><em type="bold">go gáhttejit luonddu. Eat mii NSR:s </em><em type="bold">sáhte dohkkehit luonddu billisteami, </em><em type="bold">ja ahte luonddugeavaheaddjit dego </em><em type="bold">boazodoallit, guolásteaddjit ja meah- </em><em type="bold">cásteaddjit galget ohpit čáhkket saji </em><em type="bold">ruvkkiide ja bieggamilluide, cealká </em></p>
<p><em type="bold">Partapuoli gii lea 1. evttohas NSR- </em></p>
<p><em type="bold">SáB:s nuortaguovllu válgabires. </em>Boahtte áigodagas lea NSR:s áigumuš álggahit vuođđudan-strategiijaid ja sámi gealboguovddáža, mas ulbmil lea rávvet ođđaáigásaš bargosajiid ásahemiid ja mo ekonomalaš doarjagiid fidne. </p>
<p><em type="bold">Neahtta </em>Márjá-Liissá oaidná vejolašvuođaid mat maiddái heivešit </p>
<p>Detnui gos ieš orru. Geassá erenoamážit ovdan digitála máilmmi ovdáneami go hállá ođđalágan bargosaji ásahemiid vejolašvuođaid mat eai gáibit olus eanangeavaheami.</p>
<p><em type="bold">Márjá-Liissá Partapuoli </em>er optimist med tanke på eta-blering av bedrifter i fremtiden og henviser til kreativiteten og kompetansen som finnes blant samiske gründere. Derfor er hun glad for å kunne fremme en nyutviklet gründerpoli-tikk til dette valget. NSR ønsker å støtte bedrifter som tør å skape arbeidsplasser som ikke er ødeleggende for natur og samisk kultur. <em type="bold">– Nå er det på tide å se seg om etter </em><em type="bold">langsiktige arbeidsplasser, som sam- </em><em type="bold">tidig bevarer naturen. I NSR kan vi </em><em type="bold">ikke godta naturødeleggelser, heller </em><em type="bold">ikke at de som er brukere av naturen </em><em type="bold">som reindriftsutøvere, fiskere og </em><em type="bold">utmarksutøvere nok en gang må vike </em><em type="bold">for gruver og vindmøller, sier Parta- </em><em type="bold">puoli som er 1.-kandidat for NSR-SfP </em><em type="bold">i Østre valgkrets. </em></p>
<p>I neste periode ønsker NSR å jobbe for en gründerstrategi, og arbeide for å lage et kompetansesenter for samisk inno-vasjon, i tillegg til å sørge for økonomiske støtteordninger.</p>
<p><em type="bold">Internett </em>Márjá-Liissá ser mulighetene som også ville passet for Tana, hvor hun selv bor. Hun trekker spesielt frem mulighetene som utviklingen av den digitale verden har brakt med seg når hun snakker om muligheten til å starte nye bedrifter som ikke krever store arealer.– I dag er det adskillig bedre muligheter for å starte vir-tuelle bedrifter og arbeidsplasser. Vi må oppdage hvilke muligheter for eksempel internett gir oss. Vi må også jobbe for å oppmuntre til nytenking slik at andre også ser mulighetene. I prinsippet kan man gjøre hva som helst fra hvor som helst, avslutter Márjá-Liissá med gode forhåp-ninger for fremtiden. – Mis lea dáid áiggiid mealgat buoret vejolašvuohta álggahit virtuála fitnodagaid ja bargosajiid. Fertet fuobmát mak-kár vejolašvuođaid ovdamearkka dihte interneahtta addá midjiide. Mii fertet maid bidjat searaid dasa ahte movt-tiidahttit ođđa jurddašeami nu ahte earát maid oidnet dáid vejolašvuođaid. Dáid bargosajiin sáhtát rievtti mielde bargat vaikko gos ja vaikko maid, loahpaha Márjá-Liissá boahtteáig-ge doaivagiin. 26 <em type="bold">– Jo, lean bállen veahá goarrut dál </em><em type="bold">gaskkohagaid, muitala Aili Keskitalo. </em></p>
<p><em type="bold">Nu go máŋga eará sámi váhnema de </em><em type="bold">sus lea aktiivvalaš bargoeallin seam- </em><em type="bold">más go seailluha sámegiela ja sámi </em><em type="bold">kultuvrra ruovttus. </em></p>
<p>Goarrut árgabeaigávttiid lea juoga man bures liikon ja geahččalan goarrut nu dávjá go sáhtán, ja guoibmámus man dieđán lea iežan nieiddaiguin goarrut, muitala son.</p>
<p>Aili Keskitalo ráhkkana válgagižžui, ja lea gearggus álggahit fas ođđa áigodaga Sámedikkis NSR presideantaevttohassan.</p>
<p>Son dovdá sámepolitihka bures, ja sámepolitihkalaš jođiheddjiid gaskkas 2017:s lea son dat geas lea guhkimus hárjáneapmi.</p>
<p>Dan rájes go son lei sámediggepresideantan vuosttaš háve 2005:s lea son leamaš mielde sihke buoret ja losit beivviid politihkas. Muhto vaikke muhtomin bosoda garrasit</p>
<p>Sámedikkis, de lea bargat Sámi boahtteáiggi ovddas nu dehálaš ja addá Ailii nu ollu ahte son johtilit vajáldahttá dan mii lea funet mannan.– Sámepolitihkalaš doaibma lávke álelassii guokte lávkki ovddas ja ovtta maŋos. Muhto mii fertet muitit ahte Sáme-diggi vuogádahkan lea áibbas áidnalunddot máilmmis, ja eanaš áiggi mii gállit bálgá váccedettiin. Muhtomin mii vásihat ahte ovdánat bures, muhto muhtomin mii vásihat ahte manná ruovttuluotta, nu mo dál. Ovdamunni lea ahte olmmoš álo oahppá, muitala Keskitalo.</p>
<p><em type="bold">Stuorra luohttámuš </em>NSR:s lea stuorrá luohttámuš Ailii ja su gelbbolašvuhtii stivret Sámedikki. NSR-jođiheaddjis Beaska Niillasis leat beare máidnunsánit presideantaevttohasa birra. – Aili astá guldalit ja son čiekŋuda áššiide ádden dihte makkár hástalusaid olbmot vásihit miehtá Sámi. Son máht-tá leat sihke diplomáhtalaš go dat dárbbašuvvo ja čielggas ja soahpameahttun go dasa lea dárbu. Mun in dieđe ovttage eará guhte buoret heive leat presideantan go son, dadjá </p>
<p>Beaska Niillas.</p>
<p>Maiddá Runar Myrnes Balto, NSR Viesttarmeara válgabiire nubbievttohas ja okta sis gii lea beassan bargat lávga Aili</p>
<p>Keskitaloin politihkalaš ráđđeaddin, rápmo su. Son muitala politihkkára birra guhte dovdá politihkalaš áššiid mádda-gis gierragii ja guhte olaha oaiviliiddisguin go deaivvada eiseválddiiguin ja eará aktevrraiguin. – Ovtta dáfus lea Aili politihkkár gii heive allaáiggálaš dilálašvuođaide. Ovdamearkka dihte go sárdnidii buot</p>
<p>Luohtte-vašvuohta Ailiimáilmmi eamiálbmogiid ovddas ON Máilmmikonferánssas ja dalle go son áidna politihkalaš jođiheaddjin riikkas deaivvadii Dalai Lamain go son galledii Norgga. Muhto dat mii čielgasepmosit báhcá muitui Ailiin lea ahte son deaivvada olbmuiguin rabasvuođain ja sávaldagain áddet sin hástalusaid, dadjá Balto.</p>
<p><em type="bold">Gearggus bargat </em>Go jerrojuvvo mii su movttiidahttá joatkit sámepolitihkain, de lea Keskitalos čielga vástádus. – Sámi álbmoga eallinfámus lea áibbas erenoamán energii-ja. Mii geavahat ollu áiggi čuvget vuoigatmeahttunvuođa ja hástalusaid, muhto mii dahkat dan dan ráhkisvuođa dihte mii álbmogis lea sámevuhtii, ja lea measta veadjemeahttun ahte ii movttiidahtto viidásat rahčat. </p>
<p>Go lea sáhka das mii Sámedikkis vuordá boahttevaš áigodaga, de ferte Keskitalo veahá jurdilit. – Mun sávan</p>
<p>Sámedikkis šaddá áigodat goas nagodat doalahit sámepoli-tihkalaš áššiid guovddážis. Mii fertet nagodit čoahkkanit oktasaš veahkan eiseválddiid vuostá, go lea vuosttažettiin stádalaš politihkka mii lea min váttisvuohta, eaige siskkál-das vuostálasvuođat bellodagaid gaskkas main leat seamma oaivilat Sámedikkis, loahpaha NSR presideantaevttohas.</p>
<p>Na de leaš oaidnit galle gávtti Aili geargá goarrut boahtte njeallje jagi. Dan mearridat don go jienastat čakčat</p>
<p>Sámediggeválggain.28 <em type="bold">– Mu gávttit leat dat čábbámus biktasat mat mus leat, muitala </em></p>
<p><em type="bold">Ann Karin Kvernmo. – Midjiide geat leat massán giellamet lea </em><em type="bold">gákti deháleamos vuohki čájehit sámi identitehta. </em></p>
<p>Hui máŋgga guovllus čatnasii gáktái heahpat ja negatiiv-valašvuohta dáruiduhttima dihte, ja olbmot oalát heite daid geavaheamis. Kvernmo, guhte lea goalmmátevttohas NSR ovddas Viesttarmeara válgabiirres, ja Rivttagis eret, muitala mo leamaš sin guovllus. – Lulli-Romssas leat mii bargan vuogádatlaččat maŋimuš logijagiid váldit ruovttoluotta gákteárbevieru, ja sáhttit várra easkka dál dadjat ahte duođaid lea ealáskan. Máŋgasat gárvodit gávttiin, ja dat čájeha ahte mii lihkostuvvat.</p>
<p><em type="bold">Bivnnut kurssat Oslos </em>NSR lea kulturorganisašuvdna mii lea veahkehan sámi álbmoga váldit ruovttuluotta gávtti sullii bealle jahkečuođi jo. </p>
<p>Duos dás ain lágidit sámesearvvit, geat leat NSR geađgejuol-gin, kurssaid gos olbmot besset oahppat goarrut gávtti dahje eará gáktái gullevaš čiŋaid.</p>
<p>Tor Gunnar Nystad lea NSR njunuševttohas Lulli-Norgga válgabiirres, muhto báikkálaččat lea son Oslo sámiidsearvvi jođiheaddjin. Son muitala ahte olusiin lea beroštupmi go</p>
<p>NSR-searvi lágida gáktekurssaid Sámi viesus Oslos.– Mii leat lágidan gáktekurssaid máŋggaid logijagiid, ja orru measta dego ahte kursadárbu ii noga goassige. Ahte eambbosat váldet ruovttuluotta fiinna gákteárbevieru čájeha earret eará ahte kulturdoaibma man NSR dahká duođai ábuha, muitala Nystad, guhte maid lea rámis go Oslo lea nagodan ásahit Sámi viesu. – Deaivvadanbáikkit leat nu dehálaččat sámi kultuvrii. Sámi viesus leat mis lanjat gos sáhttit doallat kurssaid, muhto seamma dehálaš, mis leat lanjat gos sáhttit deaivvadit ja geavahit gávttiid ovttas eará sápmelaččaiguin, dadjá Nystad.</p>
<p><em type="bold">Doarvái sápmelaš </em>Mearrasápmelažžii Sandra Márjá Westii, guhte orru Roms-sas, lea gávtti mearkkašupmi sámi identitehtii dehálaš. </p>
<p>Sandra, guhte lea sámediggeáirras ja 2.-evtohassan Gáisi válgabiirres, lea vázzán Sámi oahpahusguovddážis Johkamo-hkis, ja lea okta máŋgga čeahpes ja profešunealla duojáriin</p>
<p>Sámis.– Gákti lea áibba áidnalunddot, ja geavahit dan, lea álkimus vuohki olbmuide čalmmustahtti sámi identitehta ja kultu-vrra. Lea maiddá čábbámus bivttas mii gávdnoš, jus mus gal jearat, muitala West guhte oaivvilda ahte lea dehálaš veahke-hit vai eambbosat háhket alcceseaset gávtti.</p>
<p>Son oaivvilda maiddá ahte olbmot eai galgga jurddašallat ahte leat go sii <span type="quote">“doarvái sápmelaš”</span> coggat gávtti. – Jus du bearrašis lea sámi duogáš, de leat doarvái sápmelaš coggat gávtti. Aŋkke ii galgga dovdat ahte lea makkárge giellagáibá-dus geavahit gávtti, go mii oamastat dan ovttas álbmogin ja lea min deháleamos identiteahttamearka, deattuha oahppan duojár.</p>
<p>Gávttiid álbmogii</p>
<p>Govva / foto: Ken Are Bongo36</p>
<p><em type="bold">Niko Valkeapää ja Thomas Åhren leaba ealli ovdamearkan dasa ahte </em><em type="bold">sámepolitihkka lea rájáheapme. Soai goappašagat searvaba sámedigge- </em><em type="bold">válggaide NSR ovddas ja ii goabbá ge leat bajásšaddan norgga bealde </em></p>
<p><em type="bold">Sámis, muhto baicce suoma ja ruoŧa bealde. Valkeapää ja Åhren leaba </em><em type="bold">duođaštussan ahte Sápmi ii bisán riikkarájiid bokte. </em>– Mii leat okta álbmot. Berre leat dat mii stivre daid mearrá-dusaid maid mii váldit dál ja daid strategiijaid ja plánaid maid mii bidjat boahtteáigái. NSR:s lea vuođđojurddan ahte otná riikkaráját eai galgga hehttet min barggu oktasaš sámi čovdosiid ovdii. Dát jurdda heive bures ovttasbargovuigŋii mii gullá Tråante 2017:i, dadjá Thomas Åhren. </p>
<p><em type="bold">Artista stádagullevašvuođa haga </em>Niko Valkeapää lea eanemus dovddus go son lea okta dain hárvenaš sámi artisttain guhte lea vuoitán Spellemann-bálkkašumi, muhto sutnje ii leat sámepolitihkka guđege láhkai amas. Son lea máŋga jagi leamaš ráđđelahttun sámi organisašuvnnas Sámeráđis, ja son lea hárjánan bargat áššiiguin mat gusket buot sápmelaččaide. Dál lea gearggus ávkkástallat iežas gelbbolašvuođa norgga bealde Sáme-dikkis. – Mii fertet álo ohcat oktasaš čovdosiid. Buorre ovdamearka dasa lea Sámi Giellagáldu, mii fuolaha ahte gielat ovdánit seamma guvlui. Oalle álkit sáhtášeimmet mii maiddá dahkat ovdamearkka dihte oktasaš sámi oahppoplánaid. Lea dušši buvttadit golbma iešguđetlágan davvisámegielat skuvlagirjji go sáhtášii leat doarvái dušše ovttain, dadjá Niko Valkeapää. </p>
<p>Valkeapää lea oahppan oahpaheaddji ja lea bargan 18 jagi oahpaheaddjin Sámi joatkkaskuvla ja boazodoalloskuvllas.</p>
<p>Son namuha oahpahusa dakkár suorgin mas lea stuorra potensiála ovttasbargui.– Rádjáskuvlaovttasbarggut, nu mo Sirpmás lea, leat hui buorit ovdamearkkat mo mii berret ovttasbargat rádja-guovlluin. Mun áiggun aktiivvalaččat bargat vai oahppit geat ásset rádjaguovlluin galget beassat vázzit skuvlla ovttas gos dat lea lunddolaš, muitala Valkeapää.</p>
<p><em type="bold">Oktasaš Sámediggi </em>NSR bargá dan ovdii vai ásahuvvo oktasaš Sámediggi, ja háliida boahtte áigodagas bidjat johtui strategalaš doaimma mii dán galgá ráhkkanahttit. Muhto dál jo sáhttá dahkat álkis mearrádusaid ovttastahttin dihte Sámedikkiid. – Mii sáhttit ovdamearkka dihte álgit dainna ahte mearri-dat oktasaš beaivvi sámediggeválggaide. Mun jáhkán dat dagahivčče buori oktasaš sámi almmolašvuhtii jus dehálaš digaštallamat Sámis heivehuvvošit dáhpáhuvvat seamma áiggi, dadjá Thomas Åhren. </p>
<p><em type="bold">Sámi kulturfoanda </em>Kulturbargin lea Niko Valkeapää buorre ovdamearka das mo sámi dáiddárat ja kulturbargit dál jo barget riikarájáid ber-oškeahttá. Son oaivvilda ahte lea lunddolaš smiehttat ásahit oktasaš doarjjaortnegiid sámi kultuvrii. – Min válgaprográmmas mii oaivvildat ahte stuorát oassi ruđas mii gullá sámi dáidagii ja kultuvrii galgá čohkkejuvvot oktasaš sámi kulturfondii. Mis leat jo oktasaš geahččit ja ulbmiljoavku, ja mii oaivvildat ahte lea lunddolaš smiehttat kulturdoarjaga rájiid haga, dadjá Niko Valkeapää guhte oaivvilda ahte berre leat álki čađahit sámi ovttasbarggu kultursuorggis beroškeahttá stádarájiin. </p>
<p>Sápmi lea jo hábmejuvvon beroškeahttá stádarájiin, fierpmá-dahkan mas sogat ja sosiála gaskavuođat mannet ruossut doarrás. Ávvujagis 2017:s lea áigi hukset viidásat min oktasaš nieguid oktasaš čovdosiidda, ja danne searvá NSR válggaide máŋggain plánain oktasaš Sápmái.38</p>
<p><em type="bold">Sámi vuoittut leat boahtán iešguđetge gaskao- </em><em type="bold">miid bokte. Áltá-stuimmit ovddastit jorggiheami </em><em type="bold">norgga sámepolitihkas. Akšuvnnat Geađgeváris, </em><em type="bold">stádaministara kantuvrra okkupašuvdna ja neal- </em><em type="bold">gudanakšuvdna Stuorradikki olggobealde ledje </em><em type="bold">dehálaš gaskaoapmin ovddidit sámi beroštumiid. </em>– Mii fertet giitit akšunisttaid. Sii gákkastedje uvssa rabas našunála politihkkii. Akšunisttat rahpe politihkalaš arena ja bidje vuođu dan politihkalaš gižžui mii bođi akšuvnnaid maŋŋá. Boađusin das lei ahte sámi kultuvra suddjejuvvui vuođđolága bokte, sámeláhka mearriduvvui ja min álbmot-válljejuvvon orgána, Sámediggi, ásahuvvui, dadjá NSR nubbievttohas Ávjováris, Áilen Nigá Máhtte. </p>
<p>Maiddá riikkaidgaskasaččat leat sápmelaččat leamaš ja leat ain láidesteaddjin internašunála eamiálbmotpolitihkas.</p>
<p>Sápmelaččat leat aktiivvalaččat searvan hábmet ILO-kon-venšuvnna nr. 169 eamiálbmot vuoigatvuođaid birra 1989:s ja ON julggaštusa eamiálbmotvuoigatvuođaid birra 2007:s, ja ovdal eamiálbmogiid máilmmikonferánssa ledje sápme-laččat guovddážis ráhkkanettiin.– NSR:s lea jáhkku ahte lea buoremus čoavdit áššiid politi-hkalaččat ja bargá dan ovdii, muhto go min kultuvra, min gielat ja min ealáhusat leat áitojuvvon, de eat sáhte ballat váldimis atnui rievttálaš gaskaomiid. Sáhttá leat dárbu geavahit sihke našunála duopmostuoluid ja internašunála váiddaorgánaid, dadjá NSR-veterána.</p>
<p><em type="bold">Boazodoalli ja advokáhta </em>Nils Mikkelsen Utsi lea ođđa oahpis NSR:s ja lea Davvi válgabiirre nubbievttohas NSR-listtus. Son lea boazodoalli ja advokáhta, rievtti mielde hástaleaddji leat sihke ja, muhto dán áiggi boazodolliide lea šaddan duohta áššáigullevaš gealbu hálddašit juridihka. </p>
<p>Utsi čujuha buot daid ollu sápmelaččaide geat leat mannan duopmostuoluide čuoččuhit iežaset rievtti kulturdoaimma-heapmái, ja ahte máŋga dáin áššiin leat leamaš dehálaš vuoittut norgga riektevuogádagas.– Alimus riekti mieđai ahte báikkálaš álbmot Olmmáivákkis</p>
<p>Gáivuonas galget beassat hálddašit Čáhput ieža, nu go sii álo leat dahkan. Nubbi ovdamearka lea mo boazodoalu iešhea-nalaš riektevuođđu dohkkehuvvui lága bokte. Vuosttaš vuoittu maŋŋá Álddesjávrri ášši 1968:s, deattuhii Selbu-ášši 2001 rájes ahte boazodoallorievttis lea iešheanálaš riekte-vuođđu, beroškeahttá lágas. Dát dohkkehuvvui maŋit áiggis politihkalaččat boazodoallolága bokte 2007:s. Dá leat ovda-mearkkat das mo rievttálaš čielggadusain maiddá sáhttá leat politihkalaš mearkkašupmi, muitala Utsi.</p>
<p>Eiseválddiid davviguovllu vuoruhemiin lea duođaid šaddan áigeguovdil sápmelaččaide loktet áššiid duopmostuoluide sihkkarastin dihte beassat eallit iežaset kultuvrrain. NSR lea mielas jođihit politihka mii dagaha ahte lassá loktet áššiid duopmostuoluide njeidojuvvo, ja dainna lágiin láidet našunála sámepolitihka rivttes bálgá ala.– Čuožžut okto go eiseválddiin váilo máhttu ja dáhttu áim-mahuššat sámi kultuvrra, lea lossa noađđi. NSR áigu nannet aktevrraid geat veahkehit sámi vuoigatvuođaguddiid. Sáp-melaččat geat guddet noađi gádjun dihte iežaset kultuvrra, eai dušše raža iežaset dihte, muhto sámi searvevuođa dihte.</p>
<p>Sii eai galgga dárbbašit čuožžut okto, dadjá advokáhta, ja dál maiddá politihkkár, Utsi.</p>
<p>Duopmostuolut sáhttet láidet našunála sáme-politihka rivttes guvlui</p>
</body></document>
