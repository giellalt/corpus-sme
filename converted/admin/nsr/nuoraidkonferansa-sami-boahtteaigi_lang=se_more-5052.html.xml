<document xml:lang="sme" id="no_id"><header><title>Nuoraidkonferánsa: Sámi boahtteáigi – NSR</title><genre code="admin"/><author><unknown/></author><year>2016</year><wordcount>460</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/5052/nuoraidkonferansa-sami-boahtteaigi?lang=se#more-5052</origFileName><parallel_text xml:lang="nob" location="ungdomskonferanse-sami-boahtteaigi-sapmis-framtid.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p type="title">Nuoraidkonferánsa: Sámi boahtteáigi</p>
<p>NSR   Nuoraidlávdegoddi , Ođđasat , Sápmi  nuoraidkonferánsa , nuoraidlávdegoddi , sámi boahtteáigi  0</p>
<p><em type="italic">Golggotmánus beasat searvat nuoraidkonferánsii, NSR-riikačoahkkimii ja máilmmi čáffadeamos grafittibargobádjái! Searvva don ge! </em> </p>
<p>NSR nuoraidlávdegoddi lágida sierra nuoraidkonferánsa NSRa 44. riikkačoahkkima oktavuođas, Álttás golggotmánu 7.-9. beivviid (mátkkoštanbeaivi golggotmánu guđát beaivvi). Sihke ođđa ja boares nuoraidmiellahtut leat buresboahtimat. Ale fal bala jos it leat ovdal leamaš riikkačoahkkimiin ja dovddat iežat nooban go lea sáhka resolušuvnnaid ja njuolggadusaid birra. Dál dus lea vejolašvuohta oahppat!</p>
<p>Nuoraidkonferánssa fáddá lea Sámi boahtteáigi. <em type="italic">Movt hálidat DON ahte min boahtteáigi Sámis galgá leat? Movt DON hálidivččet váikkuhit min vejolašvuođaid bargguide ja eallinvugiide? </em>Duojár dahje vuoktačuohppi, boazodoalli dahje rehketdoalli, guolásteaddji dahje doavttir? Dávjá digaštallojuvvojit hástalusat mat mis odne leat Sámis, ja dávjá vajálduvvojit buot vejolašvuođat mat mis leat. Sámis leat erenoamáš buorit vejolašvuođat kulturealáhusaide, turismii, duodjái, ja biebmobuvttadeapmái – buot dát lassin dábálaš ealáhusaide nugo guolásteapmi ja boazodoallu. Mis lea čuvges boahtteáigi! Prográmmas gávnnat ee. Sámediggepresideantta <em type="italic">Aili Keskitalo </em>ja gründárguoktá <em type="italic">Lars Theodor Kintel </em>(oassálasti Agenda Davvi-Norgga ambassadevrajoavkkus) ja <em type="italic">Karine Pedersen </em>(Arktisk Design). </p>
<p>Leat go don sámi boahtte grafittidáiddár? De fertet oassálastit min street art-bargobádjái man mii lágidit ovttas Arktisk Grafittiin. Norgga Sámiid Riikasearvi lea kulturpolitihkalaš organisašuvdna ja politihkkalaš áŋgiruššan dáidaga bokte lea dehálaš oassi min demokratijas ja servodatdigaštallamis. Ovttas ee. <em type="italic">Anders Sunnain </em>, <em type="italic">Linda <span type="quote" xml:lang="kmr">“Zina”</span> Aslakseniin </em>(gii lea Huffington postas rangerejuvvon gaskkal 25 eanemus váikkuhanfámolaš graffitidáiddárin máilmmis), ja <em type="italic">Nicolai Lopézain Arktisk Grafittis </em>veahkehit mii du ivdnet ja hábmet iežat politihkalaš jurdagiid, ja maiddái dan movt geavahit sprayabovssa. </p>
<p><em type="italic">Dása gal FERTET searvat! </em>Don beasat vásihit buot dán, ja dasa lassin oaččut maiddái buori vejolašvuođa váikkuhit NSRa politihka boahtteáigái go oassálasttát min nuoraidkonferánssas, <span type="quote">”Sámi boahtteáigi – Sápmis framtid”</span> 7.-9.b golggotmánus (mátkkoštan beaivi šaddá duorastaga golggotmánu 6.b.). Go oassálasttát nuoraidsemináras de sáhtát maiddái čuovvut NSRa 44. riikačoahkkima mii lágiduvvo Álttás seamma vahkkoloahpa. </p>
<p><em type="italic">GOAS: </em>Golggotmánu 7. – 9. beivviid 2016 (FUOM. mátkkošteapmi Álahedjui gaskavahkku 6.10) <em type="italic">GOS: </em>Thon Hotel Alta <em type="italic">GEAT: </em>Buot sámi nuorat! (vuoruhit sin geat leat gaskal 13 ja 26) </p>
<p><em type="italic">DIEĐIHEAPMI </em>Dieđihat iežat konferánsii e-maila bokte, sáddestat e-maila phmuotka@nsr.no ’ii dáiguin dieđuiguin: </p>
<p><em type="italic">Namma: E-poastta čujuhus: </em><em type="italic">Ahki: </em><em type="italic">Mobilnummár: </em><em type="italic">Gos mátkkoštat Álahedjui?: </em><em type="italic">Biebmu (allergijat, vegetariánar jna.): </em></p>
<p>Jus leat vuollel 18 jagi de leat dát dieđut dárbbašlaččat: <em type="italic">Gulahallanolbmo namma/Váhnema namma (ja oktavuođadieđut): </em></p>
<p>Loga eanet dás: Sámi-boahtteáigi – Sápmis framtid (norsk) Sámi boahtteáigi – Sápmis framtid (sámegillii)</p>
<p>Lihkku beivviin! Vuorbbe biejvijn! Læhkoeh biejjine!</p>
<p>Sápmi 2.0 – mii doalvut Sámi ovddos guvlui!</p>
<p type="title" xml:lang="eng">Related Posts</p>
<p xml:lang="nob">Ávjovárri valgkrets , Čállingoddi , Gáisi valgkrets , Nordre valgkrets @se , Nyheter , Sametinget , Sápmi , Sør-Norge valgkrets @se , Sørsamisk valgkrets , Valg 2017 , Válga , Válga 2017 , Vesthavet valgkrets , Østre valgkrets</p>
<p type="title">Nominašuvnnat sámediggeválggaide</p>
<p>Ođđasat , Politihkka , Sámediggejoavku , Sápmi , Ukategorisert @se</p>
<p type="title">Sámeriekti politihkalaš vuolggasajis</p>
<p>Ođđasat , Politihkka , Sametinget , Sápmi</p>
<p type="title">Aili oaččui ávvuruđa man NSR evttohii 2010:s</p>
</body></document>
