<document xml:lang="sme" id="no_id"><header><title>Válggain válljejuvvojit 200 riikkabeaiveáirasa - 
	Oikeusministeriö
</title><genre code="admin"/><author><unknown/></author><year>2016</year><wordcount>107</wordcount><conversion_status type="standard"/><availability><license type="standard"/></availability><multilingual/><origFileName>http://www.oikeusministerio.fi/sme/index/brochures/st303htav303ldisuomasgull303303lbmogii/valggainvalljejuvvojit200riikkabeaiveairasa.html</origFileName><parallel_text xml:lang="eng" location="vaaleissavalitaan200kansanedustajaa.html"/><parallel_text xml:lang="fin" location="vaaleissavalitaan200kansanedustajaa.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p type="title">Stáhtaváldi Suomas gullá álbmogii</p>
<p type="title">Válggain válljejuvvojit 200 riikkabeaiveáirasa</p>
<p xml:lang="vep">3 KAPIHTTAL</p>
<p>Riikkabeaievttohassan dohkke juohkehaš jietnavuoigadahtton. Dušše presideanta, alla riektevirgeoapmahaš ja militearavirggis bálvalan olmmoš ii oaččo leat evttohassan.</p>
<p>Riikkabeaiválggain válljejuvvojit 200 riikkabeaiáirasa, maid bellodagat dahje jienasteaddjijoavkkut leat ásahan evttohassan.</p>
<p>Riikkabeaivvit dikšu doaimmas čuovvovaš riikkabeaiválggaid rádjai, mat njuolggaduslaččat dollojuvvojit njealji jagi gaskkaid. Presideanta sáhttá oaiveministara álgagis ja riikkabeaijoavkkuid guladettiin mearridit válggaid jo árabut. Hárve - maŋimustá jagi 1975 - riikkabeivviid áigodat bázii oanehabbon go dábálaččat.</p>
<p>Riikkabeaiáirras galgá čuovvut vuođđolága. Eará mearrádusat eai čana su. Riikkabeaiáirasa ii oaččo eastit bargamis doaimmas, ja riikkabeivviin sus lea riekti hállat buot áššiin, mat leat gieđahallama vuolde. Jus riikkabeaiáirras rihkku lága, son ráŋggáštuvvo dego earátge.</p>
</body></document>
