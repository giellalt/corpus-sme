<document xml:lang="sme" id="no_id"><header><title>Maid áššiide vuoigatvuođaveahki oažžu - 
	Oikeus.fi
</title><genre code="admin"/><author><unknown/></author><year>2014</year><wordcount>111</wordcount><conversion_status type="standard"/><availability><license type="standard"/></availability><multilingual/><origFileName>https://oikeus.fi/sme/index/brochures/die273utvuoigatvuo273aveahkis/maidassiidevuoigatvuo273aveahkioauuu.html</origFileName><parallel_text xml:lang="eng" location="mihinasioihinoikeusapuasaa.html"/><parallel_text xml:lang="fin" location="mihinasioihinoikeusapuasaa.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p type="title">Dieđut vuoigatvuođaveahkis</p>
<p type="title">Maid áššiide vuoigatvuođaveahki oažžu</p>
<p>Vuoigatvuođaveahkki addojuvvo buotlágan vuoigatvuođaáššiin, mat leat ovdamearkan:</p>
<list><p type="listitem">náittosearru, juogadeapmi, ealihanveahkki, náittoseaktu</p>
</list><list><p type="listitem">testameanta, árbečáliheapmi, árbejuohku</p>
</list><list><p type="listitem">velggolačča, velgoheaddji dahje dáhkideaddji veahkeheapmi</p>
</list><list><p type="listitem">bargobálkáoažžumuš, bargosoahpamuša burgin, eretcealkin</p>
</list><list><p type="listitem">láigooažžumuš, eretcealkin, ádjin</p>
</list><list><p type="listitem" xml:lang="smj">gávpegirji, gávpeburgin, haddevuoládus</p>
</list><list><p type="listitem">rihkkosis eahpiduvvon áššálačča dahje rihkkosa oaffara veahkeheapmi, lahkonangielddus</p>
</list><list><p type="listitem">váidagat ovdamearkan áigáiboahtindoarjaga, hálduiváldima, ÁEL:a buhtadusaid guoski áššiin</p>
</list><p>Vuoigatvuođaveahkki ii addojuvvo, juos áššeoasálaččas lea áššegieđahallama gokči vuoigatvuođadorvodáhkádus. Vuoigatvuođadorvodáhkádus sáhttá gullat ovdamearkan ruoktodáhkádussii, ámmátlihtu dáhkádussii dahje eanadállodáhkádussii.</p>
<p>Vuoigatvuođadorvodáhkádusa iežasvástuoasi gokčamii vuoigatvuođaveahki sáhttá goittotge mieđihit, juos ohcci lea boađuidis ja váriidis bealis vuoigadahtton nuvttá vuoigatvuođaveahkkái.</p>
<p>Vuoigatvuođaveahkki ii addojuvvo fitnodatservviide dahje servošiidda. Priváhta ealáhusbargi sáhttá oažžut vuoigatvuođaveahki ealáhusdoaimma guoski duopmostuolloáššis, muhto eará ealáhusdoaimma guoski áššis dušše, juos dasa lea erenomáš sivva.</p>
</body></document>