<document xml:lang="sme" id="no_id">
  <header>
    <title>Álbmot vállje presideantta - riikkabeaivvit válljejit oaiveministara - 
	Oikeusministeriö
</title>
    <genre code="admin"/>
    <author>
      <unknown/>
    </author>
    <year>2016</year>
    <wordcount>140</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.oikeusministerio.fi/sme/index/brochures/st303htav303ldisuomasgull303303lbmogii/albmotvalljepresideantta-riikkabeaivvitvalljejitoaiveministara.html</origFileName>
    <parallel_text xml:lang="eng" location="kansavalitseepresidentin-eduskuntavalitseepaaministerin.html"/>
    <parallel_text xml:lang="fin" location="kansavalitseepresidentin-eduskuntavalitseepaaministerin.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Stáhtaváldi Suomas gullá álbmogii</p>
    <p type="title">Álbmot vállje presideantta - riikkabeaivvit válljejit oaiveministara</p>
    <p xml:lang="vep">5 KAPIHTTAL</p>
    <p>Dásseválddi presideanta válljejuvvo njuolggo válggain. Evttohas galgá leat jietnavuoigadahtton riegádeamis Suoma riikkavuloš.</p>
    <p>Válgga vuosttas jorrosii oassálastet bellodagaid ja jienasteaddjijoavkkuid ásahan evttohasat.</p>
    <p>Jus giige evttohasain ii oaččo badjel beali jienain, de ordnejuvvo nubbi jorus. Das leat evttohassan dušše guokte vuosttas jorrosis eanemus jienaid ožžon evttohasa. Eanet jienaid čoaggán evttohasas šaddá presideanta.</p>
    <p>Presideantta virgebadji bistá guhtta jagi. Seamma olbmo sáhttá válljet dušše guovtti badjái nappo 12 jahkái.</p>
    <p>Presideanta dahká váldooasi mearrádusainis stáhtaráđi evttohusa vuođul.</p>
    <p>Stáhtaráđđi galgá návddašit riikkabeivviid luohttámuša. Riikkabeaiválggaid maŋŋá bellodagaid riikkabeaijoavkkut ráđđádallet ja sohpet ođđa ráđđehusa čohkkemis. Riikkabeaivvit vállje oaiveministara, man presideanta nammada. Earáid ministariid presideanta nammada oaiveministara evttohusa vuođul.</p>
    <p>Oaiveministtar jođiha stáhtaráđi barggu. Deháleamos áššiid, dego láhkaevttohusain ja bušeahttaevttohusas, mearridit ráđđehusa čoahkkimis.</p>
    <p>Juohkehaš ministtar fuolaha iežas suorggis evttohusaid válmmaštallamis ja vástida maiddái riikkabeivviid dahkan mearrádusaid doaibmabijus.</p>
  </body>
</document>
