<document xml:lang="sme" id="no_id"><header><title>Mo vuoigatvuođaveahkki ohccojuvvo - 
	Oikeus.fi
</title><genre code="admin"/><author><unknown/></author><year>2014</year><wordcount>149</wordcount><conversion_status type="standard"/><availability><license type="standard"/></availability><multilingual/><origFileName>https://oikeus.fi/sme/index/brochures/die273utvuoigatvuo273aveahkis/movuoigatvuo273aveahkkiohccojuvvo.html</origFileName><parallel_text xml:lang="eng" location="mitenoikeusapuahaetaan.html"/><parallel_text xml:lang="fin" location="mitenoikeusapuahaetaan.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p type="title">Dieđut vuoigatvuođaveahkis</p>
<p type="title">Mo vuoigatvuođaveahkki ohccojuvvo</p>
<p>Vuoigatvuođaveahkki ohccojuvvo álo stáhta vuoigatvuođaveahkkedoaimmahagas. Vuoigatvuođaveahki sáhttá ohcat man beare vuoigatvuođaveahkkedoaimmahagas ohcci ássanbáikkis fuolakeahttá. Dávjá áššehas vuos váldá oktavuođa válljejuvvon veahkkái, gii sáhttá bargat ohcamuša vuoigatvuođaveahki oažžuma várás.</p>
<p>Vuoigatvuođaveahki sáhttá ohcat interneahtas. Elektrihkalaš vuoigatvuođaveahkkeohcamuš gávdno čujuhusas www.oikeus.fi čuoggás <em type="italic">Oikeusapu </em>(Vuoigatvuođaveahkki). </p>
<p>Nubbi vejolašvuohta lea bargat vuoigatvuođaveahkkeohcamuša njálmmálaččat dahje čálalaččat. Čálalaš ohcamušskovvi lea Interneahtas www.oikeus.fi čuoggás <em type="italic">Lomakkeita </em>(Skovit). Skoviid oažžu maiddái vuoigatvuođaveahkkedoaimmahagain, duopmostuoluin, ášševuodjindoaimmahagain ja láhkaáššiiddoaimmahagain. </p>
<p>Ohcci galgá ovdanbuktit čilgehusa ekonomalaš dilis ja áššis, masa vuoigatvuođaveahkki ohccojuvvo. Ohcci boađut ja golut sihke várit ja vealggit čilgejuvvojit kuittiiguin ja eará duhtosiiguin. Dárbbašlaš dieđut oidnojit dávjá báŋkku kontuváldimis, bálkákuittes, vearroduođaštusas dahje ovdamearkan áigáiboahtindoarjjamearrádusas. Elektrihkalaččat almmuhuvvon dieđuid riektatvuohta bearráigehččo almmutkeahtes dárkkistusain.</p>
<p>Vuoigatvuođaveahkkedoaimmahagain lea vuoigatvuohta dárkkistit virgeoapmahaččain ja oadjofitnodagain ohcci addin dieđuid ekonomalaš dilis. Maiddái báŋkkuin lea geatnegasvuohta addit vuoigatvuođaveahkkedoaimmahagaide daid dieđuid, juos lea sivva eahpidit ohcci addin dieđuid luohtehahttivuođa. Juos dieđut bivdojit báŋkkus, vuoigatvuođaveahkkedoaimmahat galgá almmuhit das ohccái ovddalgihtii.</p>
</body></document>
