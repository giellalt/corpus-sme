<document xml:lang="sme" id="no_id">
  <header>
    <title>Riikkabeivviid čoahkkimat leat almmolačča - 
	Oikeusministeriö
</title>
    <genre code="admin"/>
    <author>
      <unknown/>
    </author>
    <year>2016</year>
    <wordcount>137</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.oikeusministerio.fi/sme/index/brochures/st303htav303ldisuomasgull303303lbmogii/riikkabeivviidcoahkkimatleatalmmolaccat.html</origFileName>
    <parallel_text xml:lang="eng" location="eduskunnanistunnotovatjulkisia.html"/>
    <parallel_text xml:lang="fin" location="eduskunnanistunnotovatjulkisia.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Stáhtaváldi Suomas gullá álbmogii</p>
    <p type="title">Riikkabeivviid čoahkkimat leat almmolačča</p>
    <p xml:lang="vep">4 KAPIHTTAL</p>
    <p>Riikkabeaivvit dahket mearrádusaid dievasčoahkkimis, man jođiha sáhkaalmmái dahje várresáhkaalmmái. Mearrádusa dahkamii ožžot oassálastit dušše riikkabeaiáirasat.</p>
    <p>Dievasčoahkkimat leat almmolačča. Daid sáhttá čuovvut riikkabeivviid bálkoŋŋain ja dieđihangaskaomiid bokte. Maiddái riikkabeivviid beavdegirjjit leat almmolačča.</p>
    <p>Riikkabeivviid dievasčoahkkimis ožžot hállat riikkabeaiáirasat ja ministarat. Riekteáššeolmmoš ja riektekansler sáhttima maid hállat, jus sudno áššit gieđahallojuvvojit</p>
    <p>Riikkabeivviin ášši boahtá gieđahallamii juogo ráđđehusa evttohussan dahje riikkabeaiáirasa álgaga vuođul. Uhcimustá 50 000 jietnavuoigadahtton Suoma riikkavuložis lea riekti dahkat riikkabeivviide álgaga lága ásaheamis muhtun áššis.</p>
    <p>Ovdal mearrádusa buot evttohusat ja álgagat gieđahallojuvvojit váljagottiin. Dat leat riikkabeivviid siskkáldas válmmaštallanorgánat, maid bargu ii leat almmolaš, ovdalgo váljagoddi almmustahttá smiehttamušas dahje cealkámušas.</p>
    <p>Uhcimustá guoktelogi riikkabeaiáirasa ožžot dahkat stáhtaráđđái gaskajearaldaga. Ráđđehusa vástádusas gevvon háleštallama maŋŋá riikkabeaivvit jienasta das, návddašago ráđđehus riikkabeivviid luohttámuša.</p>
    <p>Riikkabeaiáirras sáhttá guođđit ministara vástideami várás njálmmálaš dahje girjjálaš jearaldaga.</p>
  </body>
</document>
