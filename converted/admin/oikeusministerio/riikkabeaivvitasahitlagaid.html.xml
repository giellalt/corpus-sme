<document xml:lang="sme" id="no_id">
  <header>
    <title>Riikkabeaivvit ásahit lágaid - 
	Oikeusministeriö
</title>
    <genre code="admin"/>
    <author>
      <unknown/>
    </author>
    <year>2016</year>
    <wordcount>162</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.oikeusministerio.fi/sme/index/brochures/st303htav303ldisuomasgull303303lbmogii/riikkabeaivvitasahitlagaid.html</origFileName>
    <parallel_text xml:lang="eng" location="eduskuntasaataalait.html"/>
    <parallel_text xml:lang="fin" location="eduskuntasaataalait.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Stáhtaváldi Suomas gullá álbmogii</p>
    <p type="title">Riikkabeaivvit ásahit lágaid</p>
    <p xml:lang="vep">6 KAPIHTTAL</p>
    <p>Riikkabeivviid deháleamos doaibma lea ásahit lágaid. Ođđa láhka ásahuvvo dahje boares lága nuppástuhttet ráđđehusa evttohusa mielde, riikkabeaiáirasa álgagis dahje álbmotálgaga dihtii.</p>
    <p>Riikkabeivviin láhkaevttohus dahje álgga manná sáttaságastallama maŋŋá váljagotti gieđahallamii. Váljagottis ášši guorahallo vuđolaččat ja gullat áššedovdiid.</p>
    <p>Váljagoddi gárvvista smiehttamuša, ja evttohus máhccá riikkabeivviid dievasčoahkkima vuosttas gieđahallamii. Das gevvo almmolaš ságastallan, man áigge riikkabeaivvit sáhttá sáddet evttohusa stuorra váljagotti gieđahallamii. Dárkilis gieđahallamis mearridit láhkaevttohusa sisdoalus.</p>
    <p>Nuppi gieđahallamis riikkabeaivvit dohkkeha dahje hilgu evttohusa.</p>
    <p>Dohkkehuvvon láhka addojuvvo presidentii nannema várás. Jus son ii nanne dan golmma mánu siste, láhka máhccá riikkabeivviide. Jus riikkabeaivvit doalaha oaivilis, láhka boahtá fápmui almmá presideantta nannema hagage.</p>
    <p>Vuođđolága nuppástuhttin dáhpáhuvvá seammá vugiin nuppi gieđahallama loahpa rádjai, goas riikkabeaivvit dohkkeha dan boddui čuovvovaš riikkabeaiválggaid badjel. Ođđa riikkabeivviid jienasteamis guovtti goalmmádasa evttohusain galgá guottihit nuppástuhttima. Vuođđolága sáhttá nuppástuhttit ovttage riikkabeivviin, jus nuppástus almmuhuvvo hohpolažžan viđa guđátoasi eanetloguin. Dásseválddi presideanta, stáhtaráđđi dahje ministeriija sáhttet addit ásahusaid vuođđolága vuođul dahje riikkabeivviid ásahan lága vuođul.</p>
  </body>
</document>
