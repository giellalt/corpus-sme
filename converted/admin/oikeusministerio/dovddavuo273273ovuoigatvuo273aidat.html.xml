<document xml:lang="sme" id="no_id"><header><title>Dovdda vuođđovuoigatvuođaidat ! - 
	Oikeusministeriö
</title><genre code="admin"/><author><unknown/></author><year>2016</year><wordcount>149</wordcount><conversion_status type="standard"/><availability><license type="standard"/></availability><multilingual/><origFileName>http://www.oikeusministerio.fi/sme/index/brochures/st303htav303ldisuomasgull303303lbmogii/dovddavuo273273ovuoigatvuo273aidat.html</origFileName><parallel_text xml:lang="eng" location="tunneperusoikeutesi.html"/><parallel_text xml:lang="fin" location="tunneperusoikeutesi.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p type="title">Stáhtaváldi Suomas gullá álbmogii</p>
<p type="title">Dovdda vuođđovuoigatvuođaidat !</p>
<p xml:lang="vep">2 KAPIHTTAL</p>
<p>Vuođđolágas leat dorvvastuvvon ovttaskas olbmo vuođđovuoigatvuođat: láhka galgá leat buohkaide seammá, sátni lea friddja, sáhttá oskut dahje leat oskkokeahttá, sáhttá čoahkkanit almmá lobi haga, sáhttá válljet ássanbáikkis ja johttit friddja.</p>
<p>Juohkehaččas 18 jagi deavdán Suoma riikkavuložis lea jietnavuoigatvuohta riikkabeai-, presideantta- ja EU-válggain ja gielddaválggain. EU- ja gielddaválggain jietnavuoigadahtton sáhttá leat maiddái eará riikka riikkavuloš.</p>
<p>Suopmelaččas lea vuoigatvuohta iežas gillii. Suopma ja Ruoŧŧa leat Suoma álbmotgielat, maid lea riekti geavahit divššodettiin áššiid virgeoapmahaččaiguin.</p>
<p>Sápmelaččaid, románaid ja eará joavkkuid gielalaš vuoigatvuođat leat máinnašuvvon vuođđolágas.</p>
<p>Stáhta ja ássangielda galget dorvvastit olmmošárvosaš eallima dalle, go iežas návccat eai bastte dan dahkat. Juohkehažžii galgá ordnet nuvttá vuođđooahpahusa.</p>
<p>Priváhta eallin, gudni ja ruoktu leat suddjejuvvon vuođđolága bokte. Lea riekti seailluhit suollemasvuođas: nuppi sádden dieđu ii leat riekti lohkat dahje guldalit almmá lobi haga.</p>
<p>Vástu oktasaš birrasa seailumis gullá buohkaide - dan ii sáhte vuordit dušše earáin.</p>
</body></document>
