<document xml:lang="sme" id="no_id"><header><title>Duopmostuolut - 
	Oikeus.fi
</title><genre code="admin"/><author><unknown/></author><year>2015</year><wordcount>120</wordcount><conversion_status type="standard"/><availability><license type="standard"/></availability><multilingual/><origFileName>https://oikeus.fi/sme/index/brochures/vuoigatvuohtalagadus/duopmostuolut.html</origFileName><parallel_text xml:lang="fin" location="tuomioistuimet.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p type="title" xml:lang="smj">Riektelágádus</p>
<p type="title">Duopmostuolut</p>
<p>Duopmostuolut sáhttet juogaduvvot dábálaš duopmostuoluide ja hálddahusduopmostuoluide ja sierraduopmostuoluide.</p>
<p>Dábálaš duopmostuolut leat gearretrievttit, hoavvarievttit ja alimus riekti (AR). Gearretrievttit gieđahallet riido- ja rihkusáššiid. Guđege gearretrievtti duopmobiirii gullet dábálaččat máŋga gieldda. Gearretrievtti duomus sáhttá váidit hoavvariektái.</p>
<p>Hoavvarievttit gieđahallet eanas gearretrivttiid duomuin dahkkon váidagiid. Hoavvarievtti duomus sáhttá váidit alimus riektái dalle, juos AR mieđiha váidinlobi.</p>
<p>Hálddahusduopmostuolut leat hálddahusrievttit ja alimus hálddahusriekti (AHR).</p>
<p>Hálddahusduopmostuolut gieđahallet eanas eiseválddiid mearrádusain dahkkon váidagiid. Hálddahusrievtti mearrádusas oažžu dábálaččat váidit alimus hálddahusriektái, muhto muhtin áššejoavkkuin galgá vuosttamužžan ohcat váidinlobi AHR:s.</p>
<p>Sierraduopmostuolut leat ee. márkanriekti, bargoduopmostuollu ja dáhkádusriekti. Dat gieđahallet iežas sierranassuorggi áššiid. Márkanrievtti mearrádusas sáhttá ášši mielde váidit juogo alimus hálddahusriektái dahje alimus riektái. Bargoduopmostuolu ja dáhkádusrievtti čovdosiin ii sáhte váidit earret muhtin dáhkádusrievttis čovdojuvvon bártedáhkádusáššiin.</p>
</body></document>