<document xml:lang="sme" id="no_id">
  <header>
    <title>Mii vuoigatvuođaveahkkái gullá - 
	Oikeus.fi
</title>
    <genre code="admin"/>
    <author>
      <unknown/>
    </author>
    <year>2014</year>
    <wordcount>200</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>https://oikeus.fi/sme/index/brochures/die273utvuoigatvuo273aveahkis/miivuoigatvuo273aveahkkaigulla.html</origFileName>
    <parallel_text xml:lang="eng" location="mitaoikeusapuunkuuluu.html"/>
    <parallel_text xml:lang="fin" location="mitaoikeusapuunkuuluu.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p type="title">Dieđut vuoigatvuođaveahkis</p>
    <p type="title">Mii vuoigatvuođaveahkkái gullá</p>
    <p>Ášši kvalitehta ja mearkkašupmi váikkuhit dasa, mat bálvalusat vuoigatvuođaveahkkái iešguđet dáhpáhusas gullet.</p>
    <p type="title">Diggeáššit</p>
    <p>Diggeáššiin olmmoš dárbbaša dábálaččat doarjjan áššedovdi veahki, ovdamearkan áššečuoččáldahttimii dahje doaibmat rihkkosis áššáskuhtton olbmo bealušteaddjin dikkis. Veahkki ii goittotge mearriduvvo čielga áššiide, nugo riidduhis náittosearuide dahje oktageardán sáhkkoáššiide. Dáid áššiide sáhttá oažžut rávvema vuoigatvuođaveahkkedoaimmahagas. Áššehas sáhttá válljet, háliidago son dikkis veahkkin stáhta vuoigatvuođaveahkkedoaimmahagas bargi almmolaš vuoigatvuođaveahki vai ášševuoddji dahje eará geas lea lohpi bargat riektegeavvanveahkkin.</p>
    <p>Juos olbmui mieđihuvvo vuoigatvuođaveahkki, stáhta máksá diggeveahki bálkká juogo ollásit dahje muhtin muddui, vuoigatvuođaveahki oažžu geavahanváriid mielde. Veahki doaimmat buhttejuvvojit <em type="bold">eanemustá 80 diimmus </em>. Duopmostuollu sáhttá goittotge sierradiliin addit lobi dán ráji badjelmannamii. Lassin vuoigatvuođaveahki oažžu friijadahtto ovdamearkan diggemávssus. </p>
    <p>Stáhta ii mávsse vuostebeali áššegoluid dan dáhpáhusas, ahte vuoigatvuođaveahki ožžon áššehas táhpe ášši.</p>
    <p type="title">Eará áššit</p>
    <p>Vuoigatvuođaveahki sáhttá addit maiddái áššiin, mat eai dolvojuvvo duopmostuolu čoavdimii. Veahki sáhttá dárbbašit man nu áššebáhpára čállimis, ovdamearkan árbegirjji dahje juogadansoahpamuša čállimis.</p>
    <p>Muhtin vuoigatvuođa guoski problemas dárbbašuvvojit dušše láhkaalbmá rávvagat. Daid áššiin vuoigatvuođaveahki addet almmolaš vuoigatvuođaveahkit. Vuoigatvuođaveahki oažžu ii nappo sáhte válljet priváhta veahki.</p>
    <p>Eará sajiin go duopmostuolus gieđahallon áššiin vuoigatvuođaveahki sáhttá oažžut nuvttá dahje iežasvástuoasi vuostá eanemustá 80 diimmus ášši vuostá. Lassin vuoigatvuođaveahki oažžu friijadahtto virgeoapmahaččaid áššebábirmávssuin sihke vejolaš tulkon- ja jorgalangoluin.</p>
  </body>
</document>
