<document xml:lang="sme" id="no_id"><header><title/><genre code="admin"/><author><unknown/></author><wordcount>825</wordcount><conversion_status type="standard"/><availability><license type="standard"/></availability><multilingual/><origFileName>https://julkaisut.metsa.fi/assets/pdf/lp/Js/malla-jssaame.pdf</origFileName><parallel_text xml:lang="fin" location="malla-js.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p><em type="bold">MALLA LUONDDUMEAHCI ORTNETNJUOLGGADUS </em>Malla luonddumeahcci lea sirdašuvvan 1.1.2008 Meahciráđđehusa hálddašeapmái. Ortnetnjuolggadus, man Meahccedutkanlágádus lea addán 20.12.1993 Malla luonddumeahci várás, lea ainge fámus. Ortnetnjuolggadusas máinnašuvvon, Meahccedutkanlágádusa lobi vuođul suvvojuvvon doaimmat rivdet nu, ahte lobi mieđiheaddjin doaibmá Meahciráđđehus. Oktavuođadieđut ortnetnjuolggadusa loahpas rivdet nu, ahte lassedieđuid ortnetnjuolggadusas fidne Meahciráđđehusas čuovvovaš doaibmabáikkiin: Gilbbesjávrri luonddudállu (rabas giđđa- ja geassebaji áigge) Käsivarrentie 14145 99490 Gilbbesjávri tel. 020564 7990 Duottar-Sámi luondduguovddáš Skierri Peuratie 15 99400 Eanodat tel. 020564 7950 Lappi luonddubálvalusat PL 8016 96010 Roavvenjárga tel. 020564 6150 dahje 020564 6153 2 </p>
<p xml:lang="vep"><em type="bold">MEAHCCEDUTKANLÁGÁDUS </em></p>
<p><em type="bold">Mearrádus </em>20.12.1993 <em type="bold">Nr JS1 </em></p>
<p><em type="bold">Sisdoalloguovlu </em></p>
<p>Malla luonddumeahci ortnetnjuolggadus <em type="bold">Njuolggadusat, maidda doaibmaváldi vuođđuduvvá </em>Luonddusuodjalanláhka 71/23, 3 §, earát L 672/91, 16d § <em type="bold">Čuozáhatjoavkkut </em>Malla luonddumeahci gallestallit ja geavaheaddjit <em type="bold">Gustonáigi </em>20.12.1993 -doaisttážii </p>
<p><em type="bold">MALLA LUONDDUMEAHCI ORTNETNJUOLGGADUS </em>Meahccedutkanlágádus lea luonddusuodjalanlága (71/23) 3 §:a ja luonddusuodjalanlága rievdadusa (672/91) 16d §:a vuođul addán mearrádusainis 20.12.1993 Malla luonddumeahci ortnetnjuolggadusa. Eanodaga gielddas leahkki Malla luonddumeahcci lea vuođđuduvvon 1938:s lága 83/38 vuođul ja dan ráfáidahttima, hálddašeami ja dikšuma birra lea ásahuvvon luonddusuodjalanlága 2 §:s ja ásahusa 932/81 vuođul. Ortnetnjuolggadussii leat váldojuvvon om. lágain ja ásahusas boahtti mearrádusat. Dasa lassin ortnetnjuolggadusas leat mearrádusat, maid Meahccedutkanlágádus lea luonddumeahci hálddašeamis vástideaddji eiseváldin vuoigadahtton ja geatnegahtton addit. Dát ortnetnjuolggadus guoská maiddái guovlluide, mat maŋŋelis laktojuvvojit luonddumeahccái. Luonddumeahci rájit leat merkejuvvon meahccái dán ortnetnjuolggadusa čuvvosis ovdanbukton rádjemearkkaiguin. Malla luonddumeahcci lea vuođđuduvvon Suoma dilálašvuođain áidnalunddot, máŋggahápmásaš duottarluonddu suodjalan dihte vuosttažettiin dieđalaš dutkama várás. <em type="bold">1. Ráddjehusat </em>Luonddumeahcis ii oaččo jođihit doaimmaid, mat rievdadit dahje heađuštit luonddu, duovdaga dahje eará birrasa. Gildojuvvon leat nappo - luonddu ludnen ja nuoskkideapmi 3 - eana- ja báktevuođu vahágahttin, geđggiid ja eananávdnasiid váldin ja sirddašeapmi - šattolašvuođa vahágahttin, guobbariid čoaggin ja murjen ja ealli ja jápma šattuid, guobbariid ja daid osiid eará váldin - meahccebivdu ja guolástus ja elliid eará goddin, bivdin ja heađušteapmi, besiid heađušteapmi ja duššadeapmi ja jápma ealli bázahusaid, gahččan čorvviid jed. váldin čuoggás 5 máinnašuvvon spiehkastagaiguin - luonddumeahcis leahkki geahččalanbáikkiid, oahpistanrusttegiid ja rusttegiid bilideapmi - eará johtaleddjiid heađušteaddji doaimmat ja beatnagiid, bussáid ja eará ruovttuelliid luoitin luonddumeahccái - boazodoallu ja dasa guoskevaš doaimmat; guvlui gártan bohccuid oažžu viežžat guođohemiin eret guovllu goziheaddji lobiin <em type="bold">2. Johtalanvuoigatvuođat </em>Bievlan oažžu johtalit luonddumeahcis dušše vácci meahccái merkejuvvon bálgáid mielde. Dalle bálgáin oažžu spiehkastit ja bálgáid olggobealde johtalit dušše Meahccedutkanlágádusa čálalaš lobi vuođul. Muohttaga áigge guovllus oažžu johtalit iežas ráđiiguin vácci dahje čuoigga. Mohtorfanastallan ja eará johtaleapmi čáhcefievrruiguin lea lobálaš luonddumeahccái gullevaš čáhceguovllus Gilbbesjávrris. Muohttaga áigge oažžu mohtorgielkkástallat Gilbbesjávrris ja luonddumeahci rádjelinnjá mielde gaskkas Golddajávri-Guohkkemašjávri. Muđui lea vuodjinfievrruid geavaheapmi, meahccesihkkelastin ja áibmofievrruid seaivun gildojuvvon. <em type="bold">3. Ávdinstobu geavaheapmi, gohtten ja bázahusafuolahus </em>Guohkkemašjávrri ávdinstohpu lea oaivvilduvvon ovtta idjadeapmái. Gohttet lea lohpi ávdinstobu lahkosis dan várás merkejuvvon guovllus. Buolli bázahusat boldojuvvojit nu, ahte váldojuvvojit vuhtii dolastallanmearrádusat , ja eará bázahusat dolvojuvvojit bázahuslihtiide dahje fievrriduvvojit eret. <em type="bold">4. Dolastallan </em>Dolastallat leat lohpi dušše dan várás oaivvilduvvon dolastallanbáikkiin. Dolastaladettiin oažžu geavahit sesttovaččat dán ulbmilii várrejuvvon, báikki ala buktojuvvon muoraid. Dolla galgá vuolggedettiin fuolalaččat jáddaduvvot. Dolastallan lea ollásit gildojuvvon meahccebuollinváruhusa áigge ja muđuige, go meahccebuollinvárra lea goikkádaga, garra biekka dahje eará siva dihte sakka vejolaš. Mátkevuoššana oažžu geavahit. 4 <em type="bold">5. Meahccedutkanlágádusa lobi vuođul suvvojuvvon doaimmat </em>Meahccedutkanlágádus sáhttá addit lobi dieđalaš dahje oahpahusulbmilis dáhpáhuvvi bálgáid olggobealde johtaleapmái, dutkandoibmii ja šaddo-, ealli- dahje eananvuođđobázahusaid unnánaš váldimii, jos dat ii mearkkašahttiládje rievdat guovllu luonddudili. Luonddumeahccái jápmán, eará sajis lobálaččat bivdojuvvon fuođđoealli lea lohpi viežžat ja meahccebivddu oktavuođas hávváduvvan ealli guorrat dušše Meahccedutkanlágádusa lobi vuođul ja rávvagiid mielde. Lohpi dáidda dahje ortnetnjuolggadusas spiehkasteaddji eará doibmii ohccojuvvo čálalaččat Meahccedutkanlágádusa Kolari dutkanstašuvnnas. <em type="bold">6. Eará mearrádusat </em>Luonddumeahci ráfáidahttinmearrádusat eai gáržžit áššáigullevaš eiseválddiid, go dát gozihit luonddumeahci, dahket dikšundoaimmaid dahje virgebargguid dikšumii guoskevaš eará doaimmaid luonddumeahcis. Ráfáidahttinmearrádusat eai hehtte luonddumeahccái guoskevaš ásahusa (932/81) 5 §:a mieldásaš eiseválde-, lágádus- ded. doaibmabijuid. Luonddumeahci goziheaddjái gullá fuolahit das, ahte guovllus čuvvojuvvojit dan birra addojuvvon njuolggadusat. Goziheaddji sáhttá addit luonddusuodjalanulbmilis dán ortnetnjuolggadussii vuođđuduvvi mearrádusaid, maid gallestallit galget čuovvut. Luonddusuodjaleami goziheaddji eiseválddis ja luonddumeahci goziheaddjis lea lága 83/1998 mielde vuoigatvuohta duoguštit meahcástan-, guolástan-, čoaggin- dahje eará neavvuid, mat leat geavahuvvon dahje maid lea jurdda geavahit daid njuolggadusaid dahje mearrádusaid vuostá, mat galget čuvvojuvvot luonddumeahcis. Duoguštanvuoigatvuohta guoská maiddái luonddumeahcis lobiheamet bivdojuvvon elliide ja doppe váldojuvvon šattuide ja buot eará dakkárii, mii luonddumeahcis lea gildojuvvon váldimis dahje doppe geavaheamis. Luonddumeahccái guoskevaš ásahusa (932/81) ja dán ortnetnjuolggadusa njuolggadusat, maid mielde muhtun doaibmabijut leat luonddumeahcis lobálaččat, eai atte geasage viidáset vuoigatvuođa go mii sutnje muđui gullá. Rihkkumušat luonddumeahci ortnetnjuolggadusa vuostá dahje luonddusuodjalanlágas (71/23) oaivvilduvvon ráfáidahttinmearrádusa vuostá ráŋggáštuvvojit luonddusuodjalanlága vuođul, jos dagus ii eará sajis lágas mearriduvvo garraset ráŋggáštus. <em type="bold">Lassedieđut </em>5 </p>
<p>Ortnetnjuolggadus ja dasa guoskevaš lassedieđut leat fidnemis Meahccedutkanlágádusa čuovvovaš doaibmabáikkiin:</p>
<p>Gilbbesjávrri dutkanguovlu 99490</p>
<p>Gilbbesjávri tel. (016) 537 715</p>
<p>Luonddumeahci vástideaddji goziheaddji: Kuisma Ranta, párkameašttir</p>
<p xml:lang="fin">Kolari dutkanstašuvdna 95900</p>
<p xml:lang="est">Kolari tel. (016) 561 401</p>
<p>Dutkamušmeahccebálvalusat</p>
<p xml:lang="fin">Jokiniemenkuja 1 01300</p>
<p>Vantaa tel. (09) 857 051 ČUOVUS: Malla luonddumeahci kárta - bálgát, maid mielde oažžu johtalit bievlan - johtolat, man mielde oažžu vuodjit mohtorgielkkáin muohttaga áigge - luonddumeahci rádjemearkkat meahcis --- čuovus</p>
<p>MALLA LUONDDUMEAHCCI Ortnetnjuolggadus (--) bálgát, maid mielde oažžu johtalit bievlan (--) johtolat, man mielde oažžu vuodjit mohtorgielkkáin muohttaga áigge (--) luonddumeahci rádjemearkkat meahcis © Eananmihtidanlágádusa lohpi nr 308/KaO/93</p>
</body></document>
