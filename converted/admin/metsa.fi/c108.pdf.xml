<document xml:lang="sme" id="no_id"><header><title/><genre code="admin"/><author><unknown/></author><translator><person firstname="Pentti" lastname="Pieski" sex="unknown" born="" nationality=""/></translator><translated_from xml:lang="fin"/><year>2011</year><place>Jyväskylä</place><publChannel><publication><publisher>Metsähallitus</publisher><ISSN>1796-2943</ISSN><ISBN>978-952-446-915-9</ISBN></publication></publChannel><wordcount>47362</wordcount><conversion_status type="standard"/><availability><license type="standard"/></availability><multilingual/><origFileName>https://julkaisut.metsa.fi/assets/pdf/lp/Csarja/c108.pdf</origFileName><parallel_text xml:lang="fin" location="c81.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="deu"><em type="bold">GOVVIDANSIIDU </em>ALMMUSTUHTTI </p>
<p>Meahciráđđehus</p>
<p xml:lang="vep">ALMMUSTUHTTINÁIGI 11/2011</p>
<p xml:lang="deu">DOAIBMANADDI</p>
<p>Meahciráđđehus</p>
<p xml:lang="deu">DOHKKEHANBEAIVEMEARRI 16.12.2008</p>
<p xml:lang="vep">LUHTOLAŠVUOHTA</p>
<p>Almmolaš</p>
<p xml:lang="deu">DIÁRANUMMIR 4381/623/2003</p>
<p>SUODJANGUOVLOTIIPA/ SUODJALANPROGRÁMMAmeahcceguovlu, jekkiidsuodjalanguovlu, buolžžaidsuodjalanprográmmi</p>
<p xml:lang="vep">GUOVLLU NAMMA</p>
<p>Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovlu</p>
<p xml:lang="fkv">NATURA 2000 -GUOVLLU NAMMA JA KODA</p>
<p xml:lang="smn">Gálddoaivi FI 1302002</p>
<p xml:lang="deu">GUOVLOOVTTADAT</p>
<p>Lappi luonddubálvalusat</p>
<p xml:lang="nob">DAHKKI(T)</p>
<p>Meahciráđđehus</p>
<p xml:lang="vep">ALMMUSTUHTTIMA NAMMA</p>
<p>Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovlu dikšun- ja geavahanplána</p>
<p xml:lang="deu">ČOAHKKÁIGEASSU</p>
<p>Meahcceguovlolága (62/1991) geatnegahttima vuođul Meahciráđđehus lea dahkan Gálddoaivvi meahcceguovllu dikšun- ja geavahanplána, mainna figgat seailluhit meahcceguovllu hámi, dorvvastit luondduealáhusaid ja sámekultuvrra sihke luonddu máŋggabealat geavaheami ja dan eavttuid ovddideami. Gálddoaivvi meahcceguovllu plánain oktasaččat lea ráhkaduvvon Sámmotjeakki–Vadjotjeakki dikšun- ja geavahanplána, mii boahtá meahcceguovllu rájá vuostá.</p>
<p>Plána sisdoallu lea čuovvovaš: ovdal áitosaš ovdanbuktima muitaluvvo oanehaččat fádda-biire duogážis ja vuolggačuoggáin. Dát áššit leat muitaluvvon guovlluide dahkkojuvvon vuođđočielggadusain. Plána mihttomearit ja doaimmat gusket sihke meahcceguovllu ja jekkiidsuodjalanguovllu, jus ii daddjo eará láhkai.</p>
<p>Meahcceguovllu ja jekkiidsuodjalanguovllu dikšuma ja geavaheami čuovvumii bissovažžan oaivvilduvvon mearrádusaid sadjái evttohit bissovaš proseassa. Dát mearkkaša dan, ahte plána galgá dárkkistit 10–15 jagi gaskkaid dahje dávjjibutge ja dát dárkkistus galgá dahkkojuvvot oassálasti plánema vuođđojurdaga vuođul. Goittotge plána vuođđolinnját – dego ovdamearkkadihte avádastin ja eanageavaheami stivren, mii vuođđuduvvá dasa – lea oaivvilduvvon nu bissovaš mearrádussan go vejolaš.</p>
<p>Plána vuođđun leat lágat ja ásahusat. guovllu luonddu ja ávkkástallama vuođđočielggadusat, meahccefitnamat, Meahciráđđehusa bargoveaga guovllu dikšumis čoggon vásáhusat, dieđut ja meahcceguovlluide dahkkojuvvon ovddit dikšun ja geavahanplánat, čanusjoavkkuin boahtán oainnut sihke báikkálaš olbmuin ja vánddardeaddjiin boahtán máhcahat.</p>
<p>Gálddoaivvi meahcceguovlu lea stuorámus Suoma 12 meahcceguovllus. Dan viidodat lea sullii 295 000 hektára. Suoma stuorámus jekkiidsuodjalanguovllu, mii boahtá Gálddoaivvi meahcceguovllu, viidodat lea 52 270 hektára. Dát guokte guovllu ovttas Norggabeale guovlluiguin lea sullii bealle miljon hektára viidosaš geainnohis oppalašvuohta.</p>
<p>Meahcceguovlu ja jekkiidsuodjalanguovlu gullet ollásit sápmelaččaid ruovttuguvlui ja dat leat maiddái laktojuvvon Natura 2000 -suodjalanfierpmádahkii. Gálddoaivvi meahcceguovlu (FI 1302002) -nammasaš Natura-guovlu boahtá Gálddoaivvi meahcceguovllus, gos ollášuhttinvuohkin lea meahcceguovloláhka, Sámmotjeakki–Vadjotjeakki jekkiidsuodjalanguovllus, gos ollášuhttinvuohkin lea luonddusuodjalanláhka sihke Turubuolžža guovllus, mii gullá buolžžaidsuodjalanprográmmii. Eurohpá uniovnna kommišuvdna dohkkehii guovllu loahpalaččat EU:a suodjalanfierpmádahkii luonddudirektiivva vuođul 22.12.2003.</p>
<p>Guovlu lea luondduealáhusaid hárjeheaddjiide ja báikegottálaččaide dehálaš boazodoallo-, meahccebivdo-, guollebivdo-, lubmen- ja áhpášmuhttinguovlu. Guovllus guođohit bohccuideaset Gálddoaivvi, Njávdáma ja Muttošjávrri bálgosat. Oassi guovllus gullá nuortalašguvlui.</p>
<p>Olgobáikegottálaš áhpásmuhttingussiin guovllus johtet geasi áigge iešdoaimmalaš vánddar-deaddjit ja guollebivdit. Guovllu davvenuortaoasis lea Čeavetjávrri–Buobmága-vánddardanbálggis, Anárašbálggis ja Sámibálggis. Dálvit guovllu čađa mannet skohtermáđijat ja dat buktet čađajohttiid guvlui. Guovllus leat guhtta ávdinstobu, maid Meahciráđđehusa fuolaha ja njeallje Villi Pohjola láigostobu.</p>
<p>Plána lea ollásit fidnemis suomagillii (Metsähallituksen luonnonsuojelujulkaisuja C 81).</p>
<p>ČOAVDDASÁNIT meahcceguovlu, boazodoallu, luondduealáhusat, sámekultuvra, lustageavaheapmi</p>
<p xml:lang="deu">EARÁ DIEĐUT</p>
<p>Plána lea čállán Elina Stolt.</p>
<p xml:lang="fkv">RÁIDDU NAMMA JA NUMMIR</p>
<p xml:lang="fin">Metsähallituksen luonnonsuojelujulkaisuja. Sarja C 108 Meahcceráđđehusa luonddusuodjalanprentosat. Ráidu C 108</p>
<p xml:lang="vep">ISSN-L</p>
<p xml:lang="sms">ISSN (NJAĐĐOJUVVON) ISSN (PDF) 1796-2943 1799-5396 1796-2943</p>
<p xml:lang="sms">ISBN (NJADDON) ISBN (PDF) 978-952-446-914-2 978-952-446-915-9</p>
<p xml:lang="est">SIIDOLOHKU 171 s.</p>
<p xml:lang="smj">GIELLA sámegiella</p>
<p xml:lang="deu">GOASTTIDEADDJI</p>
<p>Meahciráđđehus</p>
<p xml:lang="vep">PRENTENBÁIKI</p>
<p xml:lang="fin">Kopijyvä Oy</p>
<p xml:lang="hbs">JUOHKKI</p>
<p>Meahciráđđehus, luonddubálvalusat</p>
<p xml:lang="eng">HADDI 10 euro</p>
<p xml:lang="deu"><em type="bold">VALDÂLEMSIJĐO </em>OLGOSADELEIJEE </p>
<p xml:lang="smn">Meccihaldâttâs</p>
<p xml:lang="deu">OLGOSADELEMÄIGI 11/2011</p>
<p xml:lang="vep">TOOIMÂNADELEIJEE</p>
<p xml:lang="smn">Meccihaldâttâs</p>
<p xml:lang="vep">TUHHIITTEMPEIVI 16.12.2008</p>
<p xml:lang="vep">LUÁTTÁMUŠLÂŠVUOTÂ</p>
<p xml:lang="smn">Almos</p>
<p xml:lang="deu">DIAARINUMMEER 4381/623/2003</p>
<p xml:lang="smn">SUOJÂLEMKUÁVLUTIJPPÂ/ SUOJÂLEMOHJELM meccikuávlu, jeegijsuojâlemkuávlu, puolžâisuojâlemohjelmâ</p>
<p xml:lang="vep">KUÁVLU NOMMÂ</p>
<p xml:lang="smn">Kaalduáivi meccikuávlu já Samudjeegi–Vaijuvjeegi jeegijsuojâlemkuávlu</p>
<p xml:lang="smn">NATURA 2000 -KUÁVLU NOMMÂ JÁ KOODI</p>
<p xml:lang="smn">Kaalduáivi FI 1302002</p>
<p xml:lang="vep">KUÁVLUOHTÂDÂH</p>
<p xml:lang="smn">Laapi luándupalvâlusah</p>
<p xml:lang="fao">RÄHTEE(H)</p>
<p xml:lang="smn">Meccihaldâttâs</p>
<p xml:lang="vep">OLGOSADALDUV NOMMÂ</p>
<p xml:lang="smn">Kaalduáivi meccikuávlu já Samudjeegi–Vaijuvjeegi jeegijsuojâlemkuávlu hoittám- já kevttimvuávám</p>
<p xml:lang="smn">ČUÁKÁNKIÄSU</p>
<p xml:lang="smn">Meccikuávlulaavâ (62/1991) kenigittem keežild lii Meccihaldâttâs ráhtám Kaalduáivi meccikuávlu hoittám- já kevttimvuávám, mon viggâmužžân lii kuávlu mecciluándu siäiluttem, luánduiäláttâsâi já sämikulttuur turvim sehe luándu maaŋgâpiälásii kevttim já ton iävtui ovdedem. Oovtâst Kaalduáivi meccikuávlu hoittám- já kevttimvuáváámáin lii rahtum meccikuávlun rájášuvvee Samudjeegi–Vaijuvjeegi jeegijsuojâlemkuávlu hoittám- já kevttimvuávám.</p>
<p xml:lang="smn">Vuávám šadda nuuvt, et ovdil eidusii oovdânpyehtim muštâluvvojeh uáinihávt arttâpirrâs tuávááš já vuolgâsajeh. Taah ääših láá muštâlum kuávlun rahtum vuáđučielgiittâsâst. Vuávám ulmeh já tooimah kyeskih nuuvt meccikuávlu ko jeegijsuojâlemkuávlu-uv, jis nubenáál ij sierâ mainâšuu.</p>
<p xml:lang="smn">Meccikuávlu já jeegijsuojâlemkuávlu hoittám já kevttim čuávumân iävtuttuvvoo pissoo miärádâsâi sajan pissoo proosees. Taat uáivild tom, et vuávám kalga tärhistiđ 10–15 ive kooskâi tâi tävjibeht-uv já taat tärhistem kalga tábáhtuđ uásálistee vuávám prinsiippáin. Kuittâg vuávám váldulinjááh – tegu ovdâmerkkân stielâsistem já toos vuáđuduvvee eennâmkevttim stivrim – lii uáivildum nuuvt pisovâš miärádâssân ko máhđulâš.</p>
<p xml:lang="smn">Vuávám vuáđuduvá lavváid já asâttâssáid, kuávlu luándu já kevttim vuáđučielgiittâssáid, meccijotemáid, Meccihaldâttâs pargojuávhu kuávlu hoittáámist čoggâšum vuáttámâššáid, tiäđoid já tolebáid meccikuávloid rahtum hoittám- já kevttimvuáváámáid, čanosjuávhui oovdânpuáhtám uáinoid sehe páihálij ulmui já vandârdeijei adelem macâttâsân.</p>
<p xml:lang="smn">Kaalduáivi meccikuávlu lii Suomâ kyehtnubálovveest meccikuávlust vijđásumos. Ton vijđodâh lii suullân 295 000 hehtaarid. Kaalduáivi meccikuávlu siisâ cähhee Suomâ stuárráámuu jeegijsuojâlemkuávlu vijđodâh lii 52 270 hehtaarid. Oovtâst taah kyehti kuávlu Taažâ piälásij kuávluiguin hämmejeh suullân miljovnpele hehtaar luodâttis oleslâšvuođâ.</p>
<p xml:lang="smn">Mecci- já jeegijsuojâlemkuávlu kuleh ollásávt sämikuávlun já toh láá meiddei lohtum Natu-ra 2000 -suojâlemviärmádâhân. Kaalduáivi meccikuávlu (FI 1302002) -nommâsâš Naturakuávlu šadda Kaalduáivi meccikuávlust, mast olášuttemvyehin lii meccikuávlulaahâ, Samudjeegi– Vaijuvjeegi jeegijsuojâlemkuávlust, mast olášuttemvyehin lii luándusuojâlemlaahâ sehe Tuurupuolžâ kuávlust, mii kulá puolžâisuojâlemohjelmân, olášuttemvyehin lii eennâmamnâslááhâ. Kuávlu kulá Natura 2000 -suojâlemviärmáduv alpiinsii stielâsân. Euroop union komissio tuhhiittij kuávlu lopâlávt EU suojâlemviärmádâhân luándudirektiiv vuáđuld 22.12.2003.</p>
<p xml:lang="smn">Kuávlu lii luánduiäláttâsâi pargeid já päikkikodáláid tehálâš puásuituálu-, miäcástem-, kuálástem-, luommim- já virkosmittemkuávlu. Kuávlust kuáđutteh poccuidis Kaalduáivi, Njiävđám já Mudusjäävri palgâseh. Uási kuávlust kulá nuorttâlâškuávlun.</p>
<p xml:lang="smn">Olgopäikkikodálijn astoääigijottein joteh kuávlust keessiv jiešráđáliih vandârdeijeeh já kye-lipivdeeh. Kuávlu tavenuorttii uásist lii Čevetjäävri–Puálmágjäävri-vandârdempäälgis, Anarâšpäälgis já Sämipäälgis. Tälviv kuávlui čoođâ mannee moottorkiälkkárađeh pyehtih čoođâjotteid kuávloid. Kuávlust láá kuttâ Meccihaldâttâs aitârdem ävđintuve já nelji Villi Pohjola láigutuve.</p>
<p xml:lang="smn">Vuávám lii finniimist ollásávt suomakielân (Metsähallituksen luonnonsuojelujulkaisuja.</p>
<p xml:lang="fin">Sarja C 81).</p>
<p xml:lang="smn">ČOOVDÂSÄÄNIH meccikuávlu, puásuituálu, luánduiäláttâsâi, sämikulttuur, virkosmittemkevttim</p>
<p xml:lang="smn">ERES TIÄĐUH</p>
<p xml:lang="smn">Vuávám lii čáállám Elina Stolt.</p>
<p xml:lang="smn">RÁÁIĐU NOMMÂ JÁ NUMMEER</p>
<p xml:lang="fin">Metsähallituksen luonnonsuojelujulkaisuja. Sarja C 108 Meahcceráđđehusa luonddusuodjalanprentosat. Ráidu C 108</p>
<p xml:lang="vep">ISSN-L</p>
<p xml:lang="sms">ISSN (NJAĐĐOJUVVON) ISSN (PDF) 1796-2943 1799-5396 1796-2943</p>
<p xml:lang="sms">ISBN (NJAĐĐON) ISBN (PDF) 978-952-446-914-2 978-952-446-915-9</p>
<p xml:lang="est">SIJĐOMEERI 171 s.</p>
<p xml:lang="smj">KIELÂ sámegielâ</p>
<p xml:lang="deu">KUÁSTIDEIJEE</p>
<p xml:lang="smn">Meccihaldâttâs</p>
<p xml:lang="est">TEDDILEMSAJE</p>
<p xml:lang="fin">Kopijyvä Oy</p>
<p xml:lang="fit">JYEHHEE</p>
<p xml:lang="smn">Meccihaldâttâs, luándupalvâlusah HADDE 10 euro</p>
<p xml:lang="vep"><em type="bold">VUÄNNÕSGA´ZEÂT </em>ČÕÕĐTEEI </p>
<p xml:lang="sms">Meä´cchalltõs</p>
<p xml:lang="eng">ČÕÕĐTEMÄI´ĞĞ 11/2011</p>
<p xml:lang="vep">TUÂJJANU´VDDI</p>
<p xml:lang="sms">Meä´cchalltõs</p>
<p xml:lang="deu">PRIIMMÂMPEI´VVMIE´RR 16.12.2008</p>
<p xml:lang="vep">NA´DDJEMNALLŠEMVUÕTT</p>
<p xml:lang="sms">Õlmmsaž</p>
<p xml:lang="deu">DIAARNÂÂMAR 4381/623/2003</p>
<p xml:lang="sms">SUÕ´JJEEMVU´VDDŠLAAJJ SUÕ´JJEEMPROGRAMM poostaivu´vdd, jie´ğği suõ´jjeemvu´vdd, viõrisuõ´jjeemprogra´mme</p>
<p xml:lang="vep">VUU´D NÕMM</p>
<p xml:lang="sms">Kaldoaivin poostaivuu´d da Sammuttijie´ğğ–Vaijooggie´ğğ jie´ğği suõ´jjeemvu´vdd</p>
<p xml:lang="sms">NATURA 2000 -VUU´D NÕMM DA KOODD</p>
<p xml:lang="smn">Kaldoaivi FI 1302002</p>
<p xml:lang="vep">VU´VDDÕÕUTILÅÅKK</p>
<p xml:lang="sms">Sää´mjânnam Luâttkääzzkõõzz</p>
<p xml:lang="deu">RAAJJI</p>
<p xml:lang="sms">Meä´cchalltõs</p>
<p xml:lang="vep">ČÕÕĐTEM NÕMM</p>
<p xml:lang="sms">Kaldoaaiv poostaivuu´d da Sammuttijie´ğğ–Vaijoogg jie´ğği suõ´jjeemvuu´d håidd- da ââ´nnemplaan</p>
<p xml:lang="vep">VUÄNNÕS</p>
<p xml:lang="sms">Põõstaijânnamlää´jj (62/1991) õõlgtem mie´ldd Meäcchalltõs lij raajjâm Kaldoaaiv poostaivuu´dd håidd- da ââ´nnemplaan, koin ®iččlõõđât vuu´d põõstaijânnamluând seeiltumu´šše, luâttjie´llemvue´jji da sää´mkulttuur staanmõ´šše di luâđ määŋgpeällsa ââ´nnem da tõn oudldõõzzi ooudâsviikkmõ´šše. Kaldoaaiv poostaivuu´d håidd- da ââ´nnemplaanin õhttsânji lij rajjum põõstaijânnma åårsteei Sammuttijie´ğğ–Vaijooggjie´ğğ jie´ğği suõ´jjeemvuu´d håidd- da ââ´nnemplaan.</p>
<p xml:lang="sms">Plaan šâdd nu´tt, što ouddâl tän maadârdõõzz maainstet vuä´nkânji tän tuõjju kuulli tuâggaž da vue´lğğemsââ´j. Täk ää´šš liâ maainstum voudda rajjum vuâđđčiõlgtõõzzin. Plaan täävtõõzz da tuåim kuõ´s®®e poostaivuu´d di jie´ğği suõjjeemvuu´d, te´l ko jeät nuu´bbnalla peäggtukku.</p>
<p xml:lang="sms">Põõstaijânnam da jie´ğği suõjjeemvuu´d hååid da ââ´nnem praavmõ´šše maadârdet põõššinalla jurddum kaa´sti sâjja põõššinallšem proseezz. Tät miârkksââvv tõn, što plaan fe´rttai ta´r®®eed 10–15 ee´jj kõõskin le´be tääu´jben da tät ta´r®®umuš âlgg šõddâd vuässâ´ttem plaan vuâđđjuurdin. Tõndiõtt plaan vä´lddlii´nnj – mâ´te vu´vdd meä´rtõõllmõš da tõõzz vuâđđõõvvi mäddââ´nnem jåå´đtumuš - lij jurddum vuäittmõõžži mie´ldd põõšši tu´mmstõ´kkân.</p>
<p xml:lang="sms">Plaan vuâđđââtt lää´jjid da asetõõzzid, vuu´d luâđ da ââ´nnem vuâđđčiõlgtõõzzid, luâđast-jååttmõõžžid, Meäcchalltõõzz personkåå´dd vuu´d håiddmest šõddâm praksiizzid, teâđaid da äiggsab poostaivuu´did rajjum håidd- da ââ´nnemplaanid, čõõlmõsä´rttli maadârdum vuäinlmid di pääi®laž naroodi da luâđastjoo´ttji u´vddem maacctõ´sse.</p>
<p xml:lang="sms">Kaldoaaiv poostaivu´vdd lij šuurmõs Lää´ddjânnam kuâtmlååggast põõstaijânnmest. Tõn šorrõs lij nu´tt 295 000 hehtaared. Kaldoaaiv poostaivuu´d sizz mõõnni Lääddjânnam šuurmõs jie´ğğği suõ´jjeemvuu´d šorrõs lij 52 270 hehtaared. Õõutsââ´jest täk vuu´d Taarr peällsai vuu´divui´m hää´mmee nu´tt pie´l miljoon hehtaared čuâggaste´mes obbvuõđ.</p>
<p xml:lang="sms">Poostai- da jie´ğği suõ´jjeemvu´vdd ko´lle obbnes saa´mi dommvoudda da tõk liâ še õhttuum Natura 2000 -suõ´jjeemsäimma. Kaldoaaiv põõstaivu´vdd (FI 1302002) -nõmmsaž Natura-vu´vdd häämm Kaldoaaiv poostaivuu´dest, ko´st čõõđtemvue´®®en lij põõstaijânnamlää´®®, Sammuttijie´ğğ–Vaijooggjie´ğğ jie´ğği suõ´jjeemvuudest, ko´st čõõđtemvue´®®en lij luâđsuõ´jjeemlää´®® di Tuuruviõr vuu´dest, kåå´tt kooll viõrisuõ´jjeemprogra´mme, čõõđtemvue´®®en lij mädd-aaunâslää´®®. Vu´vdd kooll Natura 2000 -suõ´jjeemvu´vddsäimma alpiinnallšem voudda. Euroop union komissia priimi vuu´d loopplânji EU suõ´jjeemvu´vddsäimma luâttdirektiiv vuâđain 22.12.2003.</p>
<p xml:lang="sms">Vu´vdd lij luâttjie´llemvue´jj õõ´nnjid da päi´®®kå´ddaazzjid vääžnai puä½½håiddam-, mie´cstem-, kue´llšee´llem-, mue´rjjuussâm- da virkkõõvvâmvu´vdd. Vuu´dest pä´lğğe puõcceez Kaldoaaiv, Njauddâm da Muddusjääu´r paalgâskåå´dd. Bie´®® vuu´dest kooll nuõrttsää´mvoudda.</p>
<p xml:lang="sms">Ålggpäi´®®kå´ddaazzi virkkõõvvâm diõtt joo´ttjin vuu´dest jå´tte ®ie´zzi jiõččtuåimmsa luâđastjoo´tti da kue´llšii´lli. Vuu´d ääppalbeälla sâjjdââtt Če´vetjäu´rr–Pulmankjäu´rr luâđastjåå´ttem®eäinn, Aanarpää´ljes da Sää´mpää´ljes. Tälvva vuu´di čõõđ mõõnni motor®eâlkkra´nni po´htte rääijoo´ttjid voudda. Vuu´dest liâ kutt Meä´cchalltõõzz huõlâst õ´nnum meä´cc-®eâmppad, da nellj Villi Pohjola våurr®eâmp.</p>
<p xml:lang="sms">JEE´RES TEÂĐ</p>
<p xml:lang="sms">Plaan lij ®ee´rjtam Elina Stolt.</p>
<p xml:lang="sms">RÄÄID NÕMM DA NAAMÂR</p>
<p xml:lang="fin">Metsähallituksen luonnonsuojelujulkaisuja. Sarja C 108 Meahcceráđđehusa luonddusuodjalanprentosat. Ráidu C 108</p>
<p xml:lang="vep">ISSN-L</p>
<p xml:lang="sms">ISSN (NJÂÂÐÐUM) ISSN (PDF) 1796-2943 1799-5396 1796-2943</p>
<p xml:lang="sms">ISBN (NJÂÂÐÐUM) ISBN (PDF) 978-952-446-914-2 978-952-446-915-9</p>
<p>SEIDDMIE´RR 171 s.¬IÕLL sámegielat</p>
<p xml:lang="deu">MA´HSSI</p>
<p xml:lang="sms">Meä´cchalltõs</p>
<p xml:lang="vep">TEÄ´DDEMPÄI´¬¬</p>
<p xml:lang="fin">Kopijyvä Oy</p>
<p xml:lang="eng">JUE´¬¬I</p>
<p xml:lang="sms">Meä´cchalltõs, luâttkääzzkõõzz</p>
<p xml:lang="sms">HÂ´DD 10 eu´rred</p>
<p xml:lang="est"><em type="bold">KUVAILULEHTI </em>JULKAISIJA </p>
<p xml:lang="fin">Metsähallitus</p>
<p xml:lang="est">JULKAISUAIKA 11/2011</p>
<p xml:lang="vep">TOIMEKSIANTAJA</p>
<p xml:lang="fin">Metsähallitus</p>
<p xml:lang="deu">HYVÄKSYMISPÄIVÄMÄÄRÄ 16.12.2008</p>
<p xml:lang="vep">LUOTTAMUKSELLISUUS</p>
<p xml:lang="fin">Julkinen</p>
<p xml:lang="hbs">DIAARINUMERO 4381/623/2003</p>
<p xml:lang="fin">SUOJELUALUETYYPPI/ SUOJELUOHJELMA erämaa-alue, soidensuojelualue, harjujensuojeluohjelma</p>
<p xml:lang="vep">ALUEEN NIMI</p>
<p xml:lang="fin">Kaldoaivin erämaa-alue ja Sammuttijängän–Vaijoenjängän soidensuojelualue</p>
<p xml:lang="fkv">NATURA 2000 -ALUEEN NIMI JA KOODI</p>
<p xml:lang="smn">Kaldoaivi FI 1302002</p>
<p xml:lang="deu">ALUEYKSIKKÖ</p>
<p xml:lang="fin">Lapin luontopalvelut</p>
<p xml:lang="est">TEKIJÄ(T )</p>
<p xml:lang="fin">Metsähallitus</p>
<p xml:lang="vep">JULKAISUN NIMI</p>
<p xml:lang="fin">Kaldoaivin erämaa-alueen sekä Sammuttijängän–Vaijoenjängän soidensuojelualueen hoito- ja käyttösuunnitelma</p>
<p xml:lang="vep">TIIVISTELMÄ</p>
<p xml:lang="fin">Erämaalain (62/1991) velvoittamana Metsähallitus on laatinut Kaldoaivin erämaa-alueen hoito- ja käyttösuunnitelman, jolla pyritään alueen erämaaluonteen säilyttämiseen, luontaiselinkeinojen ja saamelaiskulttuurin turvaamiseen sekä luonnon monipuolisen käytön ja sen edellytysten kehittämiseen. Kaldoaivin erämaa-alueen hoito- ja käyttösuunnitelman kanssa yhteisesti on laadittu erämaahan rajoittuvan Sammuttijängän–Vaijoenjängän soidensuojelualueen hoito- ja käyttösuunnitelma. Suunnitelma rakentuu siten, että ennen varsinaista esitystä kerrotaan lyhyesti aihepiirin tausta ja lähtökohdat. Nämä asiat on kerrottu alueelle laadituissa perusselvityksissä. Suunnitelman tavoitteet ja toimenpiteet koskevat sekä erämaa-aluetta että soidensuojelualuetta, ellei erikseen toisin mainita. Erämaan sekä soidensuojelualueen hoidon ja käytön seurantaan esitetään pysyviksi tarkoitettujen päätösten sijaan pysyvää prosessia. Tämä tarkoittaa sitä, että suunnitelmaa tulee tarkistaa 10–15 vuoden välein tai useamminkin, ja tämän tarkistuksen tulee tapahtua osallistavan suunnittelun periaatteella. Kuitenkin suunnitelman päälinjat – kuten esimerkiksi vyöhykkeistäminen ja siihen perustuva maankäytön ohjaus – on tarkoitettu mahdollisimman pysyviksi päätöksiksi. Suunnitelma perustuu lakeihin ja asetuksiin, alueen luonnon ja käytön perusselvityksiin, maastokäynteihin, Metsähallituksen henkilöstön alueen hoidosta kertyneisiin kokemuksiin ja tietoihin, aiempiin erämaa-alueille laadittuihin hoito- ja käyttösuunnitelmiin, sidosryhmien esittämiin näkemyksiin sekä paikallisen väestön ja retkeilijöiden antamaan palautteeseen. Kaldoaivin erämaa-alue on laajin Suomen kahdestatoista erämaasta. Sen pinta-ala on noin 295 000 ha. Kaldoaivin erämaa-alueen sisään työntyvän Suomen suurimman soidensuojelualueen pinta-ala on 52 270 ha. Nämä kaksi yhdessä Norjan puoleisten alueiden kanssa muodostavat noin puolen miljoonan hehtaarin tiettömän kokonaisuuden. Erämaa ja soidensuojelualue kuuluvat kokonaisuudessaan saamelaisten kotiseutualueeseen, ja ne on myös liitetty Natura 2000 -suojeluverkostoon. Kaldoaivin erämaa (FI 1302002) -niminen Natura-alue muodostuu Kaldoaivin erämaa-alueesta, jossa toteutuskeinona on erämaalaki, Sammuttijängän–Vaijoenjängän soidensuojelualueesta, jossa toteutuskeinona on luonnonsuojelulaki sekä Tuuruharjun alueesta, joka kuuluu harjujensuojeluohjelmaan, toteutuskeinona maa-aineslaki. Alue kuuluu Natura 2000 -suojelualueverkoston alpiiniseen vyöhykkeeseen. Euroopan unionin komissio hyväksyi alueen lopullisesti EU:n suojelualueverkostoon luontodirektiivin perusteella 22.12.2003. Alue on luontaiselinkeinonharjoittajille ja paikkakuntalaisille tärkeä poronhoito-, metsästys-, kalastus-, hillastus- ja virkistysalue. Alueella laiduntavat porojaan Kaldoaivin, Näätämön ja Muddusjärven paliskunnat. Osa alueesta kuuluu koltta-alueeseen. Ulkopaikkakuntalaisista virkistyskävijöistä alueella liikkuvat kesäisin omatoimiset eräretkeilijät ja kalastajat. Alueen koillisosaan sijoittuvat Sevettijärvi–Pulmankijärvi-retkeilyreitti, Inarinpolku ja Saamenpolku. Talvella alueiden halki kulkevat moottorikelkkaurat tuovat sinne läpikulkijoita. Alueella on kuusi Metsähallituksen huoltamaa autiotupaa ja neljä Villin Pohjolan vuokratupaa. Suunnitelma on julkaistu kokonaan suomenkielellä (Metsähallituksen luonnonsuojelujulkaisuja. Sarja C 81).</p>
<p xml:lang="fin">AVAINSANAT erämaa-alue, porotalous, luontaiselinkeinot, saamelaiskulttuuri, virkistyskäyttö</p>
<p xml:lang="vep">MUUT TIEDOT</p>
<p xml:lang="fin">Suunnitelman on kirjoittanut Elina Stolt.</p>
<p xml:lang="fkv">SARJAN NIMI JA NUMERO</p>
<p xml:lang="fin">Metsähallituksen luonnonsuojelujulkaisuja. Sarja C 108</p>
<p xml:lang="vep">ISSN-L</p>
<p xml:lang="vep">ISSN (PAINETTU) ISSN (VERKKOJULK.)1796-2943 1799-5396 1796-2943</p>
<p xml:lang="sms">ISBN (NIDOTTU) ISBN (PDF) 978-952-446-914-2 978-952-446-915-9</p>
<p xml:lang="vep">SIVUMÄÄRÄ 171 s.</p>
<p xml:lang="est">KIELI saame</p>
<p xml:lang="vep">KUSTANTAJA</p>
<p xml:lang="fin">Metsähallitus</p>
<p xml:lang="vep">PAINOPAIKKA</p>
<p xml:lang="fin">Kopijyvä Oy</p>
<p xml:lang="est">JAKAJA</p>
<p xml:lang="fin">Metsähallitus, luontopalvelut</p>
<p xml:lang="fin">HINTA 10 euroa</p>
<p xml:lang="deu"><em type="bold">PRESENTATIONSBLAD </em>UTGIVARE </p>
<p xml:lang="rmy-rka">Forststyrelsen</p>
<p xml:lang="vep">UTGIVNINGSDATUM 11/2011</p>
<p xml:lang="deu">UPPDRAGSGIVARE</p>
<p xml:lang="rmy-rka">Forststyrelsen</p>
<p xml:lang="deu">DATUM FÖR GODKÄNNANDE 16.12.2008</p>
<p xml:lang="deu">SEKRETESSGRAD</p>
<p xml:lang="nob">Offentlig</p>
<p xml:lang="deu">DIARIENUMMER 4381/623/2003</p>
<p xml:lang="dan">TYP AV SKYDDSOMRÅ-DE/SKYDDSPROGRAM ödemarksområde, myrskyddsområde, åsskyddsprogram</p>
<p xml:lang="vep">OMRÅDETS NAMN</p>
<p xml:lang="swe">Kaldoaivi ödemarksområde och Sammuttijänkä–Vaijoenjänkä myrskyddsområde</p>
<p xml:lang="est">NATURA 2000-OM-RÅDETS NAMN OCH KOD</p>
<p xml:lang="smn">Kaldoaivi FI 1302002</p>
<p xml:lang="deu">REGIONENHET</p>
<p xml:lang="rmy-rka">Lapplands naturtjänster</p>
<p xml:lang="deu">FÖRFATTARE</p>
<p xml:lang="rmy-rka">Forststyrelsen</p>
<p xml:lang="vep">PUBLIKATION</p>
<p xml:lang="swe">Skötsel- och användningsplan för Kaldoaivi ödemarksområde och Sammuttijänkä–Vaijoenjänkä myrskyddsområde</p>
<p xml:lang="deu">SAMMANDRAG</p>
<p xml:lang="swe">Ödemarkslagen (62/1991) har förpliktat Forststyrelsen att utarbeta en skötsel- och användningsplan för Kaldoaivi ödemarksområde med vilken man strävar efter att bevara områdets ödemarkskaraktär, trygga naturnäringarna och den samiska kulturen samt utveckla en mångsidig användning av naturen och förutsättningarna för detta. Tillsammans med skötsel- och användningsplanen för Kaldoaivi ödemarksområde har man utarbetat en skötsel- och användningsplan för Sammuttijänkä–Vaijoenjänkä myrskyddsområde. Planen är uppbyggd så att före den egentliga presentationen berättas kort om ämnesområdet och utgångspunkterna. Dessa saker relateras i de grundutredningar som gjorts för området. Målen och åtgärderna i planen berör både ödemarksområdet och myrskyddsområdet, om inte något annat nämns särskilt. I stället för permanenta beslut föreslås en permanent process för uppföljningen av ödemarkens och myrskyddsområdets skötsel och användning. Detta betyder att planen ska ses över med 10–15 års mellanrum eller oftare och denna översyn ska ske enligt principen för deltagande planering. Dock har man tänkt att planens huvudlinjer – t.ex. zonindelningen och de instruktioner för markanvändningen som baserar sig på den – ska utgöra så permanenta beslut som möjligt. Planen baserar sig på lagar och förordningar, grundutredningarna om områdets natur och användningen, terrängbesök, erfarenheter och information som Forststyrelsens personal samlat genom skötseln av området, tidigare skötsel- och användningsplaner för ödemarksområden, intressentgruppers åsikter samt lokalbefolkningens och vandrarnas respons. Kaldoaivis ödemarksområde är det största av Finlands tolv ödemarker. Dess areal är ca 295 000 ha. Arealen av Finlands största myrskyddsområde som tränger in i Kaldoaivis ödemarksområde är 52 270 ha. Dessa två områden och områdena på norska sidan bildar tillsammans en ca en halv miljon hektar stor väglös helhet. Ödemarken och myrskyddsområdet hör i sin helhet till samernas hembygdsområde och de ingår också i skyddsnätet Natura 2000. Natura-området Kaldoaivi ödemark (FI 1302002) består av Kaldoaivi ödemarksområde, som förverkligats genom ödemarkslagen, Sammuttijänkä–Vaijoenjänkä myrskyddsområde, som förverkligats genom naturvårdslagen, samt Tuuruharju-området, som hör till åsskyddsprogrammet och förverkligats genom marktäktslagen. Området hör till den alpinska regionen i nätverket Natura 2000. EU-kommissionen godkände området slutgiltigt för EU:s skyddsområdesnät med stöd av habitatdirektivet 22.12.2003. Området är av stor betydelse som renskötsel-, jakt-, fiske-, bärplocknings- och rekreationsområde för naturnäringsidkare och lokalbefolkning. Renbeteslagen från Kaldoaivi, Näätämö och Muddusjärvi har sina renar på området. En del av området hör till skoltområdet. Icke ortsbor som använder området för rekreation består av vandrare och fiskare som rör sig i området på egen hand på somrarna. I den nordostliga delen av området finns vandringslederna Sevettijärvi– Pulmankijärvi, Inarinpolku och Saamenpolku. På vintern åker många genom områdena på de skoterleder som löper genom dem. På området finns sex ödestugor som sköts av Forststyrelsen och fyra av Villi Pohjolas hyresstugor. Planen finns i sin helhet också på finska (Metsähallituksen luonnonsuojelujulkaisuja C 81).</p>
<p xml:lang="swe">NYCKELORD ödemarksområde, renskötsel, naturnäringar, samekultur, rekreation</p>
<p xml:lang="deu">ANDRA UPPGIFTER</p>
<p xml:lang="swe">Skötsel- och användningsplanen har skrivits av Elina Stolt.</p>
<p xml:lang="deu">SERIENS NAMN OCH NUMMER</p>
<p xml:lang="nob">Forststyrelsens naturskyddspublikationser. Serie C 108</p>
<p xml:lang="vep">ISSN-L</p>
<p xml:lang="nob">ISSBN (HÄFTAD) ISSN (ONLINE) 1796-2943 1799-5396 1796-2943</p>
<p xml:lang="sms">ISBN (HÄFTAD) ISBN (ONLINE) 978-952-446-914-2 978-952-446-915-9</p>
<p xml:lang="vep">SIDANTAL 171 s.</p>
<p xml:lang="swe">SPRÅK samiska</p>
<p xml:lang="deu">FÖRLAG</p>
<p xml:lang="rmy-rka">Forststyrelsen</p>
<p xml:lang="eng">TRYCKERI</p>
<p xml:lang="fin">Kopijyvä Oy</p>
<p xml:lang="deu">DISTRIBUTION</p>
<p xml:lang="rmy-rka">Forststyrelsen, naturtjänster</p>
<p>PRIS 10 euro 13 <em type="bold">1 Álggahus </em><em type="bold">1.1 Suoma meahcceguovllut </em></p>
<p>Suomas vuođđuduvvojedje 1991:s meahcceguovlolága (62/1991) vuođul 12 meahcceguovllu, viidodaga dáfus oktiibuot sullii 1,5 miljovnna hektára. Dáin ovcci leat ollásit sámiid ruovttuguovllus ja ovtta guovllus fas goalmmádas.</p>
<p>Riikkaidgaskasaš meroštallama mielde meahcceguovllut leat viiddis boaittobeale guovllut, main eai leat geainnut ja mat leat measta ávdimat ja viehka luonddudilis. Meroštallan heive muhtun muddui maiddái Suoma meahcceguovlluide. Suoma meahcceguovllut leat goittot leamaš ja leat ainge olbmuid anus. Danin dat eai leat ollásit luonddudilis eaige áibbas ássameahttumat eaige dat leat maiddái álo nu boaittobealdege. Dálá meahccefievrruiguin beassá meahcceguovlluide measta birra jagi.</p>
<p>Viiddis geainnuhis skáiddit leat áiggiid mielde duddjon davvimáilmmi olbmuid ja sin jurddašanvuogi ja eallinhámi. Duddjoma boađus – sámekultuvra ja davvisuopmelaš kultuvrra – eallá ain fámolažžan, vaikko vel kultuvrra olgguldas hámit leat fásta ássama ja teknihka atnuiboahtima geažil mealgat nuppástuvvan.</p>
<p>Sámegielas ii álgoálggus oppa gávdnoge sátni <em type="bold">meahcceguovlu </em>. Go sámit hállet meahcis, de oaivvildit earáge go guovllu, mas leat muorat. Sámiide jeaggi ja jalges duottarge lea meahcci. Erenoamážit vuovde- ja boazosámit leat goittot oasi jagis ássan meahcis ja duoddariin ja molson ain ássanbáikki fuođđodili, guollesállašiid ja guohtoneatnamiid mielde, nu ahte sis ii lean báljo fásta orrunsadji. </p>
<p>Suopmelaččaide meahcceguovlu mearkkaša vuosttažettiin luonddudilálaš, áidalas boaittobealeguovllu, mas leat vuovddit, jeakkit, boares vuovddit ja buhtes čázádagat. Suopmelaččat doaladuvvet meahcceguovlluide konservatiivvalaččat seailluheami ulbmiliin. Meahcceguvlui olbmot báhtarit máilmmi hoahpuid dego dološ čoaggit ja bivdit. Meahcceguovllus ožžot leat olbmuid mielas rovit, ávdinstobut, dolastallanbáikkit, lávut, oahpistanrusttegat ja bálgát. Muhto eanaš suopmelaččaid mielas meahcceguovllus eai oaččo leat ee. meahccekafeat. (Hallikainen 1998)</p>
<p>Suopmelaš meahcceguovlodoahpaga ruohttasat leat bivdokultuvrras. Meahcceguovlun leat gohčodan viiddis boaittobeale guovlluid, main olbmot johte guolásteamen ja meahcásteamen, dalle go bivdu lei vel mávssolaš oassi olbmuid birgenlágis. Meahcceguovllut váikkuhit ainge davviolbmuid eallimii, ja nuppe dáfus olbmuid doaimmat váikkuhit meahcceguovlluide. Dát gaskavuohta lea davvi eallinvuogi vuođđu. Dálá meahcceguovllut mearkkašit báikkálaš ássiide áigáiboađu, kulturárbbi ja lustageavahanvejolašvuođaid. Sii ožžot meahcceguovlluin sisaboađuid boazodoalus, guolástusas, meahccebivddus, lubmemis ja luondduturismmas.</p>
<p>Meahcceguovlluid rájit eai leat rájit báikkálaš olbmuide. Sii eai álo oppa dieđege, gokko rájit johtet, dasgo meahcceguovlluin ja daid olggobealde sáhttá bargat bohccuiguin, meahcástit ja guolástit. Dábálaččat luonduge lea ovttalágan. Hárvvet ássojuvvon davvimáilmmis meahcceguovllut gullet oassin viidáset meahcceguovllulágan eanaollisvuođaide. Dain guđesge lea iežas ássan- ja ealáhushistorjá, mii vuhtto maiddái dálá geavaheddjiin ja geavahanhámiin. Dát perspektiiva lea mearrideamen dan, mo dáid guovlluid eanageavaheapmi stivrejuvvo, dasgo dát lea meahcceguovlolága vuođđun. 14</p>
<p>Meahcceguovllulágan eatnamat eai čuovo riikkarájiid, dasgo dáid guovlluid luondu ja ássan- ja kulturhistorjá sulastahttá ollu. Báikkálaš ássit leat don doložis rasttildan viehka friddja riikkarájiid.</p>
<p>Suoma meahcceguovlolága (62/1991) vuođđun leat ovdalis govviduvvon árbevierut ja daid gudnejahttin. Suoma meahcceguovllut leat vuođđuduvvon seailluhit sihke luonddu- ja kulturárvvuid. Sáni <em type="bold">kultuvra </em>sáhttá áddet viidát nu, ahte dat doallá sisttis earret dihto eallinvuogi maiddái duon eallinvuohkái guoskevaš ekonomalaš árvvuid ja doaimmaid. Dát olbmo ja luonddu oktavuođa dovddasteapmi vuhtto meahcceguovlluid rájideamis. Rájit eai leat mearriduvvon dušše <span type="quote">”gaska geainnus”</span> -ákkaid mielde iige gáibiduvvo ahte meahcceguovlu galgá leat áibbas ávdin ja luonddudilis (Meahcceguovlokomitea 1988). <em type="bold">1.2 Gálddoaivi meahcceguovlun </em></p>
<p>Gálddoaivvi meahcceguovlu lea áibbas Suoma davágeahčen (govva 1). Dat lea viidodaga dáfus čielgasit Suoma stuorámus meahcceguovlu. Dan viidodat lea sullii 295 070 hektára ja dat lea váile čuohteduhát hektára stuorát go Giehtaruohttasa meahcceguovlu, Suoma nubbin stuorámus meahcceguovlu. Ovttas Sámmotjeakki-Vadjotjeakki jekkiidsuodjalanguovlluin ja meahcceguvlui laktáseaddji Norgga beale duottarguovlluin dat hábmejit sullii miljonbeale hektára viidosaš áidalas ollisvuođa. Meahcceguovllu stuorámus guhkkodat 80 kilomehtera lea gaskkas Čoavččesjávri– Urroaivi. Stuorámus govdodat fidnejuvvo, go sárgojuvvo linnjá Njávdámis guovllu oarjedavágeahčái, mii deaivá lahka Ohcejoga girkosiidda. Linnjá guhkkodat lea lagabui 80 kilomehtera. Gálddoaivvi meahcceguovlu báhcá guovtti váldogeainnu ja riikkaráji gaskii. Meahcceguovllu rádji lea dábálaččat Anáris Ohcejohkii doalvu geainnus 2–4 kilomehtera duohken ja sullii seamma guhkkin dat lea Anáris Čeavetjávrái manni geainnus. Guhkimusas geainnus lea Njallajávri, gos lea njuolgga 28 kilomehtera geaidnogurrii.</p>
<p>Meahcceguovlu báhcá almmolaš geainnuid olggobeallai, muhto guovllu siskkobeale priváhtaeatnamiidda mannet máŋggat vuojáhagat. Vuojáhagat leat šaddan eanaš 1950–1970-loguin, goas báikkálaš olbmot johtaledje tráktoriiguin meahcceguovllus guolásteamen ja lubmemin. Maŋŋelis tráktoriid sadjái bohte meahccebiillat, meahccemohtorsihkkelat ja njealjejuvllagat.</p>
<p>Guovlu gullá ollásit sámiid ruovttuguvlui ja oassi guovllus gullá nuortalašguvlui (govva 1). Meahcceguovlu gullá maiddái Natura 2000 -suodjalanfierpmádahkii. Eurohpá uniovnna kommišuvdna dohkkehii guovllu loahpalaččat EU:a suodjalanguovlofierpmádahkii luondodirektiivva (92/43/ETY) vuođul 22.12.2003. Naturai meahcceguovlu lea laktojuvvon oktan ollisvuohtan ovttas Sámmotjeakki–Vadjotjeakki jekkiidsuodjalanguovlluin ja Turubuolžža buolžžaidsuodjalanguovlluin.</p>
<p>Gálddoaivvi meahcceguovllu dahje Sámmotjeakki–Vadjotjeakki jekkiidsuodjalanguovllu várás ii leat ovdal dahkkojuvvon dikšun- ja geavahanplána.</p>
<p>Guovlu gullá duovdaga dáfus lagešbadjosiidda ja jalges duoddarii. Oktilaš seakka beahcevuovdeguovlu lea meahcceguovllu máttageahčen Njávdánjohka–Čoavččesjávri-linnjá máttabealde. Muđui guovlu lea eanaš jalges duottar, mas lea duottarguolbanat, hárvves lagešguolbanat ja jeakkit. Ná dáin guovlluin ii leat vuovdeekonomalaš atnu.</p>
<p>Lastamáhtu lea duššadan Ohcejogas viehka viidát soahkevuvddiid (badjel 100 000 hektára). Lastamáhtovahágat leat lasihan jalges guovlluid meari. Gálddoaivvi meahcceguovllus jalges duottarguolbanat leat 90 900 hektára dahjege 31 % viidodagas ja vátnamuorat duottarguolbanat 35 440 15hektára dahjege12 % viidodagas. Jekkiidsuodjalanguovllus jalges duottarguolbanat leat 6 140 hektára dahjege12 % viidodagas ja vátnamuorat duottarguolbanat 5 880 hektára dahjege11 % viidodagas.</p>
<p><em type="bold">Govva 1. </em>Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu sajádat- ja váldo-eanageavahanluohkát. © Meahciráđđehus 2007, © Genimap Oy, Lohpi L5293, © Suoma birasguovddáš 2007. 201 Luondumeahcci 205 Jekkiidsuodjalanguovlu 206 Rođuidsuodjalanguovlu 211 Suodjalanprográmmaid guovlu 232 Suodjalanvuovdi 302 Meahcceguovlu 313 Áhpásmuhttinmeahcci Earát </p>
<p>Váldoeanageavahanluohkká Guovlotiipa</p>
<p xml:lang="smn">Plánenguovlu Nuortalašguovllu rádjá Natura 2000</p>
<p>Ekonomiijavuovdi</p>
<p><em type="bold">Gálddoaivvi meahcceguovlu </em></p>
<p><em type="bold">Geavu luonddumeahcci </em></p>
<p><em type="bold">Sámmotjeakki–Vadjotjeakki jekkiidsuodjalanguovlu </em></p>
<p><em type="bold">Báišduoddara </em><em type="bold">meahcceguovlu </em></p>
<p><em type="bold">Beronápmirjeakki jekkiidsuodjalanguovlu </em></p>
<p xml:lang="smn"><em type="bold">Tuurubuolža </em></p>
<p><em type="bold">Čuonjájeakki–Pierkivári jekkiidsuodjalanguovlu </em></p>
<p><em type="bold">Váhčira meahcceguovlu </em></p>
<p><em type="bold">Anára vánddardanguovlu </em>kilomehtera </p>
<p>Sápmelaččaid ruovttuguovl u máttarádjá 16</p>
<p>Gálddoaivvi meahcceguovllu čázit gullet Jiekŋamerrii luoiti golmma čázádahkii: davás luoiti Deanu čázádahkii, nuorttas luoiti Njávdánjoga čázádahkii ja uhca oasáš Idjajávrri (Ijjävri) máttabeale čáziin luitet Anárjávrái. Deháleamos oalgečázádagat Deanu čázádatguovllus leat Veahčajoga ja Buolbmátjoga čázádagat. Njávdánjoga čázádagain deháleamos oalgečázádagat leat Silisjoga, Vadjoga (Vaijuuhâ) ja Sámmotjoga (Samudjuuhâ) čázádagat. Stuorámus jávrrit Gálddoaivvi guovllus leat Idjajávri, Bávdejávri (Pavdjävri) ja Veahčajávri.</p>
<p>Meahcceguovlu gullá Gálddoaivvi, Njávdáma ja Muttošjávrri bálgosiid boazodoalloguvlui ja sámiid ruovttuguvlui. Oassi meahcceguovllus gullá nuortalašguvlui. Olgobáikegoddelaš lustagallestalliin sáhttá máinnašit meahccevánddardeaddjiid, geat johtalit guovllus geasi áigge iehčanassii luondduráfi ja jaskatvuođa ohcaleamen, ja guolásteaddjiid. Gálddoaivvi meahcceguovllus leat máŋggat geasiáigásaš meahccevuojáhagat, maidda Meahciráđđehus mieđiha mávssolaš ákkaid vuođul báikegoddelaččaide geasiáigásaš meahccejohtaluslobiid.</p>
<p>Guovllu nuortadavágeahčen leat Čeavetjávrri-Buolbmátjávrri vánddardanjohtolat, Anárašbálggis ja Sámebálggis. Dálvit guovlluid čađa mannet mohtorgielkávuojáhagat ja daid geavahit sihke báikegottálaččat ja olgobáikegottálaččat. Guovllus leat guhtta ávdinstobu, main fuolaha Meahciráđđehus, ja njeallje láigostobu, main fuolaha Villi Pohjola.</p>
<p>Gálddoaivvi meahcceguovllus eai ása dan áigge fásta. Gaskaboddosaš atnui oaivvilduvvon visttit gal leat valjis. Sierralágan gámppát ja eará ássanvisttit leat oktiibuot čuođemađe.</p>
<p>Boazodoalu, ruovttudárbomeahcástusa ja -guolástusa dahje -čoaggima sihke luondduealáhusaid ja nuortalaččaid doarjjabáikkit meahcceguovllus leat sullii 60. Priváhtaeatnamat ja -čázit meahcceguovllu siste leat sullii 9 700 hektára. Dat eai gula meahcceguvlui eaige Natura 2000 -suodjalanguovlofierpmádahkii.</p>
<p>Guovllu jávrriin bivdet ruovttudárbbuide. Dasa lassin guolástus lea mávssolaš oassi ealáhusollisvuođas guovllu luondduealáhusbargiide. Lustabivdu dáhpáhuvvá vuosttažettiin Njávdánjogas.</p>
<p>Rievssatbivdu mearkkaša ekonomalaččat muhtun muddui báikkálaš olbmuide. Báikkálaš luondduealáhusbargit bivdet rievssahiid árbevirolaš vuogi mielde gárddiiguin. Čakčat lustabivdit bohtet bivdit rievssahiid guhkkinge. Báikkálaš ássit bivdet maiddái ealggaid.</p>
<p>Gálddoaivvi meahcceguovllu ja Sámmotjeakki-Vadjotjeakki báikenamat leat leamaš álgoálggos sámegillii. Maŋimuš logijagiid áigge eanaš namaide lea vuogáiduvvan rattát sámegielat báikenamain suomagielat hápmi. Gálddoaivvi báikenamaid leat čoaggán 1960-logus, ja Eanamihtidanlágádus lea beivehan daid ođđaseamos 1:50 000 topográfakárttaide (almmustuvvan 1996–1997). Dán plánas geavahit dáid ođđaseamos topográfakárttaid báikenamaid. Go juoga báikki namma máinnašuvvo plána teavsttas vuosttas háve, de ovdanbuktojuvvo suomagielat nama lassin ruođuid siste maiddái sámegielat namma, jos dat lea dieđus. Temákárttain leat namat sihke sáme- ja suomagillii, jos dat earránit nubbi nuppis. Gálddoaivvi guovllu báikenamaid birra lea dahkkojuvvon vuđolaš čielggadus (Mattus 2004). Das leat báikenammalogahallama lassin kártejuvvon álgoálgosaš sámegielat báikenamaid mearkkašumit. <em type="bold">1.3 Sámmotjeakki–Vadjotjeakki jekkiidsuodjalanguovllu sajádat ja </em><em type="bold">iešláhki </em></p>
<p>Sámmotjeakki–Vadjotjeakki jekkiidsuodjalanguovlu cáhká measta ollásit Gálddoaivvi meahcceguovllu sisa. Jekkiidsuodjalanguovlu ja meahcceguovlu hábmejit ovttas viiddis ja viehka luonddu-17dilálaš guovloollisvuođa (govva 1). Jekkiidsuodjalanguovllu rádjin máttageahčen lea Idjajávrrigeaidnu ja oarjedavágeahčen Anáris Ohcejohkii doalvu geaidnu. Muđui guovllu rádjin lea Gálddoaivvi meahcceguovllu rádji.</p>
<p>Jekkiidsuodjalanguovlu lei mielde Peräpohjola ja Lappi jekkiidsuodjaleami vuođđoprográmmas, man stáhtaráđđi nannii 26.3.1981. Jekkiidsuodjalanguovlu fas vuođđuduvvui lága vuođul 1988:s (Láhka stáhta oamastan dihto guovlluid čohkkemis jekkiidsuodjalanguovlun 851/1988, maŋŋelis <em type="bold">jekkiidsuodjalanláhka </em>). Jekkiidsuodjalanguovlu gullá Natura 2000 -fierpmádahkii oassin <em type="bold">Gálddoaivvi </em>(FI 1302002) -nammasaš Natura-guovllus. Jekkiidsuodjalanguovlu lea ollásit sámiid ruovttuguovllus ja gullá Meahciráđđehusa hálddašanválddi vuollai ja lea Davvi-Lappi luonddudikšunguovllu geahču vuolde. </p>
<p>Sámmotjeakki–Vadjotjeakki jekkiidsuodjalanguovllu viidodat lea Eanamihtidanlágádusa giddodatregistara mielde 52 774 hektára, mas čázit leat sullii 3 300 hektára. Sámmotjeakki–Vadjotjeakki jekkiidsuodjalanguovlu lea Suoma viidáseamos jekkiidsuodjalanguovlu ja viidáseamos oktilaš jeaggeguovlu Suomas.</p>
<p>Jekkiidsuodjalanguovllus lea soames doarjjabáiki boazodoalu ja luondduealáhusaid dárbbuide. Priváhtaeatnamat ja -čázit leat jekkiidsuodjalanguovllus sullii 50 hektára. Dat eai gula lága (851/ 1988) vuođul vuođđuduvvon Sámmotjeakki-Vadjotjeakki jekkiidsuodjalanguvlui, muhto gullet stáhtaráđi 26.3.1981 nannen jekkiidsuodjaleami vuođđoprográmmii ja maiddái Natura 2000 -fierpmádahkii.</p>
<p>Guovllu viidodagas sullii 50 % leat jeakkit. Guovllus ii leat vuovdeekonomalaš mearkkašupmi. Guovllu minerálaeatnamiin váldojuvvo uhccánaš boaldinmuorra guovllu boazodoalu ja luondduealáhusaid doarjjabáikkiid atnui.</p>
<p>Sámmotjeakki–Vadjotjeakki jekkiidsuodjalanprográmma lea báikegottálaččaide dehálaš boazodoallo-, meahccebivdo-, guolástus-, lubmen- ja lustageavahanguovlu. Guovllus dollet bohccuideaset Gálddoaivvi ja Muttošjávrri bálgosat. <em type="bold">1.4 Plánenproseassa </em></p>
<p>Meahcceguovloláhka (62/1991) geatnegahttá Meahciráđđehusa dahkat meahcceguovlluid várás dikšun- ja geavahanplánaid. Go Birasministeriija lea nannen dikšun- ja geavahanplána, de Meahciráđđehus lea geatnegahtton doaibmat plána mielde.</p>
<p>Sámmotjeakki–Vadjotjeakki jekkiidsuodjalanguovlu lea vuođđuduvvon 1988:s (851/1988). Ásahusas (Ásahus dihto stáhtaguovlluid čohkkemis jekkiidsuodjalanguovlun 852/1988, maŋŋelis jekkiidsuodjalanásahus) daddjojuvvo ahte guvlui dahkkojuvvo dárbbu mielde dikšun- ja geavahanplána, man nanne birasministeriija. Meahciráđđehusa mielas Sámmotjeakki–Vadjotjeakki jekkiidsuodjalanguovlu Suoma viidáseamos jekkiidsuodjalanguovlun lea nu mearkkašahtti ahte dasa dahkkojuvvo dikšun- ja geavahanplána ovttas Gálddoaivvi meahcceguovlluin. Guovllut hábmejit eatnandieđalaččat, hálddahuslaččat ja doaimma dáfus vuogas oktilaš ollisvuođa. Dasa lassin meahcceguovlu ja jekkiidsuodjalanguovlu gullet seamma Natura-guvlui (Gálddoaivvi meahcceguovlu). Plánema duogážin dahkkojuvvon vuođđočielggadusat leat maiddái dáidda guovlluide oktasaččat. 18</p>
<p>Plánenproseassa lea leamaš ollašuhttimin jagiid 2002–2006 meahcceguovloplánejeaddji Elina Stolt. Meahcceguovllu ja Sámmotjeakki–Vadjotjeakki jekkiidsuodjalanguovllu birra dahkkojuvvon luonddu, geavaheami ja báikenamaid vuođđočielggadus lea almmustuvvan Metsähallituksen luonnonsuojeluja -preanttusráiddus (Tynys &amp; Stolt 2004).</p>
<p>Plána dahkama leat leamaš stivremin Ohcejoga ja Anára gielddaid ovttasbargojoavkkut, maid Meahciráđđehus lea ásahan. Ohcejoga ovttasbargojoavkku lahttun leat plánenproseassa áigge doaibman guovlluhoavda Pirjo Seurujärvi (Meahciráđđehus), Veikko Guttorm (Ohcejoga gielda), Samuel Paltto (Ohcejoga gielda), Maria Sofia Aikio (Ohcejoga gielda), Vieno Länsman (sámediggi) ja Jorma Harlin (sámediggi). Anára ovttasbargojoavkku lahttun leat plánenproseassa áigge doaibman guovlluhoavda Pirjo Seurujärvi (Meahciráđđehus), Teuvo Niemelä (Anára gielda), Laila Aikio (Anára gielda), Terho Kinisjärvi (Anára gielda), Oula Sara (sámediggi), Väinö Seurujärvi (sámediggi), Hannu Magga (sámediggi) ja Veikko Feodoroff (Nuortalaččaid siidačoahkkin).</p>
<p>Plána lea dahkkojuvvon nu, ahte ovdal ieš árvalusa muitaluvvo oanehaččat fáddásuorggi duogážis ja vuolggasajiin. Dát áššit leat ovdanbukton vuđoleappot Gálddoaivvi meahcceguovllu bákte- ja eanavuođu ja čáziid govvideaddji prentosis (Manner &amp; Puro 1999), guovllu ássan- ja ealáhushistorjjá govvideaddji prentosis (Länsman 2000) ja meahcceguovllu ja Sámmotjeakki–Vadjotjeakki jekkiidsuodjalanguovllu luonddu ja báikenamaid govvideaddji vuođđočielggadusain, mat leat almmustuvvan 2004:s <em type="bold">Metsähallituksen luonnonsuojelujulkaisuja </em>-ráiddus (Tynys &amp; Stolt 2004). </p>
<p>Plána <em type="bold">árvalusaide </em>leat váldojuvvon dušše dakkár áššit, main Meahciráđđehusas lea mearridanváldi ja mat gullet Meahciráđđehusa doaimmaide. Dat gusket juogo Meahciráđđehusa iežas meahcceguovlogeavaheapmái dahje eará geavaheaddjiid stivremii. Go árvalusain muhtumat ollašuvvet, de dat rievdadit muhtun muddui meahcceguovllu dikšuma, geavaheami dahje suodjaleami. Muhtun árvalusat fas leat merkejuvvon dálá vuogi seailluhan dihte. </p>
<p>Plána <em type="bold">ávžžuhusain </em>leat árvalusat, mat eai gula Meahciráđđehusa mearridanválddi vuollai – dego láhkamearrádusaid rievdadeamit. Loahpas árvvoštallojit plána ekologalaš, kultuvrralaš, sosiálalaš ja ekonomalaš váikkuhusat meahcceguovlolága váldoulbmiliid dahjege ohcaluvvon birasváikkuhusaid ektui. Plána árvalusat ja ávžžuhusat gusket sihke meahcceguvlui ja jekkiidsuodjalanguvlui, jos ii nuppeláhkai daddjojuvvo. </p>
<p>Meahcceguovllu ja jekkiidsuodjalanguovllu dikšuma ja geavaheami čuovvuma várás árvaluvvo bissovaš mearrádusaid sadjái bissovaš proseassa seammaláhkai go lea Váhčira, Giehtaruohttasa ja Darvvatvári meahcceguovlluid dikšun- ja geavahanplánain. Dát oaivvilda dan, ahte plána galgá dárkkistit 10–15 jagi gaskkaid dahje dávjjitge ja dát dárkkisteapmi galgá dáhpáhuvvat oassálasti plánema prinsihpa mielde. Goittotge plána váldolinnját – dego avádatjuohku ja dasa vuođđuduvvi eanageavaheami stivren – leat oaivvilduvvon nu bissovaš mearrádussan go vejolaš.</p>
<p>Meahcceguovlluid ja jekkiidsuodjalanguovlluid dikšun- ja geavahanplánat dahkkojuvvojit Rio de Janeiros 1992:s dohkkehuvvon ja Suoma ráđđehusa 1993:s ratifiseren bistevaš ovdáneami prinsihpaid ja 21. čuohtejagi doaibmaprográmma ( <em type="bold">Agenda 21 </em>) mielde. Sisdoaluid ja proseassaid dáfus meahcceguovloplánat ja daid dahkan čuvvot Sámiid bistevaš ovdáneami prográmma, erenoamážit dan logu 1.3 Birrasa ásahat vuolggasajit hárrái. Plánemis leat sámeperspektiivva lassin váldojuvvon vuhtii oppalaččat čearddalašvuhtii geahčakeahttá EU:a lagasvuođaprinsihpa mielde guovllu buot áššáiosolaš geavaheaddji- ja čanasjoavkkut vuoigatvuođaideasetguin, Suoma dálá láhkamearrádusat ja ON:a riikkavuloš- ja politihkalaš vuoigatvuođaide guoskevaš oktasašsoahpamuša 27. artihkal. 19 </p>
<p>Plána vuođđuduvvá lágaide ja ásahusaide, guovllu luonddu ja báikenamaid vuođđočielggadusaide (Tynys &amp; Stolt 2004), báikkialdefitnamiidda, Meahciráđđehusa bargovehkii guovllu dikšuma birra čoggon vásáhusaide ja dieđuide ja meahcceguovlluid várás dahkkojuvvon ovddit dikšun- ja geavahanplánaide, čanasjoavkkuid oainnuide ja báikkálaš olbmuid ja vánddardeaddjiid oainnuide ja oaiviliidda.</p>
<p>Gálddoaivvi meahcceguovlu ja Sámmotjeakki–Vadjotjeakki jekkiidsuodjalanguovlu gullet Davvi-Lappi eanagoddelávvaguvlui (Čuovus 4). Lappi Lihtu stivra lea dohkkehan 19.5.2006 eanagoddeláva. Láva nanne birasministeriija. Dassážii guovllus lea fámus Lappi guovlolávva, mii lea máŋggaláhkai boarásmuvvan. Guovloláva vuoigatvuođaváikkuhusaid Meahciráđđehus lea eanageavahan- ja huksenlága (132/1999) oaivvildan eiseváldin geatnegahtton váldit vuhtii guovllu dikšuma ja geavaheami plánemis.</p>
<p>Plána lea gieđahallon njukčamánus 2003 Ohcejoga ja Anára gielddaid ovttasbargojoavkkuin, maid Meahciráđđehusa lea ásahan. Dat leat doaibman plánen stivrenjoavkun. Meahciráđđehus lea gieđahallan plána Gálddoaivvi, Muttošjávrri ja Njávdáma bálgosiiguin ja Nuortalašráđiin njukčamánus 2003. Ohcejoga ja Anára guolledoalloráđđádallangottit leat gieđahallan plána suoidnemánus 2003. Láhkageatnegas ráđđádallan Sámedikkiin dollojuvvui 21.8.2003. Báikkálaš olbmot leat sáhttán oassálastit plánemii earret eará buohkaide rabas dilálašvuođain, mat lágiduvvojedje Ohcejogas, Gápmasis ja Čeavetjávrris. Dáin dilálašvuođain boahtán oainnut ja daid vuhtiiváldin plánemis lea plána čuovusin (Čuovus 2).</p>
<p>Sámedikki, birasministeriija ja Meahciráđđehusa ságastallamiin ja sámedikki ja birasministeriija ráđđádallamiin leat <em type="bold">plána birasváikkuhusaid árvvoštallamis </em>boahtán dan oaivilii, ahte sámediggi lea kulturiešstivrenlága ollašuhttin rivttes orgána árvvoštallat meahcceguovlluid ja davviguovlluid eará viiddis suodjalanguovlluid dikšun- ja geavahanplánaid sosiálalaš, kultuvrralaš ja ekonomalaš váikkuhusaid, dalle go guorahallojit plána váikkuhusat sámiide. Sámedikki árvvoštallanossodat lea plána čuovusin (Čuovus 1). </p>
<p>Giellaláhka (423/2003) lea Suoma álbmotlašgielaide – suoma- ja ruoŧagillii – guoskevaš oktasašláhka. Lága ulbmilin lea dorvvastit Suoma guovttegielalašvuođa doaibmilvuođa beaivválaš eallimis. Sámegiela geavaheamis mearriduvvo sierra lágas (1086/2003). Giellalága ulbmilin lea ahte lágas sihkkaraston sámiid vuoigatvuohta geavahit iežaset giela virggálaš oktavuođain ollašuvašii maiddái beaivválaš eallimis. Sámegielain oaivvildit Suomas hállojuvvon buot sámegielaid: anárašgiela, nuortalašgiela ja davvisámegiela. Giellalágaid gáibádusat váldojuvvojit vuhtii ee. oassálastindilálašvuođain. Dikšun- ja geavahanplánat dahkkojuvvojit sámiid ruovttuguovllus sihke suoma- ja sámegillii.</p>
<p>Čálalaš cealkámušaidaddimii plána sáddejuvvui 9.7.2004. Čálalaš cealkámušat bivdojuvvojedje 43 oassebealis, main 32 adde cealkámuša. Meahciráđđehus dagai cealkámušain čoahkkáigeasu ja guorahalai daid fáddásurggiid mielde (Čuovus 3). Cealkámušaid vuođul Meahciráđđehus válddii plánii dárbbašlaš rievdadussárvalusaid oktan ákkastallamiiguin. Dat gieđahallojedje Meahciráđđehusa Anára gieldda ovttasbargojoavkkus 30.9.2004 ja Ohcejoga gieldda ovttasbargojoavkkus 1.10.2004.</p>
<p>Sámedikki cealkámuš ja árvvoštallan plánas bođii 21.12.2006 beaiváduvvon reivviin (Čuovus 1). Sámedikki árvvoštallama vuođul dahkkojuvvon rievdadusat gieđahallojuvvojedje ja dohkkehuvvojedje Ohcejoga gieldaguovdašas ovttasbargojoavkkus 2.5.2007 sihke Anára ja Soađegili gielddaid ovttasbargojoavkkus 3.5.2007.</p>
<p>Birasministeriija nannii plána 16.12.2008 (Čuovus 5). 20</p>
<p><em type="bold">GUOVLU LUONDU JA GEAVAHEAPMI DÁN RÁDJÁI </em><em type="bold">2 Luondu, historjá ja dálá geavaheapmi </em><em type="bold">2.1 Geologiija ja morfologiija </em></p>
<p>Govvádus meahcceguovllu bákte- ja eanavuođus lea almmustahtton (Manner &amp; Puro 1999) Meahciráđđehusa almmustahttinráiddus.</p>
<p>Gálddoaivvi meahcceguovllu báktevuođđu lea čielgasit máŋggahápmáseabbo go báktevuođđu oarjjabeale Báišduoddara meahcceguovllus. Meahcceguovllu eanavuođđu lea eanaš morena. Dat gokčá báktevuođu dábálaččat moatti mehtera assosaš gierddan. Duottarguolbanat leat báikkuid áibbas báljjes morenaalbmoneamit. Muorraguolbaniin morena alde lea asehis mulde- gárggogierdda. Dan vuolde lea čuvges doidásangierdda ja dan alde sevdnjes riggudangierdda.</p>
<p>Maŋimuš jiekŋaáigi lea hábmen eanavuođu garrasit. Geomorfologalaš čohkiidemiin eanemuš fuomášahtti lea viiddis drumliinaguovlu Idjajávrri davá- ja davvenuorttabealde. Geađgás čoramorenačohkiidumit, gos lea váttis johtit, leat earret eará Čeavetjávrri geainnu davábealde, Bávdejávrri davvenorttabealde, Ullovári birrasis ja Moresveiskáiddis sihke maiddái Idjajávrri buolžža ravddas.</p>
<p>Eandalii guvlui mihtilmasat leat tuolloeatnamat, dahje nuppiiguin sániiguin garrasit tuollu hábmen minerálaeatnamat.</p>
<p>Jeakkit gokčet 17 % Gálddoaivvi meahcceguovllu viidodagas. Jekkiidsuodjalanguovllu viidodagas bealli (50 %) lea jeaggi. Meahcceguovlu lea oalle čáhccás guovlu. Go fárrui rehkenastojuvvo badjel hektára sturrosaš čázit, de jávrriid ja ládduid lohku badjána badjel golmma duháha. Dan vuođul guovlu lea okta Suoma jávrámus guovlu, dan birra eanet čuovvovaš logus. <em type="bold">2.2 Čázádagat </em></p>
<p>Čuovvovaš guovllu čázádagaid govvideamis oassi lea čoahkkáigeassu Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu vuođđočielggadusas logus (Seppänen 2004).</p>
<p>Gálddoaivvi meahcceguovllu viidodagas leat čázit sullii 10 % ja Sámmotjeakki–Vadjotjeakki jekkiidsuodjalanguovllu viidodagas sullii 7 %. Meahcceguovllu ja jekkiidsuodjalanguovllu čázit gullet Jiekŋamerrii luoiti golmma čázádahkii: davás luoiti Deanu čázádahkii, nuorttas luoiti Njávdánjoga čázádahkii ja uhca oasáš Idjajávrri máttabeale čáziin gullet Báhčaveaji čázádahkii. Deháleamos oalgečázádagat Deanu čázádatguovllus leat Veahčajoga ja Buolbmátjoga čázádagat. Njávdánjoga čázádagas mávssoleamos oalgečázádagat leat Silisjoga, Vadjoga ja Sámmotjoga čázádagat (govva 2).</p>
<p>Guovllus leat valjis láddot ja jávrrit. Daid ollesviidodat leat sullii 30 000 hektára. Láddot (vuollel 10 ha) guovllus leat oktiibuot 9 900 hektára. Smávva jávrrážat, maid viidodat lea 10–100 hektára, leat guovllus oktiibuot 9 700 hektára. Javrrit, maid viidodat lea 100–10 000 hektára, leat oktiibuot 10 700 hektára. Badjel 10 000 hektára viidosaš ng. stuorrajávrrit guovllus eai leat. Guovllu 21jávrriin stuorámus lea Idjajávri (sullii 3 700 hektára) ja nubbin stuorámus lea Bávdejávri (sullii 2 400 hektára).</p>
<p><em type="bold">Govva 2. </em>Gálddoaivvi ja Sámmotjeakki–Vadjotjeakki jekkiidsuodjalanguovlu čázádagat ja golganguovllut. © Meahciráđđehus 2007, © Genimap Oy, Lohpi L5293. </p>
<p xml:lang="deu"><em type="bold">BÁHČAVEAJI GG </em></p>
<p xml:lang="smj"><em type="bold">NJÁVDÁNJ. GG </em></p>
<p xml:lang="deu"><em type="bold">DEANUJOGA GG </em></p>
<p><em type="bold">Buolbmátjoga gg </em></p>
<p><em type="bold">Veahčajoga gg </em></p>
<p><em type="bold">Njávdánjoga vuolleoasi gg </em></p>
<p xml:lang="nno"><em type="bold">Silisjoga gg </em></p>
<p><em type="bold">Ohcejoga gg </em></p>
<p xml:lang="smj"><em type="bold">Vadjotjoga gg </em></p>
<p xml:lang="smj"><em type="bold">Nihkolasjoga gg </em></p>
<p xml:lang="vep"><em type="bold">VÁLDOJO </em></p>
<p xml:lang="vep"><em type="bold">AVKU </em></p>
<p>Juohkinmuddu 1 dahje 2</p>
<p xml:lang="smj">Juohkinmuddu 3</p>
<p>Golganguovllu burginmuddu</p>
<p>Plánenguovlu Vuođđočázi čoahkkanansadji Vuođđočáhceguovlu</p>
<p><em type="bold">Čázádagat </em></p>
<p xml:lang="smj"><em type="bold">Idjajávrri gg </em></p>
<p><em type="bold">Sámmotjoga gg </em></p>
<p><em type="bold">Čivttajoga gg </em></p>
<p xml:lang="smj"><em type="bold">Njižžejávrri gg </em></p>
<p><em type="bold">Njávdánjoga gaskaoasi gg </em>kilomehtera 22 </p>
<p>Guovlu lea čázádagaid ja guoládaga dáfus subarktalaš. Čázit leat guorbasat ja čielgasat. Duottarjávrrit leat dábálaččat coahkásat – earret Idjajávrri jargŋačáziid ja muhtun smávit duottarjávrriid.</p>
<p>Guovllu čázádagat leat measta luonddudilis. Áibmonuskkiid leat gávnnahan váikkuhit čázi kvalitehtii, mii lea boahtán ovdan nu ahte čáziid dustennávccat leat geahppánan ja suvrodat lassánan. Guolit leat erenoamáš rašit suvrodaga lassáneapmái. Go čáziid suvrodat ain láve lassánit giđđat, de dan eai leat goittot fuobmán dagahan guollejámuid guovllus.</p>
<p>Guollečáziid buvttadeami leat áiggiid mielde geahččalan buoridit guollegilvimiiguin, mat álggahuvvojedje 1950-logus. Buorrin oaivvilduvvon doaibma lea goittot máŋgii jávkadan guovllu álgoálgosaš guollenáliid. Čuovža lei bivnnuheamos gilvinguolli, mii gievrrabun goittot jávkadii eará guollešlájaid. Guollegilvimiiguin bilidedje erenoamážit máŋggaid rávdočáziid. Maŋimuš logi jagi áigge divraseamos rávdonáliid leat geahččalan máhcahit sirdimiin lahkosiid náliide gullevaš eadneguliid. Ná leatge lihkkohan máhcahit fas guollenáli máŋgga jávrái.</p>
<p><em type="italic">Gyrodactylus salaris </em>-luhtehas lea Norggas sakka loaktán Atlántta luossanáliid máŋgga vádjolanluossajogas. Dát luhtehas lea dábálaš Nuortamerrii luoiti jogain, muhto Deanu ja Njávdánjoga čázádagain dat ii leat dihtton. Luhtehas leavvá eanaš dalle, go ealli guolit sirdojuvvojit čázádagas nubbái. Deanu ja Njávdánjoga čázádagat leat suodjaluvvon njuolggadusaiguin, mat gildet sirdimis daidda guliid eará čázádagain. Luhtehas sáhttá leavvat goittotge maiddái dalle, go guliiguin dahkamušas leamaš guolástanbiergasat dolvojuvvojit buhtes čáziide. Guolástanbiergasiid galggašiige goikadit ja desinfiseret fuolalaččat, jos dat leat geavahuvvon eará čáziin. Erenoamáš dárki galggašii leat fatnasiiguin, maidda sáhttá leat báhcán vierročázádagaid čáhci. Vierročázádagas buktojuvvon seakteguolit maiddái sáhttet lávdadit luhtehasa. Guolástanbiergasiid lassin luhtehas sáhttá sirdašuvvat čáhcegirdiid govddohagaid fárus buhtes čáziide. </p>
<p>Deanu- ja Njávdánvuonain norgalaččat šaddadit ollu kássaluosaid. Biebmoluosaid leat fuomášan gárgidaddan šaddadankássaid siste ja gorgŋon luondduluosaid fárus goittot Detnui. Biebmoluosat gullet genetihkalaččat vieris nállái ja sáhttet rievdadit duháhiid jagiid áigge nállašuvvan Deanu ja Njávdánjoga luossanáliid. Lea maiddái stuorra várra ahte guolledávddat levvet gárgolaččaid fárus.</p>
<p>Meahcceguovllu guollečáziide lea álkimus beassat dálvvi áigge. Geassit johtima váttásmuhttet viiddis jeaggeguovllut. Johkaguorat leat lunddolaš johtolagat guolásteaddjiide, geat leat geasi áigge vácci jođus. <em type="bold">2.3 Áitatvuloš šattut </em></p>
<p>Davvi-Lappi luonddudikšunguovllu ja Urho Kekkonena álbmotmeahci luonddukárten (Sihvo 2001, 2002) lea vuosttas gokčevaš kárten Davvi-Lappi luondduriggodagaid birra. Luonddukártenmateriálas fidne govusdieđuid omd. Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu biotohpain. Guovllu áitatvuloš šattuin lea dahkkojuvvon oanehis čielggadus (Keränen 2004), masa dán logu teaksta vuođđuduvvá.</p>
<p>Gálddoaivvi meahcceguovllus dihtet leat ođđa IUCN-klassifiserema (IUCN = Riikkaidgaskasaš luonddusuodjalanlihttu) mielde čieža váldegottálaččat áitatvuloš bohccešaddošlája: erenoamáš áitatvuloš (CR) gastinurttas <em type="italic">(Veratrum album) </em>, hui áitatvuloš (EN) čáreslukti <em type="italic">(Carex microglochin) </em>ja váravuloš šlájat (VU) suoidnečoavddarássi <em type="italic">(Botrychium boreale) </em>, gieračoavdda <em type="italic">(Botrychium lanceolatum) </em>, miesttadaŋas <em type="italic">(Myricaria germanica) </em>, davvegiđđačalbmi <em type="italic">(Primula stricta) </em>ja jeaggenarti <em type="italic">(Saxifraga hirculus) </em>. Ovdalis máinnašuvvon šattuin suoidnečoavddarássi ja davve-23giđđačalbmi eai vel ovddit áitatvulošvuođadárkkisteamis (Rassi ee. 1991) meroštallon áitatvuloš šaddun (govva 3). </p>
<p><em type="bold">Govva 3 </em>. Gálddoaivvi ja Sámmotjeakki–Vadjotjeakki jekkiidsuodjalanguovlu áitatvulosaš šattuid ja sámmáliid, mat leat dieđus, dihttomat. © Meahciráđđehus 2007, © Genimap Oy, Lohpi L5293. </p>
<p>Suunnittelualue kilomehtera</p>
<p>Áitátvuollásaš bohccešattut ja sámmálat Sámil Bohccešaddu Plánenguovlu</p>
<p>Sámmotjeakki–Vadjotjeakki jekkiidsuodjalanguovlu 24</p>
<p>Váldegottálaččat dárkonvuloš (NT) bohccešattut, mat eai lohkkojuvvo ieš áitatvuloš šattuide, gávdnojit Gálddoaivvi guovllus gávcci: davverásselávki <em type="italic">(Allium schoenoprasum </em>var. <em type="italic">Sibiricum) </em>, márjjáčoavdda <em type="italic">(Botrychium lunaria) </em>, bohccolukti <em type="italic">(Carex laxa) </em>ja devkesullu <em type="italic">(Eriophorum brachyantherum) </em>, vilgesgeapman <em type="italic">(Pseudorchis albida </em>ssp. <em type="italic">straminea) </em>ja hui hárvenaš daŋasruvsu <em type="italic">(Rhododendron lapponicum) </em>. </p>
<p>EU:a luondodirektiivva (92/43/ETY) čuvvosa II šlájat Gálddoaivvi guovllus leat várrelukti, jeaggenarti ja áitatvuloš šattuide gulakeahtes uhcafiskesrássi (Ranunculus lapponicus). Várrelukti dihtet gávdnot guovllus njealje sajis, uhcafiskesrási guovtte sajis ja jeaggenartti ovtta sajis. Dáid dieđuid vuođđun leat boares áiccastagat mannan čuohtejagi álggogeahčen Sámmotjeakkis.</p>
<p>Gálddoaivvi áitatvuloš jeahkáliid, sámmáliid ja guobbariid birra leat váilevaš dieđut. <em type="bold">2.4 Natura-luondotiippat </em></p>
<p>Gálddoaivvi meahcceguovlu (FI 1302002) -nammasaš Natura 2000 -guovllu diehtoskovis leat almmuhuvvon luondodirektiivva I mielde 16 luondotiippa, main dábálepmosat govčču dáfus leat duottarguolbanat (40 %), áhpejeakkit (20 %), lagešvuovddit (15 %) ja duottarsuovkkat (5 %). Dasa lassin luondotiippain guovllus gávdnojit mulderuivejávrrit ja -láddot (3160), boreála luondduvuovddit (9010), guorba duottarniittut (6150), Fennoskandia lunddolaš johkajohtolagat (3210), balsajeakkit (7320), muorrajeakkit (91D0), duottarjogat ja -ádjagat (3220) sihke molsašuvvanjeakkit ja gáddejeakkit (7140). Guovllus gávdnojit maiddái silikáhtabávttit (8220) ja suonjut (7230) ja muhtun muddui miesttadaŋaseatnamat (F) ja dulvevuovddit (91E0). Guovllu luondotiippain vuosttašettiin suodjaleami dárbbu vuolde leat áhpejeakkit, balsajeakkit, luondduvuovddit, muorrajeakkit ja dulvevuovddit. (govva 4)</p>
<p>Natura 2000 -luondottiipparávagihpa (Airaksinen &amp; Karttunen 2001) mielde mulderuive jávrrit ja láddot, mat Gálddoaivvi guollvus leat Natura-diehtoskovi mielde 3 %, ei dihtto duottarguovllus. Dát šládja sáhttá dihttot Sámmotjeakki–Vadjotjeakki jekkiidsuodjalanguovllus ja Idjajávrri máttanuortta bealde. Luondotiipa <em type="bold">guorba šerresčázat jávrrit </em>(3110) váilot Gálddoaivvi meahcceguovllu Natura 2000 -diehtoskovis. Goittotge dakkárat sihkkarit leat Gálddoaivvi guovllus. Duottarčáziid čázádagaid šattolašvuođa leat kárten oalle unnán. Rintanen (1982) lea dutkan muhtun veardde čáhcešattolašvuođa. Jávretiippain ii leat Meahciráđđehusa <em type="bold">SutiGis </em>-diehtovuogádagasge dál oažžumis dárkilut diehtu. </p>
<p>Natura 2000 -diehtoskovis váilot maiddái luondotiipat <em type="bold">smávvajogat ja ádjagat </em>(3260) ja <em type="bold">suonjut </em>(9050). Dáid luondotiipaid váilun Gálddoaivvi meahcceguovllu Natura 2000 -diehtoskovis boahtá das, ahte daid dihttomis ii lean sihkkaris diehtu Suoma Natura 2000 -fierpmádaga vuođđudeami dieđuid čohkkema áigge várás 1990-logu beallemuttus. Dieđut Gálddoaivvi guovllus dievasmuvve 1990-logu loahpas dahkkojuvvon Davvi-Sámi ja UK-álbmotmeaahci luondokártenfidnu áigge. Natura-luondotiipa Smávvajogast ja ádjagat dihttojit lagamustá Gálddoaivvi meahcceguovllu máttanuortaoasis Idjajávrri ja Bávdejávrri guovlluin, mii gullá vuovdešattolašvuohtaávadatjuogus Vuovde-Sápmái. Suonjut dihttojit hárvenažžan stuorát jogaid legiin, eandalit Veahčajogas ja Buolbmátgeašjogas. </p>
<p>Meahciráđđehusa SutiGis-diehtovuogádagas váilot Gálddoaivvi meahcceguovllu Natura 2000 -guovllus dieđut jávrriin ja ládduin sihke dulvečáziin, mat sisttisdollet mulderuivvi. Luondokártenfidnus ii lean vejolašvuohta sirret guorba ja šerresčázat jávretiipaid sierra. Dieđut guovllu dulvevuvddiin leat maiddái váilevaččat. Tiipa iešláhki Davvi-Sámis lea funet dutkojuvvon. 26</p>
<p>Luondodirektiivva (92/43/ETY) čuvvosa II eallišlájain guovllus gávdnojit diehtoskovi mielde njálla, geatki ja čeavrris. Luondodirektiivva čuvvosa II bohccešaddošlájain guovllus gávdnojit uhcafiskesrássi, jeaggenarti ja várrelukti. Dasa lassin guovllus gávdno áitatvuloš davvigiehpabeaiveloddi. Geatki ja njálla leat merkejuvvon tabeallas vuoruhuvvon šládjan. Geatkki suodjaleamis ja čuovvumis vástida Fuođđo- ja guolledoalu dutkanlágádus (RKTL), ja Meahciráđđehus fas čoaggá áicandieđuid geatkkis, čađaha lohkamiid ja goziha veahkkálagaid RKTL:ain geatkenáli. Njála čuovvun ja suodjaleapmi lea addojuvvon Meahciráđđehusa bargun, ja dat lea mielde Njalla Life:s gitta jahkái 2008. Dán fitnu čađahettiin dahkkojuvvo maŋit áiggiid várás sierra suodjalanplána njála várás.</p>
<p>Gálddoaivvi Natura 2000 -diehtoskovis leat almmuhan guovllus gávdnot 27 loddešlája, mat gullet EU:a loddedirektiivva (79/409/ETY) čuvvosii I. Dáid loddešlájaid suodjalan dihte galgá čujuhit sierra suodjalandoaimmaid guovlluid. Dáin šlájain gávcci leat Suoma áitatvulošvuođaklassifiserema mielde áitatvuloš šlájat. <em type="bold">2.5 Guoládat </em></p>
<p>Čuovvovaččas guovllu guoládaga govvideamis oassi lea čoahkkáigeassu Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu luonddu, geavaheami ja namaid vuođđočielggadusa logus <em type="bold">Kalasto ja kalastus </em>(Seppänen 2004). 2.5.1 Álgoálgosaš guoládat </p>
<p>Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus gávdnojit buot guollešlájat, mat leat Anára Sámis. Eanaš leat luossaguolit. Luossaguliide gullet luossa, sierralágan dápmohat (guvžá, guovžur ja ájadápmot), hárri, čuovža ja rávdu. Eará šlájain gávdnojit hávga, vuskkon, njáhká, gulmmehat (goittot golbmagulmmet) ja noarsa.</p>
<p><em type="bold">Rávddu </em>deaivá dábálaččat čázádagaid gieraosiin. Rávddus sáhttá earuhut moanaid sierra hámiid. Dan deaivá dábálaččat jalges duoddara čáziin dahje galbma gáldoádjagiin. Guliid sturrodat čuožžu biebmomearis. Smávisin báhcán rávddut, mat leat sirdojuvvon eará čázádahkii, šaddet buori biebmodilis seamma bures go earáge seamma šlája guolit vástideaddji čáziin. Smávisin báhcin ii leat nappo genetihkalaš iešvuohta. Šaddamii váikkuha njuolgga biebmomearri. Guovllu rávdočázit leat eanaš Detnui luoiti gieračáziin Njuorggáma ja Ohcejoga girkosiidda gaskkas. Eará sajis rávdu gávdno Ohcejotsiste Leaibejoga Rávdojávrriin, Buolbmátjávrái luoiti Skáidejávrriin ja Buolbmátjohkii luoiti Rávdojoga čázádagas. Njávdánjoga čázádagas álgoálgosaš rávdojávrrit leat Stuorrageađgenjunnása (Stuorrâkeđgnjunes) guovllus čáhcejuohkama alde. </p>
<p><em type="bold">Dápmot </em>lea viidásepmosit leavvan guolli. Das sáhttá earuhit moanaid čuđiid sierra náliid. Dápmohis gávdnojit moanat hámit, mat sáhttet hui álkit sirdásit birrasis nubbái. Seamma čázádaga ájadápmohiin ja vaikkoba vádjoleaddji guvžžáin sáhttá leat seamma álgovuođđu. Dábálepmosit dápmohat leat ája- ja láttodápmotnállin. Stuorát jávrriin sáhttá earuhit guovžurnáliid. Veahča-, Buolbmát-, Njávdán- ja Silisjohkii sáhttá goargŋut guvžá Jiekŋamearas. Gieračáziid guvžánálit dáidet leat goittot uhcit. Nállái eai gula nu galle guoli. 27 </p>
<p>Deanus ja Njávdánjogas lea genetihkalaččat goappásge iežas <em type="bold">luossanálli </em>. Čázádatguovllu siste sáhttá maiddái sierra oalgejogain earuhit sierra náliid. Deanu čázádatguovllus gávdno sierra luossanáli Buolbmátjogas, Gálddašjogas, Luossajogas, Skihpajogas ja Veahčajogas. Seammaláhkai Njávdánjogas ja Silisjogas lea iežas luossanálli. Luossa lea duollet dálle gorgŋon Čeavetjávrris luoiti Guošnajohkii (Kuošnâjuuhâ), gos dat gođđan- ja veajetbuvttadanguovlluid vátnivuođa dihte dáidá lassánit dušše soaittáhagas. Idjajávrri máttageahčai luoiti Vadjojohkii dihtet duollet dálle gorgŋon luosa. </p>
<p><em type="bold">Čuovža </em>lea dábálaš guovllu jávrriin. Sáhttá earuhit moanaid čuovžahámiid. Čuovža sierra hámiidisguin sáhttá eallit maiddái šattolet ja coages humusčázis. Deháleamos čuovžačázit leat miehtá Veahčajoga čázádaga, gos ieš Veahčajávri lagasjávrriidisguin lea álo leamaš mearkkašahtti guollečáhci Ohcejoga nuorttageahčen. Njávdánjoga čázádatguovllus measta buot gierajávrriin leat ealaskas čuovžanálit. Mávssolepmosat dain leat Jollanjávri (Juullâmjävri) ja Johttejávri, Vadjoga čázádaga gierajávrrit ja Silisjoga gierajávrrit. Čiekŋalis ja stuorra jávrriin sáhttá earuhit dorrečuovžahámiid ( <em type="bold">reaská </em>ja <em type="bold">roabát </em>), mat ellet dávjá valljugas nállin. Idjajávri lea dás ovdamearkan. </p>
<p><em type="bold">Hárri </em>lea rávdnječáziid guolli. Šládja lea goittot hui dábálaš maiddái jávrriin. Hárri atnet ovtta hámi šládjan. Guolli šaddá viehka bures bivdinmahtásažžan, eaige das leat fuobmán dorrenáliid, dego dápmohis, rávddus dahje čuovžžas. Rávdnječáziid lassin hárrejávrrit leat eanaš Veahčajávrri guovllus ja dan bajábeale jávrebadjosiin ja Buolbmátjoga jávrriin. Njávdánjoga čázádaga bealde hárri deaivá seamma čáziin go čuovžžage. </p>
<p><em type="bold">Hávga </em>eallá measta seamma čáziin go čuovža ja hárri. Dan deaivá maiddái jogaid savvoniin. <em type="bold">Njáhká </em>lea leavvan measta buot čáziide. Dan sáhttá deaivat bajimus rávdojávrriin uhcimus ádjagiidda. Njáhká ii dábálaččat šatta stuorisin. Stuorámus njágáid bivdet čiekŋalis ja galbma jávrriin. <em type="bold">Vuskkon </em>ii leat dán guovllus nu dábálaš guolli go hávga. Deanu čázádagas dat gávdno Veahčajávrri jávrebadjosiin, gieldda ráji alde leahkki járvrriin ja vehá eanebuš Njávdánjohkii luoiti jávrriin. Dáppe leat maiddái jávrrit, main vuskkon lea jávrri áidna guollenálli. Njávdánjoga čázádagas vuskkonnálit leat vátnon máŋgga jávrris guollegilvimiid dihte. Vuskkonnálit orrot goittot ealáskeamen, go čuovžagilvimat leat nohkan. <em type="bold">Gulmmetguliin </em>golbmagulmmet lea dábáleabbo go logigulmmet. Goappáge šlája deaivá dušše báikkuid. <em type="bold">Noarsa </em>ealaša gáddegeđggiid gaskkas ja lea viehka dábálaš šládja. <em type="bold">2.6 Áitatvuloš njiččehasat </em></p>
<p>Luonddusuodjalanásahusa (160/1997) mielde birasministeriija galgá lágidit luonddudilálaš ealánšlájaid čuovvuma Suomas nu, ahte dan vuođul sáhttá árvvoštallat sierra šlájaid suodjalandási. Erenoamážit galgá váldit vuhtii áitatvuloš šlájaid. Áitatvuloš šlajaid čuvvot Suomas moanat oassebealit ja máŋggain šlájain lea sierra čuovvun- dahje bargojoavku. Dáin šlájain oassi leat dakkárat, mat gávdnojit eanaš dušše Davvi-Suomas – ja ná ee. Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus. Ealliin dákkár šlájat leat njálla <em type="italic">(Alopex lagopus) </em>, giljobaš <em type="italic">(Anser erythropus) </em>ja rievssatfálli <em type="italic">(Falco rusticolus) </em>. 282.6.1 Njálla </p>
<p>Suoma njállanálli lea sakka vátnon maŋimuš logi jagi áigge. Leat juo gávcci jagi das go maŋimuš geardde lea áicojuvvon beassi, mas leat čivggat. Ovttaskas beasitge orrot gávdnomin jahkásaččat hui uhccán. Oppa riikka njállanállin lea árvvoštallon 2002:s sullii 10–15 rávis ealli, main Gálddoaivvi ossodat livččii 2–3 njála. Áitatvulošvuođaklassifiseremis njálla gullá jovkui <em type="bold">erenoamáš áitatvuloš </em>(CR). </p>
<p>Suoma duoddariin dihtet gávdnot sullii 150 boares njállabiedjorusttega. Dáin Gálddoaivvis leat badjel goalmmádas dahjege sullii 60. Giehtaruohttasa lassin Gálddoaivi lea leamaš Suoma mávssoleamos njállaguovlu.</p>
<p>Dálvit 2002 Gálddoaivvi guovllus dárkkistuvvojedje 55 boares njálabeasi. Besiid dihtet leat 57. Geassit 2002:s Gálddoaivvi guovllus dihte gávdnot juo 59 beasi ja dáin 56 dárkkistuvvojedje geassit. Guovtte beasis orui rieban ja loahpat ledje ávdimat. Buot buohkanassii Gálddoaivvi njállanállin 2002:s árvvoštallojuvvui 2–3 rávis njála ja oppa Suoma njállanállin 8–13 njála. Suoma njállaguovlluin eai leat 1990-logu gaskkamuttu maŋŋá gávdnon ássojuvvon njálabeasit, vaikko njálladilli lea beaktileappot guorahallon. Ovttaskas njálaid deaivá ain jahkásaččat. Njállalogu johtilis vátnumii lea leamaš sivvan riebaniid laskan ja njálaid fuotnánan biebmodilli – ee. 1980-logu rájes eai leat leamaš goddesáhpánjagit.</p>
<p>Eana- ja meahccedoalloministeriija sierralobi vuođul riebaniid leat maŋimuš njealje jagi áigge bivdán njállaguovlluin sullii 50 jahkásaččat. Dát lea sullii seamma mearri go leat dovdojuvvon njálabeasit. Bivddu geažil rieban ii oro šat go 0–2 ovddeš njálabeasis.</p>
<p>Njállanáliid lassáneami ja čuovvuma várás lei jagiid 1998–2002 Eurohpá uniovnna Lifeprošeakta. Suomas dán prošeavttas ledje mielde Meahciráđđehusa Davvi-Lappi luonddudikšunguovlu ja Meahccedutkanlágádus. Go Njálla Life -prošeakta lei gergejuvvon, de dahkkojuvvui ohcamuš ođđa joatkkaprográmmas. Ođđa 5-jagáš Njálla Life álggii geassit 2003 ja nohká 2008:s. Mielde leat seamma oassebealit ja maiddái doaibmabijut ođđa Life-prošeavtta áigge leat iešalddes seammaláganat go ovddit prošeavttas. 2.6.2 Čeavrris </p>
<p>Čeavrá deaivá miehtá meahcceguovllu čázádagaid birrasiin, vaikko vel dat eai leatge nu ollu. Čeavrris várra maiddái besse guovllus, muhto beassedili lea váttis guorahallat. 2.6.3 Stuorranávddit </p>
<p>Buot Suoma stuorranávddit gávdnojit Gálddoaivvi guovllus, vaikko vel eai jeavddalaččat. <em type="bold">Guovža </em>lea hárve dahje gaskaboddosaččat soahkeavádagas, muhto dábáleabbo beahceguovllus. Dáid maŋimuš jagiid guovža lea dihtton ee. Buolbmága ja Njávdáma guovlluin. <em type="bold">Albbas </em>lea dihttogoahtán dávjjibut ja dávjjibut. Nuba šladja lea várra leavvamin ja lassáneamen maiddái Gálddoaivvis. Albbas oroda johkalegiin ja daid birrasiid soahkevuvddiin. <em type="bold">Gumpe </em>várra dušše johtá gaskkohagaid Gálddoaivvi guovllu čađa. Duollet dálle lea dáid maŋimuš jagiid dihtton gumpe vuosttažettiin Gálddoaivvi máttageahčen. <em type="bold">Geatki </em>lea stuorranávddiin dábáleamos. Geatkenálli lea bissovaš vaikko vel geatki ii leatge valjis. Geatki gávdno guovlluin, main leat ceakko skurččut dahje báktás juvves alážat. Luottaid vuođul Gálddoaivvi guovllu geatkenállin árvalit 2–3 pára. 29 <em type="bold">2.7 Johkaskálžu </em></p>
<p>Johkaskálžu <em type="italic">(Margaritifera margaritifera) </em>ráfáidahttui Suomas 1955:s. Johkaskálžu lea geahppánan dange maŋŋá ja dál dat lohkkojuvvo áitatvuloš šlájaide (VU = šaddan vára vuollai). Suoma davimus skálžoguovllut leat Gálddoaivvi meahcceguovllus Njávdánjogas. Dáid skálžžuid birra lea goittot dahkkojuvvon dušše ovdakárten, muhto galggašii dutkat oppa čázádatguovllu oktan oalgejogaiguin. Jurdda livččii guorahallat viidát oppa Nuorta-Anára ja muhtun muddui maiddái Norgga ja Ruošša beale johkaskálžodili. Dán fitnu olis kártejuvvošii maiddái Njávdánjoga skálžodilli. Dálá dieđuid mielde ieš Njávdánjogas lea heajos skálžonálli, mii veadjá viehka funet. </p>
<p>Johkaskálžu eallá hui guhká. Suoksamuttus dat eallá luhtehassan nuorra luosa dahje dápmoha suovddis. Dasa lassin johkaskálžu dárbbaša eallinbirasin buhtes buori golgi čázi. Johkaskálžžuid sáhttá deaividit valjisge jogas vel logit jagit dan maŋŋá, go dat eai šat juoga sivas lassán. Danin nuorra skálžžuid čuovvuma bokte oaidná buot buoremusat johkaskálžžu dili ja boahtteáiggi.</p>
<p>Lea veadjemeahttun dadjat, jos ášši ii dutkojuvvo dárkileappot, manin Njávdánjoga johkaskálžžut vedjet funet, dasgo joga čáhci lea buhtis ja johkii goargŋu luossa gođđat. <em type="bold">2.8 Lottit </em></p>
<p>Gálddoaivvi meahcceguovlu lea mávssolaš loddeguovlu. Erenoamážit guovllu balsajekkiin bessejit eanet loddešlájat go gostige eará sajis Suoma jekkiin. Gálddoaivvi guovllus leat deaividan oktiibuot sullii 150 loddešlája. Dáin bessejit jeavddalaččat 85 šlája.</p>
<p>Bessenlottiin ieš áitatvuloš šlájaide gullet giljobaš, stuorrafiehta, mearragoaskin, goaskin, cizášfálli, rievssatfálli, bárbmofálli, jievjaskuolfi, guolbbaviroš ja uhcagirječáihni. Dárkonvuloš šlájaide gullet gáhkkor, čuonjá, njurggu, jeaggehávut, čiekčá, bieggafálli, čukčá, láfol, suotnjoliráš, rávgoš, ruksesguškil, giehka, guoikgáhrit, geađgerásttis, gaccepaš, skirri ja guovssat. Dárkileappot guovllu lottit leat govviduvvon sierra čielggadusas, mii lea dahkkojuvvon Váhčira meahcceguovllu loddečielggadusa oktavuođas (Osmonen 2002).</p>
<p>Gálddoaivvi meahcceguovllu Natura 2000 -diehtoskovi mielde guovllus gávdnojit 27, EU:a loddedirektiivva (79/409/ETY) čuvvosii I gullevaš loddešlája. Dáin gávcci leat Suoma áitatvulošvuođaklassifiserema mielde áitatvuloš šlájat (tabealla 2). <em type="bold">2.9 Dahkkit, mat leat rievdadan luonddu </em>2.9.1 Guođoheapmi </p>
<p>Meahcceguovloláhka (62/1991) lea ásahuvvon oassin boazodoalu dorvvus, ja danin boazodoalu birasváikkuhusat dohkkehuvvojit nu guhká go bohccuid guođoheapmi lea bistevaš geavaheami prinsihpa vuođul. Meahcceguovllut leat oaivvilduvvon bohccuid guohtoneanan, muhto meahcceguovloláhka mearrida guohtoneatnamiid geavaheamis dušše ulbmillaš dásis. <em type="bold">Luondduealáhusaid dorvvastemiin </em>oaivvildit maiddái dan, ahte guohtoneatnamiid dili galgá seailluhit buorrin guhkesáiggeulbmiliin. Jearaldagas lea bistevaš geavaheami prinsihppa. 30 </p>
<p>Boazodoallolágas (848/1990) guohtoneatnamiid bistevašvuođa gáibádus lea čadnojuvvon dálveguohtoneatnamiid dillái. Lága vuođđun lea leamaš dat ahte dálveguohtoneatnamiid gierdannávccat leat dábálaččat boazodoalus dat vuosttas ášši, mii mearrida maiddái alimus boazologu, man luondduguohtoneatnamat girdet. Boazodoallu lea goittot rievdan dáid maŋimuš logiid jagiid áigge máŋggaláhkai. Lassebiebman dálvvit ja luhtehasboahkoheamit leat buoridan bohccuid ceavzin- ja eallinnávccaid. Álddut leat miessábut go ovdal ja misiid njuovvandeattut leat lassánan lassebiebmama geažil. Iešalddes dálá boazodoallanvugiiguin lea vejolaš ealihit nu ollu bohccuid ahte geasseguohtoneatnamat sáhttet muhtun guovlluin mealgat fuotnánit.</p>
<p>Bohccot guhtot miehtá meahcceguovllu ja jekkiidsuodjalanguovllu, ja nuba birasváikkuhusat čuhcet viidát. Guohtun čuohcá bodne-, giedde- ja miesttageardái ja nuorra muoraide.</p>
<p>Guohtoneatnamiid geavaheapmái váikkuha ollu sierra biebmošattuid fidnenvejolašvuohta guđege jagiáigge. Giđđat bohccot guhtot easkka šaddagoahtán vuosttas ruonas šattuid – ee. ullošattuid, luktiid ja luikkehiid. Giđa ovdáneami mielde bohtet lasi logiid mielde ođđa biebmošattut. Boazu vállje álo varraseamos šattuid, mat leat vel šaddamin. Dákkár biebmošattut leat ee. horbmá, suotnjoruški, čáhcehoašša ja vuovdesitnu sihke soahke- ja sieđgalasttat. Čakčagease bohccot borret mielas guobbariid – dego gusaguobbariid, mielkeguobbariid ja smierosguobbariid. Guobbarat mearkkašit ollu dasa, makkár ortnegis boazu lea čakčat. Čavčča mielde bohccuid biebmu molsašuvvá. Dat guhtot jeahkáliid, dakŋasiid ja suinniid. Bohccojeagil lea dehálaš dálvebiebmu, muhto bohccot guhtot dálvit maiddái valjis dakŋasiid – dego sarrida, čáhppesmuorjji, livnnju ja joŋa – ja maiddái sierralágan suinniid. Giđđadálvve duottarguovllus bohccot goivot dakŋasiid ja jeahkáliid. Vuovdeguovlluin bohccot borret dasa lassin muorain šaddi jeahkáliid ja lahpuid. Jos lea váttis goaivut jeahkála, de bohccot borret juo álgodálvvis lahpuid. Jos jeagil lea valjis, de bohccot goivot jeahkála váttisge muohtadilálašvuođain. Giđabeallai dálvebiepmu ossodat geahppána dađistaga, go ruonas šattut bohciidišgohtet guohtunláhkai. (Kumpula ee. 1999)</p>
<p>Bohccuid guohtuma váikkuhusaid jeageleatnamiidda ja beahcevuvddiide leat dutkan valjis. Muhto bohccuid guohtuma váikkuhusaid lagešvuvddiide leat dutkagoahtán easkka 1990-logus.</p>
<p>Lageš lea bohccui geassit mávssolaš biebmu. Boazu ii bastte lastamáđu láhkai borrat stuorra soagi lasttaheapmen, muhto nuppe dáfus boazu borrá seamma guovllu sogiid jahkásaččat. Bohccuid guohtuma váikkuhusaid lagešvuvddiide leat dutkan 1990-logu álggus Ohcejogas ja Sallas (Helle ee. 1998). Ohcejogas guođohuvvon dutkanguovlu lei Gálddoaivvi meahcceguovllus Veahčajávrri oarjemáttageahčen ja guođotkeahtes guovlu fas Skállovári bigálusgárddi lahkosiin. Veahčajávrri birrasiid leat guođohan valjis badjel 200 jagi, dasgo guovlu lea boazosámiid dološ geasseguohtonguovlu. Lastamáhtoroassu váikkuhii dasa ahte bohccuid guohtundárbu lassánii sakka 1960-logu loahpas. Veahčajávrri guovlluid ii bilidan lastamáhtu. Dasa lassin bohccot orodit mielas Veahčajávrri birrasiin jalges sáttoguovlluid dihte, dasgo doppe ii leat nu ollu divri go šattolet guovlluin. Dutkamuša bohtosat Ohcejogas čájehedje ahte bohccuid guohtun lasihii dakkár lagežiid meari, mat lassánedje siepmaniiguin. Smávva vesážat ledje guođohuvvon guovllus mealgat eanet go guođotkeahtes guovllus. Guođohuvvon guovllus vesát eai goittot dábálaččat šaddan eai mehterbeale guhkunge. Guođokeahtes guovllus eai lean nu ollu vesát, muhto dain ledje mealgat buoret vejolašvuođat báhcit eallit. (Helle ee. 1998) 31</p>
<p><em type="bold">Suoma boazodoalloguovllu dálveguohtonváriid </em>-dutkamušas (Kumpula ee. 1997) gávnnahuvvui ahte davágeahčen dálveguohtoneatnamiid mearis ja dilis ledje stuorra earut. Guohton- ja biebmováriid earuide váikkuhedje sihke boazologut ja guohtoneatnamiid valljivuođa earut bálgosiin. Bálgosiin, main ledje leamaš juo guhká ollu bohccot ja jeageleatnamiid mearri bohcco nammii lei viehka uhcci, jeageleatnamiid dilli lei dábálaččat fuotni. Bálgosiin, main ledje viehka alla boazologut, muhto main jeageleatnamat bohcco nammii ledje ollu, jeageleatnamiid dilli lei dábálaččat uhcimustá govttolaš. Boazologuid lassáneapmi lea dagahan dan ahte jeageleatnamat leat báikkuid viehka jalga guhttojuvvon. (Kumpula ee. 1997) </p>
<p>Boazodoalloguovllu davimus oasi (13 bálgosa) dálveguohtoneatnamat inventerejuvvojedje ođđasit 1999–2003 (Kumpula ee. 2004). Dutkamuša ulbmilin lea leamaš fidnet ođđa dieđuid vuosttažettiin dálveguohtoneatnamiid mearis ja dilis dáhpáhuvvan nuppástusain. Dutkamuša bohtosiin gávnnahuvvo, go váldojuvvojit vuhtii meaddinvejolašvuođat, ahte jeageleatnamat leat uhccánaš geahppánan Váhčira bálgosis ja uhccánaš fas lassánan Gálddoaivvi, Njávdáma ja Muttošjávrri bálgosiin. Jeahkála guhkkodagas eai vuhtton čielga nuppástusat Gálddoaivvi ja Njávdáma bálgosiin. Váhčira bálgosis jeagil lei uhccánaš otnon. Muttošjávrri bálgosis jeagil lei otnon mealgat. Jeahkála biomássá lei lassánan uhccánaš Gálddoaivvi ja Njávdáma bálgosiin, mat dollet bohccuideaset Gálddoaivvi meahcceguovllu siste. Biomássá geahppánii mealgat Muttošjávrri ja Váhčira bálgosiin. (Kumpula ee. 2004)</p>
<p>Govttolaš guođoheami leat fuobmán lasihit duottaršattolašvuođa máŋggabealatvuođa (Helle &amp; Aspi 1983). Bohccot borret geassit lagežiid. Guohtuma dihte dihto vuovderádjesoagit sulastahttigohtet eppelmuoraid, soahkevuovddit njárbot ja áiggi mielde vuovderádji sáhttá njiedjat. Ná sáhttá geavvat vuosttažettiin lagešbohtuin, mat šaddet sierranassii badjin (Helle ee. 1998). Nuppe dáfus dálá ii-luonddudilálaš lea juo rievtti mielde rievdan kulturduovddan, man ii oppa gánnátge šat viggat rievdadišgoahtit nu ahte geahpeda bohccuid guohtuma dáin guovlluin (Oksanen ee. 1995).</p>
<p>Bálgosiid gaskasaš rádjeáiddit ja bálgosiid guođohanáiddit stivrejit bohccuid johtima, mii fas loaktá dábálaččat šattolašvuođa áiddiid lahkosiin. Dasa lassin dat stivrejit maiddái eará stuorát njiččehasaid – dego ealggaid – johtaleami.</p>
<p>Jos ii biepma bohccuid dálvit, de dat ovddida boazodoalu ekologalaš bistevašvuođa. Árbevirolaččat dálveguohtoneatnamiid gierdannávccaid leat atnán ovdamearkka dihte boazodoallolágas uhcimus ággan alimus boazologu mearrideamis. Guohtoneatnamiid molssosanvuogádaga beavttálmahttin váikkuha ollu guohtoneatnamiid gierdannávccaide ja dakko bokte birrasa dillái. 2.9.2 Eará luondduealáhusat ja ruovttudárboatnu </p>
<p>Luondduealáhusain guolástus ja rievssatbivdu váikkuhit guovlluid guolle- ja fuođđonáliid valljodagaide. Geassit olbmot mannet sihke guolástit ja lubmet dábálaččat mohtorfievrruiguin, juogo girddi dahje njealjejuvllagiiguin. Girddi seastá luonddu geasiáigásaš meahccejohtalusa ektui. Olgobáikegoddelaččat eai báljo lubme meahcceguovllus ja jekkiidsuodjalanguovllus. 322.9.3 Vánddardeapmi ja luondduturista </p>
<p>Olbmot vánddardit eanaš guovllu nuortadavágeahčen Čeavetjávrri–Buolbmátjávrri-vánddardanjohtolaga mielde ja Njávdánjoga siste. Dákkár vánddardeapmi váikkuha guovllu luonddudilálašvuhtii. Dábálaččat lustajohtaleaddjit dahje ng. <em type="bold">vánddardeaddjit </em>váldet vuhtii luonddu eaige ludne dahje vahágahte dan – vaikko vel oktage áddemeahttun vánddardeaddji sáhttá mealgat nuoskkidit luonddu. </p>
<p>Giđđadálvve johtalit guovllus viehka valjis mohtorgielkkástallit. Sis eatnašat leat olgobáikegoddelaččat, geat johtalit eanaš váldegottálaš mohtorgielkávuojáhagaid mielde.</p>
<p>Lustaguolásteapmi ja -meahcásteapmi váikkuha guovlluid guolle- ja fuođđonáliid valljodagaide. 2.9.4 Mohtorfievrruiguin johtaleapmi </p>
<p>Geasiáigásaš meahccejohtalus guođđá mearkkaid eanavuđđui. Heajos váikkuhusaid geahpeda dat, ahte Meahciráđđehus ii dábálaččat mieđit lobiid go dihto vuogáiduvvan vuojáhagaide (gč. dárkileappot logu 10 Johtalus ja johtaleapmi).</p>
<p>Eanaš oassi mohtorgielkkástallamis dáhpáhuvvá merkejuvvon mohtorgielkávuojáhagaid mielde – ja ná hui gáržžes oasis guovllus. Báikegoddelaččat sáhttet mohtorgielkkástallat oppa guovllus, muhto sin johtaleapmi nohká dahje goittot geahppána mealgat, go siivvut nohkagohtet ovdal lottiid bessenáiggi ja bohccuid guotteha. Mohtorgielkkástallan sáhttá čuohcit giđđadálvve boazodollui nu, ahte mohtorgielkkáid dihte čoavjjehat šaddet ruohttat obbasis. Mohtorgielkkáiguin vuojašeapmi biđge maiddái ealuid.</p>
<p>Guovllus lea viehka ollu girdijohtalus. Girdijohtalus ii loavtte eatnamiid, muhto nuppe dáfus sáhttá heađuštit omd. seaivunjávrriin bessejeaddji čáhcelottiid. Girdijohtalus geahpeda guovllu meahcceguovloiešlági, dasgo girddi lea álki buktit olbmuid boaittobealeguovlluide. 2.9.5 Lastamáhtoroasut </p>
<p>Lastamáhtu lea viehka dábálaš ealán lagešvuvddiin ja dat lea oalle mávssolaš soahkevuvddiid nuorasmuvvamis. Boarráseamos ja heajumus soagit jápmet ja čáhkkejit saji ođđa sogiide – vuosttažettiin vesáide. Dat ahte lastamáđut lasket ain meariheamet gullá populašuvnna normála molsašuddamii.</p>
<p>Lastamáhtu duššadii 1964–1966 lagešvuvddiid sullii 500 000 hektára ovddas Davvi-Lappis. Roassoguovlun lohkkojuvvui vel 1988:s sullii 235 400 hektára viidosaš guovlu (badjel bealli muoradagas lea duššan), mas ollásit jalgat lei 68 200 hektára. Ohcejogas roassoguovlu lea oktiibuot 101 500 hektára (62 % soahkevuvddiid ollesviidodagas 164 000 hektára). Dás ollásit jalgadin lea šaddan 59 2000 hektára (58 % roassoviidodagas ja 36 % soahkevuvddiid ollesviidodagas) (Sihvo 2002, Meahciráđđehus &amp; Ohcejoga gielda 2003). Lastamáđuid mearihis laskamat gullet populašuvnna normála molsašuddamii. 1960-logu roasut ledje dakko bokte earáláganat ahte dáid jagiid ledje ee. máŋga čoaska geasi maŋŋálagaid. 33</p>
<p>Lageš lea vuovderádjemuorra ja hui dehálaš šládja Duottar-Sámi ekosystemas. Lagežat leat eanaš oassin šattolašvuođaavádaga biomássás ja buvttadeamis. Eanaš šaddo- ja eallišlájat leat lagežis sorjavaččat. Máinnašuvvon roasuid dihte lagešavádaga buvttadannávccat geahppánedje ja ekosystema šaddo- ja eallišlájat ovttabealaguvve. Bajildusšattolašvuohta manná ainge maŋás. Soahkevuvddiid duššama dihte guovllu lagas- ja gáiddusduovdda nuppástuvve.</p>
<p>Lagešvuvddiid duššan váikkuhii viidát maiddái olbmuid vejolašvuođaide bargat luondduealáhusaiguin ja dakko bokte oppa báikkálašservodahkii. Ruovttudárbomuora mearri geahppánii, bohccuid guohtoneatnamiid árvu fuotnánii, bivdinvuloš fuođđuid mearri geahppánii ja guollenálit manne maŋás. Dát lea geahpedan luonddu geavahanvejolašvuođaid ja ná rievdadan Ohcejogas luonddu- ja sámeealáhusaid doaibmabirrasa.</p>
<p>Davvi-Lappi luondduriggodatplána doaibmavuogi mielde Meahciráđđehus lea ovttas guovllu bálgosiiguin ja Ohcejoga gielddain čielggadan lastamáhtoroassoguovlluid ovddeštanvejolašvuođaid. Guvlui lea dahkkojuvvon fidnoplána (Meahciráđđehus &amp; Ohcejoga gielda 2003). 2.9.6 Guollegilvimat </p>
<p>Meahcceguovllus guollečáziid dikšuma vuođđun lea leamaš guolástusa mudden ja guliid lunddolaš lassáneapmi ja ovdal jagi 1987 maiddái guollegilvimat. Guollegilvimat leat gieđahallon logus 8 <em type="bold">Guollečáziid dikšun ja guolástus </em>. 2.9.7 Ođđa šlájat </p>
<p xml:lang="fkv"><em type="italic">Miŋka </em></p>
<p>Miŋka lea álgoálggos Davvi-Amerihkás ja lea leavvan dorkkasgárduma bokte lundui 1900-logu gaskkamuttu rájes ja dasto miehtá riikka, maiddái Gálddoaivái. Miŋkka sáhttá deaividit buot čázádagaid birrasiin miehtá meahcceguovllu ja jekkiidsuodjalanguovllu. Buot dábáleamos miŋka lea johkaguorain.</p>
<p><em type="italic">Bisámroahttu </em></p>
<p>Maiddái bisámroahttu lea álgoálggos davviamerihkálaš ealli. Dat lea gilvojuvvon sierra guovlluide Suomas ja šládja lea dasto leavvan maiddái Gálddoaivái maŋimuš moattelot jagi sisa. 1980-logu loahpas bisámroahttu gávdnui juo Idjajávrris ja maiddái eará sajis Njávdánjoga leagis. Šládja leavvá várra ainge davvelii, muhto Ohcejoga bealde dat ii leat vel dihtton. 2.9.8 Šattut </p>
<p>Olmmoš ii leat nu ollu váikkuhan šaddošlájaide. Nuppástusat vuhttojit eanaš gáržžes guovlluin. Johtolagaid guoras šaddá bálggeslukti <em type="italic">(Carex brunnescens) </em>. Čielgasepmosit álgoálgosaš šattolašvuohta lea jávkan bigálusbáikkiin ja gámppáid birrasiin. Sadjái leat ihtán ee. gieddesitnu <em type="italic">(Deschampsia caespitosa) </em>, ruksessinut <em type="italic">(Festuca rubra) </em>, eami-gieddesuoidni <em type="italic">(Poa alpigena) </em>, gieddejuopmu <em type="italic">(Rumex acetosa) </em>, gieddehilsku <em type="italic">(Stellaria graminea) </em>ja návethilsku <em type="italic">(S. media) </em>. Álgoálgosaš šaddošlájain diehppeullu (Eriophorum scheuchzerii) lea čielgasit ávkašuvvan olbmo doaimmain meahcis. (Kauhanen 2004) 34 </p>
<p>Bohccuid guođoheapmi gullá daidda olbmo doaimmaide, mii lea rievdadan guovllu šaddodili. Čielgasepmosit dat boahtá oidnosii bodnegearddis. Buorit jeagelguovllut váilot measta oalát. Bohccojeagelšattodagat leat gollan – báikkuid nu ollu ahte dadnejeahkálat leat ihtigoahtán bohccojeahkála sadjái. Báikkuid bohccuid guohtun lea maiddái heađuštan soagi ođasmuvvama lastamáhtoroasu maŋŋá. (Kauhanen 2004) 2.9.9 Muorrageavaheapmi </p>
<p>Čuđiid jagiid áigge olmmoš lea čuohppan muoraid sihke boaldámuššan ja huksenávnnasmuorran. Stuorámus čuohppamat leat čađahuvvon ássojuvvon johkalegiin. Ovdamearkka dihte Buolbmátjoga beahcevuovdi lea leamaš ovdal viidáset go dál. Boazodollui lea dárbbašuvvon muorra maiddái bálgosa guovddášosiin. Muorrageavaheami dihte vuovderádji lea báikkuid njiedjan sihke beahce- ja soahkevuovdeguovlluin. Dálá čuohppanrávvagiid mielde galggašedje vuosttažettiin čuhppojuvvot muorraguovllut, main čuohppamat eai čuozášii guovllu luonddudilálašvuhtii. (Kauhanen 2004) <em type="bold">2.10 Dálá geavaheapmi </em></p>
<p>Gálddoaivvi meahcceguovlu ja Sámmotjeakki–Vadjotjeakki jekkiidsuodjalanguovlu gullet Gálddoaivvi, Njávdáma ja Muttošjávrri bálgosiid boazodoalloguvlui ja guovlu lea sápmelaš boazodoalu váimmusguovlu (gč. lohku 7 <em type="bold">Boazodoallu </em>). </p>
<p>Guovllu jávrriin bivdet ruovttudárbbuide. Dasa lassin guolástus lea mávssolaš oassi ealáhusollisvuođas guovllu luondduealáhusbargiide. Anáraččaide ja nuortalaččaide guolástusas lea leamaš ja lea ainge earenoamáš mearkkašupmi (gč. lohku 8.1 <em type="bold">Guolástusa mearkkašupmi </em>). Lustabivdu dáhpáhuvvá vuosttažettiin Njávdánjogas. </p>
<p>Rievssatbivdu mearkkaša ekonomalaččat muhtun muddui báikkálaš olbmuide. Báikkálaš luondduealáhusbargit bivdet rievssahiid árbevirolaš vuogi mielde gárddiiguin. Čakčat lustabivdit bohtet bivdit rievssahiid guhkkinge.</p>
<p>Vánddardeapmi lea čoahkkanan guovllu nuortadavágeahčáileat Čeavetjávrri–Buolbmátjávrri vánddardanjohtolahkii, Anárašbálgái ja Sámebálgái. Guovllus leat guhtta ávdinstobu, main fuolaha Meahciráđđehus, ja njeallje láigostobu, main fuolaha Villi Pohjola (gč. lohku 6 <em type="bold">Luonddu áhpásnuhttinátnu ja luondduturisma </em>). </p>
<p>Fásta ássan ii leat. Boazodoalu, ruovttudárbomeahcástusa ja -guolástusa dahje -čoaggima sihke luondduealáhusaid ja nuortalaččaid doarjjabáikkit meahcceguovllus leat máŋggat logit (gč. lohku 13 <em type="bold">Geavahanvuoigtavuođaid láigoheapmi ja luohpadeapmi </em>). 35 </p>
<p><em type="bold">DIKŠUN JA GEAVAHEAPMI </em><em type="bold">3 Dikšuma ja geavaheami mihttomearit </em><em type="bold">3.1 Láhkaásaheami vuolggsajit </em></p>
<p>Meahcceguovlolága (62/1991) mielde meahcceguovlluid dikšu ja hálddaša Meahciráđđehus. Lágas mearriduvvo, ahte <span type="quote">”meahcceguovllu dikšumis ja geavaheamis galgá čuovvut dikšun- ja geavahanplána, man dahká Meahciráđđehus ja nanne birasministeriija”</span>.</p>
<p>Lága dárkilet ákkastallamiin muitaluvvo plána ulbmilis:</p>
<p>Plána ulbmilin lea čilget, mo meahcceguovllu geavaheami sáhttá ovddidit ja stivret ja maiddái muitalit makkár huksenbargguid oažžu ollašuhttit guovllus. Guovllu sáhtášii plánas maiddái juohkit geavaheami dáfus osiide. Plánas eai livčče guovllu geavaheaddjiide guoskevaš mearrádusat, muhto dat guoskkašii dušše plánejuvvon eiseváldedoaimmaide.</p>
<p>Meahcceguovlolága vuosttas paragráfas gávnnahuvvo meahcceguovlluid vuođđudanulbmil. Das daddjojuvvo, ahte meahcceguovllut leat vuođđuduvvon:  guovlluid meahcceguovloiešlági seailluhan dihte  sámekultuvrra dorvvastan dihte  luondduealáhusaid dorvvastan dihte  luonddu máŋggabealat geavaheami ja dan vejolašvuođaid ovddidan dihte.</p>
<p>Dán dikšun- ja geavahanplána ulbmilin lea oktiiheivehit dáid meahcceguovlolága ásahan ulbmiliid sierra geavaheaddjijoavkkuid gaskkas.</p>
<p>Sámmotjeakki–Vadjotjeakki jekkiidsuodjalanguovlu lea vuođđuduvvon boares luonddusuodjalanlága (71/1923) vuođul sierra suodjalanguovlun. Ráđđehusa árvalusa (20/1988) dárkilet ákkastallamiid mielde deháleamos ášši jekkiidsuodjalanguovlluid vuođđudettiin lea dorvvastit guovlluid ekologalaš čáhcedoalu seailuma. Ráfáidahttinmearrádusaiguin lea nappo jurdda gieldit olbmuid roggamis goivvohagaid guovlluide, váldimis eanaávdnasiid ja gieldit buot earáge dakkár doaimmaid, mat sáhttet rievdadit jeakkeguovllu ekologalaš čáhcedássedeattu. Muhto luondduealáhusat, dego boazodoallu, meahccebivdu ja guolástus sihke murjen ja guoppardeapmi, gal livčče lobálaččat jekkiidsuodjalanguovllus.</p>
<p>Dárkilet njuolggadusat jekkiidsuodjalanlága (851/1988) ollašuhttimis leat addojuvvon ásahusa (852/1988) vuođul. Jekkiidsuodjalanguovlluin lea gildojuvvon goivvohagaid roggan, eanaávdnasiid váldin ja eana- ja báktevuođu vahágahttin. Seammaláhkai lea gildojuvvon lavdnjeeatnamiin muoradaga njeaidin ja visttiid, geainnuid ja rusttegiid huksen. Dása leat goittot spiehkastagat. Lea lohpi hukset ja bajásdoallat dakkár visttiid, rusttegiid ja bálgáid, maidda lea dárbu olbmuid oahpisteami, dutkandoaimma ja luondduinbuđaldeami várás. Ásahus ii gáržžit guolástusa, meahccebivddu, čoaggima dahje boazodoalu (ásahus 852/1988). 36</p>
<p>Earret meahcceguovlolágas daddjojuvvon eanabihtá luohpadangielddu (4 §) ja geainnuid huksengielddu (5 §) ja ovdalis máinnašuvvon jekkiidsuodjalanásahusa ásahan ráddjehusaid, guovlu geavahuvvo vuosttažettiin guđege doaimma muddejeaddji láhkamearrádusaid mielde. Ovdamearkka dihte boazodoallu, meahccebivdu, guolástus ja meahccejohtalus muddejuvvo daid birra addojuvvon njuolggadusaid vuođul. Dasa lassin almmolaš mearkkašupmi lea ovdamearkka dihte ng. <em type="bold">Riosoahpamušas </em>, mii geatnegahttá bistevašvuhtii maiddái meahcceguovlluin ja luonddusuodjalanguovlluin. Bistevašvuođain oaivvildit Rio-soahpamušas earret eará dan, ahte luonddu geavaheamis ja dan stivremis galgá váldit vuhtii ekonomalaš, sosiálalaš, ekologalaš ja kultuvrralaš beliid. Bistevaš geavaheami geatnegasvuohta lea sierra máinnašuvvon maiddái Meahciráđđehuslága (1378/2004) 2 §:s. </p>
<p>Gálddoaivvi meahcceguovlu ja Sámmotjeakki–Vadjotjeakki jekkiidsuodjalanguovlu gullet Suoma Natura 2000 -suodjalanguovlofierpmádahkii sihke luondo- (92/43/ETY) ja loddodirektiivva (79/409/ETY) mieldásaš čuozáhahkan <em type="bold">Gálddoaivi </em>(FI 1302002) -nammasaš Natura-guovlun. Dán plána ulbmilin lea nappo maiddái dorvvastit daid luondduárvvuid, maid vuođul guovlu lea laktojuvvon Natura 2000 -fierpmádahkii. </p>
<p>Sámmotjeakki–Vadjotjeakki jekkiidsuodjalanguovlu lea laktojuvvon mearkkašahtti láktaguovlluid logahallamii dahjege ng. <em type="bold">Ramsar </em>-čuozáhahkan. Suoma Ramsar-guovllut leat válljejuvvon ovddastit nu bures go vejolaš Suoma sierralágan láktaguovlluid, mat mearkkašit ollu čáhcelottiide. Buot Suoma Ramsar-guovllut gullet Natura 2000 -fierpmádahkii, ja guovlluid rájideamit čuvvot Natura-rájidemiid. Ramsar-soahpamuša suodjalanulbmilat ollašuvvet Natura-guovlluid suodjalandoaimmaid bokte. </p>
<p>Stáhtaráđi mearrádusa (30.11.2000) ulbmilin lea ee. ovddidit kultur- ja luondduárbbi, lustageavaheami ja luondduriggodagaid seailuma ja luonddu- ja kulturbirasin erenoamáš mearkkašahtti guovloollisvuođaid seailuma. Guovlluidgeavaheami guovddáš ulbmilat leat ee.:  ealli ja jápma luonddu dáfus divrras ja rašis guovlluid máŋggahápmásašvuođa seailluheami ovddideapmi  luondduriggodagaid bistevaš ávkinatnin nu, ahte dorvvastuvvo maiddái boahttevaš buolvvaide vejolašvuohta luondduriggodagaide  ekologalaččat dahje lustageavaheami dáfus mearkkašahtti ja oktilaš luondduguovlluid ja geavaheami stivren nu, ahte dát guovloollisvuođat eai luttoduvvo dárbbašmeahttumit  luonddu lustageavaheami ja luonddu- ja kulturturismma ovddideapmi nu, ahte buoriduvvojit lotnolasgeavaheami vejolašvuođat.</p>
<p>Bajábeale logahallamii leat merkejuvvon sihke oppalaš- ja sierraulbmilat dakko bokte go dat gusket plánenguvlui. Oppalašulbmilat leat luonddusteaset guovlluigeavaheapmái ja guovlluidgeavaheami plánemii guoskevaš geatnegasvuođat. Sierradárbbut leat guovlluidgeavaheapmái ja guovlluidgeavaheami plánemii gullevaš geatnegasvuođat.</p>
<p>Eanageavahan- ja huksenlága (132/1999) guovddáš mihttomearit sámekultuvrra seailuma dáfus leat govvejuvvon logus 3.2 <em type="bold">Sámekultuvrra dorvvasteapmái gullevaš láhkaásaheapmi </em>. 37 </p>
<p>Meahciráđđehus stivre meahcceguovllu dihto geavahanhámiid, muhto máŋga doaimma leat juoga eará eiseválddi stivrenválddi vuollásaččat. Meahciráđđehusa barggut leat meroštallon Meahciráđđehuslágas (1378/2004) ja -ásahusas (1380/2004). Láhka Meahciráđđehusas ásaha doaimma almmolaš servodatlaš geatnegasvuođaid (4§ a 5§). main dikšuma ja geavaheami plánema stivrejit:  luondduvalljodagaid suvdilis áimmahuššama ja geavaheami dehálaš oassin Meahcceráđđehus ferte doarvái váldit vuhtii biologalaš máŋggabealátvuođa suodjaleami ja vuogálaš lasiheami oktan eará ulbmiliiguin, mat leat ásahuvvon vuvddiid ja eará luondduvalljodagaid dikšumii, geavaheapmái ja suodjaleapmái; Meahcceráđđehus ferte dasa lassin váldit vuhtii luonddu virkkosmahttingeavaheami ja maiddái barggolašvuođa ovddidangáibádusaid  Meahcceráđđehusa doaimmas váldojit vuhtii dutkamuša, oahpahusa, – – eanageavaheami dárbbut.</p>
<p>Meahcceráđđehusa almmolaš hálddahusbargguin (1378/2004 6§) dikšuma ja geavaheami plánemii váikkuhit Gálddoaivvi meahcceguovllus:  luonddusuodjalanbarggut ja maiddái luonddusuodjalanguovlluid skáhppon, mat leat ása-huvvon luonddusuodjalanlágas (1096/1996) ja dasa lassin dainna vuođđoduvvon luonddusuodjalanguovlluide guoskevaš lágain  guollebivdolágas (286/1982), boazodoallolágas (848/1990), meahccejohtaluslágas (1710/ 1995), meahccebivdolágas (615/1993), bázahusfuolahuslágas (1072/1993), boazodoalu- ja luondduealáhusaid ruhtadanlágas (45/2000), gádjunlágas (468/2003) ja ortnetlágas (612/2003) ásahuvvon barggut  luonddu- ja vánddardanbálvalusaid buvttadeapmi  meahccebearráigeahčču.</p>
<p>Lappi birasguovddáš fuolaha doaibmaguovllustis dasa ásahuvvon dahje mearriduvvon doaimmain, mat gusket birassuodjaleapmái, guovlluid geavaheapmái, luonddusuodjaleapmái, kulturbirrasa dikšumii, huksema stivremii ja čáhceriggodagaid geavaheapmái ja dikšumii (Birashálddahusláhka 55/1995). <em type="bold">3.2 Sámekultuvrra dorvvasteapmái gullevaš láhkaásaheapmi </em>3.2.1 ON:a SP-soahpamuš </p>
<p>Sápmelaččaid kultuvrii gullevaš ealáhusaiguin bargama suddje sápmelaččaid buohta ON:a siviilavuoigatvuođaide ja politihkalaš vuoigatvuođaide guoskevaš olmmošvuoigatvuohtasoahpamuša 27. artihkal, mii lea Suomas fámus lágadásis. Artikla mearrádus gibida ON:a olmmošvuoigatvuohtakomitea dulkojumi mielde, ahte ekonoalaš doaimmat plánejuvvojit ja heivehuvvojit nu, ahte sápmelaččaid ealáhusaid – dego boazodoalu – ekonomalaš gánnáhahttivuohta seailu. 383.2.2 Biodiversitehtasoahpamuš </p>
<p>Biologalaš máŋggabealátvuhtii guoskevaš oppalašsoahpamuš (biodiversitehtasoahpamuš) fápmuduvvui ásahusain 78/1994. Das gávnnahuvvo ee., ahte soahpamušoassebealit dovddastit máŋggaid árbevirolaš eallinvuogi hálddašeaddji eami- ja báikkálašservožiid lagas ja virolaš čatnagasa biologalaš luondduvalljodagain, ja dasa lassin dan, ahte lea sávahahtti juohkit biologalaš máŋggabealátvuođa suodjaleapmái ja dan osiid suvdilis geavaheapmái guoskevaš árbevirolaš dieđus, ođasmahttimis ja geavadis fidnejuvvon ávkki vuoiggalaččat. 3.2.3 Vuođđoláhka </p>
<p>Gálddoaivvi meahcceguovlu ja Sámmotjeakki–Vadjotjeakki jekkiidsuodjalanguovlu gullet ollásit sámiid ruovttuguvlui. Meahcceguovlluid oktan ulbmilin leat máinnašuvvon sámekultuvrra dorvvasteapmái guoskevaš njuolggadusat. Dat gávdnojit maiddái eará láhkamearrádusain, earret eará 1.3.2000 fápmui boahtán Suoma vuođđolága (731/1999) 17. § 3. momeanttas. Dán vuođđovuoigatvuođanjuolggadusa mielde sámiin lea álgoálbmogin vuoigatvuohta bajásdoallat ja ovddidit iežaset giela ja kultuvrra. Dasa lassin Suoma vuođđolágas (121 §, 4 mom) lea dorvvastuvvon sámiide álgoálbmogin sin iežaset gillii ja kultuvrii guoskevaš iešstivren sámiid ruovttuguovllus dan mielde go das lágas mearriduvvo. Kulturiešstivrema ollašuhttá sámediggelága 9 §:s oaivvilduvvon sámediggi. 3.2.4 Láhka sámedikkis </p>
<p>Sámediggeláhka (974/1995) geatnegahttá eiseválddiid [ja Meahciráđđehusa] ráđđádallat Sámedikkiin buot guhkásváikkuheaddji ja mearkkašahtti doaimmain, mat sáhttet njuolgga ja sierra vuogi mielde váikkuhit sámiid sajádahkii álgoálbmogin ja mat gusket sámiid ruovttuguovllus – – stáhtaeatnamiid, suodjalanguovlluid ja meahcceguovlluid dikšumii, láigoheapmái ja luohpadeapmái, – –. Ráđđádallangeatnegasvuođa deavdin dihte áššáigullevaš eiseváldi galgá várret sámediggái dilálašvuođa šaddat gullojuvvot ja ráđđádallat áššis. Jos sámediggi ii geavat dán dilálašvuođa, de dat ii hehtte eiseválddi gieđahallamis ášši.</p>
<p>Sámekultuvrrain bargamii lohkkojuvvojit árbevirolaš ealáhusat – dego boazodoallu, guolástus ja meahccebivdu. 393.2.5 Láhka Meahciráđđehusas </p>
<p>Meahcceráđđehussii lea addojuvvon earenoamáš geatnegasvuohta sápmelaččaid kulturárbbi suodjaleamis sápmelaččaid ruovttuguovllus (Láhka Meahcceráđđehusas 1378/2004). Lága 4. §:s daddjojuvvo, ahte almmolaš servodatlaš geatnegasvuođat gáibidit Meahcceráđđehusa hálddašeami vuollásaš luondduvalljodagaid dikšuma, geavaheami ja suodjaleami oktiiheiveheami sámedikkis addojuvvon lágas (974/1995) dárkkuhuvvon sámiid ruovttuguovllus nu, ahte sápmelaččaid kulturgáhttema vejolašvuođat sihkkarastojit.</p>
<p>Riikkaráđđehusa evttohusas sámekultuvrra hárjeheami eavttuid dorvvasteami leat govven sihke sápmelaččaid ruovttuguovllus ja oppa boazodoalloguovllus. Eandalii deattuhit sápmelaš kultuvrra bajásdoallama ja ovddideami mearkkašumi. Geatnegahttivuohta lea deattuhuvvon nu, ahte dat lea loktejuvvon njuolgga láhkii ovddit ásahusa sajes. 3.2.6 Eanageavahan- ja huksenláhka </p>
<p>Sámekultuvrra dorvvasteapmái guoskevaš njuolggadusat gávdnojit maiddái eanageavahan- ja huksenlágas (132/1999) ja máinnašuvvon láhkii vuođđuduvvi stáhtaráđi prinsihppamearrádusa (30.11.2000) mielde sámiid ruovttuguovllus dorvvastit guovlluid geavaheamis sámekultuvrra ja -ealáhusaid ovddidanvejolašvuođaid ja heivehit dan luonddu suvdilvuođain. Eanageavahan- ja huksenlága 22. §:a mielde <span type="quote">”ulbmilat sáhttet guoskat áššiide, mat – – váikkuhit mealgat čearddalaš kultur- dahje luondduárbái”</span>.</p>
<p>Guovlluidgeavaheami guovddášulbmilat sámekultuvrra seailuma hárrái leat ee.:  sámiid ruovttuguovllus sámekultuvrra ja -ealáhusaid ovddidanvejolašvuođaid dorvudeapmi ja oktiiheiveheapmi luonddu suvdinnávccain  guovlluid seailun luonddu- ja kulturárvvuid ektui earenoamáš mearkkašahtti ollisvuohtan nu, ahte ássama ja ealáhusdoaimma vejolašvuođat seilot  guovlluid earenoamášbeliid dovdán ja guovlluid geavaheami heiveheapmi nu dássedettolaččat go vejolaš oktii earretlágan luonddudiliid ja kulturárvvuid sihkkarastima várás  luonddudiliide vuogáiduvvan, iešlágálaš gille- ja kulturbirrasiid seailluheapmi čavddisin</p>
<p>Bajábeale logahallamii leat čálihuvvon sihke oktasaš- ja earenoamášulbmilat dan oasis go dat gusket plánenviidodahkii. Oppalašulbmilat leat guovlluidgeavaheapmái ja guovlluidgeavaheami plánemii guoskevaš prinsihpalaš linnjágeassimiid lundosaččat. Earenoamášulbmilat leat guovlluidgeavaheapmái ja guovlluidgeavaheami plánemii guoskevaš geatnegasvuođat. 3.2.7 Boazodoalu ja luondduealáhusaid ruhtadanláhka </p>
<p>Boazodoalu ja luondduealáhusaid ruhtadanlága (45/2000) ulbmilin lea ovddidit ja máŋggabealágahttit boazodoalu ja luondduealáhusaid ealáhusdoaimma, buoredit ealáhusaid ráhkadaga ja doaibmanvejolašvuođaid, ovddidit ođasmuvvi luondduvalljodagaid suvdilis geavaheami, ovddidit boazodoallo- ja luondduealáhusguovllu ja maiddái doarjut bieđggoássanguovlluid ja servodagaid ovddideami boazodoalloguovllus ja luondduealáhusaid fidnoguovllus.</p>
<p>Lága čuovvu doaimmain galgá giddet earenoamáš fuomášumi sápmelaččaid vejolašvuođaide bajásdoallat ja ovddidit iežaset kulturvuogádahkii gullevaš ealáhusaid sápmelaččaid ruovttuguovllus. 403.2.8 Ovttaveardásašvuođaláhka </p>
<p>Ovttaveardásašvuođalága (21/2004) mielde geange ii oaččo olgguštit agi, etnihkalaš dahje álbmotlaš boahtimuša, riikkavulošvuođa, giela, oskkoldaga, vuođđojáhku, oaiviliid, dearvvasvuođadili, lámisvuođa, sohkabealát beroštumi dahje persovdnii gullevaš eará siva vuođul. Ovttaveardásašvuođalága riikkabeaigieđahallamis bargoeallin- ja dásseárvolávdegoddi celkkii smiehttamušastis (TyVM 7/2003 rb – SII 44/2003 rb) eiseválddiid geatnegasvuođas ovddidit ovttaveardásašvuođa:</p>
<p>Earenoamáš fuomášumi galgá giddet sápmelaččaid vuoigatvuođaide eamiálbmogin ja sámekultuvrra deháleamos ávnnaslaš vuođu dahjege boazodoalu sihkkarastimii. Eiseválddit galget mihttomearálaččat ovddidit sápmelaččaid vejolašvuođaid bargat boazodoaluin ja skáhppot dainna áigáiboađuset. 3.2.9 Ovttaveardásašvuođaplána </p>
<p>Meahcceráđđehusa ovttaveardásašvuođaplánas 3.5.2006 (1821/01/2004) leat váldon vuhtii bargoministeriija ávžžuhusat (9.9.2004) ovttaveardásašvuođaplánaid gárvvisteamis ja dan earenoamášgažaldagat sápmelaččaid ruovttuguovllus. Plánas giddejuvvo fuomášupmi bargoveaga spesiálamáhtu ovddideapmái ja plánas váldojuvvo vuhtii, ahte seammalágan gieđahallan ii ovtto dáhkit ovttaveardásašvuođa. Oppalaš vuođđojurdda lea, ahte Meahcceráđđehusa ulbmilin lea ollašuhttit sápmelaččaid positiivvalaš sierragieđahallama Meahcceráđđehuslága sámekultuvrra doaibmavejolašvuođaid dorvudangeatnegasvuođa vuolggasajiin daid rájáid siste, maidda gustovaš láhkaásaheapmi addá vejolašvuođa.</p>
<p>Plána strategiija dihkkáda luondduealáhusaid vuhtiiváldima: ”Meahcceráđđehus ádde luondduealáhusaid ja maiddái daid ja sámekultuvrra oktiičatnaseami ja dorvuda daid oppalaš gieđahallamiin ja meannudemiiguin, mat vuođđuduvvet iešguđet doibmii čuohccevaš seađáhusaide.” Sápmelaččaid positiivvalaš earenoamáš vuhtiiváldin luondduealáhusain lea vuođđolága ja ON:a SP-soahpamuša 27. artihkala mielde ollašuhtton nu, ahte bohccuid guohtunráffái, johtingeinnodagaide ja guohtoneatnamiidda čuohcci doaimmat ja daid vahátlaš váikkuhusaid dássi sámekultuvrii árvvoštallo sierra. Dáid dási sihkkarastima várás berre árvvoštallat dálá dili ja ovddidandárbbuid. Ráđđadallangeatnegasvuođat leat ovdanbukton eará seađáhusain. 3.2.10 Sámi giellaláhka </p>
<p>Sámi giellalága (1086/2003) dárkkuhussan lea oasistis dáhkidit sápmelaččaide vuođđolágas ásahuvvon vuoigatvuođa bajásdoallat ja ovddidit iežaset giela ja kultuvrra. Ulbmilin lea, ahte sápmelaččaid vuoigatvuohta vuoiggalaš riektegeavvamii ja buorre hálddahussii dáhkiduvvo gielas beroškeahttá ja dasa lassin sápmelaččaid gielalaš vuoigatvuođat ollašuhttojit almmá, ahte daidda dárbbaša sierra doarjalit. 41 <em type="bold">4 Avádatguovlojuohku </em><em type="bold">4.1 Avádatjuogu ulbmilat ja vuolggasajit </em></p>
<p>Avádatjuogu ulbmilin lea heivehit oktii meahcceguovlolága (62/1991) ulbmiliid ja stivret meahcceguovllu dálá ja boahttevaš geavaheami nu, ahte dat ollašuvvet. Meahcceguovlolága golbma vuosttas ulbmila – meahcceguovloiešlági seailluheapmi ja sámekultuvrra ja luondduealáhusaid dorvvasteapmi – leat hui mávssolaččat oppa meahcceguovllus. Dasa lassin meahcceguovlolága mielde guovllu máŋggabealat geavaheapmi galgá ovddiduvvot, mii oaivvilda lága dárkilet ákkastallamiid mielde dákko vuosttažettiin dan ahte lustageavaheapmái ja luondduturismii galget láhččojuvvot vejolašvuođat. Dát ulbmil manná muhtun muddui ruossalassii golmma vuosttas ulbmiliin. Maiddái meahcceguovloiešlági seailluheami, sámekultuvrii gullevaš boazodoalu dorvvasteami ja eará luondduealáhusaid dorvvasteami gaskkas gávdnojit ruossalasvuođat.</p>
<p>Nuppiiguin sániiguin avádatjuoguin geahččalit stivret guhkesáiggeulbmiliin meahcceguovllu ja jekkiidsuodjalanguovllu eanageavaheami. Avádatjuoguin geahččalit geahpedit nu ollu go vejolaš birrasa gollama, šlájaid heahtašuvvama, geavaheaddjiid gaskasaš ruossalasvuođaid ja áinnas geahpedit nu ollu go vejolaš lustageavaheami dagahan heajos beliid luondduealáhusaide ja sámekultuvrii. Avádatjuohku govvida, mo meahcceguovllu máŋggabealat geavaheapmi galggašii čađahuvvot meahcceguovllu sierra osiin, vai meahcceguovlolága buot ulbmilat ollašuvvet. Avádagain fuolakeahttá meahcceguovlolága golbma vuosttas ulbmilat leat hui mávssolaččat oppa meahcceguovllus.</p>
<p>Iešalddes avádatjuoguin sáhttá stivret Meahciráđđehusa eanageavahančovdosiid, lustageavaheami ja luondduturismma ja daidda guoskevaš johtolagaid, eará bálvalanrusttegiid, lohpepolitihka ja dohkkehahtti doaimmaid dálá láhkamearrádusaid olis. <em type="bold">4.2 Avádatjuogu ákkat Gálddoaivvi meahcceguovllus ja </em></p>
<p><em type="bold">Sámmotjeakki–Vadjotjeakki jekkiidsuodjalanguovllus </em></p>
<p>Gálddoaivvi meahcceguovlu ja Sámmotjeakki–Vadjotjeakki jekkiidsuodjalanguovlu leat dehálaš guovllut boazodoalliide, eará luondduealáhusbargiide, báikkálaš turistafitnodagaide ja báikkálaš ássiide. Luondduealáhusaid ja sámekultuvrra dorvvasteapmi ja guovllu meahcceguovloiešlági seailluheapmi oktan báikkálaš olbmuid ruovttudárboguolástusain, meahccebivdduin ja lubmemiin leat mávssoleamos áššit. Lustageavaheapmi mearkkaša ollu meahcceguovllu nuortadavágeahčen Čeavetjávrri–Buolbmátjávrri-guovllus, Njávdánjoga siste ja guovllu meahccevuojáhagain ja giđđadálve bilkenjávrriin miehtá oppa guovllu.</p>
<p>Dáid ákkaid vuođul eanaš oassi meahcceguovllus ja jekkiidsuodjalanguovllus galgá gullat boaittobealeavádahkii. Lustageavahanavádagas dorvvastuvvojit sihke iešráđálaš ja stivrejuvvon luondduturismma vejolašvuođat ja stivrejuvvo meahcceguovllu lustageavaheapmi nu, ahte meahcceguovllu eará geavaheapmái čuohcci heajos bealit livčče nu uhccán go vejolaš. Avádatjuogus fuolakeahttá lea boazodoaluin ja luondduealáhusaiguin bargan dorvvastuvvon miehtá meahcceguovllu ja jekkiidsuodjalanguovllus maiddái lustageavahanavádagas ja nuppe dáfus juohkeolbmovuoigatvuođaiguin oažžu johtalit miehtá meahcceguovllu maiddái boaittobealaavádagas (govva 5). 42</p>
<p>Avádatjuohku vuođđuduvvá dasa ahte dálá dilli kártejuvvo ja boahttevaš dárbbut sierra geavahanhámiid hárrái árvvoštallojit. Avádatjuohku dorvvasta boazodoalliid vejolašvuođa bargat boazodoaluin guhkesáiggeulbmiliin uhcimustá dálá dásis, dasgo dat mudde earret eará lustageavaheami rusttegiid sajáiduvvama ja meahccejohtalusa. Avádagat eai gáržžit báikkálaš olbmuid árbevirolaš vuoigatvuođaid – dego boazodoalu, meahccebivddu ja guolástusa.</p>
<p><em type="bold">Govva 5. </em>Gálddoaivvi ja Sámmotjeakki–Vadjotjeakki jekkiidsuodjalanguovllu avádatjuohku. © Meahciráđđehus 2007, © Genimap Oy, Lohpi L5293. </p>
<p xml:lang="smj">Avádatjuohku</p>
<p>Boaittobealeavádat Lustageavahanavádat Plánenguovlu</p>
<p>Sámmotjeakki-Vadjotjeakki jekkiidsuodjalanguovlu kilomehtera 43 <em type="bold">4.3 Doaibmabijut </em> Guovlu juhkkojuvvo guoktin avádahkan, maid vuođul stivrejuvvo guovllu geavaheapmi, rust-tegiid sajáiduvvan, johtaleapmi ja lohpepolitihkka. (1) boaittobealeavádat ja (2) lustageavahanavádat (govva 5, tabealla 1). 4.3.1 Boaittobealeavádat </p>
<p>Gálddoaivvi meahcceguovllu ja Sámmotjeakki–Vadjotjeakki boaittobealeavadága viidodat lea sullii 329 900 hektára dahje 95 % guovllu viidodagas. Boaittobealeavádat lea buorre muddui dat ráfáleamos ja luonddudiláleamos oassi, gos johtalit uhcimus ja gosa lea váddáseamos beassat, vaikko dat ii dárbbaš leat álo eatnandieđalaččat boaittobealde. Boaittebealeavádaga ulbmilin lea nu luonddudilálaš guovlu go vejolaš, gosa eai huksejuvvo ođđa bálvalanrusttegat. Avádagas eai leat merkejuvvon johtolagat dahje vánddardanrusttegat iige dakkáriid leat jurdda oppa huksetge. Luondduealáhusain boazodoallu lea mávssoleamos geavahanvuohki dán avádagas. Ruovttudárboguolásteaddjit ja lustaguolásteaddjit guovllus johtalit muhtun muddui sihke geassit ja dálvit. Guovllus sáhttá lágidit meahcceguovloiešláhkái heivvolaš oahpistuvvon vánddardemiid. Boaittobealeavádagas leat geasi áigge meahccejohtalusvuojáhagat ja luondduealáhusaid ja nuortalašlága (253/1995) mieldásaš doarjjabáikkit ja dasa lassin avádahkii sáhttá hukset Meahciráđđehusa fuolahusa dárbbuide rusttegiid ja doarjjabáikkiid. (tabealla 1 ja govva 5) 4.3.2 Lustageavahanavádat</p>
<p>Gálddoaivvi meahcceguollvu ja Sámmotjeakki-Vadjotjeakki lustageavahanavádaga viidodat lea sullii 18 000 hektára dahje 5 % guovllu viidodagas. Dát lea dat guovlu, gos eatnašat lustageavaheaddjiin johtalit sihke geassit ja dálvit. Áinnas olgobáikegoddelaččaid mohtorgielkkástallan ja lustaguolásteapmi dáhpáhuvvet eanaš dán avádagas. Prográmmabálvalusfitnodagaide sáhttá mieđihit oanehisáigásaš lobiid doarjjabáikki doallama várás lustageavahanavádahkii. Merkejuvvon bálgát ja vánddardanjohtolagat leat dán avádagas. Avádagas leat guovllu buot ávdinstobut ja dohko leat čohkkejuvvon buot lustageavaheami bálvalanrusttegat. Lustageavahanavádahkii sáhttá hukset doarjjabáikkiid Meahciráđđehusa fuolahusa dárbbuide. Lustageavahanavádat lea eanemustá kilomehtera govddu. Iešalddes lustageavahanavádat deaivá dálá johtolagaid ja rusttegiid birrasiidda ja muhtun muddui Njávdánjoga sisa; moadde kilomehtera Hahpatjávrris (Hoppoogjävri) Idjajávrri guvlui (tabealla 1 ja govva 5). 45 <em type="bold">5 Luondo- ja kulturárvvut </em><em type="bold">5.1 Luonddusuodjaleapmi ja -dikšun </em>5.1.1 Dálá dilli </p>
<p>Luonddusuodjaleapmi ii leat bođuid eará luonddugeavaheamis, muhto buot geavaheamis leat mielde maiddái suodjalanbealit. Bistevaš geavaheami prinsihppa gullá buot luonddugeavaheapmái. Čuovvovaččas ovdanbuktojit čohkkejuvvon hámis luonddusuodjaleami dáfus buot mávssoleamos áššit ja bealit ja dárbbašlaš sierradoaimmat. Danin oassi árvalusain bohtet ođđasit dán logus, dasgo dat leat merkejuvvon plánii juo eará áššeollisvuođaid oktavuođas. Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu áitatvuloš šattuid ja ealliid birra lea muitaluvvon dárkileappot guovllu vuođđočielggadusas (Tynys &amp; Stolt 2004).</p>
<p><em type="italic">Luonddusuodjaleapmi ja meahcceguovloláhka </em></p>
<p>Meahcceguovllut eai leat ieš luonddusuodjalanguovllut dahjege dat eai leat vuođđuduvvon luonddusuodjalanlága (1096/1996) vuođul. Meahcceguovlolága (62/1991) oppalaš ákkastallamiin daddjojuvvo:</p>
<p>Luonddusuodjalanguovllut eai iešalddes deavdde meahcceguovlluid luonddudollui ja máŋggabealat geavaheapmái guoskevaš buot dárbbuid. Dasa lassin lea dárbu vuođđudit dakkár guovlluid, mat eai leat dábálaš ekonomalaš geavahusas muhto mat eai maiddái livčče nu čavga suodjaluvvon go luonddusuodjalanlága (71/1923) mieldásaš suodjalanguovllut.</p>
<p>Meahcceguovloláhka hehtte dihto doaimmaid, mat rievdadit sakka luonddu, muhto muđui meahcceguovllut leat láhkamearrádusaid ektui seamma sajádagas go daid birastahtti guovllut. Luonddusuodjalanláhka (1096/1996) ii bajit meahcceguovlluid sierra ovdan, muhto láhka heivehuvvo meahcceguovllus seammaláhkai go earáge guovlluin.</p>
<p><em type="italic">Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu sajádat luonddusuodjaleamis </em></p>
<p>Gálddoaivvi meahcceguovlu ja Sámmotjeakki-Vadjotjeakki jekkiidsuodjalanguovlu gullet davviboreála šattolašvuođaavádahkii (Ruuhijärvi 1988). Gálddoaivvi meahcceguovlu ja Sámmotjeakki– Vadjotjeakki jekkiidsuodjalanguovlu ja Norgga beale suodjalkeahtes geainnuhis ja meahcceguovllulágan guovlu hábmejit ovttas viiddis meahcceguovllulágan ollisvuođa, mii lea viehka bures seilon luonddudilis.</p>
<p>Luonddusuodjaleami stivre luonddusuodjalanláhka (1096/1996). Lága ulbmilin lea bajásdoallat luonddu máŋggabealatvuođa, gáhttet luonddučábbodaga ja duovddaárvvuid ja doarjut sihke luondduriggodagaid ja luonddubirrasa bistevaš geavaheami. Luonddusuodjaleamis ulbmilin galgá leat suodjalit ja seailluhit doarvái bures Suoma luondotiippaid ja luonddudilálaš ealánšlájaid.</p>
<p>Sámmotjeakki–Vadjotjeakki jekkiidsuodjalanguovlu lea laktojuvvon mearkkašahtti láktasajiid logahallamii dahjege ng. <em type="bold">Ramsar </em>-čuozáhahkan (gč. lohku 3 <em type="bold">Dikšuma ja geavaheami ulbmilat </em>). Ramsar-soahpamuša suodjalanulbmilat ollašuvvet vuođđuduvvon jekkiidsuodjalanguovllu ja Natura-guovlluid suodjalandoaimmaid bokte. 46 </p>
<p>Eurohpá ovttastumiid ráđi mearrádusa vuođul lea jagi 1992 rájes bargojuvvon oktilaš eurohpálaš ekologalaš fierpmádaga ovdii. Dán Natura 2000 -fierpmádaga ulbmilin lea sihkkarastit eurohpálaš luonddu máŋggahápmásašvuođa seailuma (Birasministeriija 1999).</p>
<p>Natura 2000 -fierpmádahkii gullet dat guovllut, maid Ovttastupmi atná dehálažžan ja main leat luondodirektiivva (92/43/ETY) čuvvosis I logahallon luondotiippat ja čuvvosis II logahallon šlájaid eallinbirrasat. Dáid guovlluid gohčodit <em type="bold">SCI </em>-guovlun. Luondodirektiivva vuođul evttohuvvon guovlluid lassin Natura 2000 -fierpmádahkii leat almmuhuvvon loddedirektiivva (79/409/ ETY) njuolggadusaid mielde klassifiserejuvvon loddesuodjalanguovllut, ng. <em type="bold">SPA </em>-guovllut. </p>
<p>Luondodirektiivva čuvvosa I luondotiippain 69 gávdnojit Suomas. Luondodirektiiva sisdoallá maiddái sullii 600 ealánšlája, main Suomas gávdnojit sullii 130 šlája. Loddedirektiivva čuvvosis I leat logahallon sullii 200 šlája, mat galget suodjaluvvot. Suomas dáin gávdnojit sullii 60 loddešlája.</p>
<p>Gálddoaivvi meahcceguovlu ja Sámmotjeakki–Vadjotjeakki jekkiidsuodjalanguovlu gullet Natura 2000 -jekkiidsuodjalanfierpmádaga alpiinnalaš avádahkii. Eurohpá uniovnna kommišuvdna dohkkehii guovllu loahpalaččat EU:a suodjalanguovlofierpmádahkii luondodirektiivva vuođul 22.12.2003. Ovttas guovllut hábmejit <em type="bold">Gálddoaivvi meahcceguovlu </em>(FI 1302002) -nammasaš Natura-guovllu. Guovllu viidodat leat 351 633 hektára. Guovlu lea laktojuvvon Natura 2000 -fierpmádahkii SCI-guovlun ja SPA-guovlun dan sisdoallan luondodirektiivva čuvvosiid I ja II meroštallan suodjalanvuloš luondotiippaid (gč. lohku 2.4 <em type="bold">Natura-luondotiippat </em>) ja šlájaid vuođul ja loddedirektiivva čuvvosa I šlájaid vuođul. </p>
<p><em type="italic">Árbevierroduovdagat </em></p>
<p>Gálddoaivvi meahcceguovllus ja Sámmotjeakki-Vadjotjeakki jekkiidsuodjalanguovllus ii leat oktage váldegottálaččat, eanagottálaččat dahje báikkálaččat divrrasin klassifiserejuvvon árbevierroduovddačuozáhat (Kalpio &amp; Bergman 1999). 5.1.2 Mihttomearit ja doaibmabijut 1) Meahciráđđehus čuovvu meahcceguovllu ja jekkiidsuodjalanguovllu dili ja dan nuppástusaid, álgá dárbbašlaš suodjalandoaimmaide ja dieđiha áššis mearrideaddjiide. Dehálaš oassi dán barggus lea fidnet Natura 2000 -luondotiippaid Davvi-Lappi luonddukártenmateriálii. <em type="bold">Ágga: </em>Dát gullá Meahciráđđehusa luonddusuodjalanbargguide. Okta dehálaš bargoneavvu čuovvumis lea báikediehtovuogádat, mas fidne dieđuid luondotiippain ja daid dilis. Go daidda fidnejuvvojit vástideaddji Natura 2000 -luondotiippat, de luonddukártenmateriála sáhttá atnit omd. luondotiippaid gávdnoma guorahallamii ja čuovvuma plánemii. 2) Meahciráđđehus čielggada ainge Ohcejogas duššan lagešvuvddiid ovddeštanvejolašvuođaid bálgosiiguin ja Ohcejoga gielddain. <em type="bold">Ágga: </em>Davvi-Lappi luondduriggodatplána (Sandström bm. 2000) doaibmalinnját. Roassoguovlluid várás lea dahkkojuvvon ovddeštanplána. 3) Meahciráđđehus vástida áittatvulosaš náliid čuovvumis ja suodjaleamis. Meahciráđđehus bargá dán áššis ovttas dutkiiguin, luonddusuodjalanorganisašuvnnaiguin, bálgosiiguin ja eará čanasjoavkkuiguin. <em type="bold">Ágga: </em>Dát gullá Meahciráđđehusa luonddusuodjalanbargguide. 474) Meahciráđđehus ohcá dás duohkoge eana- ja meahccedoalloministeriijas sierralobi bivdit rie-baniid njálaid beasseguovlluin. Dán bivddus oažžu geavahit mohtorgielkkáid ja bissuid. Bivdit livčče báikkálaš olbmot, geat dovdet bures guovllu. Ášši birra dieđihuvvo jahkásaš čoahkkimiin čanasjoavkkuide (bálgosat, luonddusuodjalanovttastusat, fuođđodikšunovttastusat ja gielda). <em type="bold">Ágga: </em>Dát gullá Meahciráđđehusa luonddusuodjalanbargguide. Máinnašuvvon olbmuid dohkálašvuohta bivdinbargui sihkkarastojuvvo. 5) Meahciráđđehus lea mielde čuovvumin guovllu rievssatnáliid. <em type="bold">Ágga: </em>Bivddu stivren bistevaš geavaheami prinsihpa vuođul. 6) Guollenáliid lunddolaš lassáneapmi dorvvastuvvo guolástusa muddema bokte ja sirdin-gilvimat dahkkojuvvojit dárkilit jurddašuvvon vuogi mielde. Gč. lohku 8 <em type="bold">Guollečáziid dikšun ja guolástus </em>. <em type="bold">Ágga: </em>Guovllu čáziid seailluheapmi luonddudilis. 7) Áitatvuloš šattuid gávdnondieđut dárkkistuvvojit dađistaga. Gávdnonbáikkit dárkkistuvvojit báikki alde. Dieđut vurkejuvvojit áitatvulošvuođaregistariidda. <em type="bold">Ágga: </em>Dát gullá Meahciráđđehusa luonddusuodjalanbargguide. 8) Meahciráđđehus láidesta luondduguovddážiinnis, luonddustobuinis ja interneahttasiidduinis vánddardeaddjiid dakkár vánddardeapmái, mii seastá birrasa. Gálddoaivvi guovllu stobuide dolvojuvvojit maiddái stohpogirjjit, main muitaluvvo earret eará luonddusuodjaleamis ja guovllu bázahusfuolahusas. <em type="bold">Ágga: </em>Lustageavaheaddjiid stivren, oahpisteapmi ja rávven leat oalle mávssolaččat meahcceguovllu luonddudilálašvuođa seailluheamis. Oahpistandoaibma mearkkaša ollu vánddardeami birasváikkuhusaid hálddašeamis ja ovddalgihtii ráhkkanahtti gádjundoaimmas. Guovllu meahcceguovloiešlági dorvvasteapmi. Birasbajásgeassin. 9) Mohtorgielkkástallan stivrejuvvo ja gáržžiduvvo lohpepolitihkain, man mielde olgobáike-goddelaččat sáhttet vuodjit vuojáhagaid olggobealde dušše dihto dáhpáhusain stivrema ja oahpisteami mielde. Meahciráđđehus goziha ovttasráđiid bolesiin ja rádjegozáhusain mohtorgielkkástallama guovllus. <em type="bold">Ágga: </em>Boazodoalu vejolašvuođaid dorvvasteapmi. Ruossalasvuođaid garvin. Galggašii viggat dasa ahte earát go badjeolbmot eai johtal miesse–geassemánus bohccuid guottetguovlluin. 10) Meahciráđđehus goziha geasiáigásaš meahccejohtalusa ovttas bolesiin ja rádjegozáhusain. 5.1.3 Čuovvun </p>
<p>Meahciráđđehusa bargun lea čuovvut iežas hálddašan guovlluid nuppástusaid luonddus ja áitatvuloš ja hárvenažžan šaddan šaddo- ja eallišlájaid náliid ja bargat daid dorvvasteami ovdii. Meahciráđđehus galgá čuovvut maiddái fuođđonáliid ovdáneami ja geahččalit ovttas fuođđodikšunbiriin ja fuođđodikšunovttastusain dorvvastit daid. Dáid ulbmiliid ollašuhttin dihte Meahciráđđehus ee. dahká dikšun- ja geavahanplánaid, skuvle iežas bargoveaga, doaibmá sihkkaraston biras- ja kvalitehtavuogádaga mielde, doallá áitatvuloš šlájaid registariid, čuovvu jeavddalaččat stuorranávddiid logu ja čađaha fuođđodárkongolmmačiegahaslohkamiid.</p>
<p>Dehálaš bargoneavvu luonddudili čuovvumis lea 2000:s gárvvásmuvvan Davvi-Lappi luonddukárten (Sihvo 2001 ja 2002), man oktavuođas maiddái Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu biotohpat ja daid gávdnon leat kártejuvvon EU:a luondodirektiivva (92/43/ETY) bohccešattuide leat bárisin dahkamin čuovvunprográmma, man lea jođiheamen Suoma birasguovddáš. 48</p>
<p>Meahciráđđehusa koordinerema mielde čuvvojuvvo goaskin-, mearragoaskin-, bárbmofálle- ja rievssatfállenáliid ovdáneapmi. Meahciráđđehus doallá goaskinbesiin beasseregistara ja dárkkista besiid jahkásaččat. Jahkásaččat Meahciráđđehus deaivvada bálgosiid ovddasteaddjiiguin ja sis fidnejuvvon beasseguigosat dárkkistuvvojit. Dasa lassin guovllu boralottiid bessema ja náliid ovdánemi leat čuvvon ja besiid dárkkistan máŋggat áššeberošteaddjit.</p>
<p>Ovdalis máinnašuvvon boralottiid lassin Birasministeriija lea oskkildan Meahciráđđehusa vástošládjan njála ja giljobačča, maid Meahciráđđehus čuovvu jahkásaččat. Meahciráđđehus doallá guovllu dovdojuvvon njálabesiin registara ja čuovvu ovttas njállabargojoavkkuin njálladili guovllus.</p>
<p>Fuođđo- ja guolledoalu dutkanlágádus lea dutkan guovllu guoládaga ja bohccuid guohtoneatnamiid dili. 1977:s gárvvásmuvai dutkamuš Davvi-Lappi bálgosiid dálveguohtoneatnamiid dilis ja 1999:s dutkamuš oppa boazodoalloguovllu geasseguohtoneatnamiid dilis (Kumpula ee. 1997 ja 1999). <em type="bold">5.2 Kulturárbbi suodjaleapmi ja dikšun </em>5.2.1 Dálá dilli </p>
<p><em type="italic">Arkeologalaš čuozáhagat </em></p>
<p>Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus leat inventerejuvvon doaisttážii gávcci fásta dološbázahusa Anára gieldda bealde ja guokte Ohcejoga gieldda bealde (govva 6).</p>
<p>Klassifiserenmummir (romalaš nummiriiguin) lea ráfáidahttinklassifiseren, mii ii vuođđuduva láhkii dahje ásahussii. <em type="bold">I-luohkká: </em>váldegottálaččat dahje guvllolaččat mearkkašahtti dološbázahus, man galgá geahččalit seailluhit dalá dilis ja merket lávaplánemis sierraguovlun. <em type="bold">IIluohkká: </em>ráfáidahttindási dárkilet meroštallan gáibida lassedutkamiid (geavahuvvon luohkáin dábáleamos). <em type="bold">III-luohkká: </em>duššan dahje eahpemearálaš čuozáhat, mii ii ráfáidahtto dovdojuvvon dieđuid vuođul. (Kotivuori &amp; Torvinen 1994) </p>
<p>Gálddoaivvi meahcceguovllus ja Sámmotjeakki-Vadjotjeakki jekkiidsuodjalanguovllus leat čuovvovaš fásta dološbázahusat (Kotivuori &amp; Torvinen 1994): 1) Roavečoalbmi (Ruávičuálmi), Idjajávrri davábealegáddi. Vadjotjeakkis vielttis oidno jávrri ala ng. <em type="bold">Mujo gieddi </em>. Dat lea sullii 40 x 50 mehtera viiddu. Giettis sáhttá earuhit 2–3, vejolaččat 6-čiegat goađi vuođu, maid guovdu lea árrančomaš. Dasa lassin gávdnojit eará njealječiegat (olgo?)visttiid sajit ja rokkit. II-luohkká. 2) Gárdeluoppal (Kiärdooluobâl). Idjajávri. Vuottasluoppal (Vuodâsluobâl). Bivdorokkit Idja-jávrri oivoša máttabealde, Idjajávrri ja Gárdeluobbala gaskkas, bovdnás lagešvuovddis. Meahciráđđehusa Idjajávrri gámppás dáidda rokkiide lea sullii 500 mehtera. Rokkit, nuppelohkái oktiibuot, leat eahpedássidis gaskkaid mielde sullii davil máttás gutko alde, Gárdeluobbala ja uhcit jávrri gaskkas. II-luohkká. 503) Idjajávri, davábealegáddi. Vuottasluoppal. Bivdorokkit. Geađgeáiggi gávnnusbáiki. Meahci-ráđđehusa Idjajávrri gámppás sullii 700 mehtera oarjjásdavás. Idjajávrri nuortadavágeahčen jávrri davábeale gáttis álgá sullii 500 mehtera guhkkosaš, oarjemáddi-nuortadavviguvlosaš bivdovuogádat, mas leat badjel 100 rokki. Rokkit leat čobmás sáttoguolbanis, mas šaddet soagit. Rokkit leat gaskamearálaččat 2,5 x 3 m stuoru ja sullii mehtera čieŋu. Dat leat eahpedássidis gaskkaid mielde ovttaid ovttaid dahje lávgalagaid, báikkuid roggeráidu mohkohallá. Daid rokkiid luhtte, mat leat lagamusat gátti, ledje eanaihtimiin gávdnosat: kvárca, geađgekvárca. II-luohkká. 4) Vuohppenjárga (Vyeppeenjargâ). Ássangieddi. Idjajávrri davágeahčai nuortandavvin cáhkki njárgga nuortamáttabeale gáttis. Idjajávrri ávdinstobus 1,2 kilomehtera oarjjásmáttás. Dakko lea topográfalaš kártii (1974) merkejuvvon priváhtagámpá. Dál viessosadji vuhtto suidnon ássangiettis njuolggočiegat čohkiideapmin. Dasa lassin dakko vuhtto nubbi njuolggočiegat viessosadji ja várra boarráset, sullii 6 njealjehasmehtera viidosaš goahtevuođđu. Goittot muhtun oasit ássangiettis eai leat nu boarrásat. II/III-luohkká. 5) Vuohppenjárga. Idjajávri. Geađgeáiggi ássanbáiki. Idjajávrri davágeahčai nuortandavvin cáhkki sáttonjárgga oarjemáttageahčen. Moatte mehtera allosaš, čáhcái gahčči gáddedearpmi alážis geaigájit dola loaktin geađggit ja kvárcagarramat. Dat leat sullii viđa mehtera mátkkis gátti guvlosaččat. II-luohkká. 6) Vuohppenjárga. Bivdorokkit. Idjajávri. Idjajávrri nuortadavágeahčai davvin cáhkki njárggas. </p>
<p>Bávvaljoga (Paavâljuuhâ) njálmmi lustaviesus roggeráiddu oarjjageahči lea sullii 100 mehtera nuorttasmáttás. Rokkit leat duolba sáttoguolbanis, mas šaddá soahkevuovdi. II-luohkká. 7) Idjajávri/Bávdejávri. Guotkku. Geađgeáiggi ássanbáiki. Idjajárvvi gaskkamuttus nuortamátta-beale gáttis. Ája, mii golggiida Guotkkojeakkis jávrriid gaskasaš gutkos, luoitá Idjajávrái čuozáhaga oarjjabealde, sullii 100–150 mehtera geahčen. Guovtte steallis, maid earuha boares sáttodearbmi ja mas šaddet soagit, vuhttojit dološ ássama mearkkat. Dakkárat leat vuollelis leairasajis, badjelis boazobálgáin, gos leat dola mollen geađggit. Gávdnosat leat ihtán eatnan ala. Gávdnosat: kvárca. II-luohkká. 8) Njávdánjoga oaivvuš. Bivdorokkit. Vuottasluoppal. Idjajávrri nuortadavágeahčen, Njávdán-joga oivoša ja dan nuortamáttabeale jávrri gaskasaš gutkos. Čobmás ja juvves lagešeatnamis vuhttojit 11 rokki nuorta-davviguvlosažžan. Rokkit leat 3-5 nealjehasmehtera viiddu ja 0,6– 1,7 mehtera čieŋu. II-luohkká. 9) Njuohgárggu. Ohcejohka. Bigálusbáikkis, mii lea Njuohkarjávrri nuortadavábeale jávrri gut-kos, lea duolba, skužilnjealjehasa hápmásaš s. 3 m x 2 m viidosaš ja 0,5 m allosaš geađgi. Dan guoras lea 1,5 m x 1,1 m:a sturrosaš čiehkkás kvarcihttalaiggus, mii lea fierahuvvon máinnašuvvon duolba geađggi alde eret. Jearaldagas lea várra Njuohkarduoddara bálvvosbáiki, mas Paulaharju lea máinnašan (gč. 1932: 29). I-luohkká. 10) Bárit. Ohcejohka, Veahčat. Báritvári nuorttageaže máttabealevielttis. Báritjávrri davágeahčen sullii 1–1,5 km oarjjásdavás leat guokte geađgebora. II-luohkká.</p>
<p>Dat ahte guovllus dihtet gávdnot juo logi giddes dološbázahusa, ii oaivvil ahte dat eai livčče eanetge. Erenoamážit geađgeáiggi ássanbáikkiid lea dávjá viehka váttis fuobmát, ja áššedovditge šaddet dorvvastit iskkadanroggamiidda dakkár sajiin, gos šaddet muorat ja eará šattut. Dološ olbmot gohttejedje mielas seammalágan báikkiide go dáláge vánddardeaddjit, ja nuba buriid gohttenbáikkiid leat geavahan juo duháhiid jagiid. Danin lea viehka jáhkehahtti ahte measta gos beare 51vuogas leairasajis ovdamearkka dihte čázádagaid gáttiin leat eatnan vuolde ja várra dan alde mearkkat boarráset ássamis. Boares ássanmearkkat leat dološmuitolága mielde automáhtalaččat ráfáidahtton (Kankaanpää 2002). 5.2.2 Dološmuittuid vuhtiiváldin doaimmas </p>
<p>Dološmuitolága (295/1963) mielde ii áinnas oaččo duohtadit giddes dološbázahusa, jos dasa ii leat lága vuođul addojuvvon lohpi (1 §). Dákkár doaibman máinnašuvvo lágas roggan, gokčan, sirdin, vahágahttin, jávkadeapmi ja eará duohtadeapmi. Gieldu guoská maiddái eanaeaiggádiidda, geaidda geahččalit almmuhit sin eatnamiin gávdnojuvvon dološbázahusat. Buot eanaeaiggádiidda ii goittot sáhte váldit oktavuođa govttolaš áiggi sisa. Gánnáha goittot fuomášit ahte dološmuitoláhka ráfáidahttá das logahallon giddes dološbázahusaid (2 §) almmá sierradoaimmaid haga.</p>
<p>Oassi dološmuitobázahusain heivejit oainnusin, jos daid seailuma sáhttá dorvvastit oainnusin atnimis fuolakeahttá (bivdorokkit, sieiddit jna). Daidda sáhttá bidjat oahpistanrusttegiid ja dárbbu mielde suodjalit. Šattolašvuohta, mii sáhttá vahágahttit dákkár čuozáhagaid, galgá jávkaduvvot. (Meahciráđđehus 2002)</p>
<p>Jagiid 2004–2008 áigge lea leamaš jođus EU-fidnu <em type="bold">Lappi kulturbirrasat oahpisin </em>. Fitnu boađusdieđut váldojuvvojit vuhtii guovllu dikšun- ja geavahandoaimmain maŋŋelis. Guovllus eai leat dál Meahciráđđehusa suodjalanlogahallamii gullevaš visttit. Vejolaš lasáhusat stáhta visttiid suodjalanlogahallamii bohtet guorahallamii Musealágádus ja Meahciráđđehusa ovttasbarggu oktavuođas, go dieđut kulturhistorjjálaš čuozáhagaid birra dievasmuvvet. 5.2.3 Luonddu árbevirolaš geavaheapmi ja sámekultuvra </p>
<p>Boazodoallokultuvra lea seilon nanusin Gálddoaivvi meahcceguovllus olgguldas nuppástusain fuolakeahttá. Boazodoallu lea ainge okta deháleamos ealáhusain dán guovllus. Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus dollet bohccuideaset Ohcejogas, Njuorggámis, Anáris, Njávdámis, Čeavetjávris, Gápmasis ja Bárttehis ássi boazodoallit, geat gullet Gálddoaivvi, Njávdáma ja Muttošjávrri bálgosiidda. Ruovttudárboguolástus ja -murjen, murjjiid čoaggin vuovdimassii ja meahccebivdu gullet oassin dáid boazodoallobearrašiid ealáhusollisvuhtii.</p>
<p>Guovllus barget boazodoalliid lassin luondduealáhusaiguin maiddái lahkosiid giliid ássit. Guolástus, meahccebivdu ja murjen mearkkašit mealgat maiddái earáide go dákkár luondduealáhusbargiide. Ruovttudárboguolástus ja -meahcástus ja murjen lea mávssolaš lassi olbmuid borramušdoalus. Meahcis johtaleapmi lea maiddái mávssoleamos astoáiggi vásihanvuohki báikkálaš olbmuide.</p>
<p>Luondduealáhusat mearkkašit ollu kultuvrralaččat, ja nuba daid mearkkašumi ii sáhte mihtidit ruđas. Boazodoallu, meahccebivdu ja guolástus leat sámekultuvrra ávnnaslaš ja vuoiŋŋalaš vuođđu. Luondduealáhusat leat mávssolaš oassi maiddái guovllu suopmelaččaid eallinvuogis. Luondduealáhusaiguin lea juo guhká bargojuvvon dán guovllus. Olbmot leat bargan sierra ealáhusaiguin. Dát čájeha, mo olmmoš sáhttá vuogáiduvvat guorba lundui, go váldá vuhtii luonddu dássedeattu ja dan ásahan sierraeavttuid. 525.2.4 Ulbmilat  Guovllu kulturárvvuid suodjaleami ulbmilin lea seailluhit guovllu mávssolaš kulturárvvuid, maidda lohkkojit sámekultuvra, guovllu árbevirolaš luonddugeavaheapmi dasa gullevaš dieđuiguin, visttiiguin ja rusttegiiguin ja dasa lassin dološbázahusaid suodjaleapmi. 5.2.5 Doaibmabijut  Kulturbirrasiid seailluheaddji ja eará árbevirolaš geavaheapmi ja dieđut das leat juo daninassii seailluhanveara kulturárvvut. Nuba eará sajis dán plánas leahkki árvalusat, mat dorvvastit sámekultuvrra, luondduealáhusaid ja báikkálaš árbevirolaš luonddugeavaheami ja ovddidit árbevirolaš dieđuid seailuma, gullet oassin kulturárvvuid suodjaleapmái.  Meahciráđđehus dutkkaha Museovirastoi meahcceguovllus ja jekkiidsuodjalanguovllus buot huksekeahtes báikkiid, maidda plánejit lustageavahanrusttegiid, ovdalgo dahkkojuvvojit ja ollašuhttojit dárkilet huksenplánat, jos orrot vuhttomin mearkkat dološ ássamis. <em type="bold">Ákkat: </em>Dološmuitoláhka ja dološmuittuid suodjaleapmi. 53 <em type="bold">6 Luonddu lustageavaheapmi ja </em><em type="bold">luondduturisma </em><em type="bold">6.1 Doahpagat </em></p>
<p><em type="bold">Luondduturismmain </em>oaivvildit dákko earáid go ohcejohkalaččaid ja anárlaččaid johtaleami guovllu luonddus. <em type="bold">Luonddu lustageavaheapmi </em>lea doaban vehá viidáset go luondduturisma. Earru lea dakko ahte lustageavaheapmi sisdoallá maiddái báikkálaš olbmuid astoáiggeanu, go fas luondduturisma čujuha olggobeale olbmuide, geat bohtet guvlui. Luonddu lustageavaheami sáhttá ná juohkit (báikkálaš olbmuid) <em type="bold">lagaslustageavaheapmái </em>ja (olgobáikegoddelaččaid) <em type="bold">gáidduslustageavaheapmái </em>dahjege luondduturismii. </p>
<p><em type="bold">Lustajohtin luonddus </em>sáhttá Suomas dáhpáhuvvat juogo iešráđálaččat, geassinbeatnagiiguin, bohccuiguin dahje heasttain, mohtorfievrruiguin dego njealjejuvllagiin, meahccebiillain, mohtorsihkkeliin, mohtorgielkkáin, mohtorfatnasiin, čáhcejettiin dahje ovttastahttimiin dáid fievrruid. Ná viidát leat meroštallan lustajohtima luonddus earret eará luonddu lustageavaheami ja luondduturismma ovddidanbargojoavku (Birasministeriija 2002). Meahccái ja doppe fas ruovttoluotta geaidnogurrii, maiddái Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus, sáhttá sirdásit earret meahccefievrruiguin maiddái mohtorfatnasiin, girdiin dahje helikopteriin. Iešráđálaččat sáhttá johtit <em type="bold">fuolahuvvon vuogi mielde </em>. Dalle joavkku biergasat ja niesttit fievrriduvvojit meahcis etáhppa- ja idjadanbáikkiide ovdamearkka dihte mohtorgielkkáin, goas lustajohttit eai dárbbaš ieža guoddit biergasiiddiset ja sáhttet johtit geahppaseappot ja guhkit beaivemátkkiid. Árbevirolaš juohkeolbmovuoigatvuođaide vuođđuduvvi johtin dáhpáhuvvá goittot iešráđálaččat <em type="bold">ii-fuolahuvvon vuogi mielde </em>, goas jearaldat lea dábálaččat ng. <em type="bold">árbevirolaš meahccevánddardeamis </em>. Meahcis sáhttá johtit juogo <em type="bold">iehčanassii </em>joavkkus dahje okto dahje <em type="bold">stivrejuvvon vuogi mielde </em>joavkkus. </p>
<p>Stivrejuvvon johtin ja virkkosmuvvan luonddus sáhttá leat juogo <em type="bold">gávppálaš </em>dahje <em type="bold">ii-gávppálaš </em>doaibma. Čavges ráji lea viehka váttis geassit gávppálaš ja ii-gávppálaš virkkosmuvvandoaimma gaskii. Iešalddes jearaldagas lea fitnodatdoaibma, jos stivrejuvvon luonddumátkkit márkanastojit stuorra olmmošmeriide dahje dat vuvdojuvvojit earáidege go ovttastusa iežas lahtuide. </p>
<p><em type="bold">Prográmmabálvalusfitnodagaiguin </em>oaivvildit turistafitnodagaid ja -organisašuvnnaid, mat vuvdet stivrejuvvon mátkkiid ja <em type="bold">lagassáhtostemiid </em>dahjege sáhtostemiid guovllu siste. <em type="bold">Prográmmabálvalusaid </em>– omd. sáhtostemiid, prográmmalaš doaimmaid ja smávva idjadanfálaldagaid meahcceguovllus – sáhttet fállat luondduealáhusdoarjjabáikkiid veagas prográmmabálvalusfitnodagaid lassin maiddái luondduealáhusbargit, geaidda ná háhkkojuvvon turismasisaboađut leat oassi sin ealáhusollisvuođas, muhto ii goittot váldoealáhus. </p>
<p><em type="bold">Ávdinstohpu </em>lea ovttageardán barta, mii lea álo rabas. Das lea muorrakamiidna, seaidneseaŋga, beavdi ja beaŋkkat ja muhtumin maiddái gássavuoššanpláhta. Ávdinstohpu lea oaivvilduvvon meahcceguovllus iešráđálaččat johtaleaddji vánddardeaddjiid ovtta dahje guhkimustá guovtte ija idjadeapmái. Báikkálaš olbmot idjadit ávdinstobuin maiddái mohtorgielkkáin jođedettiin. Maiddái olgobáikegoddelaš mohtorgielkkástallit leat idjadan jaskes áigodagaid áigge Meahciráđđehusa ávdinstobuin, mat leat váldegottálaš mohtorgieljávuojáhaga alde. 54 </p>
<p><em type="bold">Várrenstohpu </em>lea ávdinstobu láhkai ovttageardánit lágiduvvon stohpu, mas oažžu idjadit guhkimustá ovtta dahje guokte ija. Várrenstobus vánddardeaddji sáhttá mávssu vuostá várret alccesis idjasaji. Várrenstobu ii sáhte láigohit ollásit alccesis, dego láigostobu, dušše seaŋgasaji. </p>
<p><em type="bold">Láigostobu </em>sáhttá láigohit oanehis áigái dahjege guhkimustá vahkkui dahje guovtte vahkkui hávil. Dalle dan oažžu ollásit iežas atnui láigoáiggi boddii. Láigostobu sáhttet láigohit maiddái turistafitnodagat ja dan sáhttá atnit prográmmabálvalusaid doarjjabáikin. <em type="bold">6.2 Lustageavaheami rusttegat, johtolagat ja daid fuolahus </em></p>
<p>Vánddardeami ja lustageavaheami váldoguovllut Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus leat guovllu nuortadavágeahčen Čeavetjávrri– Buolbmátjávrri birrasiin, Anárašbálgás ja Sámebálgás (govva 7). Lustaguolástusa ja mealluma váldoguovllut leat Njávdánjogas.</p>
<p>Čeavetjávrri–Buolbmátjávrri vánddardanjohtolat lea 60–70 km guhku. Čeavetjávrris johtolat manná Hahpatjávrri bokte Njávdánjoga rastá gitta Issátjávrái. Doppe sáhttá joatkit juogo njuolgga Huikinvárjohkii dahje nuppi johtolaga mielde Ruossajávrri (Ruossâjävri) bokte. Čárajávrriid maŋŋá johtolat jorggiha nuorttasdavás Norgga ráji duottarguovlluide ja joatkašuvvá das Čuomasjávrriid bokte Buolbmátjávrri geainnu geahčái. Buolbmátjávrri máttageahčai beassá biillain Njuorggámis geaidnoráigge, dohko lea sullii 20 km. (govva 7)</p>
<p>Anárašbálggis Čeavetjávrris Várjjavuona Stuorravutnii earrána Čeavetjávrri–Buolbmátjávrrijohtolagas ja manná Ruossajávrri bokte ja joatkašuvvá Stuorrageađgenjunnása (Stuorrâkeđgnjunes) máttabeale. Ráji rastá beassá Norgga beallai Áittoivviid (Äitiuáivih) buohta, gos johtolat joatkašuvvá davás. Johtoga ollesguhkkodat lea sullii 100 km. Suoma bealde dán johtolaga alde leat golbma ávdinstobu, Norgga bealde ii oktage. 2001:s fápmui boahtán Schengen-soahpamuša mielde norgalaččat ja EU-riikkavuložat sáhttet rasttildit Suoma ja Norgga gaskasaš ráji gokko ihkinassii, beare sis ii leat mielde tuolluvuloš gálvu. Dasa lassin olmmoš galgá sáhttit duođaštit iežas identitehta ja riikkavulošvuođa.</p>
<p>Sámebálggis lea 87 km guhkkosaš riekkesjohtolat Čeavetjávrris Njávdámii ja ruovttoluotta. Johtolat guorada báikkuid dološ sámebálgáid Čeavetjávrri–Njávdáma-geainnu guvlosažžan. Manadettiin johtolat manná Čeavetjávrri máttabeale meahcceguovllu olggobealde, gos johtolat goargŋu vuos Vainnasoaivvi (Vannjiikeessimuáivi) vieltái. Doppe johtolat joatkašuvvá Garetjávrri (Karehâšjävri) ja Nuortejávrri (Nuottiijävri) bokte Njávdámii ja das ain Buollánvárrái (Puállámvääri). Boađettiin johtolat manná Čeavetjávrri–Njávdáma-geainnu davábeale eanaš meahcceguovllus. Álggos johtolat vuos manná Buollánvári badjel Njávdánjoga heaŋggašaldái ja das ain Suohppunjávrri (Suáppumjävri) ja Soavveljávrri (Suávviljävri) gaskka Ullovárrái (Ullovääri). Soavveljoga (Suávviljuuha) rastá beassá gáli. Ullovári vilttiin johtolat njiedjá Ruossajávrái (Ruossâjävri), gos Sámebálggis ovttastuvvá Čeavetjávrri–Buolbmátjávrri-meahccevánddardanjohtolahkii. (govva 7)</p>
<p>Sámebálgá sáhttá johtti maiddái oaniduvvon bálgá mielde Njávdánjoga máttabeale Gálloguoika– Hahpatguoikka gaskka (govva 7).</p>
<p>Anára–Ohcejoga-geainnu alde lea geaidnooktavuohta Idjajávrái, man oarjemáttageahčen fatnasiid čáhcáiluoitinsajis álgá Njávdánjoga meallunjohtolat. Johtolaga nubbi geahči lea Njávdáma Vánddardanstobus Norggas, go-sa lea maiddái geaidnooktavuohta. Njávdánjoga meallunrávagirjji (Mikkola) mielde johtolat lea hui guikes meahcceguovlojohtolat. 55</p>
<p><em type="bold">Govva 7. </em>Gálddoaivvi ja Sámmotjeakki–Vadjotjeakki jekkiidsuodjalanguovllu vánddardanbálvlanráhkadusat. © Meahciráđđehus 2007, © Genimap Oy, Lohpi L5293. </p>
<p>Guovllus eai leat mohtorgielkájohtolagat. Meahcceguovllus ja jekkiidsuodjalanguovllus leat merkejuvvon mohtorgielkávuojáhagat, mat eai leat vuođđuduvvon meahccejohtaluslágas (1710/1995) oaivvilduvvon johtolahkan. Dáid vuojáhagaid mielde johtaleapmi dáhpáhuvvá</p>
<p>Dálá bálvalusráhkadus</p>
<p>Láigostohpu Ávdinstohpu Lávvu, beallegoahti Dolastallanbáiki Gámme Goahti Skohterluodda Vánddardanmáđidja</p>
<p>Plánenguovlu</p>
<p>Sámmotjeakki–Vadjotjeakki jekkiidsuodjalanguovlu kilomehtera 56eanaeaiggáda dahjege Meahciráđđehusa lobi vuođul. Okta vuojáhat vuolgá meahcceguovllu olggobealde Čeavetjávrris ja manná Hahpatjávrri bokte Silisvárrái (Silesvääri) ja das ain Skiehččarasa bokte gitta Njuorggámii. Skiehččarasas rohtte vuojáhat maiddái Johttejávrái. Nubbi máddi-davviguvlosaš vuojáhat manná muhtun muddui Sámmotjeakki–Vadjotjeakki jekkiidsuodjalanguovllu siste ja boahtá Seavžejávrri (Sevžjävri) buohta Gálddoaivvi meahcceguvlui. Vuojáhat joatkašuvvá Johttejávrri ja Veahčajávrri bokte gitta Ohcejohkii. Dasa lassin máinnašuvvon vuojáhaga alde rohtte Njuorggámii laktavuojáhat dasttán Skállovári davábealde (govva 7). Meahciráđđehusa luonddubálvalusat (Luontopalvelut) bajásdoallá ja fuolaha mohtorgielkávuojáhagaid.</p>
<p>Olgobáikegoddelaččat ožžot mohtorgielkkástallat iehčanassii dušše ovdalis máinnašuvvon vuojáhagaid mielde. Eará sajis johtalettiin sis galgá leat fárus oahpisteaddji, guhte dovdá bures guovllu (gč. lohku 10 <em type="bold">Meahccejohtalus ja eará johtaleapmi </em>). Prográmmabálvalusfitnodagat buktet vuojáhagaide maiddái gielkásafáraid ja čuoigijoavkkuid. Gieldalaččat mohtorgielkkástallet eanaš giđđat vuoigáiduvvan vuojáhagaid mielde. Earret boazodoalliid gieldalaččat dárbbašit mohtorgielkkástallamii álo meahccejohtaluslobi. Lohpi lea nuvttá. </p>
<p>Beanavuodjin lea lassánan sakka guovllus ja doaimma várás geavahuvvojit eanaš mohtorgielkávuojáhagat.</p>
<p>Davvi-Lappi eanagoddelávvii (boahtá Lappi guovloplána sadjái, go birasministeriija lea nannen dan) guvlui leat merkejuvvon sihke olgolihkadan- ja mohtorgielkájohtolatvárremat (Ćuovus 4). Meahciráđđehus galgá eanageavahan- ja huksenlága (132/1999) oaivvildan eiseváldin <span type="quote">”váldit [guovlo]láva vuhtii, bargat dan ollašuvvama ovdii ja geahččat ahte doaibmabijuiguin ii váttásmuhtto láva ollašuvvan”</span> (32 §, 2 mom.).</p>
<p>Gálddoaivvi meahcceguovllus leat oktiibuot guhtta ávdinstobu Čeavetjávrri–Buolbmátjávrrijohtolaga alde (govva 7). Čeavetjávrris oarjjásdavás lea Hahpatjávrri ávdinstohpu. Dasto boahtá Issátjávrri stohpu Issátjávrri oarjemáttageahčen Hahpatjávrri davábealde. Ruossajávrri ávdinstohpu Njávdánjoga davábealde lea 10 km Hahpatjávrris nuorttasdavás. Huikinvárjoga, Čárajávrriid ja Čuomasjávrriid ávdinstobut bohtet dan maŋŋá davásguvlui manadettiin (govva 7). Buot stobuide čáhket idjadit gávcci olbmo, earret Čuomasjávrri ávdinstohpui čáhket guhtta olbmo. Buot stobuin lea kamiidna ja gássauvdna. Mohtorgielkávuojáhaga alde Váišjogas lea rabas gámme, mas čáhket idjadit guokte olbmo.</p>
<p>Gokčojuvvon dolastallanbáikkit (goađit ja lávut) ja eará dolastallanbáikkit leat Njávdánjotsiste ja mohtorgielkávuojáhagaid alde.</p>
<p>Ávdinstobuid ja dolastallanbáikkiid boaldinmuoras ja bázahusain fuolaha Meahciráđđehusa luonddubálvalusat. Boaldinmuorran adnojuvvo soahki ja beahci, mii murrejuvvo stobuid lahkosiin. 2002:s manai boaldinmuorra Gálddoaivvi guovllus oktiibuot sullii 120 m3.</p>
<p>Villi Pohjola luondduturismma váldoguovllut leat dán áigge Anára lahkosiin ja maiddái Njávdánjoga guovlluin. Doppe leat Villi Pohjolas njeallje láigogámppá: Kuošnjajohka (Kuošnjâjuuhâ), Saunakoski, Ađačieskanjávri (Oođâčieskâmjävri) ja Silisjohka (govva 7).</p>
<p>Stohpogirjjiin leat beivejuvvon rávvagat bázahusfuolahusas ja stobuid geavaheamis. Ulbmilin lea geahpedit bázahusaid čoggoma beaktilis dieđiheami bokte ja seammás gieđahallat áššáigullevaš vuogi mielde juo čoggon bázahusaid. Gálddoaivvi guovllu stobuin eai leat aiddo dál stohpogirjjit. Stobuid oktavuođas leat seahkalas- ja biobázahusaid, stobiid ja boahtaliid čoagginbáikkit ja olgohivssegat. Seahkalasbázahusat fievrriduvvojit eret meahcis dálvit muorrafuolahusa máhccan-57guorbmin. 2002:s seahkalasbázahusat čoggojedje Gálddoaivvi guovllus oktiibuot sulii 30 m3 ja problemabázahusat sullii 20 kg. <em type="bold">6.3 Lustageavaheami ja luondduturismma mearri ja iešláhki </em>1996:s dahkkojuvvon Gálddoaivvi meahcceguovllu vánddardančielggadusa (Parviainen 1996) vuođul eatnašat vánddardeaddjiin bohtet Uusimaas, Hämes ja Lappis. Buot eanemus Gálddoaivvis geasuhedje guovllu viidodat ja smávva hámit, luonddu ráfi, guoskameahttunvuohta, earáláganvuohta, vánddardeaddjiid vátnivuohta ja guolástanvejolašvuođat. Báikegoddelaččat hárve vánddardit dušše vánddardan dihte. Sii fitnet guovllus lubmemin ja guolásteamen, millosepmosit juoga mohtorfievrruin. </p>
<p>Alimus vánddardanáigi deaivá cuoŋománnui. Dalle johtalit čuoigit, mohtorgielkkástallit ja bilkejeaddjit. Nubbi sesoŋŋa deaivá suoidne–borgemánnui, goas guovllus johtalit vánddardeaddjit. (Parviainen 1996)</p>
<p>Gielddalaččat mohtorgielkkástallet guovllus eanaš giđabeallai njukča-cuoŋománus ja siivvuid mielde maiddái miessemánus. Dalle gieldalaččat johtet bilkemin guovllu guollečáziin ja orodit lávuin dahje priváhtaeatnamiid visttiin. Mohtorgielkávánddardemiin leat dorvvolašvuođasivaid dihte uhcimustá guokte mohtorgielkká fárrolagaid ja mohtorgielkkástallit vudjet vuogáiduvvan vuojáhagaid mielde.</p>
<p>Mohtorfievrruiguin johtaleapmi lea gáržžidan meahcceguovlluid sosiálalaččat geahčadettiin. Nuba meahcceguovlluid gáidoseamos sajiidege beassá dán áigge ovtta dahje moatte beaivvis. Nuppe dáfus mohtorfievrruiguin johtaleami (mohtorgielkkástallan ja girdin) dihte meahcceguovlluiguin sáhttet ávkkástallat dakkáratge, geain eai leat doarvái návccat dahje dáiddut johtalit iehčanassii guovllus.</p>
<p>Mátkkálaččaide vuvdet prográmma- ja oahpistanbálvalusaid lassin idjadanbálvalusaid, biepmu ja meahcceboradanbálvalusaid, boaldámuša, mátkemuittuid, vánddardandárbašiid ja sáhtostanbálvalusaid. Báikkálaš turistafitnodagat vuvdet dasa lassin mohtorgielkávuojáhatlobiid ja guolástan- ja smávvafuođđolobiid mátkkálaččaide. <em type="bold">6.4 Lustageavaheapmi ja meahcceguovloláhka </em></p>
<p>Meahcceguovlolágas (62/1991) eai máinnašuvvo sánit luondduturisma dahje lustageavaheapmi. Meahcceguovlolága ákkastallamiin čielgá goittot ahte okta lága guovddáš ulbmil lea ovddidit lustageavaheami ja bistevaš luondduturismma. Lága oppalašákkastallamiin daddjojuvvo: <span type="quote">”Lappi luonddu fállan vánddardan- ja lustageavahanvejolašvuođaid dorvvastan ja ovddidan dihte ja daid turismageasuhusa seailluhan dihte galget leat meahcceguovllut.” Dát čuokkis čujuha meahcceguovlolága 1. §:ii, mas daddjojuvvo, ahte ”meahcceguovllut vuođđuduvvojit – – luonddu máŋggabealat geavaheami ja dan vejolašvuođaid ovddidan dihte”</span>. Seamma ášši ovdanbukto maiddái lága dárkilet ákkastallamiin: ”Meahcceguovlluid vuođđudeami bokte geahččalit maiddái ovddidit luonddu máŋggabealat geavaheami ja dan vejolašvuođaid dego ovdamearkka dihte vánddardan- ja lustageavahanvejolašvuođaid ja vuvddiid máŋggabealat geavaheami.”</p>
<p>Lustageavahanvejolašvuođaid ovddideapmi gullá Meahciráđđehussii, dasgo meahcceguovloláhka gieldá stáhtaeatnama luohpadeami dahje geavahanvuoigatvuođaid láigoheami priváhtaolbmuide eará go boazodoalu, guolástusa, meahccebivddu dahje čoaggima dárbbuide. Galgá leat stáhtaráđi 58sierralohpi, jos áigu luohpadit eatnama eará ulbmilii go boazodoalu, guolástusa, meahccebivddu dahje čoaggima dárbbuide.</p>
<p>Villi Pohjola vástida Meahciráđđehusa gávppálaš luondduturismabálvalusain. Dat nappo márkanastá ja vuovdá turismabálvalusaid. Dáidda buktagiidda gullet ee. luonddumátkkit ja idjadanbálvalusat.</p>
<p>Meahcceguovloláhka geatnegahttá ovddidit lustageavahanvejolašvuođaid ja nuppe dáfus gáibida ahte meahcceguovloiešláhki galgá seailluhuvvot ja sámekultuvra ja luondduealáhusat dorvvastuvvot. Danin muhtumassii ruossalassii manni ulbmiliid galgá geahččalit oktiiheivehit.</p>
<p>Meahciráđđehus stivre lustageavaheami bálvalanrusttegiiddisguin ja lobivuloš doaimma hárrái maiddái lohpemieđihanákkaiguin. Mohtorfievrruiguin johtin, guolástus ja meahccebivdu ja eará go iešráđálaš turisma lea earret dihto spiehkastagaid lobivuloš doaibma. Geasi- ja dálvviáigásaš meahccejohtalusa lohpeeavttut leat ovdanbukton dán dikšun- ja geavahanplána logus 10 <em type="bold">Johtalus ja eará johtaleapmi </em>. <em type="bold">6.5 Lustageavaheapmi ja jekkiidsuodjalanásahus </em></p>
<p>Sámmotjeakki–Vadjotjeakki guovllus jekkiidsuodjalanásahus (852/1988) ii gáržžit meahccebivddu, guolástusa, luonddubuktagiid čoaggima dahje juohkeolbmovuoigatvuođaiguin johtaleami. Ásahusa mielde lea vejolaš cegget maiddái lustageavaheapmái guoskevaš rusttegiid. Lea lohpi <span type="quote">”ráhkadit ja bajásdoallat dakkár visttiid, rusttegiid ja bálgáid, maidda lea dárbu olbmuid oahpisteami, dutkandoaimma ja luondduinbuđaldeami várás”</span>. <em type="bold">6.6 Mihttomearit ja doaibmabijut </em>1) Davvi-Lappi luondduriggodatplána (Sandström bm. 2000) doaibmavuogi mielde lusta-geavaheami ja prográmmabálvalusdoaimma vejolašvuođat ovddiduvvojit Čeavetjávrri– Buolbmátjávrri guovllus, goittotge nu ahte vejolašvuođat bargat guovllus luondduealáhusaiguin dorvvastuvvojit. <em type="bold">Ákkat: </em>Davvi-Lappi luondduriggodatplána. Luonddu máŋggabealat geavaheami ovddideapmi, dego vánddardan- ja lustageavahanvejolašvuođaid ovddideapmi. 2) Dahkkojuvvo gallestallidutkamuš Čeavetjávrri–Buolbmátjávrri guovllus goas nu 2008:s. 3) Jekkiidsuodjalanguvlui ja meahcceguovllu boaittobealeavádahkii eai huksejuvvo stobut lusta-geavaheami várás. Vejolaš ođđa lustageavahanrusttegat čohkkejuvvojit dás duohkoge lustageavahanavádahkii dálá johtolagaid ja rusttegiid oktavuhtii. Ođđa dolastallanbáikkit ráhkaduvvojit lustageavahanavádahkii dárbbu mielde. <em type="bold">Ákkat: </em>Boazodoalu, eará luondduealáhusaid, sámekultuvrra ja meahcceguovloiešlági dorvvasteapmi. Lustageavaheami ja luondduturismma stivren máinnašuvvon vuogi mielde ii gáržžit boazodoalu ja báikkálaš olbmuid árbevirolaš vuoigatvuođaid dego meahccebivddu ja guolástusa. Lustageavahanvejolašvuođaid dorvvasteapmi. Meahcceguovllu dálá iešlági iešráđálaš vánddardeaddjiid boaittobeale meahcceguovlun lea jurdda seailluhit. Jekkiidsuodjalanguovllu luonddudilálašvuođa dorvvasteapmi. 4) Guovllu bálvalanrusttegiid dálá mearri seailluhuvvo. Meahciráđđehus bajásdoallá ja fuolaha guovllu lustageavaheami rusttegiid, johtolagaid ja mohtorgielkávuojáhagaid nu, ahte kvalitehtadássi seailu. Boares stobuid sadjái sáhttá hukset ođđa stobuid ja stobuid sáhttá ordnet, rievdadit daid geavahanulbmila ja sirdit lustageavahanavádaga siste vuohkkaset báikái. Rievda-59dusaid birra Meahciráđđehus ráđđádallá guovllu bálgosiin ja nuortalašguovllus nuortalaččaiguin. Meahciráđđehus sáhttá hukset ođđa fuolahanstobu Gálddoaivvi meahcceguvlui lustageavahanavádahkii. <em type="bold">Ákkat: </em>Meahcceguovllu ja jekkiidsuodjalanguovllu luonddudilálašvuođa ja boazodoalu dorvvasteapmi. Stobuid ja mohtorgielkávuojáhagaid bajásdoallan ja muorra- ja bázahusfuolahus mearkkaša ollu guovllu lustageavaheami birasváikkuhusaid dáfus. Jos lustageavaheami rusttegat ja johtolagat eai bajásdollošii dahje muorra- ja bázahusfuolahusas ii beroštuvvošii, de dát oidnošii dalán guovllu luonddudilálašvuođas ja birrasa geasuhusas. Luondduriggodatplána. Meahciráđđehusa biras- ja kvalitehtavuogádat. 5) Buot Meahciráđđehusa stobut, mat galget ordnejuvvot meahcceguovllus dahje huksejuvvot dohko, galget leat birrasii ja meahcceguovloiešláhkai heivvolaš muorravisttit, mat váldet vuhtii árbevieruid. <em type="bold">Ágga: </em>Meahcceguovloiešlági seailluheapmi. 6) Ávdinstobuin ožžot vuosttažettiin idjadit iešráđálaš vánddardeaddjit. Ávdinstobuid ii oaččo geavahit gávppálaš luondduturismma idjadandoarjjabáikin. Badjeolbmot sáhttet idjadit ávdinstobuin hilljánis áigodagaid áigge. <em type="bold">Ákkat: </em>Stivrejuvvon, mohtorfievrruiguin dáhpáhuvvi gávppálaš luondduturismma galgá sierranahttit iešráđálaš vánddardeamis guhkitáigásaš vuorrováikkuhusa dahjege idjadeami hárrái. Ná dorvvastuvvojit buoremusat sierra joavkkuid vejolašvuođaid ávkašuvvat meahcceguovllu fálaldagain ja garvojuvvojit joavdelas ruossalasvuođat, maid dagaha ee. dat go mohtorgielkkástallit ja čuoigit ja nuppe dáfus prográmmabálvalusáššehasat ja iešráđálaš vánddardeaddjit šaddet idjadit seamma visttis. Giđđadálvve čuovgatáigge čuoigit sáhttet máŋgii boahtit idjadit ávdinstobuide hui maŋŋit, goas sáhttá geavvat nu ahte juo nohkadan mohtorgielkkástallit ja máksi áššehasat šaddet joatkit mátkki dahje mannat idjadit olggos dálvetealttáide. Badjeolbmot dárbbašit barggusteaset ávdinstobuid doarjjabáikin. Mohtorgielkkástalli beassá álkibut go čuoigi meahcceguovllu olggobeallai idjadit. Báikegoddelaččat ožžot johtalit guovllus maiddái mohtorgielkávuojáhaid olggobealde. 7) Prográmmabálvalusfitnodagaide sáhttá mieđihit lobiid, mat mannet badjel juohkeolbmo-vuoigatvuođaid, guđege dáhpáhusa hárrái sierra oanehis áigái (guhkimustá 2 mánotbadjái) hávil ovddalgihtii sohppojuvvon báikkiide lustageavahanavádahkii. Lobis meroštallojit gohttema eavttut. Gohttenbáikkit eai oaččo leat áitatvuloš šlájaid dáfus rašis dahje muđui gollanhearkkes sajiin, eaige dat oaččo čuohcit boazodollui, vánddardeaddjiide dahje guovllus eará johtaleaddjiide. Go lohpi lea nohkan, de gohttenbáiki galgá čorgejuvvot ovddežin. Lobiid meroštallama vuođđun Meahciráđđehus gullá guovllu bálgosiid ja dárbbu mielde eará čanasjoavkkuid. Johtinlobit ja daid mieđihanákkat leat ovdanbukton logus 10 <em type="bold">Meahccejohtalus ja eará johtaleapmi </em>. <em type="bold">Ákkat: </em>Meahcceguovloiešlági dorvvasteapmi, luonddusuodjaleapmi, luondduealáhusaid ja sámekultuvrra dorvvasteapmi, meahcceguovllu luonddudilálašvuođa seailluheapmi, áitatvuloš šlájaid suodjaleapmi ja árbevirolaš meahccevánddardeami dorvvasteapmi. Turismadoaibma meahcceguovllus ja jekkiidsuodjalanguovllus galggašii leat smávvalágan stivrejuvvon, lobivuloš doaibma, mii ii liiggás čuoze boazodollui. Ealáhusa ja barggolašvuođavejolašvuođaid sáhttá ovddidit, go dat dahkkojuvvojit stivrejuvvon luondduturismii čielga njuolggadusat ja áiggi bále dustejuvvojit heajos váikkuhusat. Oktasaš ulbmilin lea seailluhit guovllu meahcceguovloiešlági ja luonddu geasuhusa. Meahccejohtalusláhka, meahcceguovloláhka ja juohkeolbmovuoigatvuođat. 8) Dolastallamis oažžu geavahit dušše ovssiid, rissiid ja smávva gudduid. Njávdánjoga siste dolastallan lea goittotge gildojuvvon bealle kilomehtera lagabus fuolahuvvon dollabáikkiid. 60 <em type="bold">6.7 Čuovvun </em></p>
<p>Meahciráđđehus čuovvu guovllu lustageavaheami ja luondduturismma ovdáneami Davvi-Lappi luondduriggodatplánas (Sandström bm. 2000) )ja Meahciráđđehusa biras- ja kvalitehtavuogádagas sohppojuvvon mihtidanvugiiguin. Dáin dán guvlui heivvolaš mihtidanvuogit leat boaldinmuorragolahus, bázahusaid čoggon ja gallestallimearit sihke Ohcejoga ja Anára ovttasbargojoavkkuid árvvoštallamat. <em type="bold">6.8 Luondooahpisteapmi </em>6.8.1 Dálá dilli </p>
<p>Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu lustageavaheaddjiid oahpisteamis vástida Anáris doaibmi luondduguovddáš. Meahcceguovllus ja jekkiidsuodjalanguovllus leat hui vánis oahpistanrusttegat. Guvlui manni mohtorgielkávuojáhagaid vuolginsajiin Čeavetjávrris ja Buolbmátjávrris leat oahpistandávvalat. Merkejuvvon geassejohtolagat leat Čeavetjávrri–Buolbmátjávrri-vánddardanjohtolat, Anárašbálggis ja Sámebálggis. Merkejuvvon dálvejohtolagat leat Meahciráđđehusa váldegottálaš mohtorgielkávuojáhagat (govva 7, s. 51). Buot guovllu ávdinstobuin leat dán áigge stohpogirjjit, main gávdnojit dieđut guovllu luonddus ja geavaheamis ja maiddái rávvagat vánddardeaddjiide. Luondooahpisteami dálá dilli heive bures meahcceguovllu iešláhkái iige dan leat dárbu rievdadišgoahtit earret dihto beiven- ja bajásdoallandárbbuid. 6.8.2 Ulbmilat</p>
<p>Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu luondooahpisteami ulbmilin lea doarjut meahcceguovlolága ja suodjalanulbmila ollašuvvama nu, ahte láidestuvvojit luonddus johtaleaddjit dakkár lustageavaheapmái, mii seastá luonddu ja váldá vuhtii eará geavahanvugiid. 6.8.3 Doaibmabijut 1) Guovllu áššehasrávvemis ja oahpisteamis vástida dás duohkoge Anáris doaibmi luonddu-guovddáš. Maiddái Meahciráđđehusa eará luondduguovddážat, -stobut ja áššehasbálvalanbáikkit ja meahciráđđehusa interneahttasiiddut addet dieđuid guovllu luonddus, geavaheamis ja lustageavahanvejolašvuođain. Luondduguovddáža oahpistanmateriála ođasmahtedettiin Gálddoaivvi meahcceguovlu ja Sámmotjeakki-Vadjotjeakki jekkiidsuodjalanguovlu váldojuvvojit ovdan oassin Ohcejoga ja Anára gielddaid guovlluid meahcceguovlo- ja luonddusuodjalanguovlluid ollisvuođas. 2) Oahpistandoaibma ovddiduvvo Čeavetjávri–Buolbmátjávri-guovllus. Čeavetjávri–Njávdán-guvlui lasihuvvojit meahcceoahpistanrusttegat ja daid kvalitehta bajiduvvo vástidit dálá gáibádusaid. Guovllu deháleamos sisaboađáhagaide biddjojuvvojit oahpistanrusttegat sihke čuozáhagaide ja geaidnoguoraide. <em type="bold">Ákkat: </em>Beaktilis oahpistandoaimma ja kommuniserema bokte lea álkimus addit lustajohtaleaddjiide varas dieđuid meahcceguovllu luonddus ja geavaheamis ja sámekultuvrras ja lustageavaheami johtolagain, rusttegiin, njuolggadusain ja mátkái ráhkkaneamis. Dalle lustajohtaleaddjiid dieđut, vuordámušat ja duođalašvuohta vástidit buorebut 61nubbi nuppi, mii fas geahpeda ruossalasvuođaid ja lasiha meahcis johtaleaddjiid duhtavašvuođa. Dieđiheapmi ja olbmuid oainnuid ja oaiviliid vuhtiiváldin ovddidit guovllu bistevaš ja dorvvolaš geavaheami ja birrasa seasti vánddardeami. Boazodoalu ja sámeguovllu dorvvasteapmi. Meahciráđđehusa biras- ja kvalitehtavuogádaga gáibádusat. 3) Meahciráđđehus lea viššalit mielde ovddideamen Čeavetjávrri árbevierrodálu. Árbevierrodállu addá seammás dieđuid oahpisteamis, vánddardeamis ja meahcceguovllus ja áššehasat sáhttet guođđit oainnuideaset Meahciráđđehussii. Árbevierrodálu ožžot nuvttá geavahit Nuortalaččaid siidačoahkkin, Duodjeovttastus, Sniimi ry ja Sevetin Peurat ry. Meahciráđđehus fuolaha Čeavetjávrri árbevierrodálu giddodaga goluin. 4) Meahciráđđehus movttiidahttá luonddu- ja kulturguovddášfitnu ollašuvvama Čeavetjávrris. </p>
<p>Meahciráđđehus skeŋke kulturguovddáža huksemii dárbbašlaš huksenávnnasmuora.</p>
<p>Eará luondooahpisteapmái guoskevaš guokte árvalusa leat eará sajis plánas: čuoggás 10 <em type="bold">Meahccejohtalus ja eará johtaleapmi </em>ja čuoggás 5.1 <em type="bold">Luonddu suodjaleapmi ja -dikšun </em>. Dat leat biddjojuvvon om. čuoggáide, go aiddo dat ollašuhttet duoid čuoggáid ulbmiliid. Vuolábealde leat guoskevaš árvalusat almmá ákkaid haga.  Ođđa merkejuvvon johtolagat ja mohtorgielkávuojáhagat eai ráhkaduvvo guvlui, muhto dálá johtolagat ja vuojáhagat dollojuvvojit ortnegis. Dálá johtolagaid linnjádemiid sáhttá rievdadit lustageavahanavádaga siste. (gč. dárkileappot čuoggá 10 <em type="bold">Meahccejohtalus ja eará johtaleapmi </em>).  Luondduguovddážiinnis, luonddustobuinis ja interneahttasiidduinis Meahciráđđehus láidesta vánddardeaddjiid birrasa seasti vánddardeapmái. Guovllu stobuide dolvojuvvojit maiddái stohpogirjjit, main muitaluvvo earret eará luonddusuodjaleamis ja guovllu bázahusfuolahusas. (gč. dárkileappot čuoggá <em type="bold">5.1 Luonddu suodjaleapmi ja -dikšun </em>). 6.8.4 Čuovvun </p>
<p>Meahciráđđehus čuovvu ahte guovllu kulturárvvut suodjaluvvojit ja dikšojuvvojit oassin Davvi-Lappi luondduriggodatplánas (Sandström bm. 2000) ja Meahciráđđehusa biras- ja kvalitehtavuogádaga čuovvumis. Luondduriggodatplána mieldásaš mihtidanvuohkin adnojuvvo Meahciráđđehusa, Ohcejoga ja Anára gielddaid ovttasbargojoavkku lahtuid jahkásaš árvvoštallan Meahciráđđehusa doaimmas. <em type="bold">6.9 Oahpahus ja dutkamuš </em>6.9.1 Dálá dilli </p>
<p>Meahcceguovlolágas (62/1991) eai ásahuvvo meahcceguovlluide oahpahus- dahje dutkanulbmilat, jos dakkárin ii gehččojuvvo luonddu máŋggabealat geavaheapmi ja dan vejolašvuođaid ovddideapmi. Meahciráđđehus ii leat oahpahus- iige dutkanlágádus, ja nuba dáid doaimmaid lágideapmi gullá earáide. Meahciráđđehus galgá doarjut doaimmaidisguin ahte guovllus gávdno vuogas oahpahus- ja dutkandoaibma. 626.9.2 Ulbmilat  Ulbmilin lea doarjut oahpahus- ja dutkangeavaheami, mii ovddida meahcceguovlolága 62/ 1991) sihke luonddusuodjaleami ja bistevaš geavaheami ollašuvvama. Gálddoaivvi meahcceguovlu heive bures vaikkoba meahcceoahpisteaddjiskuvlemii. Dikšun- ja geavahanplána oktavuođas dahkkojuvvon vuođđočielggadusat guovllu luonddus ja báikenamain (Mattus 2004) leat anolaš oahpahusmateriálat. 6.9.3 Doaibmabijut 1) Meahciráđđehus oassálastá dutkamušaide ja doarju dutkamušaid, main čielggaduvvojit guovl-lu ealliid ja šattuid gávdnon, lassáneapmi ja vuogáiduvvan davvimáilmmi birasdilálašvuođaide sihke luonddudilli ja das dáhpáhuvvi nuppástusat. <em type="bold">Ágga: </em>Meahcceguovloláhka. Meahciráđđehusa luonddusuodjalanbarggut. Ekologalaš bistevašvuođa dorvvasteapmi ja áitatvuloš šlájaid suodjaleapmi. 2) Meahciráđđehus oassálastá dutkamušaide ja doarju dutkamušaid, main čielggaduvvo sámiid ja guovllu eará olbmuid árbevirolaš luonddudovdamuš. <em type="bold">Ákkat: </em>Meahcceguovloláhka. Meahciráđđehusláhka. Bistevaš ovdáneami dorvvasteapmi. Sámiid bistevaš ovdáneami prográmma. 3) Meahciráđđehusa mielas guohtoneanadutkamušat leat dehálaččat ja dat árvala daid joatkima ja ovddideami dálážis. <em type="bold">Ágga: </em>Boazodoalu dorvvasteapmi. 4) Meahciráđđehus geahččala bargat eanet Meahccedutkanlágádusain suodjevuovdeguovlluid ja alla guovlluid dutkamis. <em type="bold">Ágga: </em>Meahccedutkanlágádusa lágasmearriduvvon bargguide gullá earret eará čuovvut suodjevuovdeguovllu ja alla guovlluid. Meahccedutkanlágádus árvalii cealkámušastis ahte dat áiggošii bargat eanet Meahciráđđehusain. 5) Meahciráđđehus mieđiha dutkanlobiid ja daidda guoskevaš meahccejohtaluslobiid dušše hui bures ákkastallon bargguid bargamii meahcis báikki alde. Luonddudillái váikkuheaddji buot dutkamušaid dahkamii meahcis ja dutkanmateriála čoaggimii galgá leat čálalaš dutkanplána, mas bohtet ovdan ee. dutkamuša áigedávval ja ulbmilat, dutkančuozáhagat ja čoagginvuloš materiála sihke árvvoštallan dutkamuša birasváikkuhusain. Ohccin galgá leat dutkanlágádus dahje ohcamuššii galgá laktojuvvot dutkansuorggi ovddasteaddji dutkanlágádusa dahje allaoahpahaga cealkámuš fitnu dieđalaš ákkain. <em type="bold">Ágga: </em>Meahcceguovllu ja jekkiidsuodjalanguovllu luonddudilálašvuohta ja áitatvuloš šlájaid dorvvasteapmi. <em type="bold">6.10 Bálvalusráhkadusaid dikšun </em></p>
<p>Gálddoaivvi meahccefuovllu hálddahus gullá Meahciráđđehusa Lappi luonddubálvalusaide. Bálvalalanráhkadusaid dikšun- ja huksenbárgguid dahká bargoveahka, guhte doaibmá Meahciráđđehusa Ohcejoga ja Davvi-Sámi párkaguovllus. Eará bargguid dáfus bárgoordnemiin vástida Lappi luonddubálvalusaid olmmoš, gean ovddasvástadussan lea gažaldatvulosaš doaibma. Ovdamearkan šlájaid suodjaleami čuovvumis vástidit suodjalanbiologat ja meahccebearráigeahčus meahccedárkkisteaddji. Virgeoapmahašáššit – ee. luonddusuodjalanlága (1096/1996) čuovvu lohpeáššit sihke earálágan áššit, mat vuođđuduvvet nuortalaš- (253/1995) ja luondduealáhusláhkii (45/2000) – gieđahallá guovlluhoavda linnjágeassimiid ja rávvagiid mielde olmmoš, geas lea dáidda ovddasvástádus. 63 <em type="bold">7 Boazodoallu </em><em type="bold">7.1 Historjá </em></p>
<p>Guovllu boazodoalu historjjá birra lea muitaluvvon dárkileappot <em type="bold">Gálddoaivvi meahcceguovllu ássan- ja ealáhushistorjá </em>-prentosis (Länsman). </p>
<p>Earret muhtun vearuhusdieđuid gávdnojit bohccuiguin bargamis hui uhccán dieđut Suoma Sámis 1500-logus. Dutkiid mielas hohkahan-, vuodjin- ja noađđebohccuid dápman leat dat boarráseamos muttut boazodoalu historjjás. Goddebivddus geavahedje hohkahaneallin lodjuduvvon áldduid. Vuojániid birra máinnašit juo 1400-logus ja lojes noađđebohccuid geavahedje bievlan noađásteapmái. Boazodoallu lea nappo gullan guolástusa ja meahccebivddu lassin sámiid váldoealáhusaide nu guhká go dihttojuvvo. (Länsman 2000)</p>
<p>Plánenguovllus oassi gullá nuortalašguvlui. Árbevirolaš nuortalašguovlu olii vel 1800-logus Njávdámis gitta Guoládatnjárgga nuorttageahčai. Stáhtaráđi mearrádusaiguin (1946 ja 1947) nannejuvvui Suonnjela nuortalaččaid ássanguovlun Njávdáma ja Čeavetjávrri guovllut ja eará nuortalaččaid ássanguovlun fas Njellima guovllut (komiteasmiehttamuš 2001). Guolástusa ja meahccebivddu lassin boazodoallu lea gullan nuortalaččaid árbevirolaš ealáhusaide. Guolástus lea leamaš goittot váldoealáhus.</p>
<p>Anáraččat leat spiehkkasan kultuvrraset beales lagamus giellafulggiid ektui. Ealáhusat ledje anáraččain dolin prinsihpas seammáláganat go earáge sápmelašjoavkkuin, vuođđuduvve luonddudállodollui. Stuorámus erohus leš das, ahte stuorraboazodoallu ja johttin lea váilon anáraččain. (Morottaja Matti, Siidda www-siiddut)</p>
<p>Gálddoaivvi bálggus vuođđuduvvui 1900-logu álggus. Dalle bálgosa bigálusgárdi lei Vađaid guovllus. 1947:s bálggus mearridii hukset bigálusbáikki Čohkavárrái, dasgo Vađaid gárdi lei mieskan ja dakko lahkosiin ii leat šat guohtun. Bálgosa vuosttas čoahkkin dollojuvvui ođđa gárddis juovlamánus 1950. Muttošjávrri bálgosa boares Čivttajoga bigálusbáiki lea huksejuvvon 1800-logu bealde. Gálddoaivvi ja Muttošjávrri bálgosat ledje bivdalan duššáš rádjeáiddi huksema bálgosiid ráji ala jagi 1957 rájes. Ášši čoavdašuvvagođii 1960:s, ja áidi huksejuvvui 1962–1963. (Länsman 2000)</p>
<p>Go geainnut buorránišgohte, de bigálusgárddiid huksegohte geaidnoguoraide. Gárddit ledje beaktilis girdnogárddit, main ledje kantuvrrat. Ovddeš gárddit fas ledje leamaš stuorra njoarostangárddit. Čohkavári bigálusgárdáige ledje loahppaáiggiid huksen girtnuid. Gárddis ledje fuones johtinoktavuođat geidnui, ja danin Gálddoaivvi bálggus mearridii hukset bigálusgárddi eará sadjái, Skállovárrái 1966:s. Maŋŋelis dohko ráhkaduvvui geaidnu ja bigálusbáikái gessojuvvui elerávdnji. Go Skállovári bigálusbáiki huksejuvvui, de Muttošjávrri bálggus válddii Čivttajoga bigálusgárddi fas iežas atnui. Go Meahciráđđehusa savohttabarggut álge, de Čivttajohkii fidnejuvvui geaidnu.</p>
<p>Nuortalaččat oččodedje sierra bálgosa ja háliidedje váldit fas atnui oasi árbevirolaš guođohanvieruineaset, dasgo dat ledje sin mielas beaktileappot. Njávdáma bálggus vuođđuduvvui 1.6.1969. Easkka dalle go Muttošjávrri ja Njávdáma bálgosiid gaskii ráhkaduvvui rádjeáidi 1985:s, bálgosiid bohccot bissugohte sierra ja bálgosiid juohku oidnogođii maiddái beaivválaš eallimis. (Länsman 2000) 64 <em type="bold">7.2 Boazodoalu lágideapmi ja rusttegat </em></p>
<p>Gálddoaivvi meahcceguovlu ja Sámmotjeakki–Vadjotjeakki jekkiidsuodjalanguovlu leat buorre muddui golmma bálgosa guohtonguovlluid siste: Gálddoaivvi bálgosa guohtoneatnamiin sullii 172 000 hektára, Njávdáma bálgosa guohtoneatnamiin sullii 81 000 hektára ja Muttošjávrri bálgosa guohtoneatnamiin sullii 40 000 hektára leat máinnašuvvon guovllu siste. Uhca oasáš (sullii 70 hektára) Váhčira bálgosa guohtoneatnamiin leat maiddái Gálddoaivvi meahcceguovllu bealde. (govva 8) 7.2.1 Gálddoaivvi bálgosa guohtoneanalágideapmi </p>
<p>Gálddoaivvi bálgosa guohtoneatnamat leat measta ollásit meahcceguovllu ja jekkiidsuodjalanguovllu siste. Rádjin davvin Ohcejoga ja Njuorggáma gaskkas lea Deatnu, nuortandavvin ja nuortan Norgga rádji, nuortanmáddin ja máddin Anára gieldda rádji Čuovžajávrri rádjai, gos oarjjás rádji manná Cuokkajávrriid ja Ohcejoga oarjjabeale Detnui. Gálddoaivvi bálgosa guohtoneatnamiin 97 % leat stáhtaeatnamat. Vátna priváhtaeatnamat leat Ohcejoga, Deanu ja Buolbmátjávrri gáddeguovlluin.</p>
<p>Geasi áigge bohccot leat veaittalassii miehtá bálgosa. Gálddoaivvi bálgosis eai doala šat geassemearkumiid, muhto bohccot merkejuvvojit čakčat ja dálvit. Čakčat bohccot čohkkejuvvojit Ánnevári biebmangárdái, mii leat Skállovári bigálusgárddi oktavuođas. Bigálusaid maŋŋá bohccot vuojehuvvojit siiddaid mielde iežaset guohtonguovlluide. Bálgosis leat njeallje siidda. Bálgosis eai leat čielgasit sierra geasse- ja dálveguohtonguovllut, ja nuba eai leat guođohanáiddit. Rádjeáiddit leat bálgosa birra. Vaikko guohtoneatnamiid molssodeapmi ii leatge šat anus bálgosis, de bohccuid doallamis gávdno ainge lunddolaš <span type="quote">”jahkodatmolssodeapmi”</span>.</p>
<p>Skállováris boazoeaiggádiin leat iežaset boazogámppát, main ásset bigálusaid áigge. Dasa lassin bálgosis lea soames boazogámpá bálgosa siste. 7.2.2 Njávdáma bálgosa guohtoneatnamat </p>
<p>Njávdáma bálgosa rádjin davvin lea Norgga rádji, nuortan Njávdánjohka–Čeavetjávri– Čoalesvuotna (Čuolisvuonâ) -linnjá, oarjin Njižžejávri (Njižžejävri) – Jeaggejávrrečielgi (Jeggi– jävre–čielgi) – Vuottešluoppal (Vuodâsluobal) – Stuorra Dievjá -linnjá, gos bálgosa rádji manná Ohcejoga gieldda ráji mielde Stuorát Golmmesjávrái Norgga ráji ala. Njávdáma bálgosa guohtoneatnamiin 81 000 hektára leat Gálddoaivvi meahcceguovllus.</p>
<p>Geassit bálgosa bohccot guhtot bálgosa davágeaže duottarguovlluin. Dáid jagiid bálgosis eai leat leamaš šat miessemearkumat geassit. Go jogat leat jikŋon ja lea muohttán, de bohccot čohkkejuvvojit geasse- ja čakčaguovlluin ja rátkojuvvojit Vuoskkojávrri (Vuáskujävri) bigálusgárddis. Miesit merkejuvvojit bigálusaid oktavuođas. Bigálusaid áigge bálgosa bohccot leat oktan eallun. Álgodálvvis bigálusaid maŋŋá bohccot johtet bálgosa oarjemáttageahčai Bávdejávrri nuorttabeallai. Dálvái bohccot johtet meahcceguovllu olggobeallai Čeavetjávrri geainnu nuorttabeallai. Siidagottit guođohit ja gehččet bohccuid guovvamánus cuoŋománnui, ja bohccot bibmojuvvojit lassefuođđariin daid geahččama álkidahttin dihte.</p>
<p>Bálgosa sisa leat ráhkaduvvon guođohanáiddit, vai lea álkit bargat bohccuiguin. Vuoskkojávrri bigálusgárddis lea viiddis biebmanáidi. Čuovggaid dihte sáhttá bigálastit seavdnjadinge. 667.2.3 Muttošjávrri bálgosa guohtoneatnamat </p>
<p>Muttošjávrri bálgosa rádjin lea davvin Ohcejoga gieldda rádji, nuortan Stuorra Dievjá –Vuottešluoppal–Jeaggejávrrečielgi–Njižžejávri–Anárjávri–Juvdujohka–Solojávri-linnjá, oarjin Keaptoveadji–Muttošjávri ja Gámasjohka Ohcejoga gieldda ráji duohkai. Muttošjávrri bálgosa guohtoneatnamiin 40 000 hektára leat meahcceguovllu ja jekkiidsuodjalanguovllu siste. Bálgosa rádjin davvin lea Gálddoaivvi bálgosa ja Ohcejoga gieldda rádji, Njávdáma bálgosa rádji ja máddin ja oarjin meahcceguovllu rádji.</p>
<p>Giđđat guottetáigge sullii bealli áldduin guottehuvvojit áiddi siste ja nubbi bealli guoddá veaittalassii. Álgogeasis bohccot mannet bálgosa davágeahčai Idjajávrri birrasiidda ja das ain davás, goas guođohanáidi gokčojuvvo. Bohccot johtalit veaittalassii geasseguohtoneatnamiin. Geassit bohccot eai merkejuvvo. Čakčat bohccot čohkkejuvvojit váldobigálusbáikái Čivttajoga bigálusgárdái, ja miesit merkejuvvojit bigálusaid oktavuođas. Bigálusaid maŋŋá bohccot luitojuvvojit bálgosa máttageahčai dálveguohtoneatnamiidda. Dálve- ja geasseguohtoneatnamiid gaskii lea ráhkaduvvon áidi, mii doaibmá bures. Bálggus doallá dálvit bohccuidis guođohanáiddi máttabealde. Ođđajagi–guovvamánus dollojuvvojit vuođđobigálusat. Dalle siidagottit váldet bohccuideaset iežaset guovlluide. Juohke dálvve geahččalit guođohit ealuid sierra guovlluin. Bohccot guođohuvvojit moanain ealuin ja bibmojuvvojit lassefuođđariin guođoheami álkidahttin dihte. Bohccuid guođohit gitta cuoŋománnui. Muttošjávrri bálgosis leat vihtta siidagotti vaikko vel siidagottit leat muhtun muddui ovttastuvvan. Čivttajoga bigálusgárddis leat čuovggat, ja nuba bohccuid sáhttá gieđahallat ihkkuge. Bigálusgárddi lusa badjeolbmot leat huksen bearrašiid mielde gámppáid, main sáhttá idjadit bigálusaid áigge.(Valle 2002, njálmmálaš diehtunaddin) <em type="bold">7.3 Boazodoalu mearkkašumi birra </em></p>
<p>Jahkásaš luonddudilálašvuođaid molsašuddan vuhtto bálgosiid boazologuin ja buvttadanmeriin. Buriid jagiid 1980-logu loahpas Gálddoaivvi, Njávdáma ja Muttošjávrri bálgosiin njuvve oktiibuot badjel 15 000 bohcco. Njuvvojuvvon bohccuid mearit gahčče váile logi jagis beallái. 1997:s njuvve šat dušše badjelaš 7 000 bohcco.</p>
<p>Gálddoaivvi bálgosis ledje boazodoallojage 2002/03 ealihanbohccot 5 252, Njávdáma bálgosis 3 457 ja Muttošjávrri bálgosis 4 836. Dáin bohccuin sullii 60 % dahjege sullii 8 100 heakka árvalit orodan meahcceguovllus ja jekkiidsuodjalanguovllus. Meahcceguovllus ja jekkiidsuodjalanguovllus sáhttet leat leamaš eanetge bohccot, dasgo muhtun sajiin dáid guovlluid olggobealde sáhttet eará eanageavahanhámit geahpedit boazodoalu vejolašvuođaid. Gálddoaivvi bálgosis ledje boazodoallojage 2002/03 103 boazoeaiggáda, Njávdáma bálgosis 42 ja Muttošjávrri bálgosis 66. Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu bohccuid oamastit badjel 200 olbmo.</p>
<p>Boazodoalu mearkkašumi ii sáhte árvvoštallat dušše ruđalaš sisaboađuid mielde. Boazodoallu ii mearkkaš dušše ekonomalaččat muhto mearkkaša ollu maiddái kultuvrralaččat. Boazodoallu lea hui mávssolaš oassi sámekultuvrras. Bálgosa oasálaččain measta visot (sullii 99 %) leat sápmelaččat. Boazodoalus lea maiddái viidáset servodatlaš mearkkašupmi. Ovdamearkka dihte Lappi turismmas leat hui nannosit mielde bohccui ja boazodollui guoskevaš miellagovat. 67 <em type="bold">7.4 Boazodoallu ja meahcceguovloláhka </em></p>
<p>Meahcceguovloláhka (62/1991) doarju boazodoalu. Meahcceguovlolága ulbmilin lea – earret eará – dorvvastit luondduealáhusaid ja sámekultuvrra. Dasa lassin meahcceguovloláhka addá vejolašvuođa luohpadit boazodoalus dárbbašlaš geavahanvuoigatvuođaid. Meahcceguovlolágas eai leat goittot mielde njuolggadusat, mat stivrejit dárkileappot boazodoalu. Dat gávdnojit boazodoallolágas (848/1990).</p>
<p>Meahcceguovllut leat oaivvilduvvon bohccuid guohtoneanan, muhto meahcceguovloláhka mudde guohtoneatnamiid geavaheami dušše ulbmillaš dásis. <em type="bold">Luondduealáhusaid dorvvastemiin </em>oaivvildit maiddái dan, ahte guohtoneatnamiid dilli galgá seailluhuvvot buorrin guhkesáiggeulbmiliin. Jearaldagas lea bistevaš geavaheami prinsihppa. </p>
<p>Boazodoallolágas guohtoneatnamiid bistevaš geavaheami stivrejit alimus ealihanboazologuiguin. Boazodoallolága mielde <span type="quote">”bálgosa alimus ealihanboazologu mearridettiin eana- ja meahccedoalloministeriija galgá giddet fuopmášumi dasa, ahte dálvvi áigge bálgosa siste eai galgga leat eanet bohccot go bálgosa dálveguohtoneatnamat girdet bistevaš geavaheami vuogi mielde”</span>.</p>
<p>Meahcceguovlolága bokte geahččalit maiddái seailluhit guovllu meahcceguovloiešlági. Nugo ovddit bihtáin boahtá ovdan, de <span type="quote">”meahcceguovloiešláhki”</span> ii goittot sáhte oaivvildit ollislaš luonddudili oppa guovllus, dasgo meahcceguovloláhka dohkkeha boazodoalu birasváikkuhusaid – go beare boazodoallu doaibmá bistevaš vuogi mielde. Bohccot besset dás duohkoge guohtut jeahkála ja eará biebmošattuid. Boazoáiddit, gámppát ja boazodoalu eará rusttegat gullet meahcceguvlui, ja badjeolbmot sáhttet johtalit meahcceguovllus mohtorfievrruiguin geassit ja dálvit ja sáhttet váldit doppe boaldinmuora.</p>
<p>Meahcceguovlolága oaidnu stuorranávddiin manná muhtun muddui ruossalassii. Lága ulbmil <em type="bold">meahcceguovloiešlági seailluheapmi </em>sisdoallá jurdaga ahte meahcceguovllus gávdnojit maiddái boraspiret. Ulbmil <em type="bold">luondduealáhusaid dorvvasteapmi </em>mearkkaša goittot dan, ahte návdelohku ii sáhte leat menddo stuoris, dasgo boazodoalu beroštumit galget oktiiheivehuvvot stuorranávddiid gávdnomiin guovllus. Dán ášši stivrema várás lea dahkkojuvvon váldegottálaš návdeprográmma, mas meroštallojit návdenáliid ulbmilsturrodagat sierra guovlluin Suomas (Stuorraspirebargojoavkku 1996). Stáhta máksá buhtadusa návddiid goddin bohccuid ovddas. Gumpe- ja guovžanáliid muddejit maiddái bivddu bokte. <em type="bold">7.5 Boazodoallu ja jekkiidsuodjalanláhka </em></p>
<p>Jekkiidsuodjalanláhka (851/1988) ja -ásahus (852/1988) eai gáržžit boazodoalu. Jekkiidsuodjalanásahusa 3. §:a čuoggás 8 daddjojuvvo, ahte jekkiidsuodjalanguovllus lea 1. §:a njuolggadusaid hehttekeahttá <span type="quote">”lohpi bargat boazodoaluin ja dan gáibidan doaimmaiguin”</span>. Badjeolbmot ožžot johtalit jekkiidsuodjalanguovllus meahccefievrruiguin geassit vealtameahttun boazodoallobargguin ja dálvit boazodollui gullevaš bargguin (Meahccejohtalusláhka 1710/1995, 4 §) ja sii sáhttet váldit doppe boazodoalu várás almmá sierra lobi haga boaldin- ja goahtemuoraideaset (Boazodoalloláhka 848/1990, 40 §). 68 <em type="bold">7.6 Mihttomearit ja doaibmabijut </em></p>
<p>Meahciráđđehus váldá vuhtii boazodoalu dárbbuid doaimmainis ja plána eanageavaheapmái guoskevaš árvalusain ja ávžžuhusain. Meahciráđđehus bivdá bálgosiin cealkámušaid eanageavahanáššiin. Boazodoalu dárkilet stivren ii goittot gula Meahciráđđehussii. Meahciráđđehus ii daga dán oktavuođas boazodoalu lágideapmái – dego rusttegiidda, bohccuid guohtumii ja boazologuide – guoskevaš árvalusaid. 1) Meahciráđđehusa mielas guohtoneanadutkamušat leat dehálaččat ja dat ávžžuha daid joatkima ja ovddideami. <em type="bold">Ágga: </em>Boazodoalu dorvvasteapmi lea meahcceguovlolága guovddáš ulbmil. Lea dehálaš dorvvastit boazodoalu bistevašvuođa sihke boazodollui dorjejeaddji sámekultuvrra dorvvastan dihte ja luonddusuodjaleami dáfus. 2) Sierra geavahanhámiid váikkuhusaid boazodollui galggašii dutkat. Erenoamáš hohpolaš ášši lea dutkat, mo turisma ja geasiáigásaš meahccejohtalus váikkuhit lundui ja ná maiddái guohtoneatnamiidda. Dasa lassin galggašii dutkat mohtorgielkkástallama, beanavuodjindoaimma ja meahccebivddu vejolaš heajos beliid ja vejolašvuođaid boazodollui. <em type="bold">Ágga: </em>Boazodoalu ja sámekultuvrra dorvvasteapmi, meahcceguovlolága ulbmiliid oktiiheiveheapmi, dikšun- ja geavahanplánaid ovddideapmi. 69 <em type="bold">8 Guollečáziid dikšun ja guolástus </em></p>
<p>Čuovvovaččas guovllu guolástusa govvideamis oassi lea čoahkkáigeassu Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu luonddu, geavaheami ja namaid vuođđočielggadusa logus <em type="bold">Kalasto ja kalastus </em>(Seppänen 2004). <em type="bold">8.1 Guolástusa mearkkašupmi </em></p>
<p>Luossabivdu lea – erenoamážit Ohcejogas – álo mearkkašan ekonomalaččat eanet go duottarčáziid bivdu. Duottarčázit mearkkašit goittot mealgat ekonomalaččat. Dát lea váldojuvvon vuhtii dáluid vuođđudettiin. Dáluid opmodatárvui lasihuvvui daid iežaset čáhceguovlluid lassin oktasaš guollečáziid ja erenoamážit návddašanjávrriid guollebuvttadeapmi. Duottarčáziid deháleamos sálaššlájat 1950-logu loahpa rádjai ledje rávdu, dápmot, čuovža ja hárri. Guolástus rievdagođii 1960-logus, go ođđa fierpmit bohte vuovdimassii. Sállašat sturro ja duottarjávrriide ledje gilvigoahtán čuovžža. Dasa lassin jávrriide johtin šattai álkibun, go atnui bohte mohtorfievrrut. (Seppänen 2004)</p>
<p>Anáraččaide measta <span type="quote">”bassi golmmaoktavuođa”</span> leat dahkan golbma deháleamos elemeantta, goddi (maŋŋelis boazu), guolit ja muorjjit. Dáin guolli lea leamašan várra buot deháleamos, go dat lea leamaš eallima vuođđu ja njulgestaga eallima eaktu, man guokte eará <span type="quote" xml:lang="smn">”lihtolačča”</span> leat vuohkkásit dievasmahttán. Deháleamos ja beaktileamos geasseguoli bivdineavvu leamaš anáraččain nuohtti ja sápmelaččain dat leamašan dábálaččat anus čuđiid jagiid áigge. (Mattus Ilmari; Siidda wwwsiiddut)</p>
<p>Anáraččaide ja nuortalaččaide guolástusas lea leamaš ja lea ainge earenoamáš mearkkašupmi. 1990-logu loahpa láhgaásahanrievdadusaid čuovvumuššan guolástusgottiid sajádat lea nanusmuvvan hálddahusas, mii bealisttis lea sámedikki mielde relatiivvalaččat headjudan eandalii nuortalaččaid sajádaga, geain ii leat ovddasteaddji Anára guolástusguovllus. Seammá guoská maiddái anáraččaid (Sámediggi, árvvostallan Váhčira dikšun- ja geavahanpálnas 2.6.2006).</p>
<p>Guolástusa mearkkašupmi rievdagođii 1980-logus. Duottarčáziid bivddu njuolggo dienasmearkkašupmi geahppánii, dasgo sállašiid eai šat vuovdán dahje daiguin eai šat lonuhan eará gálvvuid dego ovdal. Guolástusas šattai eanet ja eanet ruovttudárbo- ja lustabivdu. Guolástusa mearkkašupmi luondduealáhusaid lassin lea seilon (Seppänen 2004). Ruovttudárbobivdu lea eanaš fierbmebivdu ja dábáleamos bivdoguovllin lea čuovža.</p>
<p>Olgobáikegoddelaččat leat sáhttán guolástit duottarjávrriin vuosttažettiin iežaset oamastan giddodagaid guolástanvuoigatvuođaid olis. Duottarčáziid lustabivdu lassánii 1970-logus, goas turisttaide vuovdigohte lustabivdolobiid dihto lustabivdoguovlluide. Jagi 1998 álggu rájes turistabivdit leat beassan guolástit duottarjávrriin dego eará sajisge Suomas. Friddja bilkenvuoigatvuohta ja leanaguovdasaš oaggungoarta addá vejolašvuođa guolástit guovllus earret rávdnječáziid. Olgobáikegoddelaččaid giddodagaid eaiggádiid lohku lea lassánan ja giddodaga oasttedettiin gávpái gullá dávjá maiddái ossodat vuođđodálu guolástanvuoigatvuođain. (Seppänen 2004)</p>
<p>Ohcejoga gieldda siste sálašdieđuid leat čoaggán systemáhtalaččat Deanus ja dan oalgejogain, maidda luossa goargŋu. Njávdánjogas čogget maiddái sálaš- ja guolásteaddjidieđuid jahkásaččat. Duottarčáziid sálašdieđuid leat gulaskuddan jagiid 1974, 1979, 1986 ja 2001. Sálašdieđuid vuođul Ohcejoga gieldda bealde duottarčáziid guolásteapmi ja sállašat leat geahppánan mealgat maŋimuš 7025 jagi áigge. Guolástansajiid lohku ii leat goittot geahppánan. Sállašiid geahppáneapmi boahtá guolástanvugiid rievdamis ja guolástusa geahppáneamis. Oalle mávssolaš lea lustabivdu. Vuoggabivdu ja bilken lassánit dađistaga.</p>
<p>Stuorámus sállašiid 2001:s Ohcejoga Gálddoaivvi meahcceguovllus fidnejedje sálašdieđuid vuođul Veahčajávrris ja Vuokŋoljávrriin. Anára gieldda bealde guolástit eanaš Njávdánjogas, Idjajávrris, Jollanjávrris ja Bávdejávrris. Jávrriin, mat leat Njávdánjoga siste ja gielddaid rádjeguovlluin, eai guolás nu jámma. Ámmátbivdu lea measta oalát nohkan. Badjeolbmot guolástit boazodoallobargguid oktavuođas. Čakčat olbmot johtet čuovžabivddus, goas gáiddus jávrriid sáhttá beaktilit guolástit. Jávrriide olbmot mannet njealjejuvllagiiguin ja mohtorsihkkeliiguin dahje girdiin.</p>
<p>Giđđadálvve bilken lea bivnnuhis bivdovuohki ja guolástanmátkkit dahkkojuvvojit rávdo-, hárre- ja dápmotčáziide. Báikegoddelaččat, geat sáhttet geavahit mohtorgielkkáid, johtet gáiddus čáziide dahje dakkár čáziide, gosa lea geasi áigge váttis beassat. Olgobáikegoddelaččat leat ohcan maiddái giđđadálvve mohtorgielkálobiid bilkenjávrriide, mat leat vuojáhagaid olggobealde. Gálddoaivvis mohtorgielkávuojáhagat mannet dávjá bilkenjávrriid bokte.</p>
<p>Njávdánjohkii vuvdet bivdobadjái (1.6. –31.8.) sullii 600–800 lustabivdolobi. Lohpestatistihkaid mielde lustabivdu lea Njávdánjogas dađistaga lassáneamen. <em type="bold">8.2 Guollegilvimat </em></p>
<p>Guovllus guollečáziid dikšuma vuođđun lea leamaš guolástusa mudden ja guliid lunddolaš lassáneapmi ja ovdal jagi 1987 maiddái guollegilvimat. Guolástusa mudden lea dáhpáhuvvan bivddusmearregáržžidemiiguin ja bivdosiid geavaheapmái guoskevaš mearrádusaiguin.</p>
<p>Guliid leat gilván Báhčaveaji čázádatguovllus gitta jahkái 1986. Dan maŋŋá lea leamaš vejolaš čađahit dušše sirdingilvimiid čázádatguovllu siste. Sirdingilvimiid ulbmilin lea leamaš máhcahit guovllu čáziide álgoálgosaš rávdo- ja dápmotnáliid, mat leat juogo eará guollešlája, vuosttažettiin čuovžagilvimiid dihte, dahje liiggálaš bivddu dihte nohkan.</p>
<p>Guollegilvimiidda leat geavahan Báhčaveaji čázádagas vuolgán Avviljoga bodnečuovžža ja Anárjávrri álgoálgosaš rávddu. Njávdánjoga čázádatguvlui leat gilván maiddái planktončuovžža, mii ii gávdno álgoálggus Jiekŋamerrii luoiti čáziin. Muhtun jávrriin gilvojuvvon čuovžžas lea šaddan lunddolaččat lassáneaddji nálli. Ohcejoga gieldda siste čuovžža leat gilván jagiid 1957–1986 36 jávrái ja rávddu 20 jávrái. Njávdánjoga čázádagas čuovžža leat gilván logemat jávrái. Oassi dáin čuovžagilvimiin eai leat registrerejuvvon. Anárjávrri eaminállái gullevaš stuorrarávdduid leat gilván sihke álgoálgosaš rávdojávrriide ja áibbas ođđa čáziide. Rávdonálit leat juogo seahkanan duottarrávdonáliide dahje dábálaččat nohkan. Stuorrarávdu menestuvvá ovdal juo čiekŋalis ja stuorra jávrriin, eaige duottarjávrriin dáidde gávdnot dán šládjii vuogas gođđosajit. Idjajávrái gilvvarávddus lea šaddan áibbas iežas nálli.</p>
<p>Ruoššat leat gilván Guoládatnjárgii Jaskesmeara luossajogaid guollešlájaide gullevaš ng. <em type="bold">beana- ja gurpeluosaid </em>, ja dakkárat gorgŋo 1970–1980-loguin gitta Deanu ja Njávdánjoga gierragiidda. Njávdánjoga čázádagas guhkkelepmosii gorgŋon dákkár vierroluossa gávdnui Jollanjávrris Beazehis. Jaskesmeara luosas eai leat fuomášan bohciidan lassáneaddji náliid. 71 <em type="bold">8.3 Guolástanvuoigatvuohta ja guolástanráddjehusat </em></p>
<p>Jagi 1998 álggu rájes Lappi guolástusa leat leamaš muddemin guolástanláhka (286/1982) ja -ásahus (1364/1997) ja daid vuođul addojuvvon mearrádusat.</p>
<p>Guolástusa oppalaš stivren gullá guolástanlága mielde guolástanguvlui. Guolástanguovlu lea doaibmaorgána, mii hálddaša guolledoalu dáfus oktilaš guovllu. Meahcceguovlu gullá guovtte guolástanguvlui: Anára ja Ohcejoga guolástanguvlui. Guolástanguovlluid rájit mannet gielddarájiid mielde. Guolástanguvlui gullet buot čáhceguovllut oamastan- ja hálddašandilálašvuođain fuolakeahttá. Lahttun leat čáhceguovllu eaiggádat ja guovllus doaibmi ámmátbivdo- ja lustabivdoorganisašuvnnat. Guolástanlága mielde guolástanguovlu dahká geavahan- ja dikšunplána, mas lea čielggadus guolástanguovllu guollenáliid dilis ja oppalaš doaibmalinnját guollenáliid dikšumis ja guolástusa lágideamis. Guolástanguovllut leat dahkan guovlluidasaset geavahan- ja dikšunplánaid 2002:s.</p>
<p>Guolástanguovllu guolástusa mudden- ja stivrendoaimmain ja geatnegasvuođain fuolakeahttá guolástusa lágideapmi ja lobiid mieđiheapmi gullá čáhceguovllu eaiggádii. Guovllu čáziin badjel 90 % gullet stáhtii ja nuba daid hálddašeamis vástida Meahciráđđehus. Stáhta čáziid guolástusa ja guollečáziid dikšuma stivrejit lágasmearriduvvon gielddalaš guolledoalloráđđádallangottit. Meahciráđđehus mieđiha – guolledoalloráđđádallangottiid rávvagiid mielde – guolástanlobiid ja dikšu muđuige čáhceguovlluid. Sierra sivaid dihte dáin rávvagiin sáhttá spiehkastit.</p>
<p>Gieldalaččain lea vuoigatvuohta oažžut nuvttá guolástanlobi stáhta čáziide guolásteami várás. Ná ii leat eará sajis Suomas. Lohpi mieđihuvvo ruovttudárbobivddu, ámmátbivddu dahje luondduealáhusaiguin bargama vuođul. Iešalddes buot Ohcejoga ja Anára gieldalaččat leat ožžon nuvttá guolástanlobi. Olgobáikegoddelaččaide sáhttá mieđihit guolástanlobiid, jos dat ii čuoze gieldalaččaid guolástanvejolašvuođaide. Gieldalaččaid guolástus muddejuvvo čáhceguovllu eaiggáda lohpeeavttuiguin (bivddusmearit jna.).</p>
<p>Olgobáikegoddelaččaide vuvdet lustabivdolobiid measta miehtá oppa guovllu. Lohpeguvlui eai gula luossagoargŋunguovllut Deanu čázádatguovllus. Njávdánjohkii vuvdet sierra lobiid. Olgobáikegoddelaččaide lohpi mieđihuvvo dušše vuoggabivdui.</p>
<p>Oassi meahcceguovllu guolástusas dáhpáhuvvá eará go čáhceguovllu eaiggáda mieđihan lobiiguin. Oaggun (duorgu ja áŋkkur), bilken ja guolástus leanaguovdasaš vuoggalobiin gullá almmolaš guolástussii, masa buohkain lea vuoigatvuohta, iige guolásteapmái dárbbaš leat čáhceguovllu eaiggáda lohpi. Oaggun ja bilken leat nuvttá ja vuoggabivdui galgá leat leanaguovdasaš vuoggalohpi. Almmolaš guolástanvuoigatvuođat leat fámus eará sajis, earret luossa- ja čuovžačáziid guoika- ja rávdnjesajiid. Buot guovllu čázádagain leat luossa- ja čuovžačázit. Jos olgobáikegoddelaš háliida guolástit guoika- dahje rávdnjesajiin, de sus galgá leat Meahciráđđehusa lustabivdolohpi. Almmolaš guolástanvuoigatvuohta ii maiddái guoskka čáziide, main guolástus almmá čáhceguovllu eaiggáda lobi haga lea muđui gildojuvvon. Gielddu sáhttá ásahit guollenáli dikšuma, mii lea beaktilet go dábálaččat, bohtosiid dorvvastan dihte ja gođđanguovlluid suodjalan dihte. Ohcejoga gieldda siste gieldu lea ásahuvvon dihto rávdojávrriide, maid guoládagat dikšojuvvojit sirdingilvimiiguin dahje mat leat dehálaš eadneguollejávrrit. Sirdingilvinjávrrit 2003:s ledje njeallje ja eadneguollejávrrit vihtta. 72</p>
<p>Nuortalaččaide lea mieđihuvvon guolástanvuoigatvuohta nuortalašlágas (253/1995). Dán guolástanvuoigatvuođa sáhttá geavahit nuortalašguovllus ássi nuortalaš. Vuoigatvuohta guolástussii lea dušše nuortalašguovllus. Eará sajis guolásteapmái galgá leat guollečázi eaiggáda lohpi – dego earáge gieldalaččain. Nuortalaččaid guolástussii eai leat ásahuvvon bivddusmearreráddjehusat. Muđui guolástusas galgá čuovvut guolástanlága ja eará addojuvvon njuolggadusaid ja mearrádusaid.</p>
<p>Deanus ja Njávdánjogas luosa goargŋunguovllus lea fámus Suoma ja Norgga stáhtaid gaskasaš soahpamuš ja njuolggadus guolástusa lágideamis. Deanu čázádaga guovlluin njuolggadusa ollái gullet Buolbmátjohka Badjegoržži rádjai, Luossajohka Luossajávrri rádjai, Skihpajohka vuosttas luobbala rádjai, Gálddašjohka Luovosvárjoga rádjai ja Veahčajohka Vuolimuš Rievssatjávrri rádjai. Njávdanjogas njuolggadusa heivehanguovlu ollá Hahpatjávrri bajábeallai.</p>
<p>Guolledávddaid leavvama hehtten dihte eana- ja meahccedoalloministeriija mearrádusa vuođul suddjejuvvon guovllut leat Báhčaveaji, Deanu ja Njávdánjoga čázádatguovllut. Eará sajis Suomas ii dáidda čázádatguovlluide oaččo buktit ealli guollemateriála. Guliid gilvin lea gildojuvvon Báhčaveaji čázádatguovllu čáziin Deanu ja Njávdánjoga čázádagaide. Dasa lassin Deanu guolástansoahpamušas ja -njuolggadusas leat Deanu čázádahkii guoskevaš njuolggadusat guollegilvimiin, mat gildet guollešaddadeami arveguovllus. Sirdingilvimiidda – maid sáhttá čađahit dušše luosa goargŋunguovllu olggobealde – galgá ohcat sierra lobi. <em type="bold">8.4 Guolástanvuoigatvuohta sierra ákkaid vuođul </em></p>
<p>Ng. <em type="bold">sierraákkat guolástanvuoigatvuohta </em>(guolástannávddašeapmi) lea giddodahkii gullevaš vuoigatvuohta bivdit juoga eará giddodaga, eará gili dahje eará juohkingotti čáhceguovllus. Dákkár eará go čáhceguovllu oamastanvuoigatvuhtii vuođđuduvvi guolástanvuoigatvuohta vuođđuduvvá dábálaččat ođđadálu vuođđudan- ja dárkkistangirjjiide dahje árbevirolaš návddašeapmái. </p>
<p>Anára ja Ohcejoga gielddain leat sierraákkat guolástanvuoigatvuođat čielggaduvvon ja nannejuvvon stuorrajuohkodoaimmahusaid maŋŋá dollojuvvon čáhcebirerádjegeavvandoaimmahusain, main earret eará čielggaduvvojedje sierra juohkingottiide ja stáhtaeatnamiidda gullevaš čáhceguovlluid gaskasaš rájit. Doaimmahusat álggahuvvojedje Anáris 1961:s ja Ohcejogas 1963:s. Guktot doaimmahusat registrerejuvvojedje 1997:s.</p>
<p>Ieš čáhceguovlluid juohkin gergejuvvui buorre muddui 1984:s, muhto alimus riekti máhcahii Anára ja Ohcejoga gielddaid doaimmahusaid doaimmahusolbmuide sierraákkat guolástanvuoigatvuođaid čielggadeami ja nannema várás (Anár – KKO:a duopmu 27.6.1984 nr 1331 M 82/104 ja Ohcejohka – KKO:a duopmu 27.6.1984 nr 1330 M 82/98).</p>
<p>Guolástanvuoigatvuođat čovdojuvvojedje dan maŋŋá <em type="bold">Anáris </em>doaimmahusas 1985:s, eanarievttis 1989:s, alimus rievttis 1993:s, doaimmahusas 1995:s (Anárjávrri oktasaš čáhceguovllut), eanarievttis 1996:s ja alimus rievttis 1996:s. <em type="bold">Ohcejogas </em>fas guolástanvuoigatvuođat čovdojuvvojedje doaimmahusas 1985:s, eanarievttis 1989:s, alimus rievttis 1993:s, eanarievttis 1996:s ja alimus rievttis 1996:s. </p>
<p>Maŋimuš guolástanvuoigatvuođat, main lea váidojuvvon, čovdojuvvojedje lágafámolaččat alimus rievtti duomuiguin 14.11.1996 (Anár – KKO:a mearrádus 14.11.1996 nr 4315 Diáranr M 96/138 ja Ohcejohka – KKO:a mearrádus 14.11.1996 nr 4314 Diáranr M 96/54). 73</p>
<p>Doaimmahus- ja riektegeavvanáššegirjjiin lea nannejuvvon dáluide guolástanvuoigatvuohta dihto jávrriide dahje jávreosiide, jogaide sihke buođđo- ja nuohttunsajiide, main eatnašat leat stáhta čáhceguovlluid siste. Mearrádusain ii leat váldojuvvon bealli guolástanvuoigatvuođa sisdollui dahje eaiggáda ja sierraákkat guolástanvuoigatvuođa hálddašeaddji gaskavuhtii. Iešalddes ii leat nappo dieđus galle bivdosa ja makkár bivdosiid návddašeami hálddašeaddjit sáhttet geavahit.</p>
<p>Áiggiid mielde dálut leat árbejuogu dahje giddodatgávppiid bokte juohkásan moanaide dáluide, mat geavahit dál ovttas dállui nannejuvvon guolástanvuoigatvuođa. Guđege juohkingotti vuoigatvuohta lea dan duohken, mii omd. giddodatgávppis lea sohppojuvvon. Ohcejogas leat álggahuvvon vuosttas giddodatmeroštallandoaimmahusat, main čielggaduvvo, maidda giddodagaide dálu vuoigatvuohta lea sirdašuvvan ja makkár ossodagaiguin dát ožžot guolástit. Osolašlogahallama mieldásaš giddodagaid eaiggádat hábmejit oktasašguovlolágas (758/1989) daddjojuvvon osolašgotti, mii mearrida ovttas guolástanvuoigatvuođa geavaheamis. Vuosttas doaimmahusas lea boahtán Alimus rievtti duopmu 2002:s ja nuppis vurdet bárisin Alimus rievtti čovdosa. Osolašlogahallamat dahkkojuvvojit dan maŋŋá dáin čovdosiin dohkkehuvvon prinsihpaid mielde.</p>
<p>Oktasaš guollečázi osolašgoddi (ovddeš guolástangoddi) ii ná mearrit guolástannávddašeamis, muhto guolástanvuoigatvuođa geavaheamis soahpan gullá ovtta dálu hábmen osolašgoddái.</p>
<p>Sierraákkat guolástanvuoigatvuohta ii atte oktovuoigatvuođa guolástussii, muhto čáhceguovllu eaiggádis lea raddálas guolástanvuoigatvuohta dain čáhceguovlluin, maidda sierraákkat guolástanvuohta guoská. <em type="bold">8.5 Guolástus ja meahcceguovloláhka </em></p>
<p>Meahcceguovlolágas (62/1991) eai leat njuolggadusat, mat stivrejit guolástusa dahje guollečáziid dikšuma. Meahcceguovlolága ulbmilat <em type="bold">sámekultuvrra dorvvasteapmi </em>ja <em type="bold">luondduealáhusaid dorvvasteapmi </em>ásahit goittot guolástusa daid geavahanhámiid jovkui, maid dihte meahcceguovlu lea vuođđuduvvon. Lága ulbmilis <em type="bold">meahcceguovloiešlági seailluheapmi </em>sáhttá maiddái geassit juoga linnjáid, mat galggašedje váldojuvvot vuhtii guollečáziid dikšumis ja geavaheamis mearridettiin. <em type="bold">8.6 Guolástus ja jekkiidsuodjalanláhka </em></p>
<p>Jekkiidsuodjalanláhka (851/1988) ja -ásahus (852/1988) eai gáržžit guolástusa. Jekkiidsuodjalanásahusa 3. §:a čuoggás 3 daddjojuvvo, ahte jekkiidsuodjalanguovllus lea lohpi guolástit, almmá ahte 1. §:a njuolggadusat dan hehttejit.</p>
<p>Guolástus ja meahcceguovloiešlági seailluheapmi eai mana ruossalassii, eaige maiddái guolástus ja luonddusuodjaleapmi. Olbmot johtalit goittot dávjá guolásteamen mohtorfievrruiguin. Guovllu geainnuhisvuođa dihte šaddá goittot ealáhusguolástusas ja ruovttudárbobivddus geavahit dálvvi ja geasi áigge meahccefievrruid ja girdi. Vaikko guolástus daninassii ii čuoze meahcceguovloiešláhkái dahje luonddudilálašvuhtii, de dasa guoskevaš doaimmat sáhttet dan dahkat. Guolástanvuoigatvuohta ii atte vuoigatvuođa johtalit mohtorfievrruiguin meahcis. 74 <em type="bold">8.7 Mihttomearit ja doaibmabijut </em>1) Meahciráđđehus lea mielde Ohcejoga ja Anára guolástanguovlluid guollečáziid geavahan- ja dikšunplánaid beivemis. 2) Njávdánjoga guolástanturisma ovddiduvvo bálvalanrusttegiid kvalitehta ja dorvvolašvuođa buoridemiin. Guvlui dahkkojuvvo plána guolástusa ja guolásteaddjiid stivremis ja čielggaduvvojit dárbbašlaš bálvalusat. Plána ollašuhttin dihte Meahciráđđehus bargá Fuođđo- ja guolledoallodutkanlágádusain ja nuortalaččaid siidačoahkkimiin. 3) Guollenáliid lunddolaš lassáneapmi dorvvastuvvo guolástusa muddema bokte. Ohcejoga guolástanguovllu čáziide eai nappo gilvojuvvo guollešaddadanlágádusaid guolit. Čázádatguovllu siste sáhttá goittot čađahit sirdingilvimiid, nu ahte sirdojuvvojit guolit ja meađđemat jávrris nubbái. Sirdingilvimiid ulbmilin lea vuosttažettiin máhcahit álgoálgosaš guollenáliid čáziide, main dat leat jávkan. <em type="bold">Ágga: </em>Guovvlu luonddudilálašvuođa seailluheapmi. 4) Sirdingilvimiid oktiiheiveheapmi ja das vástideapmi gullá čáhceguovllu oamasteddjái. Nuba buot guvlui dáhpáhuvvi gilvimiidda galgá leat Meahciráđđehusa lohpi. Gilvindoaimmaid galgá dahkat erenoamáš várrugasat – ja millosit eiseváldebargun. <em type="bold">Ágga: </em>Guolástanláhka ja -ásahus. Ohcejoga guolástanguovllu geavahan- ja dikšunplána. Deanu guolástansoahpamuš ja -njuolggadus. 5) Guolástanráddjehusaid dárbbašlašvuođa galgá čuovvut dárkilit oppa áigge ja dárbbašlaš nuppástusat dahkkojuvvojit golmma jagi gaskkaid. </p>
<p><em type="bold">Ákkat </em>ovdalis máinnašuvvon árvalusaide lea lágaid ja ásahusaid lassin guolledávddaid dusten, guollenáliid seailluheapmi genetihkalaččat buhtisin ja vieris šlájaid dagahan ekologalaš rievdadusaid dusten. </p>
<p><em type="bold">Plána ávžžuhusat: </em>1) Nuortalaččaid siidačoahkkima galgá váldit mielde nuortalašguovllus guolástanguovllu ráđđá-dallamiidda. 2) Diehtolonohallama ja ovttasbarggu čáziid dutkamiin galgá lasihit biraseiseválddiiguin ja eará ovttasbargobeliiguin. <em type="bold">8.8 Čuovvun </em></p>
<p>Meahciráđđehus čuovvu guovllu guollenáliid ovdáneami Davvi-Lappi luondduriggodatplánas (Sandström bm. 2000) ja Meahciráđđehusa biras- ja kvalitehtavuogádagas sohppojuvvon mihtidanvugiiguin. Dákkárat leat guolástanlohpestatistihkat, gilvinraporttat ja dikšun- ja geahččalanguolástusaid raporttat.</p>
<p>Luonddudilálaš čáziid geavaheapmi ja dikšun gáibidit ahte birrasa dilli galgá čuvvojuvvot ja dan rievdadusat registrejuvvot. Biraseiseválddit galget čuovvut čáziid suvruma. Čáziid suvruma galgá čuovvut meahcceguovllu sierra sajiin ja seamma čáziin, goas oaidná mo dilli rievdá áiggiid mielde. Erenoamáš dehálaš lea čuovvut coages duottarjávrriid dili, main oksygenajávku sáhttá sakka čuohcit guollenáliide. 75 <em type="bold">9 Fuođđodikšun ja meahccebivdu </em><em type="bold">9.1 Dálá dilli </em></p>
<p>Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu mávssoleamos fuođđošládja lea rievssat, mii lea dáin guovlluin dábálaš. Dan bivdet logu dáfus buot eanemus. Nubbi mávssolaš fuođđošladja báikegoddelaččaide lea ealga. Dasa lassin meahcceguovllu máttageaže beahcevuvddiin bivdet muhtun muddui čuvččá. Eará šlájaid, dego čuotnjága ja eará čáhcelottiid bivdet muhtun muddui Idjajávrri davábealde ja Veahčajávrri birrasiin. Guovžža bivdet uhccán, dasgo dat leat vánis Gálddoaivvi meahcceguovllus. Njoammil ja rieban leat dábálaččat, muhto daid bivdet viehka uhccán.</p>
<p>Davvi-Lappis dahkkojuvvui jagiid 2002–2003 áigge meahccebivdočielggadus Davvi-Lappi rievssatbivddu birra meahcástanbajis 2001–2002 (Kimmo Gröndahl, persovnnalaš diehtunaddin 2003). Čielggadusa mielde rievssahiid bivde Davvi-Lappi guovllus oktiibuot sullii 35 000. Dáin sullii 6 500 bivde Gálddoaivvi guovllus. Ohcejoga ja Anára guovllus olgobáikegoddelaččat bivde rievssahiin lagabui 30 %.</p>
<p>Gálddoaivvi guovllus 5 % báikegoddelaš bivdiin almmuhedje iežaset bivdit rievssahiid dienasin. Dienasbivdit bivde rievssaha vuosttažettiin gárdumiin guokte golbma mánotbaji jagis siivvuid mielde.</p>
<p>Meahcástanlága (615/1993) 8. §:a mielde ohcejohkalaččain ja anárlaččain lea nuvttá bivdovuoigatvuohta iežaset ruovttugieldda eatnamiin. Meahccebivdu lea oassi báikkálaš eallinvuogis ja kultuvrras. Rievssaha gárdebivdu mearkkaša ekonomalaččat Gálddoaivvi meahcceguovllus. Ohcejogas meahccebivdui gullevaš turisma mearkkaša ollu, sesoŋŋaáigi deaivá giđđii ja čakčii. Báikegoddelaččaid eanalottiid bivdu ii leat eriiguin muddejuvvon, muhto fuođđodikšunovttastus stivre dan ávžžuhusaiguin ja Lappi meahccedikšunbire oanida dárbbu mielde bivdoáiggi. Dáid maŋimuš jagiid vierrun lea leamaš ahte meahccebivdu álgá Davvi-Lappis 20.9. Bivdit sáhttet váikkuhit fuođđonáliide maiddái nu, ahte eai bivdde heajos eanaloddejagiid.</p>
<p>Meahcástanláhka dorvvasta fuođđošlájaide ráfálaš lassánanáiggi ja gieldá máŋggaid beaktilis bivdovugiid, mat ledje ovdal anus. Ealga- ja guovžabivdu lea muddejuvvon eriiguin náliid ovdáneami mielde. Meahciráđđehusa birassertifikáhtta gáibida luondduriggodagaid bistevaš geavaheami. Maiddái danin rievssat- ja eanaloddelobit leat muddejuvvon eriiguin nu, ahte meahccebivdu lea ekologalaččat ja sosiálalaččat bistevaš vuođu alde.</p>
<p>Ohcejogas ja Anáris Meahciráđđehusa bivdolobit leat rievssatlobit. Oasi lobiin vuvdet báikkálaš turistafitnodagat, ná lohpevuovdin lea daidda dienasin. Olgobáikegoddelaččaid bivddu lágideami várás guovllut leat juhkkojuvvon moanaide lohpebivdoguovlluide smávvafuođđuid bivddu várás. Guđege guvlui meroštallojit jahkásaččat bivdoearit fuođđonáliid ovdáneami mielde. Gálddoaivvi ja Sámmotjeakki–Vadjotjeakki guovlluin leat dál njeallje lohpebivdoguovllu smávvafuođđuid várás.</p>
<p>Čanasjoavkkuid ráđđádallamiin lea sohppojuvvon jahkásaččat bivdolohpelágideamis ja beanaguovlluin. Guovllut sohppojit jahkásaččat nu, ahte váldojit vuhtii boazodoalu dárbbut. 76 <em type="bold">9.2 Meahccebivdu ja meahcceguovloláhka </em></p>
<p>Meahcceguovloláhka (62/1991) váldá beali meahccebivdui dušše ulbmillaš dásis. Lága ulbmilat <em type="bold">sámekultuvrra dorvvasteapmi </em>ja <em type="bold">luondduealáhusaid dorvvasteapmi </em>sisdollet meahccebivddu. Báikkálaš bivdokultuvrra ja bivdovuoigatvuođaid gudnejahttin lea oassi guovllu meahcceguovloiešlágis. <em type="bold">9.3 Meahccebivdu ja jekkiidsuodjalanláhka </em></p>
<p>Jekkiidsuodjalanláhka (851/1988) ja -ásahus (852/1998) eai gáržžit meahccebivddu. Jekkiidsuodjalanásahusa 3. §:a mielde meahccebivdu lea lobálaš dain jekkiidsuodjalanguovlluin, mat leat meahcástanlága (615/193) 8. §:a oaivvildan gielddain, main gieldalaččain lea vuoigatvuohta bivdit iežaset ruovttugielddas stáhtaeatnamiin. Jekkiidsuodjalanásahusa mielde meahccebivdu lea lobálaš maiddái eará jekkiidsuodjalanguovlluin dan mielde go ortnetnjuolggadusas dárkileappot mearriduvvo. <em type="bold">9.4 Plána árvalusat </em>1) Meahciráđđehus čuovvu fuođđonáliid ovdáneami ja geahččala ovttasráđiid fuođđodikšunbiriin ja fuođđodikšunovttastusaiguin dorvvastit daid. Meahciráđđehus sáhttá vuođđudit dárbbu mielde guvlui fuođđonáliid árvvoštallan dihte fuođđodárkongolmmačiegahasaid. Fuođđodikšunovttastusat sáhttet vuođđudit ja merket meahccái fuođđodárkongolmmačiegahasaid báikkiide, maid birra sohppojuvvo sierra Meahciráđđehusain. <em type="bold">Ágga: </em>Fuođđonáliid ovdáneami čuovvun ja bistevaš geavaheami prinsihpa sihkkarastin. 2) Ealganáliid dikšun dihte sáhttá bidjat njoallungeđggiid báikkiide, maid birra sohppojuvvo sierra Meahciráđđehusain. Njoallungeđggiid galgá bidjat meahccái giđđat maŋimustá ovdal cuoŋománu loahpa. <em type="bold">Ágga: </em>Ovttasbargu fuođđodikšunovttastusaiguin bistevaš geavaheami prinsihpa sihkkarastin dihte. Boazodoalu dorvvasteapmi. 3) Ealgga biebmodili buorideapmin ájaguoraid suovkkaid oažžu čuohppat Meahciráđđehusa čujuheami mielde. 4) Meahcástanlága (615/1993) mielde gieldalaččat ožžot nuvttá bivdit meahcceguovllus ja jekkiidsuodjalanguovllus. Gieldalaččaid dálvviáigásaš meahccejohtaluslohpi addá vejolašvuođa geavahit mohtorgielkká rievssahiid gárdumis. Mohtorgielkkáin ja njealjejuvllagiin sáhttá fievrridit ealggagorudiid eret meahcis dálá vuogi mielde. 775) Olgobáikegoddelaččaide Meahciráđđehus vuovdá muhtun muddui eriid mielde meahcástan-lobiid. Lobiid mearis jahkásaččat mearridettiin čuvvojuvvo bistevaš ovdáneami prinsihppa. Meahcástanlohpelágideami ja beanaguovlluid birra Meahciráđđehus ráđđádallá fuođđodikšunovttastusain, bálgosiiguin, sámedikkiin, báikkálaš turistafitnodagaiguin, mat ožžot goittot oasi áigáiboađusteaset meahccebivddus, vejolaš ámmátbivdiiguin ja nuortalašguovllus nuortalaččaid ovddasteaddjiiguin. Ráđđádallamiid vuođul Meahciráđđehus meroštallá ee. beatnaga geavahaneavttuid. Beanaguovlluid birra Meahciráđđehus ráđđádallá dárbbu mielde dárkileappot bálgosiiguin. Bálgosat sáhttet dárbbu mielde bovdet siidagottiid ovddasteaddjiid ráđđádallamiidda. Ráđđádallamiid vuođul Meahciráđđehus ovddida olgobáikegoddelaččaid meahccebivddu nu, ahte bivdu lea sosiálalaččat, ekonomalaččat ja ekologalaččat bistevaš vuođu alde. Bivddu lágideamis geahččalit atnit ávkin báikkálaš oahpistan- ja fuolahanbálvalusaid. 6) Meahciráđđehusa mielas lea fuođđodikšuma ja luonddusuodjaleami dáfus mávssolaš bivdit riebaniid. Váldovástu riebanbivddu lágideamis duottar- ja njállaguovlluid olggobealde lea fuođđodikšunbires ja fuođđodikšunovttastusas. Meahciráđđehus oassálastá heivvolaš osiin vejolaš smávvanávdeprošeavttaide dego omd. riebanbivdui njállaguovllus. 7) Rievssatdutkamii galggašii lasihit resurssaid, vai rievssatnáliin ja daid molsašuddama sivain fidnejuvvošedje eanet luohtehahtti dieđut go leat leamaš dássážii. <em type="bold">9.5 Čuovvun </em></p>
<p>Meahciráđđehus čuovvu guovllu fuođđonáliid ovdáneami Davvi-Lappi luondduriggodatplánas (Sandström bm. 2000) ja Meahciráđđehusa biras- ja kvalitehtavuogádagas sohppojuvvon mihtidanvugiiguin. Dáidda gullet jahkásaš lohpeearit ja sálašdieđut, fuođđodárkongolmmačiegahaslohkama bohtosat ja Anára ja Ohcejoga fuođđodikšunovttastusaid árvvoštallamat. Meahciráđđehus čuovvu ovttasráđiid ee. ovdalis máinnašuvvon fuođđodikšunovttastusaiguin ja Fuođđo- ja guolledoalu dutkanlágádusain, bálgosiiguin ja Meahciráđđehusa bargoveagain. 78 <em type="bold">10 Meahccejohtalus ja eará johtaleapmi </em><em type="bold">10.1 Johtinoktavuođat ja johtaleami stivrejeaddji njuolggadusat </em></p>
<p>Johtinoktavuođaid ja johtaleami stivrejeaddji njuolggadusat gávdnojit goittot meahcceguovlolágas (62/1991), jekkiidsuodjalanásahusas (852/1988), luonddusuodjalanlágas (1096/1996), čáhcelágas (264/1961), lágas priváhtageainnuin (358/1962), giddodagaid čohkkenlágas (554/1995), meahccejohtaluslágas (1710/1995) ja áibmojohtaluslágas (281/1995) ja daidda guoskevaš ásahusain. 10.1.1 Juohkeolbmovuoigatvuođat</p>
<p>Juohkeolbmovuoigatvuođat leat fámus meahcceguovllus. Dat leat fámus maiddái jekkiidsuodjalanguovllus, jos dat eai leat sierra gáržžiduvvon luonddusuodjalanlága (1096/1996) vuođul addojuvvon ortnetnjuolggadusaiguin. Luonddusuodjalanlága 18. paragráfa 2. momeantta mielde</p>
<p>Álbmotmeahcis ja eará sajis luonddusuodjalanguovllus sáhttá mearrádusain, mii váldojuvvo juogo guovllu vuođđudanmearrádussii dahje guvlui guoskevaš ortnetnjuolggadusaide, gieldit dahje gáržžidit johtaleami, gohttema, gáddáimannama ja fatnasa, dámppa dahje eará johtinfievrru doallama. Johtalan- ja gáddáimannagielddu dahje -ráddjehusa eaktun lea ahte guovllu ealliid ja šattolašvuođa seailluheapmi gáibida dakkára.</p>
<p>Juohkeolbmovuoigatvuođaid vuođul buohkain lea vuoigatvuohta johtalit iešráđálaččat álo ja juohke sajis. Maiddái oanehisáigásaš (1–2 ija guđege báikkis) gohtten gullá juohkeolbmovuoigatvuođaide. Meahciráđđehusa stobuid geavaheapmi ii gula juohkeolbmovuoigatvuođaide, muhto daid geavahannjuolggadusain oažžu Meahciráđđehus mearridit sierra. Logus 6 <em type="bold">Luondduturisma ja lustageavaheapmi </em>leat ovdanbukton ávdinstobuid geavahannjuolggadusat. 10.1.2 Geainnut </p>
<p>Meahcceguovlolága 5. paragráfa mielde meahcceguovlluide ii oaččo ráhkadit bissovaš geainnuid. Njuolggadus dorvvasta meahcceguovlolága váldoulbmila, guovllu meahcceguovloiešlági seailluheami. <em type="bold">Bissovaš geainnuin </em>oaivvildit buot jagiáiggiid vuojihahtti geainnu. Dát čielgá lága dárkilet ákkastallamiin, main daddjojuvvo maiddái, ahte <span type="quote">”Dat [gieldu] ii ná hehttešii nu gohčoduvvon dálvegeainnuid ráhkadeami”</span>. Dálvegeainnut galgetge geavahuvvot earret eará muoraid fievrrideapmái eret dain meahcceguovlluin, main barget ekologalaš vuovdedoaluin. Dákkár vuovddit gávdnojit vuosttažettiin Bátneduoddara ja Váhčira meahcceguovlluin. Gálddoaivvi meahcceguovllus ii oro leamen dárbu dálvegeainnuide. </p>
<p>Meahcceguovlolága dárkilet ákkastallamiin daddjojuvvo geainnuid huksemis dasa lassin, ahte <span type="quote">”geainnuid huksengieldu ii guoskkašii paragráfa 3 momeantta mielde geainnu ráhkadeapmái dalle, go meahcceguovllu rájiid siskkobeale priváhta dálus lea láhkii vuođđuduvvi johtinvuoigatvuohta stáhtaeatnama čađa”</span>. Dasa lassin goittotge daddjojuvvo lága dárkilet ákkastallamiin ain, ahte <span type="quote">”Jos guovllu meahcceguovloiešláhki gillášii das, ahte dákkár vuoigatvuhtii vuođđuduvvi geaidnu ráhkaduvvošii, de stáhtaráđđi sáhtášii evttohuvvon lága 8 §:a vuođul dihto eavttuiguin addit lobi geainnu várás vuođđuduvvon servituhtta- dahje geavahanvuoigatvuođa lotnumii”</span>. 79</p>
<p>Jekkiidsuodjalanásahusa (852/1988) 1. paragráfa mielde jekkiidsuodjalanguovlluin lea gildojuvvon <span type="quote">”visttiid, geainnuid ja rusttegiid huksen”</span>. Seamma njuolggadusa goalmmát paragráfa mielde oažžu <span type="quote">”almmá ahte 1 paragráfa njuolggudusat dan hehttejit – – čađahit doaimmaid guovllus leahkki visttiid, geainnuid, rusttegiid ja elerávdnje- ja telefonlinnjáid bajásdoallan dihte”</span>. 10.1.3 Čáhceguovlluid johtolagat ja johtinvuoigatvuođat</p>
<p>Meahcceguovlolágas eai leat njuolggadusat čáhceguovlluid johtinoktavuođain eaige čáziid alde johtaleami vuoigatvuođain. Dát njuolggadusat gávdnojit čáhcelágas (264/1961). Čáhcelága mielde ”Juohkehaččas lea vuoigatvuohta, go ii dárbbašmeahttumit heađuš eará geavaheami, johtit rabas čázádagas. Čázádaga gehččet rabasin, jos dat lágalaš vuoigatvuođa mielde ii leat gokčojuvvon. Dat, mii ovdalis lea daddjojuvvon johtimis čázádagas, guoská vástideaddji vuogi mielde jieŋa alde johtimii.” Ovdanbukton čáhcelága čuokkis oaivvilda iešalddes dan, ahte čáhceguovlluin ožžot johtalit buohkat friddja ovdamearkka dihte mohtorfatnasiin ja mohtorgielkkáin. Jekkiidsuodjalanguovllus sáhttá čáhceguovlluin johtaleami gáržžidit luonddusuodjalanlága (1096/1996) vuođul addojuvvon ortnetnjuolggadusaiguin. 10.1.4 Servituhtat/geaidnovuoigatvuođat</p>
<p>Eanaš priváhtadáluide meahcceguovllu siste lea johtinvuoigatvuohta servituhttan dahje geaidnovuoigatvuohtan. Ovdal dákkárat leat vuođđuduvvon ng. <em type="bold">bálggesservituhttan </em>, mat eai leat álo sierra meroštallon; nuppiiguin sániiguin eanamihtidandoaimmahusas sáhttet leat nannen servituhtaid, muhto bálgáid sajádat ii leat merkejuvvon kárttaide. Dálá giddodatčohkkenlága (554/1995) mielde johtinoktavuohta lágiduvvo dán áigge geaidnovuoigatvuohtan priváhta geainnuid birra addojuvvon lága (358/1962) mielde. 10.1.5 Meahccejohtalus </p>
<p>Meahcceguovlolágas eai leat meahccejohtalussii guoskevaš njuolggadusat. Meahccejohtalus stivrejuvvo meahcceguovlolágain (1710/1995), mii mearrida mo johttojuvvo mohtorgielkájohtolagaid mielde, meahcis ja čáziin, mat leat jieŋa vuolde, ja geainnuid olggobealde. Meahccejohtalus ii gula juohkeolbmovuoigatvuođaide, muhto meahcis vuodjimii dárbbašuvvo earret muhtun spiehkastagaid (omd. boazodoallit ja eiseválddit) eanaeaiggáda lohpi. Lobiin mearrida eanaeaiggát, man Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus ovddasta Meahciráđđehus. Meahccejohtaluslága ulbmilin lea <span type="quote">”hehttet daid heajos beliid, maid mohtorfievrruid geavaheapmi meahcis ja mohtorgielkájohtolaga alde dagaha lundui dahje eará birrasii, luondduealáhusaide, almmolaš lustageavaheapmái dahje eará oktasaš ávkái dahje priváhtaolbmo ávkái, ja ovddidit johtalusdorvvolašvuođa”</span>. <em type="bold">Mohtorgielkájohtolagat </em>leat geaidnojohtaluslága (267/1981) 2. §:s meroštallon geainnut, main lea <span type="quote">”almmolaš vuoigatvuohta vuodjit mohtorgielkkáin meahcis merkemiin earuhuvvon johtolaga mielde muohttaga áigge”</span>. Meahccejohtaluslága mielde <span type="quote">”meahcceguvlui sáhttá vuođđudit mohtorgielkájohtolaga, go dan birra mearriduvvo guovllu dikšun- ja geavahanplánas”</span>. Meahccejohtaluslága 13. paragráfa 3. momeantta mielde <span type="quote">”mohtorgielkájohtolaga vuođđudeamis ja heaittiheamis luonddusuodjalanlágas (71/23) oaivvilduvvon, stáhtii gullevaš suodjalanguovllus mearrida guovllu hálddašeami mielde juogo Meahciráđđehus dahje Meahccedutkanlágádus”</span>. 80 </p>
<p>Maiddái ohcejohkalaččat ja anárlaččat dárbbašit meahccejohtaluslobi, go johtalit iežaset gieldda siste, muhto dat lea sidjiide nuvttá. Báikegoddelaččaid mávssuhis meahccejohtalusvuoigatvuođa vuođđun lea Meahciráđđehusláhka (1378/2004). Lága 15 §:a mielde mávssuhis bálvalusaide gullet earret eará gieldalaččaid vuoigatvuohta geavahit Meahciráđđehusa hálddašan guovllu meahccejohtaluslága (1710/1995) mielde meahccejohtalussii. Dasa lassin Riikkabeaivvit gáibida meahcceguovloláhkii guoskevaš cealkámušastis ahte ráđđehus galgá fuolahit das, ahte Meahciráđđehus dahje stáhta eará eiseváldi mieđiha Ohcejoga, Eanodaga ja Anára gielddain fásta ássi olbmuide guhkesáigásaš guvllolaš lobiid mohtorgielkká geavaheapmái stáhtaeatnamiin dainna eavttuin ahte lobit eai dagat meahccejohtaluslága 5. §:s oaivvilduvvon vahága. Viđat paragráfas daddjojuvvo, ahte mohtorfievrru galgá geavahit meahcis nu, ahte ii vahágahttojuvvo dahje heađuštuvvo luondu ja eará biras, giddodat ja luondduealáhusat eaige heađuštuvvo dárbbašmeahttumit ássanguovllut ja eará biras.</p>
<p><em type="italic">Meahccejohtalus geasi áigge Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus </em></p>
<p>Bievlan oažžu johtalit meahcis eanaeaiggáda lobi haga njuolgga boazodollui gullevaš bargguin, jos boazoisit dahje várreboazoisit addá dasa lobi. Lohpi galgá addojuvvot čálalažžan ja dat galgá lea álo fárus ja galgá dárbbu mielde čájehuvvot gozihaneiseváldái (meahccejohtalusásahus 13 §, 2 mom.). Meahciráđđehusa bargguin jođedettiin ii dárbbašuvvo meahccejohtaluslohpi. Seammaláhkai bolesa, tuollu ja rádjegozáhusa virgedoaimmaide, buohcciidsáhtosteapmái, čáskadan- ja gádjundoaimma bargguide ja eará vealtameahttun virgebargguide ii dárbbašuvvo meahccejohtaluslohpi. Energiija- ja diehtojohtolatrusttegiid fuolahanbargguide ja sirdimii ii dárbbašuvvo lohpi. Maiddái váddásit lámes olmmoš ja su mieđušteaddji eaba dárbbaš meahcis johtimii eanaeaiggáda lobi (meahccejohtalusláhka 4 § 2 mom., čuokkis 7).</p>
<p>Meahccejohtaluslága 28. §:a mielde guovllulaš EJB-guovddáš sáhttá ohcamuša vuođul mieđihit olbmui, gean lihkadanattáldagat leat agi, lámi dahje buohcuvuođa dihtii rádjjejuvvon, lobi spiehkkasit 4. §:s meroštallojuvvon gildosis dahje ráddjehusas.</p>
<p>Báikegoddelaččaid geasiáigásaš meahccejohtaluslobit Ohcejogas leat mieđihuvvon báikegoddelaččaide dihto vuojáhagaide (govva 9). Anáris geasiáigásaš meahccejohtaluslobit leat mieđihuvvon eanaš luondduealáhusbargiide dihto vuojáhagaide. Čeavetjávrelaččaide ja njávdánlaččaide leat mieđihuvvon geasiáigásaš meahccejohtaluslobit dihto vuojáhagaide. Meahciráđđehus ii leat dábálaččat mieđihan olgobáikegoddelaččaide geasiáigásaš meahccejohtaluslobiid Gálddoaivvi meahcceguvlui iige Sámmotjeakki–Vadjotjeakki jekkiidsuodjalanguvlui. Ákkastallon duktangeavaheapmái Meahciráđđehus lea goittot mieđihan meahccejohtaluslobiid geasi áigái. 82</p>
<p><em type="italic">Meahccejohtalus dálvvi áigge Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus </em></p>
<p>Meahciráđđehus lea mieđihan ohcejohkalaččaide ja anárlaččaide meahccejohtaluslága (1710/ 1995) vuođul ja riikkabeivviid dáhtu mielde dálvviáigásaš meahccejohtaluslobiid oppa gieldda sisa moanaide jagiide ain hávil.</p>
<p>Eai meahcceguovllus eaige jekkiidsuodjalanguovllus leat meahccejohtaluslága mieldásaš mohtorgielkájohtolagat. Meahciráđđehus lea stivren meahcceguovllu meahccejohtalusa dálvvi áigge nu, ahte lea merken guvlui mohtorgielkávuojáhagaid Earret báikegoddelaččaid earát geat johtet dáid vuojáhagaid mielde šaddet háhkat mávssu vuostá lobi. Olgobáikegoddelaččat eai oaččo spiehkastit dáid vuojáhagaid alde eará sajis go guovlluin, mat leat jieŋa vuolde.</p>
<p>Meahciráđđehus lea mieđihan ákkastallon dutkan- ja bargogeavaheapmái mohtorgielkálobiid Meahciráđđehusa váldegottálaš vuojáhagaid olggobeallai.</p>
<p>Meahciráđđehus lea mieđihan mohtorgielkálobiid stáhtaeatnamii Meahciráđđehusa váldegottálaš vuojáhagaid olggobeallai giddodahkii (iežas dahje láigogiddodahkii) johtima várás ja johtimii viđa kilomehtera duohkai juohke guvlui giddodagas. Lohpi giddodagas eret johtimii dárkkálmuhttojuvvui plána dagadettiin čanasjoavkkuin fidnejuvvon doaivagiid mielde (gč. lohku 10.6 <em type="bold">Mihttomearit ja doaibmabijut </em>). </p>
<p>Oahpistuvvon čuoiganvánddardemiid fuolahusa várás Meahciráđđehus lea mieđihan mohtorgielkálobiid Meahciráđđehusa váldegottálaš vuojáhagaid olggobeallai.</p>
<p>Go jearaldagas ii leat leamaš stivrejuvvon mohtorgielkkástallan dahje dasa vuođđuduvvi prográmmabálvalusdoaibma, de Meahciráđđehus lea mieđihan olgobáikegoddelaččaide dálvviáigásaš meahccejohtaluslobiid maiddái Meahciráđđehusa merkejuvvon váldegottálaš mohtorgielkávuojáhagaid olggobeallai nammaduvvon olbmui ovddalgihtii sohppojuvvon áigái ja guvlui dahje vuojáhahkii dainna eavttuin, ahte sis lea fárus báikegoddelaš oahpis, guhte dovdá bures guovllu ja dan dilálašvuođaid.</p>
<p>Gávppálaš mohtorgielkásafáradoibmii, mii dáhpáhuvvá dušše Meahciráđđehusa mohtorgielkávuojáhagaid mielde, ii leat dárbbašuvvon áššehasaid ja oahpisteaddjiid persovnnalaš vuojáhatlobiid lassin eará lohpi. Gielkásafáradoibmii Meahciráđđehusa váldegottálaš mohtorgielkávuojáhagaid olggobealde lea gáibiduvvon sierra safárafitnodatlohpi, mas meroštallojuvvo goas lohpi lea fámus ja geasa lohpi lea mieđihuvvon (oahpisteaddjiid namat). Lobis leat meroštallon maiddái lobálaš vuojáhagat, mat lea sohppojuvvon Meahciráđđehusa ja bálgosiid ráđđádallamiin. Lobi leat sáhttán addit dakkár fitnodahkii, mas lea vánddardeami njunušin oahpisteaddji, guhte dovdá bures guovllu ja dan dilálašvuođaid.</p>
<p>Lappi EJB-guovddáš sáhttá meahccejohtaluslága vuođul erenoamáš siva dihte ásahit mohtorgielkkástallangielddu dihto guvlui dahje áigodahkii. Erenoamáš sivva sáhttá leat ovdamearkka dihte áitatvuloš ealli beassebiras bessenáigge dahje boazodoalu dárbbut. Luonddusuodjaleamis boahtti ákkat sierra gieldoguovlluide ja -áiggiide eai meahcceguovllus dahje jekkiidsuodjalanguovllus leat dán áigge. 8310.1.6 Áibmojohtalus </p>
<p>Meahcceguovlolágas (62/1991) eai leat áibmojohtalussii guoskevaš njuolggadusat, muhto dat gávdnojit áibmojohtaluslágas (281/1995). Áibmofievrruid loktaneamis ja seaivumis mearriduvvo earret eará čuovvovaččat: ”Áibmofievrruid loktaneapmái ja seaivumii oažžu Áibmojohtaluslágádusa mearrádusaid mielde gaskaboddosaččat geavahit rabas čáhceguovllu, ja guovllu eaiggáda dahje hálddašeaddji lobiin eará eana- dahje čáhceguovllu, vaikko guovlu ii livččege dakkár ulbmilii sierra lágiduvvon.” Meahciráđđehusas dát lea dulkojuvvon nu, ahte girdit sáhttet seaivut meahcceguovllu ja jekkiidsuodjalanguovllu jávrriide ja loktanit dain almmá Meahciráđđehusa lobi haga, go jearaldagas ii leat jeavddalaš ruvttojohtalus. Helikoptera seaivumii goikeeatnan ala gal galgá leat lohpi earret dihto spiehkastagaid (gádjun- ja virgedoaimmat ja boazodoalu ja luondduealáhusaid dárbbut). <em type="bold">10.2 Johttit ja jahkodatmolsašuvvan </em></p>
<p>Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus johtalit eanaš badjeolbmot, guolásteaddjit, meahccebivdit, lubmejeaddjit, lustagallestallit ja virgedoaimmaid čađaheaddji olbmot. Lustagallestallit dáidet leat logu mielde dánge guovllu stuorámus gallestallijoavku. Muhto fitnangerddiid mielde rehkenasttedettiin báikkálaš luonddugeavaheaddjit sáhttet leat eanetlohkun.</p>
<p>Dálveguovdil guovllus johtalit vuosttažettiin báikkálaš olbmot: badjeolbmot, guolásteaddjit ja rievssatbivdit. Njukča–cuoŋománnu lea alimus lustageavahanáigi, muhto guovlu jaskkoda miessemánu bealde, go siivvut nohkagohtet.</p>
<p>Geassemánu gaskkamuttu sulain lea fas álkit johtit. Geasiáigásaš lustageavaheami alimus áiggit deivet suoidne–borgemánnui, ja lustageavaheaddjit johtalit vuosttažettiin Čeavetjávrri–Buolbmátjávrri-gaskasaš vánddardanjohtolaga mielde ja Njávdánjoga siste. Badjeolbmot merkot misiid álgogeasis. Luopmána láddan geasuha guvlui báikkálaš olbmuid ja muhtun muddui maiddái olgobáikegoddelaččaid.</p>
<p>Vánddardeapmi nohká measta ollásit ruškki maŋŋá čakčamánus. Čakča–golggotmánus guovllus johtalit badjeolbmuid lassin vuosttažettiin báikkálaš rievssat- ja ealgabivdit. Skábma–juovlamánus duoddaris johtalit vuosttažettiin badjeolbmot ja virgedoaimmain leahkki olbmot. <em type="bold">10.3 Johtinfievrrut </em></p>
<p>Dálvit mohtorgielká lea dábáleamos fievru. Geassit fievrun geavahit govddohatgirdiid, njealjejuvllagiid, meahccebiillaid, meahccemohtorsihkkeliid, mohtorfatnasiid, kanohtaid ja muhtun muddui maiddái helikopteriid. Girddi guvlui bohtet guolástanmátkkálaččat, luondduealáhusbargit, ruovttudárboguolásteaddjit, lubmejeaddjit ja virgedoaimmain leahkki olbmot. 84 <em type="bold">10.4 Geainnut ja johtolagat </em></p>
<p>Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus eai leat geainnut. Lagamusas meahcceguovllu manná Njuorggáma–Buolbmátjávrri-geaidnu, man nubbi geahči ollá measta meahcceguovllu ráji rádjai. Oarjin meahcceguovllu rádji manná váldogeaidnu 4:a guvlosažžan ja lea lagamusas Seavžejávrri buohta váile guovtte kilomehtera duohken geainnus. Nuortanmáddin meahcceguovllu rádji manná váldogeaidnu njelježis Njávdámii manni geainnu guvlosažžan ja lea lagamusas badjelaš moatte kilomehtera duohken geainnus. Davvin meahcceguovllu rádji manná Ohcejoga–Njuorggáma-geainnu guvlosažžan ja lea lagamusas sullii beannot kilomehtera duohken geainnus. Jekkiidsuodjalanguovlu ollá oarjemáttageahčen Čoavččesjávrri davábealde measta váldogeaidnu njelježii. Idjajávrri geaidnu manná dasttán jekkiidsuodjalanguovllu máttageažeravdda guvlosažžan nu, ahte gaskkohagaid ollá jekkiidsuodjalanguovllu ráji rádjai.</p>
<p>Meahciráđđehus mieđiha báikegoddelaččaide erenoamáš dehálaš ákkaid dihte guvlui geasiáigásaš meahccejohtaluslobiid dihto vuogáiduvvan vuojáhagaide (govva 9, s. 81).</p>
<p>Mohtorgielkávuojáhagat (govva ) stivrejit mohtorgielkájohtalusa, vai dat čuozášii nu uhccán go vejolaš boazodollui ja lundui. <em type="bold">10.5 Johtaleapmi ja meahcceguovlolága ulbmilat </em></p>
<p>Sierra johtalushámiid gaskavuohta meahcceguovlolága (62/1991) ulbmiliidda manná muhtun muddui ruossalassii. Mohtorgielkká, njealjejuvllaga, meahccemohtorsihkkela, mohtorfatnasa ja girdi geavaheapmi lea dán áigge mávssolaš oassi luondduealáhusaiguin bargamis. Boazodoalus mohtorgielká lea dán áigge anolaš bargobierggas. Lustamohtorgielkkástallan sáhttá goittotge čuohcit boazodollui. Fuollameahttun mohtorgielkkástallan sáhttá biđget ealuid ja ruohtahit bohccuid dárbbašmeahttumit. Muhtumin dat sáhttá dagahit juoba dan, ahte álddut guddet ovdaláiggiid ja reitojit. Boazoealuid bieđganeapmi fas dagaha boazodoalliide liigegoluid.</p>
<p>Guolástusas, meahccebivddus ja čoaggimis geavahit maiddái mohtorgielkkáid, mohtorfatnasiid, njealjejuvllagiid, meahccemohtorsihkkeliid ja girdiid, go olbmot johtalit guovllus. Gaskkat leat guhkit ja sálaš galgá farggamusat fidnejuvvot varasnaga geaidnogurrii ja das ain vuovdimassii. Maiddái lustageavaheapmi ja stivrejuvvon luondduturisma vuođđuduvvet eanet ja eanet mohtorfievrruiguin johtimii meahcceguovllus.</p>
<p>Nuppe dáfus meahcceguovlolága ulbmilin lea seailluhit guovllu meahcceguovloiešlági. Meahcceguovloiešláhki geahppána, mađe eanet meahcceguovllus leat olbmuid dagahan mearkkat ja jienat. Go mohtorfievrruiguin johtet goittot sihke meahcis ja čáziid alde eanaš dušše dihto vuojáhagaid mielde (mohtorgielkávuojáhagat, johkajohtolagat, njealjejuvllatvuojáhagat), de dat ii čuoze olus guovllu lundui. Luonddu gollama dáfus heađuštusat eai bistte guhká, dat dáhpáhuvvet dušše gaskkohagaid dihto guovlluin, nu ahte eanaš oassi meahcceguovllus bissu meahcceguovlluláganin. Jidnes girdinturisma dahje mohtorgielkkástallan rihkku meahcceguovloráfi, ja dát heađušta máŋgii iešráđálaš vánddardeaddjiid. Dát geahpeda guovllu meahcceguovloiešlági. Mohtorgielkká luodda obbasis sáhttá biđget ealu, muhto nuppe dáfus dat dahká álkibun čuoigama. 85 <em type="bold">10.6 Mihttomearit ja doaibmabijut </em>1) Meahciráđđehus ii vuođđut ođđa mohtorgielkávuojáhagaid dahje vánddardanjohtolagaid meahcceguvlui ja jekkiidsuodjalanguvlui. Dálá johtolagat dollojuvvojit ortnegis ja leat jámma merkejuvvon. Dálá johtolagaid linnjádemiid sáhttá rievdadit lustageavahanavádaga siste. <em type="bold">Ákkat: </em>Boazodoalu dorvvasteapmi. Guovllu meahcceguovloiešlági ja luonddudilálašvuođa seailluheapmi. Vánddardan- ja lustageavahanvejolašvuođaid ovddideapmi. 2) Meahciráđđehus ii árval meahcceguovllu ja jekkiidsuodjalanguovllu váldegottálaš mohtor-gielkávuojáhagaid rievdadeami virggálaš mohtorgielkájohtolahkan. Jos birasministeriijas lágiduvvo ášši nu, ahte vuojáhagat rievdaduvvojit johtolahkan, de Meahciráđđehus ii vuostálastte johtolagaid vuođđudeami. <em type="bold">Ákkat: </em>Johtolatdoaimmahus sáhttá gáibidit dáid johtolagaid vuođuid dulbema, johtolagaid njulgema ja oahpistan- ja bálvalanrusttegiid lasiheami mealgat dálážis meahcceguovllus ja jekkiidsuodjalanguovllus. Mohtorgielkájohtolaga johtima dahje dan oasi sirdin meahcceguovllus (omd. boazodoalu guođohanvuogádaga rievdama dihte) lea mealgat váddáset go váldegottálaš mohtorgielkávuojáhaga sirdin. Dasa lassin mohtorgielkájohtolagat leat almmolaš geainnuide buohtastahtti johtinfávllit, ja nuba buot mohtorgielkkástallit oččošedje fievrridit vearjju johtolaga alde. Dát sáhtášii lasihit rievssatbivddu giđđadálvve boaittobealeguovlluin ja maiddái fuođđuid suollemas bivdu sáhtášii lassánit. 3) Oppa jekkiidsuodjalanguovllus lea maiddái lobálaš iešráđálaš johtin (vácci dahje čuoigga), gohtten ja dolastallan seammalahkáige go eará sajisge Ohcejoga ja Anára stáhtaeatnamiin. Jos ovdamerkka dihte guovllu luonddu geavaheapmi rievdá, de guvlui dahkkojuvvojit dárbbu mielde ortnetnjuolggadusat. <em type="bold">Ákkat: </em>Guovlu lea viiddis ja eanaš boaittobealde. Dálá geavaheapmi ii čuoze guovllu suodjaleami ulbmiliidda iige áitatvuloš šaddo- dahje eallišlájaide. 4) Meahciráđđehus mieđiha dálvviáigásaš meahccejohtaluslobiid meahcceguvlui ja jekkiid-suodjalanguvlui eanaš dálá vuogi mielde. Gieldalaččaide mieđihuvvojit meahccejohtaluslobit oppa ássangieldda sisa (eai álbmot- ja luonddumehciide) moanaide jagiide hávil. Olgobáikegoddelaččat sáhttet johtalit mávssu vuostá Meahciráđđehusa mohtorgielkávuojáhagaid mielde, muhto vuojáhagas ii oaččo spiehkastit eará go jieŋa alde. Olgobáikegoddelaččaide sáhttá mieđihit dálvviáigásaš meahccejohtaluslobiid maiddái vuojáhagaid olggobeallai ovddalgihtii sohppojuvvon guvlui dahje vuojáhahkii dainna eavttuin ahte sis lea fárus báikegoddelaš oahpisteaddji, guhte dovdá bures guovllu ja dan dilálašvuođaid. Máinnašuvvon lobiid sáhttá mieđihit olgobáikegoddelaččaide maiddái dalle, go sii oassálastet gávppálaš mohtorgielkásafárii. Safárafitnodagas galgá leat dalle soahpamuš Meahciráđđehusain. Meahciráđđehus sáhttá mieđihit mohtorgielkálobiid maiddái giddodahkii johtima várás dahje giddodagas eret vuodjimii viđa kilomehtera siste ovddalgihtii sohppojuvvon vuojáhagaid mielde dihto jávrriide. Máinnašuvvon mohtorgielkálobiid sáhttá dasa lassin mieđihit čuoiganvánddardemiid fuolahussii ja ákkastallon dutkan- ja bargodárbbuide. Eanamuoraid váldinlohpái ii gula meahccejohtaluslohpi. Goittotge meahccejohtaluslohpi gullá muorraváldinlohpái, jos muorat fievrriduvvojit dárkilit rájiduvvon, meahccái merkejuvvon ceakkovuovddis njuolgga giddodahkii. Jos lea dárbu rievdadit dálvviáigásaš meahccejohtalusvuogi, de ášši birra galgá ráđđádallat báikkálaččat. <em type="bold">Ágga: </em>Guovllu meahcceguovloluonddu, meahcceguovloiešlági ja luonddudilálašvuođa seailluheapmi, mohtorfievrruiguin johtaleami heajos beliid geahpedeapmi nu ollu go vejolaš, boazodoalu dorvvasteapmi, ruossalasvuođaid geahpedeapmi ja meahcceguovllu máŋggabealat geavaheami ovddideapmi. 865) Geasiáigásaš meahccejohtaluslobit mieđihuvvojit meahcceguvlui ja jekkiidsuodjalanguvlui ovddeš čavges vuogi mielde. Dát oaivvilda Ohcejogas dan ahte Meahciráđđehus mieđiha gieldalaččaide geasiáigásaš meahccejohtaluslobiid meahcceguvlui eanaš dušše govvii 6 merkejuvvon vuogáiduvvan vuojáhagaide. Erenoamáš mávssolaš sivaid dihte (omd. ealggagoruda eretfievrrideapmái) lobiid sáhttá mieđihit maiddái kártii merkejuvvon vuojáhagaid olggobeallai. Anára gielddas geasiáigásaš meahccejohtaluslobiid mieđihit luondduealáhusbargiide dihto vuojáhagaide. Njávdáma registtargili ássiin lea vuoigatvuohta oažžut geasiáigásaš meahccejohtaluslobiid dálá vuojáhagaide Čeavetjávrris Hahpatjávrái ja Njávdámis Gállotguikii. Olgobáikegoddelaččaide Meahciráđđehus ii mieđit geasiáigásaš meahccejohtaluslobiid. Goittotge ovdamearkka dihte ákkastallon dutkandárbbuide sáhttá mieđihit geasáigásaš meahccejohtaluslobiid. <em type="bold">Ágga: </em>Guovllu meahcceguovloluonddu ja meahcceguovloiešlági seailluheapmi, báikkálaš luonddudoalu ja boazodoalu dorvvasteapmi ja dutkandoaimma vejolažžan dahkan. Davvi-Lappi luondduriggodatplána doaibmaprográmma mielde Gálddoaivvi guovlu lea okta meahccejohtalusa stivrema ja goziheami váldoguovlluin. 6) Beanavuodjinfitnodagaide mieđihuvvojit lobit guovllu mohtorgielkávuojáhagaid geava-heapmái ja dasa lassin sidjiide sáhttá mieđihit lobiid vuojáhagaide, maid birra sohppojuvvo ovddalgihtii bálgosiiguin. Vuodjinbeatnagat galget álo veddojuvvot. Daid ii oaččo goittot veaddit dasttán Meahciráđđehusa stobuid lahkosiin. <em type="bold">Ákkat: </em>Boazodoalu dorvvasteapmi. Stobuid geasuhusa ja čorgatvuođa dorvvasteapmi. 7) Heasttaiguin vejolaččat dáhpáhuvvi prográmmabálvalusfitnodatdoibmii mieđihuvvojit johtin-lobit vuosttažettiin dušše vuogáiduvvan vuojáhagaide (govva 9, s. 81), maidda báikegoddelaččaide mieđihuvvojit geasiáigásaš meahccejohtaluslobit. <em type="bold">Ágga: </em>Heasttat loktet eatnamiid ja gávppálaš heastavuodjin galgá danin dáhpáhuvvat dálá vuojáhagaid mielde. 8) Meahciráđđehus čuovvu eatnamiid gollama vuogáiduvvan, geasiáigásaš njealjejuvllat-vuojáhagain, maid dat ieš hálddaša. Jos eatnamiid gollama hehtten dan vealttakeahttá gáibida, de Meahciráđđehus bijaha njealjejuvllatvuojáhagaide ee. roviid dahje čievrabajildusa. Maiddái smávva šalddiid sáhttá hukset vuogas rasttildansajiide, jos dan sáhttá eatnamiid gollama dáfus ákkastallat. <em type="bold">Ákkat: </em>Guovllu luonddudilálašvuođa seailluheami, eatnamiid gollama hehtten. 9) Meahciráđđehus sáhttá mieđihit guvlui dárbbu mielde helikopteriidda seaivunlobiid seaivun-sajiide, mat nammaduvvojit sierra luondduturismma dárbbuide, go lea vuos gullan guovllu bálgosa ja gieldda ovttasbargojoavkku. Lobi eaktun lea sierra soahpamuš, mas sohppojuvvo spesifiserejuvvon seaivunsajiid lassin ee. bázahusfuolahusáššiin. Seaivunráddjehusat eai guoskka gádjun- ja virgedoaimmaide, heahtedillái, bággoseaivumii dahje eará sullasaš dáhpáhusaide. Boazodollui ja luondduealáhusaide guoskevaš sáhtostemiide seaivunráddjehusat eai maiddái guoskka. <em type="bold">Ákkat: </em>Áibmojohtalusláhka. Luonddu máŋggabealat geavaheapmi ja dan vejolašvuođaid ovddideapmi. 10) Heasttaiguin ja meahccesihkkeliiguin johtin galggašii čohkkejuvvot vuogáiduvvan vuojá-hagaide, maidda báikegoddelaččaide mieđihuvvojit geasiáigásaš meahccejohtaluslobit. <em type="bold">Ákkat: </em>Heasttat ja meahccesihkkelat loktet eatnamiid ja daiguin johtaleami gánnáha danin čohkket dálá vuojáhagaide. 8711) Buot beanavuodjin galggašii dáhpáhuvvat mohtorgielkávuojáhagaid mielde. <em type="bold">Ákkat: </em>Boazo-doalu dorvvasteapmi. Turistafitnodagaid beanavuodjindoaimma várás galgá leat lohpi ja dat galgá dáhpáhuvvat mohtorgielkávuojáhagaid mielde. Beanavuodjin váikkuha boazodollui ja lundui sullii seammaláhkai, barggai dal dainna turistafitnodatolmmoš dahje priváhta olmmoš. 12) Beanavuodjinnjuolggadusaid galggašii čielggadit vejolaš láhkamearrádusrievdadusaid várás. </p>
<p>Beanavuodjin ii sáhte leat boazodoalloguovllus juohkeolbmovuoigatvuođaide vuođđuduvvi doaibma. <em type="bold">Ákkat: </em>Beanavuodjin lea šaddan dábáleabbon ja danin galggašedje leat čielgaset láhkamearrádusat dán johtinvuohkái. Ášši čielggadeami guottihit Sámediggi, bálgosat, Bálgosiid ovttastus, Nuortalaččaid siidačoahkkin, Meahciráđđehus ja sámiid ruovttuguovllus doaibmi beanavuodjinfitnodagat. 13) Meahciráđđehusa mielas lea dehálaš spesifiseret ja ráfáidahttit bohccuid guottetbáikkiid miessemánnui. Meahciráđđehus doarju bálgosiid, jos dát ohcet guvllolaš birasguovddážis guottetbáikkiid ráfáidahttima buot meahccejohtalusas miessemánnui. <em type="bold">Ágga: </em>Boazodoalu dorvvasteapmi. Meahccejohtalusláhka 8 § ja 9 §. <em type="bold">10.7 Čuovvun </em></p>
<p>Meahciráđđehus čuovvu meahcceguovllu ja jekkiidsuodjalanguovllu meahccejohtalusa Davvi-Lappi luondduriggodatplánas (Sandström bm. 2000) sohppojuvvon mihtidanvugiiguin. Dáin guvlui heivvolaš mihtidanvuogit leat vuojáhagaid ja johtolagaid meari čuovvun ja lohpestatistihkaid bajásdoallan. 88 <em type="bold">11 Eará geavaheapmi </em><em type="bold">11.1 Čoaggin </em>11.1.1 Duogáš dieđut </p>
<p>Čoaggin lea Suomas juohkeolbmovuoigatvuohta. Láhka luonddudilálaš buktagiid čoaggima gáržžideamis dihto dáhpáhusain (332/1995) addá eana- ja meahccedoalloministeriijai vejolašvuođa gáržžidit čoaggima. Lága mielde <span type="quote">”dakkár guovlluin Lappi leanas, main meahccemurjjiid dahje eará sullasaš luonddubuktagiid čoaggin stáhtaeatnamis mearkkaša mealgat báikkálaš olbmuid áigáibohtui, sáhttá eana- ja meahccedoalloministriija mearrádusainis gieldit earáin čoaggima, jos máinnašuvvon olbmuid ávki dan gáibida”</span>. 11.1.2 Čoaggin guovllus </p>
<p>Deháleamos muorjjit, mat čoggojuvvojit guovllus, leat luomi, jokŋa ja sarrit. Čáhppesmuorjji leat maiddái geavahišgoahtán eanet. Guobbariin dehálepmosat leat bealljeguoppar, gusaguobbarat, mielkeguobbarat ja smierosguobbarat, maid čogget vuosttažettiin ruovttudárbbuide. Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu murjjiin luopmán lea mearkkašan ekonomalaččat lassedienasin báikkálaš olbmuide. Luomehatti njiedjan ja jođihanváttisvuođat leat goittot geahpedan dan ekonomalaš mearkkašumii dáid maŋimuš jagiid. Eará murjjiid ja guobbariid eai guovllus čoakke vuovdimassii. Guovllu geainnuhisvuođas ja guhkes gaskkain fuolakeahttá meahccefievrruid ja girdiid geavaheapmi lea addán vejolašvuođa buorebut ekonomalaččat ávkkástallat luopmániin. Dán plánas maŋŋelis ovdanbukton geasiáigásaš meahcce- ja áibmojohtalusa lohpevuohki addá vejolašvuođa ávkkástallat meahcceguovllu luomeriggodagaiguin boahtteáiggisge. Olgobáikegoddelaččaide eai mieđit geasiáigásaš meahccejohtaluslobiid lubmemii. 11.1.3 Mihttomearit ja doaibmabijut </p>
<p>Meahciráđđehus ii daga dán plánas árvalusaid iige ávžžuhusaid čoaggima stivrema birra. <em type="bold">Ákkat: </em> Čoaggin lea Suomas juohkeolbmovuoigatvuohta (earret badjelis máinnašuvvon lága 332/1955 addin vejolašvuođa).  Meahcceguovlolágas eai leat njuolggadusat, mat stivrejit čoaggima.  Jekkiidsuodjalanláhka ja -ásahus eai sisdoala njuolggadusaid, mat stivrejit čoaggima. 89 <em type="bold">11.2 Málbmaohcan ja ruvkedoaibma </em>11.2.1 Ruvkedoaimma stivrejeaddji njuolggadusat </p>
<p>Málmmaid ja eará rokkanasminerálaid ohcama ja ávkinatnima stivre ruvkeláhka (503/1965) ja -ásahus (663/1965). Ruvkedoibmii oalle mávssolaš eará njuolggadusat leat goittot čáhceláhka (264/1961), láhka birasváikkuhusaid árvvoštallanmeannudeamis (468/1994), meahcceguovlluin meahcceguovloláhka (62/1991), jekkiidsuodjalanguovlluin jekkiidsuodjalanásahus (852/1988) ja sámeguovllus dasa lassin sámediggeláhka (974/1995) ja ON:a olmmošvuoigatvuođasoahpamuša 27. artihkal.</p>
<p>Meahcceguovlolága 6. §:s mearriduvvo, ahte <span type="quote">”ruvkelága (503/65) mieldásaš ruvkebire ii oaččo mearridit meahcceguvlui, jos stáhtaráđđii ii leat addán dasa lobi”</span>. Lága dárkilet ákkastallamiin daddjojuvvo:</p>
<p>Evttohuvvon lága 4 §:a vuollásaš guovllu luohpadangielddu ulbmilin lea hehttet dakkár doaimmaid, mat čuhcet meahcceguovlluid seailumii. Dát njuolggadus ii goittot guoskka ruvkke vuođđudeapmái. Ruvke vuođđuduvvo ruvkelágas mearriduvvon ortnega mielde, iige ruvkke vuođđudeapmi gáibit evttohuvvon lága 4 §:s oaivvilduvvon geavahanvuoigatvuođa luohpadeami. Ruvkedoaimma álggaheapmi rievdada álo guovllu meahcceguovloiešlági. Danin evttohuvvo ahte meahcceguovlluin ii ruvkedoaimma oččošii álggahit almmá stáhtaráđi lobi haga. Paragráfa mielde gávpe- ja industriijaministeriija ii oččošii mearridit ruvkelága 4 logus oaivvilduvvon ruvkebire meahcceguvlui, jos dasa ii leat stáhtaráđi lohpi.</p>
<p>Ruvkelága mieldásaš rogganváldimiid gal sáhttá dahkat meahcceguovllus. Ná ruvkelága 12. §:a njuolggadusaid mieldásaš golleroggan lea meahcceguovllus vejolaš ovddeš vuogi mielde, dasgo eanavuođus leahkki golli roggamii ja doidimii lea doarvái váldinvuoigatvuohta. Seammaláhkai málmmaid, diamánttaid ja eará rokkanasminerálaid ožžot ohcat Suoma ja EU:a buot riikkavuložat ja fitnodatsearvvit. Golleroggama heajos bealit dustejuvvojit dáhkádusmávssuiguin ja mášenroggamis dasa lassin čáhceláhkamearrádusaid vuođul.</p>
<p>Jekkiidsuodjalanásahusa (852/1988) 1. §:a mielde jekkiidsuodjalanguovlluin lea gildojuvvon <span type="quote">”goivvohagaid roggan, eanaávdnasiid váldin ja eana- ja báktevuođu vahágahttin”</span>. Goittotge ásahusa 3. §:a čuoggá 4 mielde <span type="quote">”oažžu váldit uhccánaš minerálačájánasaid Meahciráđđehusa lobiin”</span>. 3. §:a 11 čuoggás fas suvvojuvvojit <span type="quote">”doaimmat, mat leat vealtameahttumat – – geologalaš dutkama dahje málbmaohcama várás dainna eavttuin, ahte dasa lea birasministeriija lohpi”</span>. Ná čájánasaid váldimii uhccánaš jekkiidsuodjalanguovllus galgá leat Meahciráđđehusa lohpi ja málbmaohcamii fas birasministeriija lohpi.</p>
<p>Sámediggeláhka (974/1995, 9 §) geatnegahttá eiseválddiid ráđđádallat maiddái rokkanasminerálaid váldimis ja ruvkebire vuođđudeami oaivvildeaddji lohpeohcamušain. Alimus hálddahusrievtti mearrádusa 31.3.1999 (vurkestat 693) mielde rogganváldinohcamušaid gieđahaladettin galgá čielggadit ja guorahallat, leago boazodoalu dorvvastan dihte dárbu hilgut rogganváldinohcamušaid dahje rogganváldingirjjiide boahtti mearrádusaiguin ovdamearkka dihte gáržžidit váldimii vuođđuduvvi doaibmabijuid dihto áiggiid dahje báikkiin, nugo bálgosat leat gávpe- ja industriijaministeriijai cealkámušaineaset árvalan. Áššis galgá dasa lassin váldit vuhtii, main boazodoalu dáfus dehálaš guovlluin rogganváldimat leat eará mearrádusaid vuođul fámus ja man viiddis ja boazodoalu dáfus rašis dahje dehálaš guovlluide dálá rogganváldinohcamušat gusket. Seammaláhkai galgá váldit vuhtii boazodoalu heađušteaddji eará geavahanhámiid guoskevaš guovlluin. ”Ná stáhtaráđđi galgá ruvkebirelobi guorahaladettiinis ráđđádallat sámedikkiin. 90</p>
<p>Sullasaš mearrádus lea ON:a riikkavulošvuoigatvuođaide ja politihkalaš vuoigatvuođaide guoskevaš riikkaidgaskasaš oktasašsoahpamuša 27. artihkal. Artihkkala mielde čearddalaš, oskui guoskevaš dahje gielalaš vehádagaide gullevaš olbmuin ii oaččo biehttalit vuoigatvuođa ovttas iežaset joavkku eará lahtuiguin návddašit iežaset kultuvrras. Alimus hálddahusriekti lea dán artihkkala vuođul máhcahan muhtun stuorra ruvkefitnodatservviid rogganváldimiid gávpe- ja industriijaministeriijai ođđasit gieđahallanláhkai dan maŋŋá, go Giehtaruohttasa ja Sállevári bálgosat ledje váidán rogganváldimiin. Alimus hálddahusrievtti mielas <span type="quote">”artihkkala oaivvildan kulturdoaba gokčá maiddái boazodoalu, mii lea mávssolaš oassi sámekultuvrras”</span>. Daddjojuvvon soahpamuš lea biddjojuvvon Suomas fápmui lága (107/1976) ja ásahusa (108/1976) vuođul. Alimus hálddahusrievtti mielde ministeriija livččii galgan ovdal mearrádusaid dahkama čielggadit, mo rogganváldimat boađášedje váikkuhit sámiid boazodollui. 11.2.2 Meahciráđđehus ja ruvkeláhka </p>
<p>Ruvkelága (503/1965) čuovvuma goziha gávpe- ja industriijaministeriija. Meahciráđđehus dikšu iešalddes máŋggaid gozihandoaimmaid gávpe- ja industriijaministeriija rávvagiid mielde. Dasa lassin ruvkeláhka addá eanahálddašeaddjái dihto vuoigatvuođaid, maid Meahciráđđehus geavaha.</p>
<p>Meahciráđđehusa bargguide gullet <em type="bold">rogganváldimiid </em>ektui  dáhkádusaid mearrideapmi (vai rogganváldinguovllut ovddeštuvvojit, go rogganváldináigi lea vássán lohppii)  roggama goziheapmi (rogganváldinguovllu rájiid čuovvun)  gaskaboddosaš huksema stivren ja goziheapmi ovttas gieldda huksengozihaneiseválddiiguin  rogganváldimiid johtin- ja fuolahanoktavuođat ja daidda guoskevaš lobit, rávvagat, gozi-heapmi  boaldinmuora vuovdin </p>
<p>Rogganváldimiid vuođđudeapmi ja dálá rogganváldimat dagahit Meahciráđđehussii goluid (ee. meahccejohtalus- ja boaldinmuorralobiid mieđiheapmi, huksema stivren), vaikko váldinguovllus dahkkojuvvon barggut eai dagahivččege vahágiid.</p>
<p>Meahciráđđehus oažžu eanahálddašeaddjin rogganváldinbuhtadusa. Dan sturrodat lei 2007:s 10 €/ha. 11.2.3 Ruvkedoaibma Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus </p>
<p>Meahcceguovllus ja jekkiidsuodjalanguovllus ii leat leamaš ruvkedoaibma. Healban rogganváldimat, main leat dahkkojuvvon smávvalágan dutkamušat, leat Gálddoaivvi meahcceguovllus logemađe ja lea maiddái soames healban ruvkevárrenguovlu. Meahcceguovllus ii leat dál oktage rogganváldin- ja ruvkevárrenguovlu. Jekkiidsuodjalanguovllus eai leat leamaš rogganváldimat dahje várrenguovllut. Ohcejoga ja Anára dálá rogganváldimiin dahje várrenguovlluin eatnašat leat Leammi álbmotmeahcis, Bátneduoddara meahcceguovllus ja Avviljotsiste ja Guhturgeainnu birrasiin. 9111.2.4 Mihttomearit ja doaibmabijut 1) Meahcceguovlolága mielde meahcceguvlui ii oaččo mearridit ruvkebire almmá stáhtaráđi lobi haga. Go láhka lokte mearrádusdahkanvuoigatvuođa ná bajás, de Meahciráđđehus ii daga dán plánas árvalusaid. 2) Meahciráđđehus sáhttá mieđihit lobiid minerálačájánasaid uhccánaš váldimii dutkan-ulbmiliidda. Dát oaivvilda eanemustá 1–2 goaivu dievva eatnama ovtta sajis. 3) Ávžžuhus lea, ahte gávpe- ja industriijaministeriija galgá ráđđádallat guovllu bálgosiiguin, sámedikkiin ja nuortalašguovllus nuortalačaid siidačoahkkimiin rogganváldinlohpeohcamušain. ( Alimus hálddahusrievtti mearrádus 31.3.1999, Sámediggeláhka). <em type="bold">11.3 Eanaávdnasiid váldin </em>11.3.1 Duogáš dieđut </p>
<p>Eanaávdnasiid váldima meahcceguovllus lea muddemin eanaávnnasláhka (555/1981) ja jekkiidsuodjalanguovllus maiddái jekkiidsuodjalanásahus (852/1998). Eanaávnnaslágas oaivvilduvvon eanaávdnasat leat geađggit, čievra, sáttu, láirá ja muolda. Meahcceguovlolágas (62/1991) ii leat makkárge njuolggadus eanaávdnasiid váldimis. Gálddoaivvi meahcceguovllus ii leat leamaš eanaávdnasiid váldindoaibma.</p>
<p>Jekkiidsuodjalanásahusa 1. §:s gildojuvvo eanaávdnasiid váldin jekkiidsuodjalanguovllus. Ásahusa 3. §:s lea dása soames spiehkastat. Lobálaš doaimmaide lohkkojit ee. dakkár visttiid, rusttegiid ja bálgáid ráhkadeapmi ja bajásdoallan, maidda lea dárbu olbmuid oahpisteami, dutkandoaimma ja luondduin buđaldeami várás – – doaibmabijut guovllus leahkki visttiid, geainnuid, rusttegiid ja elerávdnje- ja telefonlinnjáid bajásdoallama várás [ja] – – eará doaibmabijut, mat leat dárbbašlaččat jekkiidsuodjalanguovllu vuogálaš dikšuma ja geavaheami dáfus ja maid birasministeriija lea dohkkehan.</p>
<p>Jekkiidsuodjalanguovllus ii leat leamaš eanaávdnasiid váldindoaibma. 9211.3.2 Mihttomearit ja doaibmabijut 1) Meahciráđđehus sáhttá dárbbu mielde váldit iežas atnui dahje vuovdit eanaávdnasiid uhccánaš meahcceguovllu siste dáhpáhuvvi smávva huksema dárbbuide. Eanaávdnasiid galgá váldit nu lahka geavahanbáikki go vejolaš Meahciráđđehusa čujuheami mielde. Doaibma ii oaččo čuohcit boazodollui ja eará luondduealáhusaide iige áitatvuloš šaddo- ja eallišlájaide. Guovllu meahcceguovloiešláhki ii maiddái oaččo gillát doaimma dihte. Eanaváldinsajiid duovdda galgá fas fuolalaččat ovddeštuvvot. </p>
<p><em type="bold">Ákkat: </em> Meahcceguovllu dárkilet ákkastallamat, main máinnašuvvo ahte meahcceguovlolága vuođul <span type="quote">”ii leat jurdda heajosmahttit dálá návddašanvuoigatvuođaid”</span>.  Meahcceguovlolága ulbmilin lea dorvvastit luondduealáhusaid ja ovddidit luonddu máŋgga-bealat geavaheami ja dan vejolašvuođaid.  Eanaávdnasiid fievrrideapmi meahcceguovllu olggobealde meahcceguovllu sisa golahivččii mealgat eanet luondduriggodagaid, energiija ja ruđa go daid váldin dasttán huksenbáikki lahkosiin. 2) Nuortalašguovllus ássi nuortalaččas lea vuoigatvuohta oažžut nuvttá dán guovllu stáhta-eatnamiin vealtameahttun ruovttudárbbuide čievrra ja deavddaeatnama (Nuortalašláhka 253/1995). <em type="bold">11.4 Muoradaga geavaheapmi </em></p>
<p>Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus leat eanaš jeakkit, lagešvuovddit, jalges duottar sihke jalges duoddara ja lagešvuvddiid molsašuvvanguovllut. Oktilaš beahcevuovdi lea seakka báddin meahcceguovllu máttageahčen. Danin vejolaš eanageavahanhámit guovllus leat boaldinmuorra- ja eará dárbbašmuorračuohppamat (ee. huksenávnnasmuorra ja boazoáidestoalpput). Boazodoalu ja luondduealáhusaid doarjjabáikkiide váldojuvvo guovllus uhccánaš soahki boaldinmuorran. Lastamáhtu lea mealgat bilidan guovllu vuvddiid, ja dát fas váikkuha vejolašvuođaide váldit boaldinmuora. 11.4.1 Muoradaga geavaheapmi ja meahcceguovloláhka </p>
<p>Meahcceguovlolága (62/1991) mielde meahcceguovlluid vuovddit seailluhuvvojit luonddu dilis dahje dain bargojuvvo ekologalaš vuovdedoaluin. 11.4.2 Muoradaga geavaheapmi ja jekkiidsuodjalanláhka </p>
<p>Jekkiidsuodjalanásahusa (852/1988) 1. §:a mielde jekkiidsuodjalanguovllus ii oaččo čuohppat muoraid lavdnjeeatnamiin. Minerálaeatnamiin lobálaččat leat juoba vuovdeekonomalaš čuohppamat dikšun- ja geavahanplána mielde. Sámmotjeakki–Vadjotjeakki jekkiidsuodjalanguovllus čuohppamat eai boađe jearaldahkii guovllu luonddudilálašvuođaid dihte. 9311.4.3 Muoradaga geavaheapmi ja nuortalašláhka </p>
<p>Gálddoaivvi meahcceguovllus sullii 116 000 hektára ja Sámmotjeakki–Vadjotjeakki jekkiidsuodjalanguovllus sullii 9 600 hektára gullet nuortalašguvlui, mas nuortalaččain leat dihto sierravuoigatvuođat ee. ruovttudárbomuora váldima ektui. Nuortalašlága (253/1995) 9. §:a mielde nuortalašguovllus ássi nuortalaš oažžu stáhta eana- ja čáhceguovlluin, mat leat dán guovllus, váldit nuvttá iežas boaldinmuorradárbbu várás stáhtavuvddiin eanamuora ja goikemuora, ii goittot huksenávnnasmuorran anihahtti muora – – oažžu váldit vealtameahttun dárbbuide vuovdehálddahuseiseválddiid čujuheami mielde dihto báikkiin huksen-, boaldin- ja eará ruovttudárbomuora. 11.4.4 Mihttomearit ja doaibmabijut 1) Boaldinmuora ja eará dárbbašmuora váldinlobiid sáhttá mieđihit guovllu minerála-eatnamiidda. Boaldin- ja eará dárbbašmuora oažžu váldit Meahciráđđehusa čujuheami mielde beahce- ja lagešvuvddiin. Maiddái Meahciráđđehus váldá boaldinmuora dáin guovlluin stobuid várás. Meahciráđđehus čujuha muorraváldinbáikki nu lahka gámppá dahje eará geavahanbáikki go vejolaš, vai olbmo doaimmaid mearkkat vuhttošedje dušše gámppáid birrasiin ja eará guovllut bisošedje meahcceguovlluláganin. Meahciráđđehus čujuha boaldinmuorrabáikkiid nu, ahte dat eai čuoze lagešvuvddiid seailumii. 2) Boazodoallit eai dárbbaš lobi váldit boaldin- ja lávvomuoraid, go johtalit boazodoallobargguid oktavuovđas guovllus. Nuortalašguovllus ássi nuortalaččas lea nuortalašlága mielde vuoigatvuohta geavahit muora. 3) Njávdánjoga máttabeale suhkkes šaddaduvvon beahcevuvddiin sáhttá Meahciráđđehusa čuju-heami mielde čuohppat njárbudemiin boaldinmuora ja váldit dárbbašmuora báikkálaš dárbbuide. </p>
<p><em type="bold">Ákkat </em>árvalusaide: Meahcceguovloláhka (62/1991). Jekkiidsuodjalanásahus (852/1998). Lageža lunddolaš ođasmuvvama dorvvasteapmi ja vuovderáji seailluheapmi. Vuovdeláhka (1093/1996, 12 § 1 momeanta). Boazodoalloláhka (848/1990). Nuortalašláhka (253/1995). 4) Dolastallamis oažžu geavahit dušše ovssiid, rissiid ja smávva gudduid. Spiehkastahkan </p>
<p>Njávdánjoga siste, gos dolastallan lea gildojuvvon bealle kilomehtera lagabus fuolahuvvon dollabáikkiid. Gč. lohku 6 <em type="bold">Luonddu lustageavaheapmi ja luondduturisma </em>; 6.6 <em type="bold">Mihttomearit ja doaibmabijut </em>, čuokkis 8. 94 <em type="bold">12 Doaibmabidjoplánat </em></p>
<p><em type="bold">Guollečáziid dikšun ja guolástus </em>-logu (lohku 8) oktavuođas daddjojuvvo, ahte Njávdánjoga guvlui dahkkojuvvo plána guolástusa ja guolásteaddjiid stivrema birra ja seammás čielggaduvvojit dárbbašlaš bálvalusat ja rusttegat. Plána dahkan dihte lea fidnejuvvon sierra dutkanmearreruhta eana- ja meahccedoalloministeriijas. Anára gielda lea fitnus mielde iežas ruhtademiin. Vai plána sáhttá ollašuhttit, de Meahciráđđehus galgá bargat ollu ovttas Fuođđo- ja guolledoalu dutkanlágádusain ja nuortalaččaiguin. Fidnu gergejuvvui ovdalgo plána nannejuvvui. </p>
<p>Čeavetjávrri–Njávdánjoga -guovllu ovddideami birra lea dahkkojuvvon fidnoplána. Fitnu ulbmilin lea ovddidit Čeavetjávrri–Njávdánjoga-guovllu bálvalanrusttegiid ja oahpistanbálvalusaid guovllu luonddu geasuhusa sihkkarastin dihte ja turistabálvalusaid ovddidan dihte. Ulbmilin lea ovddidit guolástanturismma Njávdánjogas. Dát livččii máŋggajagáš fidnu, mas váldodeaddun lea buoridit bivnnuheamos johtolagaid. 1) Čeavetjávrri–Njávdáma-guovllu meahcceoahpistandoaimma ođasmahttima birra Meahci-ráđđehus lea dahkan ollislaš plána báikkálaš duodjeovttastusain, Sniimmi ro:ain, Nuortalaččaid siidačoahkkimiin ja Sevetin Peurat ro:ain. Guvlui galget oahpistangalbbat ja -dávvalat geaidnoguoraide, čuozáhagaide ja johtolagaid ala. Oahpistanrusttegat leat mávssolaččat Gálddoaivvi meahcceguovllu lustageavaheamis. – Jagi 2006 loahpa rádjai stuorámus oassi oahpistangalbbain ledje ođasmahttojuvvon. 2) Hahpatjávrri ja Ruossajávrri ávdinstobuid várás lea dahkkojuvvon divodanplána. Gámme huksemis Áitoaivái ja ođđa dolastallanbáikkiid huksemis Njávdánjohkii dahkkojuvvo doaibmabidjoplána. Johtolagaid merkemat ja dihkkádeamit guolástanturismma stivren dihte biddjojuvvojit áiggi dássái. – Jagi 2006 loahpa rádjai lei huksejuvvon okta dolastallanbáiki Njávdánjoga sisa. 3) Čeavetjávrris Jiekŋamerrii manni bálgá gurrii Áitoaivái huksejuvvo gámme lustavázziid vuoiŋŋastanbáikin. Ruhtadeami olis gámme huksejuvvo fidnoplána mielde. 4) Čeavetjávri–Buolbmátjávri-johtolaga guora ávdisntobut ja daidda gullevaš ráhkadusat ordne-juvvot. Ordnejuvvojit luondduealáhusdálolaččaid, nuortalaččaid ja rádjegozáhusa veaga geavahan Buollánvári (Njávdáma ja Gállotguoika gaskasaš vuojáhat) ja Hahpatjávrri (Čeavetjávrri ja Hahpatjávrri gaskasaš vuojáhat) njealjejuvllatvuojáhagat. 95</p>
<p><em type="bold">HÁLDDAHUS JA OLLÁŠUHTTIMA BIRASVÁIKKUHUSAT </em><em type="bold">13 Geavahanvuoigatvuođaid láigoheapmi </em><em type="bold">ja luohpadeapmi </em><em type="bold">13.1 Dálá dilli </em></p>
<p>Gálddoaivvi meahcceguovllus dahje Sámmotjeakki-Vadjotjeakki jekkiidsuodjalanguovllus ii ássojuvvo dán áigge birra jagi. Priváhtaeatnamat Gálddoaivvi meahcceguovllus leat sullii 9 700 hektára ja Sámmotjeakki–Vadjotjeakki jekkiidsuodjalanguovllus sullii 50 hektára. Priváhtaeatnamat meahcceguovllu siste eai gula meahcceguvlui eaige Natura 2000 -suodjalanguovlofierpádahkii. Oassi meahcceguovllu priváhtaeatnamiin leat huksejuvvon, ja eanaš priváhtadáluide meahcceguovllu siste lea johtinvuoigatvuohta (bálggesservituhtta) stáhtaeatnamis. Dábálaččat dát servituhtat eai leat spesifiserejuvvon; nuppiiguin sániiguin eanamihtidandoaimmahusas leat nannejuvvon máinnašuvvon servituhtat, muhto bálgát eai leat merkejuvvon kárttaide.</p>
<p>Gálddoaivvi meahcceguovllus leat (dilli 8.3.2007) 63 ja Sámmotjeakki–Vadjotjeakki jekkiidsuodjalanguovllus leat golbma láigoguovllu dahje dakkár eará guovllu, man geavahanvuoigatvuođa stáhta lea luohpadan. Dáin stuorámus joavkun leat nuortalašlága (253/1995) mieldásaš guolástanbartaguovllut, mat leat guovllus 34 st. Luondduealáhuslága (45/2000) mieldásaš doarjjabáikkit guovllus leat 13 st. Guovllus leat logemat boares doarjjabáikki guolástusa, meahccebivddu ja lubmema dárbbuide. Daidda 6 báikái Meahciráđđehusa lea dahkan geavahanvuoigatvuođasoahpamuša. Gárde- ja guođohangámpásoahpamušat Gálddoaivvi, Muttošjávrri ja Njávdáma bálgosiin leat boazodoallolága mieldásaš soahpamušat oktiibuot 7 st. Lassin bálgosiin leat oktiibuot 13 boazodállolága mielde vuođđuduvvon guođohanbáikki, mat leat mieđihuvvon BE-guovddáža stivrejumis. Oassái dáidda leat huksejuvvon gámppát. Bálgosiid ovttastusas lea dahkan Meahciráđđehusain láigošiehtadusa golmma bargoeanadoarjjabáikkis. Rádjegozáhusas leat neallje láigoguovllu. Ohcejoga šleađagaoasusgottis lea okta láigoguovlu ja Anára–Ohcejoga gihligotti boleslágádusas okta. Meahciráđđehusas leat dál fuolaheami ja goziheami várás guokte stobu, mat leat Saunakoskis ja Idjajávrris. Ohcejoga gielddas leat bázahusfuolahanbáikkit Gálddoaivvi meahcceguovllus guovtte sajis, maidda Meahciráđđehus lea luohpadan geavahanvuoigatvuođa. Bázahusfuolahanbáikkit leat oaivvilduvvon boazodoalu, meahccebivddu ja guolástusa dárbbuide. (govva 10) 13.1.1 Geavahanvuoigatvuođaid luohpadeapmi meahcceguovlluin </p>
<p>Stáhtaeatnama ja geavahanvuoigatvuođaid luohpadeami birra lea mearriduvvon meahcceguovlolága (62/1991) 4. § 1. momeanttas. Das daddjojuvvo: <span type="quote">”Meahcceguvlui gullevaš stáhtaeatnama dahje dasa guoskevaš geavahanvuoigatvuođa ii oaččo luohpadit iige láigohit (addit láigui) stáhtaráđi lobi haga.” Nuppi momeanttas daddjojuvvojit spiehkastagat váldonjuolggadussii: ”Lohpi ii goittot dárbbašuvvo geavahanvuoigatvuođa luohpadeapmái boazodoalu, guolástusa, meahccebivddu dahje čoaggima dárbbuide 7 §:s máinnašuvvon dikšun- ja geavahanplána mielde iige guovllu luohpadeapmái dakkár fitnu várás, masa lea dárbu bealuštangárvvisvuođa dahje rádjegozihandoaimma dáfus.” Paragráfa goalmmát momeanttas daddjojuvvo, ahte ”eanabihtá 96dahje dasa guoskevaš geavahanvuoigatvuođa luohpadeapmái ja láigoheapmái heivehuvvo muđui, mii lágas 678/1978 (láhka vuoigatvuođas luohpadit stáhta eanaopmodaga ja sisaboađuid bukti vuoigatvuođaid) mearriduvvo”</span>.</p>
<p><em type="bold">Govva 10. </em>Gálddoaivvi ja Sámmotjeakki–Vadjotjeakki jekkiidsuodjalanguovllu doarjjabáikkit ja dasa lassin geavahanvuoigatvuohta- ja láigosoahpamušviidodagat ja maiddái soahpamušahis visttit (dilli 8.3.2007). © Meahciráđđehus 2006, © Genimap Oy, Lohpi L5293. olemassaolosta ei varmuutta (45/2000) </p>
<p>Plánenguovllu ráhkadusaid soahpamuštiipat Luondduealáhuslágas (45/2000) oaivvilduvvon doarjjabáiki Nuortalašl. (253/1995) oaivvild. doarjjabáiki Ruoktodárbomeahccebivddu,-guollebivddu dahje -čoaggima doarj abáiki</p>
<p>Bálgosiid ovttastusa dahje bálgosa ráhkadus /ráhkadusat Ráhkadus, mas eará soahpamuš Rádjegohcinlágádusa gohcinbarta Ráhkadus almmá soahpamuša Ráhkadus almmá soahpamuša, heajos ortnegis, vejolaččat ii anus dahje ráhkadusa gávdnomis ii sihkkarvuohta Plánenguovlu Sámmotjeakki–Vadjotjeakki jekkiidsuodjalanguovlu kilomehtera 97</p>
<p>Meahcceguovlolága (62/1991) dárkilet ákkastallamat čilgejit ain ášši. Luohpadangielddu ulbmilin lea dorvvastit meahcceguovllu seailuma meahcceguovlun. Njuolggadus ii leat goittot loahpalaš. Stáhtaráđđi sáhttá luohpadit geavahanvuoigatvuođa, jos plánejuvvon fidnu mearkkaša ollu oktasaš ávkki dihte. Ákkastallamiin daddjojuvvo maiddái ahte njuolggadus ii guoskka čáhceguovlluid geavahanvuoigatvuođaide.</p>
<p>Eanabihtá geavahanvuoigatvuođa luohpadeapmi oaivvilda eatnama láigosoahpamuššii buohtastahtti soahpamuša. Jos vistti, man Meahciráđđehus oamasta meahcceguovllus, láigoha oanehis áigái lustageavaheami dárbbuide, de dat ii oaivvil meahcceguovlolága 4. §:a mieldásaš geavahanvuoigatvuođa luohpadeami. Várrenstobu seaŋgasajiid vuovdin, láigogámppá dahje isidaston láigostobu láigoheapmi ovtta, guovtte vahkkui ii leat nappo meahcceguovlolága vuostásaš geavahanvuoigatvuođa luohpadeapmi – dego ii maiddái guolástan-, meahcástan-, fitnodat-, dahje mohtorgielkálobiid vuovdin. Dat gullet vuosttažettiin guovllu lustageavaheami stivrenvugiide.</p>
<p>Meahcceguovlolága fápmuiboahtin- ja sirdašuvvannjuolggadusain leat maiddái geavahanvuoigatvuođaide guoskevaš njuolggadusat. Dain daddjojuvvo: ”Meahcceguovlluide dán lága fápmuiboađedettiin guoskevaš servituhttavuoigatvuođat ja daidda buohtastahtti geavahanvuoigatvuođat ja láigosoahpamušat báhcet ainge fápmui. Meahciráđđehus sáhttá joatkit soahpamuššii vuođđuduvvi vuoigatvuođaid gustonáiggi nannejuvvon dikšun- ja geavahanplána mielde.”</p>
<p>Meahcceguovlolága 8. §:a mielde Meahciráđđehus sáhttá ohcat stáhtaráđis lobi priváhtageainnu várás vuođđuduvvon servituhttavuoigatvuođa dahje geavahanvuoigatvuođa lotnumii, jos meahcceguovllus álggahuvvo bissovaš geainnu ráhkadanfidnu. Jos geavahanvuoigatvuođa dahje servituhttavuoigatvuođa lotnuma dihte ii sáhte lágidit govttolaš johtinoktavuođa ja jos dat čuohcá sakka eaiggádii, de stáhta lea geatnegahtton eaiggáda gáibádusa vuođul lotnut guovllu. 13.1.2 Geavahanvuoigatvuođaid luohpadeapmi jekkiidsuodjalanguovlluin </p>
<p>Jekkiidsuodjalanásahusa (852/1988) mielde jekkiidsuodjalanguovllus lea almmá ahte 1. §:a njuolggadusat dan hehttejit lobálaš ee. 1) dakkár visttiid, rusttegiid ja bálgáid huksen ja bajásdoallan, maidda lea dárbu olbmuid oahpisteami, dutkandoaimma ja luondduinbuđaldeami várás; 2) meahccebivdu – –; 3) guolástus; – – 7) doaibmabijut guovllu visttiid, geainnuid, rusttegiid ja elerávdnje- ja telefonlinnjáid bajásdoallan dihte; 8) boazodoallu ja dan gáibidan doaibmabijut, – – 10) dárbbašlaš doaibmabijut dimbariid golgadeami, buollingoziheami, gádjunbálvalusa, riikkarájiid fáktema ja goziheami sihke kárten- ja eanamihtidandoaimmaid várás ja – – 12) eará dárbbašlaš doaibmabijut jekkiidsuodjalanguovllu vuogálaš dikšuma ja geavaheami dáfus ja maid birasministeriija lea dohkkehan. 98 <em type="bold">13.2 Mihttomearit ja doaibmabijut </em>1) Meahciráđđehus joatká <em type="bold">dálá geavahanvuoigatvuođa- ja láigosoahpamušaid </em>dainna eavt-tuin, ahte doarjjabáikkit geavahuvvojit <em type="bold">meahccebivddu, guolástusa ja/dahje murjema </em>dárbbuide. Geavahanvuoigatvuođa- ja láigosoahpamušat dahkkojuvvojit mearreáigái ja doarjjabáikkit leat oaivvilduvvon dušše vuoigatvuođa oažžu ja su dállodoalu atnui. Visttiin galgá leat gieldda mieđihan huksenlohpi. <em type="bold">Ágga: </em>Meahcceguovlolága 12. §:a fápmuiboahtin- ja sirdašuvvannjuolggadusat. 2) Meahciráđđehus joatká guovllus leahkki <em type="bold">rádjegozáhusa stobuid </em>láigosoahpamušaid. Jos rádjegozáhus luohpada Meahciráđđehussii boahtteáiggis juoga stobu, de mearrida Meahciráđđehus stobu geavaheamis plánas árvaluvvon avádatjuogu linnjádemiid mielde, dan maŋŋá go lea vuos gullan čanasjoavkkuid ja váldán vuhtii boazodoalu beroštumiid. <em type="bold">Ákkat: </em>Meahcceguovlolága 4. §:a mielde geavahanvuoigatvuođaid sáhttá mieđihit luondduealáhusbargiide doarjjabáikedárbbuid lassin maiddái bealuštanhálddahusa ja rádjegoziheami dárbbuide. 3) Meahciráđđehus sáhttá luohpadit <em type="bold">boazodoalu ja luondduealáhusaid ruhtadanlága </em>(45/ 2000) mielde sierra ovddu geavahanvuoigatvuođaid doarjjabáikki várás. Eaktun lea dat, ahte ohcci galgá deavdit boazodoalu ja luondduealáhusaid ruhtadanlága ákkaid. Ohcci galgá leat báikegotteolmmoš <em type="italic">. </em>1 Jos dat lea vejolaš ja orru leamen vuogas, de doarjjabáikkiid galgá vuođđudit dálá visttiid dahje rusttegiid oktavuhtii. Geavahanvuoigatvuođaid luohpadeamis mearridettiin galgá váldit vuhtii daid njuolggadusaid, mat stivrejit meahcceguovllu geavaheami. Geavahanvuoigatvuođasoahpamušat dahkkojuvvojit nu, ahte dat leat doaisttážii fámus. Dán ovddu oažžu geavahit dušše luondduealáhuslága gáibidan ulbmiliidda. Boazodoalu ja luondduealáhusaid ruhtadanlága (62 §, 4 mom) vuođul Meahciráđđehus sáhttá, dan maŋŋá go TE-guovddáš lea addán cealkámuša, geassit juo mieđihuvvon sierra ovddu, jos dan ii sáhte šat ákkastallat luondduealáhusdárbbuiguin. Ássanvistti huksemii vuoigadahtti geavahanráddjehus oaivvilda eanemustá 32 njealjehasmehtera viidosaš vistti. Meahciráđđehus bivdá meahccebivdui guoskevaš geavahanvuoigatvuođain cealkámuša áššáiosolaš gieldda fuođđodikšunovttastusain ja guolástussii guoskevaš geavahanvuoigatvuođain cealkámuša áššáiosolaš gieldda guolledoalloráđđádallangottis. Dasa lassin Meahciráđđehus bivdá buot ohcamušaid birra cealkámušaid bálgosis, man sisa ohcamuš lea dahkkojuvvon. </p>
<p><em type="bold">Ágga: </em>Boazodoalliid ja dakkár olbmuid, geat ožžot oaiveáššálaš áigáiboađuset luondduealáhusain, doarjjabáikedárbbuid leat sáhttán ja sáhttá ainge lágidit boazodoalu ja luondduealáhusaid ruhtadanlága (45/2000) mielde. Luondduealáhusbargis lea boazodoalu ja luondduealáhusaid ruhtadanlága mielde <span type="quote">”vuoigatvuohta stáhta eana- ja čáhceguovlluin cegget Meahciráđđehusa lohpemearrádusa vuođul doarjjabáikki meahccebivddu várás erenoamáš mávssolaš sivaid dihte dahje doarjjabáikki guolástusa várás ja maiddái guollegealláriid ja vuorkkáid ealáhusain bargama dáfus vealtameahttun sajiide”</span>. Gánnáha fuomášit ahte meahcceguovloláhka ii geatnegahte Meahciráđđehusa luohpadit guvlui guoskevaš geavahanvuoigatvuođa. Dat dušše addá dasa vejolašvuođa, spiehkastahkan váldonjuolggadusas, mii gieldá luohpadeami. Ná Meahci- 1 Birasministeriija mearrádus 16.12.2008 (Dnr YM/5741/2007) Gálddoaivvi meahcceguovllu ja Sámmotjeakki– Vádjotjeakki jekkiidsuodjalanguovllu dikšun- ja geavahanplána nannemis. Mearrádusa mielde birasministeriija guođđá nannekeahttá logus 14.2. (dán prentosis lohku 13.2.) čuoggáin 3. ja 8. ovdanbuktojuvvon gáibádusaid, maid mielde sierra ovddu geavahanvuoigatvuođaid luohpadeapmi livččii vejolaš dušše báikegoddelaš sápmelaččain. Jus eará gáibádusat ollašuvvet, de ovddu sáhttá mieđehit maiddái eará báikegoddelažžii go sápmelažžii. Alimus hálddahusrievtti mearrádus 523/1/09 guđii fápmui birasministeriija mearrádusa.99ráđđehus sáhttá muddet doarjjabáikkiid meari meahcceguovlolága ulbmiliid mielde. Jekkiidsuodjalanláhka ja -ásahus eai maiddái geatnegahte Meahciráđđehusa luohpadit guvlui guoskevaš geavahanvuoigatvuođa. Dat dušše addet dasa vejolašvuođa – spiehkastahkan váldonjuolggadusas, mii gieldá visttiid ja rusttegiid huksema. Sápmelaškultuvrra dorvvasteapmi. Boazodoalu ja luondduealáhusdáluid ruhtadanlága (45/2000) ráđđehusa evttohus (HE 104/1999) ulbmiliidda lea merkejuvvon, ahte lága čuovvu doaibmabijuin galgá giddet fuopmášumi sápmelaččaid vejolašvuođaide bajásdoallat ja ovddidit sápmelaš kultuvrii gullevaš ealáhusaid sápmelaččaid ruovttuguovllus. 4) Meahciráđđehus joatká Ohcejoga gieldda bajásdoallan duottarguovlluid <em type="bold">bázahusfuolahus- </em><em type="bold">báikkiid </em>geavahanvuoigatvuođasoahpamušaid, jos dat bálvalit boazodoalu, meahccebivddu ja guolástusa dárbbuid. <em type="bold">Ágga: </em>Boazodoalu ja luondduealáhusaid dorvvasteapmi. 5) <em type="bold">Boazodoalu </em>dárbbašan ođđa rusttegat čohkkejuvvojit eanaš bálgosiid guođohanbáikkiide dálá visttiid dahje rusttegiid oktavuhtii. Bálgosiid guođohanbáikkiid sajádaga sáhttá dárbbu mielde rievdadit bálgosa árvalusa mielde. <em type="bold">Ágga: </em>Boazodoalu eavttuid dorvvasteapmi. Jekkiidsuodjalanásahusa mielde jekkiidsuodjalanguovllus leat lobálaččat <span type="quote">”boazodoallu ja dan gáibidan doaimmat”</span>. 6) Nuortalašguovllus ássi <em type="bold">nuortalaččain </em>lea vuoigatvuohta dán guovllu stáhta eana- ja čáhce-guovlluin cegget nuvttá Meahciráđđehusa lobiin <em type="bold">boazo-, meahcástan- ja guolástanbarttaid, guollegealláriid </em>ja <em type="bold">vuorkkáid </em>dárbbašlaš sajiide. Lobi oažžu dušše dalle, jos máinnašuvvon vistti ceggema sáhttá ákkastallat nuortalačča ja su bearraša áigáiboađu dahje luondduealáhusain bargama dáfus. Cealkámušat bivdojuvvojit Lappi TE-guovddážis, Nuortalašráđis ja bálgosis. <em type="bold">Ágga: </em>Nuortalašláhka (253/1995). Ulbmilin lea ovddidit nuortalaččaid ja nuortalašguovllu eallindilálašvuođaid ja bajásdoallat ja ovddidit nuortalaškultuvrra. 7) Nuortalašguovllus ássi <em type="bold">nuortalaš </em>oažžu dán guovllu stáhta eana- ja čáhceguovlluin doallat nuvttá <em type="bold">sátkkuid </em>ja <em type="bold">guolástanbiergasiid </em>goikadanbáikkiid almmá sierra lobi haga. <em type="bold">Ágga: </em>Nuortalašláhka (253/95). Ulbmilin lea ovddidit nuortaččaid ja nuortalašguovllu eallindilálašvuođaid ja birgenvejolašvuođaid ja bajásdoallat ja ovddidit nuortalaškultuvrra. 8) Boares visttiide, main ii leat geavahanvuoigatvuođasoahpamuš, sáhttá dahkat eaiggáda ohca-ma vuođul geavahanvuoigatvuođasoahpamušaid, jos daid dálá dilli ja eaiggádat devdet čuovvovaš ákkaid: 1) Visti lea huksejuvvon ovdal meahcceguovlolága fápmuiboahtima 17.1.1991. 2) Visti lea oruhahtti. 3) Vistti eaiggát lea báikegoddelaš2. 4) Eiggát geavaha vistti meahccebivddu, guolástusa dahje čoaggima doarjjabáikin. 5) Vistái háhkkojuvvo gieldda mieđihan huksenlohpi. 2 Birasministeriija mearrádus 16.12.2008 (Dnr YM/5741/2007) Gálddoaivvi meahcceguovllu ja Sámmotjeakki– Vádjotjeakki jekkiidsuodjalanguovllu dikšun- ja geavahanplána nannemis. Mearrádusa mielde birasministeriija guođđá nannekeahttá logus 14.2. (dán prentosis lohku 13.2.) čuoggáin 3. ja 8. ovdanbuktojuvvon gáibádusaid, maid mielde sierra ovddu geavahanvuoigatvuođaid luohpadeapmi livččii vejolaš dušše báikegoddelaš sápmelaččain. Jus eará gáibádusat ollašuvvet, de ovddu sáhttá mieđehit maiddái eará báikegoddelažžii go sápmelažžii. Alimus hálddahusrievtti mearrádus 523/1/09 guđii fápmui birasministeriija mearrádusa. 100 </p>
<p>Geavahanvuoigatvuođasoahpamuš dahkkojuvvo álggos viđa jahkái, man maŋŋá soahpamušaid sáhttá dahkat ain logi jahkái hávil.</p>
<p>Jos doarjjabáikki geavahanulbmil rievdá nu ahte dat manná meahcceguovlolága vuostá, de Meahciráđđehusas lea vuoigatvuohta geassit eret soahpamuša.</p>
<p>Daidda eaiggádiidda, geat ožžot geavahanvuoigatvuođasoahpamuša, sáhttá addit lobi divvut vistti, muhto ii viiddidit dan. Ovdal divvuma eaiggát galgá addit Meahciráđđehussii čielggadusa divvunplánas.</p>
<p>Geavahanvuoigatvuođasoahpamušas ii leat friddja sirdinvuoigatvuohta (vuovdin, láigoheapmi dahje eará luohpadeapmi). Geavahanvuoigatvuođasoahpamuša sáhttá sirdit báikegoddelažžii, jos dát geavaha vistti ruovttudárboguolástusa, meahccebivddu dahje čoaggima doarjjabáikin. Árbin sirdin gáibida dan, ahte olmmoš lea báikegoddelaš ja vistti geavahanulbmil bissu ovddežin.</p>
<p>Ássamii dohkkemeahttun visttit guđđojuvvojit mieskat. Jos gii nu divvugoahtá dákkár vistti, de Meahciráđđehus galgá bargagoahtit dan ovdii ahte visti jávkaduvvo meahcceguovllus. Seammaláhkai meannuduvvo buot ođđa visttiid hárrái, mat meahcceguvlui vejolaččat huksejuvvojit.</p>
<p>Daid ássamii dohkkemeahttun visttiid hárrái, maidda ii gávdno eaiggát dahje eaiggát ii háliit dahkat geavahanvuoigatvuođasoahpamuša, Meahciráđđehus álgá lágalaš doaimmaide vistti jávkadan dihte meahcceguovllus.</p>
<p>Jos vistti eaiggát ii ása báikegottis geavahanvuoigatvuođasoahpamuša ođasmahtedettiin ja vistái ii gávdno báikegottis eará eaiggát, guhte deavddášii mearriduvvon ákkaid, de visti galgá gaikkoduvvot.</p>
<p><em type="bold">Ákkat: </em>Sámekultuvrra dorvvasteapmi. Visttit leat leamaš ja leat ainge dehálaš doarjjabáikkit, go olbmot johtalit geainnuhis meahcceguovllus. Nuppe dáfus dárbbašmeahttun visttiid jávkadeapmi lasiha meahcceguovloiešlági. 9) <em type="bold">Boares gámmiid </em>sáhttá ordnet dahje hukset ođđasit boares báikkiide Gálddoaivvi meahcce-guovllus báikkálaš olbmuid oktasaš atnui guolástusa, meahccebivddu ja murjema dárbbuide. Gámmiid sáhttá ordnet eanemustá golbma, ja dat galggašedje leat vejolašvuođaid mielde geainnuid dahje dálá vuojáhagaid lahkosiin. Gámmiid ordnedettiin dahje huksedettiin galgá geavahit árbevirolaš huksenmateriálaid (báikkálaš soagi ja lavnnji). Ordnen ja huksen gáibida ahte plánejuvvon fidnu ollašuvvá. Dán fitnu oktavuođas galgá soahpat sierra Meahciráđđehusain gámmiid ordnemis, sajádagain ja bajásdoallamis. <em type="bold">Ágga: </em>Meahcceguovloláhka. 10) Juohkeolbmovuoigatvuođaid badjelmanni <em type="bold">gohttemii </em>Meahciráđđehus sáhttá addit lobi doallat orustanbáikki (goahti, lávvu dahje geahppalágan kádja) guolástusa várás, dan maŋŋá go lea gullan guolledoalloráđđádallangotti ja bálgosa oainnu áššis. <em type="bold">Ágga: </em>Meahcceguovloláhka. 101 <em type="bold">14 Goziheapmi </em><em type="bold">14.1 Dálá dilli </em></p>
<p>Meahciráđđehusa luonddubálvalusain lea váldegottálaš meahccegozihanjoavku, masa gullet ovcci meahccedárkkisteaddji ja joavkku njunušin bálvalanhoavda. Joavkku váldobargun lea lágidit lágalašvuođa ja lobálašvuođa goziheami Meahciráđđehusa hálddašan guovlluin, gozihanovttasbarggu oktiiheiveheami ja gozihanskuvlema Meahciráđđehusa bargiide ja čanasjoavkkuide.</p>
<p>Lágalašvuođa goziheapmái gullá lágaid ja eará njuolggadusaid goziheapmi. Lobálašvuođa goziheamis dárkkistuvvo ahte doibmii lea Meahciráđđehusa lohpi. Meahciráđđehusa meahccegoziheami oktiiheiveheamis ja organiseremis guovlluin vástidit meahccedárkkisteaddjit. Golbma davimus gieldda gullet ovtta dárkkisteaddji doaibmaguvlui. Meahciráđđehusa meahccedárkkisteaddjiin leat sisáššiidministeriija mieđihan, erenoamážit Meahciráđđehusa doaibmasuorgái gullevaš boles- ja ovdadutkanvuoigatvuođat. Dasa lassin meahccegoziheapmi gullá bolesa virgedoaimmaide ja rádjegozáhusa virgedoaimmaide rádjegoziheami oktavuođas.</p>
<p>Meahccedárkkisteaddji vástida doaibmaguovllustis meahccegoziheami plánemis ja lágideamis. Dasa gullet guvllolaš gozihanovttasbarggu láhčin ja bajásdoallan, oktiiheiveheapmi ja skuvlen, lágalašvuođa ja lobálašvuođa goziheapmi, rihkkosiid ovdadutkan, lágalašvuođabajásgeassin, luonddučuvgehus, vánddardan- ja eará bálvalusaid geavaheaddjiid oahpisteapmi. Meahccegoziheami oahpistanrolla boahtá bures ovdan.</p>
<p>Meahccegoziheapmi gullá Meahciráđđehusa luonddubálvalusain bargi buot olbmuid doaimmaide. Eará boađusdoaimmaid bargovehkii gullá uhcimustá gozihit iežas doaibmasuorggi áššiid. Juohkehaš lea geatnegahtton uhcimustá almmuhit meahccedárkkisteaddjái dain rihkkumušain, maid ieš lea áican. <em type="bold">14.2 Mihttomearit ja doaibmabijut </em> Meahccegoziheami ulbmilin lea ovddidit bistevaš geavaheami prinsihpa, servodaga ásahan mearrádusaid čuovvuma ja lágagulolašvuođa. Meahccegoziheami ulbmilin lea maiddái ovddidit buriid meahccevugiid, áddejumi luonddu guovdu ja oppalaš dohkkeheami meahcisjohtimii.  Meahciráđđehus – ovttas eará virgeoapmahaččaiguin – bajásdoallá beaktilis goziheami. Gozi-heapmái galgá várret doarvái resurssaid. 102 <em type="bold">15 Resurssat ja áigedávval </em><em type="bold">15.1 Jahkásaš golut </em></p>
<p>Meahciráđđehusa Lappi luonddubálvalusat vástida meahcceguovllu lustageavaheami bálvalanrusttegiid fuolaheamis ja bajásdoallamis, meahcceguovloluonddu suodjaleamis, stuorranávddiid ja áitatvuloš ealli- ja šaddošlájaid čuovvumis, fuođđonáliid čuovvumis, guollečáziid dikšumis, meahccegoziheamis ja oahpisteamis. Dasa lassin golut čoggojit lohpeáššiid gieđahallamis ja plánen- ja hálddahusdoaimmain. Dát doaimmat leat goasttiduvvon vearroruđaiguin ja daidda leat lágiduvvon ruđat stáhtabušeahtas. Árvaluvvo ahte om. doaimmaide dán guovllus manná jahkásaččat sullii 280 000 euro.</p>
<p>Lustageavaheami jahkásaš goluide gullet ávdinstobuid boaldinmuorra- ja bázahusfuolahus ja smávvalágan divvunbarggut. Máinnašuvvon submi gokčá maiddái váldegottálaš mohtorgielkávuojáhagaid bajásdoallama, mii lea gullan jagi 2001 rájes Meahciráđđehusa servodatlaš lustabálvalandoaimmaide.</p>
<p>Luonddusuodjaleami goluide gullet áitatvuloš šlájaid čuovvumat ja beasselohkamat, mat addet barggu meahcceguovllus ja jekkiidsuodjalanguovllus measta guhtta olmmošbargománotbaji jagis.</p>
<p>Jahkásaš goluide gullet sierralágan lobiid gieđahallan, láigo- ja geavahanvuoigatvuođasoahpamušaid dahkan ja eará hálddahus- ja dikšundoaimmat. <em type="bold">15.2 Investeremat </em></p>
<p>Doaibmabidjoplánain ovdanbukton investerenlágan goluide gullet fidnu nuortalašguovllu guolástusa mearkkašumis Suoma nuortalaččaide, dutkamuš <em type="bold">Njávdánjoga guolástusa ja vánddárdeami ovddideamis </em>, ávdinstobuid ordnen, Čeavetjávrri–Njávdáma -guovllu meahcceoahpistanrusttegiid ja čuozáhatdávvaliid ráhkadeapmi, dolastallanbáikkiid ráhkadeapmi Njávdánjohkii ja Čeavetjávrái, gámme huksen Áitoaivái ja njealjejuvllatvuojáhagaid ordnen. </p>
<p>Čeavetjávrri–Njávdanjoga -guovllu ovddideami birra lea dahkkojuvvon fidnoplána. Plánii gullá ee. ávdinstobuid divodeapmi ja njealjejuvllatvuojáhaid ordnen ja dasa lassin meahcceoahpisteami, čuozáhatdávvaliid, dolastallanbáikkiid ja gámme huksen</p>
<p>Jos Meahciráđđehus hukse Gálddoaivvi guvlui ođđa fuolahanstobu iežas bargoveaga fuolahan- ja gozihanatnui, de dat galgá ráđđádallat stobu báikkis guovllu bálgosiin ja nuortalašguovllus nuortalaččaiguin ja huksema birra galgá dahkkojuvvot sierra golloárvvoštallan. 103 <em type="bold">16 Plána váikkuhusaid árvvoštallan </em><em type="bold">16.1 Birasváikkuhusaid árvvoštallan meahcceguovloplánemis </em></p>
<p>Meahcceguovlluid dahje jekkiidsuodjalanguovlluid dikšun- ja geavahanplánaid dahkan ii gula daidda fitnuide, main ng. <em type="bold">BVÁ </em>-lága (láhka birasváikkuhusaid árvvoštallanmeannudeamis, 468/ 1994) vuođul galgá dahkat birasváikkuhusaid árvvoštallama. Lága 5. logus <span type="quote">”oppalaš čielggadangeatnegasvuođa birra”</span> daddjojuvvo goittot: ”Birasváikkuhusat galget čielggaduvvot ja árvvoštallot doarvái bures, go eiseválddit válmmaštallet dakkár plánaid ja prográmmaid, mat sáhttet sakka čuohcit birrasii muhto maidda eai heivehuvvo 2. logu njuolggadusat árvvoštallanmeannudeami birra.” </p>
<p>Ieš BVÁ-fitnu ektui dákko lea dat earru ahte dikšun- ja geavahanplánain lea doarvái ovdanbuktit ovtta molssaeavttu – loahpalaš árvalusa. Dákko árvvoštallojit oppalaččat plána árvalusaid váikkuhusat, buktojuvvojit ovdan daid buorit ja heajos bealit ja ákkastallojuvvo manin dákkár árvalusaide lea bohttojuvvon Birasministeriija rávvagiid mielde (Birasministeriija 1998). Gánnáha fuomášit dan ahte go bargu álggahuvvui, de ledje moanat molssaeavttut. Dain plána árvalusat leat vehážiid válljašuvvan, hápmašuvvan ja dárkkálmuvvan Meahciráđđehusa ja meahcceguovllu geavaheaddjiid ságastallamiin.</p>
<p>Oppalaš árvvoštallamis vulgojuvvo das, ahte birasváikkuhusat bohciidit dábálaččat dušše plána árvalusain ja ávžžuhusain – dahjege áššiin, maid plána rievdada ovddit dilis. Nuba jos meahcceguovllu juoga geavahanvuogi birra ii leat árvalus, de plánas eai leat dasa maiddái birasváikkuhusat. Ja jos guovllu geavaheapmi lea rievdamin plána ektui ja Meahciráđđehusas fuolakeahttá, de eai rievdama birasváikkuhusat árvvoštallojuvvo.</p>
<p>Plánas sáhttet goittot leat birasváikkuhusat almmá árvalusaid hagage. Plána sáhttá ovdamearkka dihte buktit ovdan meahcceguovllu birra ođđa ja mávssolaš dieđuid, mat váikkuhit almmolaš oainnuide ja stivrejit ná mearrideaddjiid. Dahje ovdamearkka dihte jos plánas ii árvaluvvo ahte geavahuvvon geasiáigásaš meahccejohtalusvuojáhagaid rusttegat galget bajásdollojuvvot, de vuojáhat sáhttá govdut ja geahpedit guovllu luondduárvvuid ja meahcceguovloiešlági.</p>
<p>Plánat galggašedje dábálaččat guoskat konkrehtalaš fitnuide dego ee. huksemii, roggamii, luondduriggodagaid ávkinatnimii. Meahcceguovlluid ja luonddusuodjalanguovlluid dikšuma ja geavaheami plánemis ii leat dábálaččat ná, muhto máŋgii dilli lea aivve nuppe gežiid. Mađe uhcit Meahciráđđehus hukse, doaibmá ja ovddida, dađe buorebut meahcceguovlolága ulbmilat ja suodjalanulbmilat ollašuvvet. Dikšun- ja geavahanplánain vulgojuvvo nappo áibbas earálágan vuođu alde go lea vuohkin eanaš ovttaskas ovddidanfitnuin. Dikšun- ja geavahanplánaiguin geahččalit positiivvalaš birasváikkuhusaide nu ahte ollašuhttojit meahcceguovlolága ulbmilat: guovllu meahcceguovloiešlági seailluheapmi, sámekultuvrra ja luondduealáhusaid dorvvasteapmi ja guovllu máŋggabealat geavaheami ja dan vejolašvuođaid ovddideapmi.</p>
<p>BVÁ-lága <span type="quote">”ulbmilin lea ovddidit birasbeliid vuhtiiváldima [ja] – – dasa lassin ovddidit riikkavuložiid, servošiid ja eiseválddiid vejolašvuođaid leat mielde plánemis ja buoridit vejolašvuođaid heivehit oktii ulbmiliid ja oainnuid plánaid ja prográmmaid válmmaštaladettiin”</span> (Birasministeriija 1998). Meahciráđđehus lea ollašuhttán dán ulbmila dikšun- ja geavahanplána dagadettiin nu, ahte lea gullan báikkálaš olbmuid ja čanasjoavkkuid dieđuid, oainnuid ja sávaldagaid. Logus 1.4 <em type="bold">Plánenproseassa </em>muitaluvvo dárkileappot oassálastinproseassa birra. 104 <em type="bold">16.2 Plána birasváikkuhusat </em></p>
<p>Plána vuođđuduvvá bistevaš ovdáneami prinsihpaide nu, ahte geahččaluvvojit oktiiheivehuvvot ekonomalaš, sosiálalaš, kultuvrralaš ja ekologalaš ulbmilat. Čuovvovaččas guorahallojuvvo sierra, mo plána váikkuha dáidda áššiide. 16.2.1 Ekologalaš váikkuhusat </p>
<p>Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu luonddusuodjalandilli lea čielggadusaid vuođul aiddo dál buorre ja plánas vulgojuvvo das, ahte dát buorre dilli galggašii máinnašuvvon guovlluin seailluhuvvot. Dikšun- ja geavahanplána bokte geahččalit heivehit oktii meahcceguovllu sierra geavahanhámiid ulbmiliid ja nuppe dáfus meahcceguovloláhkii (62/1991) gullevaš luonddusuodjalanulbmiliid nu, ahte luonddugeavaheami dagahan nuppástusat guovllu meahcceguovloiešláhkái bázášedje nu uhccin go vejolaš. Erenoamážit luonddudilálašvuođa dorvvastan ja ovddidan dihte árvaluvvon doaimmat leat govviduvvon dárkileappot logus 5.1 <em type="bold">Luonddu suodjaleapmi ja dikšun </em>. </p>
<p>Buori luonddusuodjalandili seailluhan dihte plánas ii báljo ovdanbuktojuvvo ahte galggašii eanet seahkanit guovllu áššiide dahje rievdadit mealgat dálá dili.</p>
<p>Árvaluvvon avádatjuogu ja dan mieldásaš stivrema bokte seailluhuvvo eanaš oassi meahcceguovllus ja jekkiidsuodjalanguovllus nu luonddudilis go vejolaš ja dorvvastuvvojit áitatvuloš šlájaid gávdnonbáikkit ja bessen. Meahciráđđehus čuovvu dađistaga hárvenaš ja áitatvuloš šlájaid gávdnoma ja lassáneami guovllus.</p>
<p>Meahcceguovllu ja jekkiidsuodjalanguovllu luonddudilálašvuođa seailluhan dihte plánas árvaluvvo ahte geasiáigásaš meahccejohtaluslobiid čavges mieđihanvuohki galgá bisuhuvvot. Olgobáikegoddelaččaide geasiáigásaš meahccejohtaluslobiid eai dábálaččat mieđit – earret dutkanfitnuide. Badjeolbmuid geasiáigásaš meahccejohtalussii ii guskojuvvo, dasgo sis lea dasa lágasmearriduvvon vuoigatvuohta, go barget vealtameahttun boazodoallobargguid.</p>
<p>Čuovvun ja goziheapmi lea dehálaš oassi plána ulbmiliid positiivvalaš ekologalaš váikkuhusaid ollašuhttimis. Beaktilis čuovvuma bokte sáhttá reageret áiggi bále guovllu ekologalaš dilis dáhpáhuvvi ii-sávahahtti nuppástusaide. Ovdamearkka dihte geasiáigásaš meahccejohtalusvuojáhagaid gollan čuvvojuvvo ja dárbbu mielde ráhkaduvvojit meahccái rovit njealjejuvllagiid várás, amas eana gollat.</p>
<p>Plána – oktan dasa gullevaš guovllu vuođđočielggadusain – sáhttá lasihit olbmuid beroštumi guvlui. Oahpistemiin ja áššáigullevaš rusttegiiguin sáhttá goittot geahpedit meahcis johtaleaddjiid birasváikkuhusaid, vaikko sin lohku lassánivččiige.</p>
<p>Plána árvalusat dorjot guollenáliid lunddolaš lassáneami nu, ahte muddejit guolástusa. Vieris guollešlájaid sirdin guovllu čáziide dustejuvvo nu, ahte eai čađahuvvo ieš guollegilvimat. Čázádatguovllu siste dáhpáhuvvi sirdingilvimiid ulbmilin lea máhcahit álgoálgosaš guollešlájaid čáziide, main dat leat jávkan.</p>
<p>Bázahus- ja boaldinmuorrafuolahusa bokte geahpeduvvojit lustageavaheami vejolaš heajos váikkuhusat guovllu luonddudilálašvuhtii. 105</p>
<p>Guohtoneatnamiid dilli meahcceguovllus ja jekkiidsuodjalanguovllus lea vuosttažettiin boazodoalu siskkáldas lágideami duohken. Dasa váikkuhit boazologut, guohtoneatnamiid molssodeapmi ja beaivválaš guođohanbarggu ollašuhttin. Eará eanageavahanhámit eai báljo váikkut guovllu guohtoneatnamiid dillái. Plánas ii váldojuvvo bealli stuorámus bistevaš boazolohkui, dasgo dat ii gula Meahciráđđehusa bargguide.</p>
<p>Meahcástanlobiid vuvdet muhtun muddui dihtoeriid mielde bistevaš geavaheami prinsihpaid vuođul. Rievssatgárdun ja lubmen eai čuoze olus ekologalaččat meahcceguvlui ja jekkiidsuodjalanguvlui – earret lubmemii guoskevaš geasiáigásaš meahccejohtalusa, masa plánas biddjojuvvojit čielga rájit.</p>
<p><em type="italic">Plána váikkuhusat daidda luondotiippaide ja šlájaide, maid vuođul guovlu lea váldojuvvon Natura 2000 -suodjalanfierpmádahkii </em></p>
<p>Gálddoaivvi meahcceguovlu ja Sámmotjeakki-Vadjotjeakki jekkiidsuodjalanguovlu gullet Natura 2000 -fierpmádahkii <em type="bold">Gálddoaivi </em>(FI 1302002) -nammasaš Natura-guovlun. Luondotiippat ja šlájat, maid vuođul guovlu lea váldojuvvon Natura 2000 -fierpmádahkii, leat govviduvvon dán plána logus 5. </p>
<p>Stáhtaráđi mearrádus ja EU-kommišuvnna loahpalaš dohkkeheapmi guovllu laktimis Natura 2000 -fierpmádahkii mearkkašit dan, ahte luonddusuodjalanlága (1096/1996) 65 ja 66 §:s mearriduvvon vuoigatvuođaváikkuhusat leat boahtán guovlluin čuovvunláhkai. Nuba jos dihto fidnu dahje plána juogo okto dahje ovttas eará fitnuiguin dahje plánaigun sáhttá mearkkašahttiláhkai heajosmahttit Natura-guovllu luondduárvvuid, de fitnu ollašuhttit galget árvvoštallat váikkuhusaid (LsL 65 §). Eiseváldi ii oaččo mieđihit lobi iige dohkkehit plána, jos váikkuhusaid árvvoštallan- ja cealkámušmeannudeapmi čájehit ahte fidnu dahje plána heajosmahttá mearkkašahttiláhkai Natura-guovllu luondduárvvuid (LsL 66 §). Ovdalis máinnašuvvon luonddusuodjalanlága oaivvildan mearkkašahtti heajosmahttima rádji ja dan guoskadeapmi aiddo daidda luondduárvvuide, mat leat leamaš guovllu laktima vuođđun Natura 2000 -fierpmádahkii, addá dábálaččat vejolašvuođa geavahit guovllu dábálaš ulbmiliidda, jos ovdamearkka dihte luonddusuodjalanláhkii vuođđuduvvi ollašuhttimis ovttaskas dáhpáhusain ii nuppeláhkai daddjojuvvo.</p>
<p>Luondodirektiivva (92/43/ETY) 6. artihkkala njuolggadusain daddjojuvvo ahte luondotiippa hárrái suodjaleami dássi lea doarvái buorre, go (Natura 2000 -guovlluid – – 2000, s. 19)  dan lunddolaš leavvanguovlu ja dat guovllut, main dat gávdno, leat stáđis dilis dahje viidumin  sierra ráhkadus ja sierra doaimmat, maidda lea dárbu dan seailluhan dihte guhkesáigge-ulbmiliin, gávdnojit ja seilot várra einnostahtti boahtteáiggis  guvlui mihtilmas šlájaid suodjaleami dássi lea doarvái buorre.</p>
<p>Stáhtaráđi mearrádusas (Vn 20.8.1998) lea guđege Natura-guovllu hárrái spesifiserejuvvon suodjaleami ollašuhttinvuohki nu ahte lea máinnašuvvon láhka, man njuolggadusaid čuovvuma mielde dorvvastuvvojit dat luondduárvvut, maid vuođul guovlu lea laktojuvvon Natura 2000 -fierpmádahkii. Gálddoaivvi meahcceguovlu -nammasaš Natura-guovllu ollašuhttinvuohkin lea Gálddoaivvi meahcceguovllu hárrái meahcceguovloláhka (62/1991). Guovllu geavaheapmi ja dikšun mearrašuvvá meahcceguovlolága ja dikšun- ja geavahanplána vuođul. Sámmotjeakki– Vadjotjeakki jekkiidsuodjalanguovllu hárrái Natura 2000 -fierpmádaga ollašuhttinvuohkin lea luonddusuodjalanláhka. 106</p>
<p>Meahcceguovlolágas leat meroštallon ulbmilat, mat stivrejit meahcceguovllu geavaheami. Ásahusas (ásahus dihto jekkiidsuodjalanguovlluin, mat vuođđuduvvojit stáhtaeatnamiidda 852/1988) leat meroštallon gildojuvvon ja lobálaš doaimmat jekkiidsuodjalanguovllus. Naturamearrádus ii rievdat iešalddes ollege dáid áššiid. Dát lea daddjojuvvon maiddái om. stáhtaráđi mearrádusas ovdamearkka dihte guolástusa, meahccebivddu ja eará luondduealáhusaid hárrái. Meahcceguovlolága (62/1991) ja luonddusuodjalanlága (1096/1996) ulbmiliid ollašuhtti dikšun- ja geavahanplána ii čuoze guovllu luondotiippaid ja šlájaid doarvái buori suodjaleami dássái.</p>
<p>Guovllu dálá geavaheapmi ii čuoze daidda luondotiippaide ja šlájaide, maid vuođul Gálddoaivvi meahcceguovlu lea laktojuvvon Suoma Natura 2000 -suodjalanfierpmádahkii. Dasa lassin plána dorvvasta Natura-fierpmádaga luondotiippaid ja šlájaid seailuma boahtteáiggisge earret eará meahccejohtalusa stivrema, boaldinmuora váldima stivrema, áššáigullevaš oahpistan- ja bálvalanrusttegiid, guovllu luonddudili čuovvuma ja goziheami bokte.</p>
<p>Čoahkkáigeassun sáhttá dadjat ahte plána ovddida Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu ja seammás Gálddoaivvi meahcceguovlu -nammasaš Natura-guovllu luondduárvvuid seailuma. Plána lea ná dehálaš oassi Natura 2000 -fierpmádaga ollašuvvamis. 16.2.2 Sosiálalaš ja kultuvrralaš váikkuhusat </p>
<p>Buot birasváikkuhusain lea sosiálalaš dimenšuvdna. Dávjá lundui ja huksejuvvon birrasii guoskevaš váikkuhusat bohtet ovdan eahpenjuolgga sosiálalaš váikkuhusaid bokte. Sosiálalaš váikkuhusat árvvoštallojit, vai sáhtášii čielggadit ja ovddalgihtii oaidnit guovllu olbmuid eallinšládjii ja guovllu ovdáneapmái váikkuheaddji nuppástusaid, árvvoštallat ja einnostit servoša ja guovllu návccaid vuogáiduvvat nuppástuvvi dilálašvuođaide, árvvoštallat nuppástusaid mearkkašumi sierra oassebeliid dáfus, váldit vuhtii ja soabahallat fitnu dagahan ruossalasvuođaid ja plánet, mo heajos beliid sáhttá áiggi bále geahpedit. Sosiálalaš váikkuhusaid guorahaladettiin lea dehálaš čielggadit maiddái dan, geaidda váikkuhusat gusket. (Birasministeriija 1998)</p>
<p>Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus boahtá bures ovdan, man dehálaš lea dorvvastit vejolašvuođaid bargat sámekultuvrrain sihke boazodoaluin ja eará luondduealáhusaiguin. Guovlu lea plánas juhkkojuvvon vánddardeami stivrema ektui lustageavahan- ja boaittobealeavádahkii. Dát juohku mudde lustageavaheami rusttegiid nu, ahte boaittobealeavádahkii dat eai dahkkojuvvo. Plána ii gáržžit dálážis báikkálaš olbmuid vejolašvuođa bargat ealáhusaiguin iige lustageavahanvejolašvuođaid. Báikkálaš olbmot ožžot meahcástit, guolástit, čoaggit luonddudárbašiid ja váldit boaldinmuora dego ovdalge.</p>
<p>Suoma vuođđolágas (731/1999) dorvvastuvvo buot suopmelaččaide ealáhusfriddjavuohta, mas mearriduvvo dárkileappot lágas (Láhka vuoigatvuođas bargat ealáhusain 122/1919) ja eanageavahanlágain (ee. Meahciráđđehusláhka ja -ásahus, meahccejohtalus-, boazodoallo-, meahcástan- ja guolástanláhka). Meahcceguovlolága oppalaš ákkastallamiin daddjojuvvo, ahte <span type="quote">”meahcceguovlluin ii leat jurdda gáržžidt dálá návddašanvuoigatvuođaid”</span> (HE 42/1990). Meahciráđđehus galgá ná meahcceguovloplánemis váldit vuhtii buot báikkálaš olbmuid lágasmearriduvvon vuoigatvuođaid bargat boazodoaluin ja eará luondduealáhusaiguin.</p>
<p>Gálddoaivvi meahcceguovlu ja Sámmotjeakki–Vadjotjeakki jekkiidsuodjalanguovlu leat sámiid ruovttuguovllus. Plána addá sámiide vuođđolágas dorvvastuvvon vuoigatvuođa bajásdoallat ja ovddidit iežaset giela ja kultuvrra maiddái meahcceguovllus. Meahciráđđehus ráđđádallá plána birra dasa gullevaš ráđđádallangeatnegasvuođa mielde sámedikkiin. 107</p>
<p><em type="italic">Váikkuhusat boazodollui </em></p>
<p>Boazodoalu beaivválaš lágideapmi gullá boazodoallolága mielde bálgosiidda dáid hálddahuslaš guovlluin. Meahciráđđehus ii ná stivre iige dat sáhte stivret, gii oažžu bargat boazodoaluin meahcceguovllus ja jekkiidsuodjalanguovllus. Meahciráđđehus soahpá beaivválaš áššiid ollašuhttimis – ee. boazodoallodoarjjabáikkiid vuođđudeamis ja sajáiduhttimis – plána árvalusaid mielde álo bálgosiiguin, ii ovttaskas olbmuiguin. Dán jurddašanvuogi mielde plánas árvaluvvo ahte rusttegat ja gámppát galget vuosttažettiin čohkkejuvvot dálá visttiid ja rusttegiid oktavuhtii. Eará ođđa luondduealáhusdoarjjabáikkiid hárrái Meahciráđđehus gullá álo bálgosiid ja dárbbu mielde áššáigullevaš gieldda guolledoalloráđđádallangotti ja fuođđodikšunovttastusa.</p>
<p>Boazodoalu perspektiiva lea plánas váldojuvvon vuhtii čađamannanprinsihpa bokte, nuppiiguin sániiguin plánas eai leat dakkár árvalusat, mat čuozášedje vejolašvuođaide bargat boazodoaluin. Boazodoalu vejolašvuođaid eai goittot geahččal plána bokte buoridit nu, ahte dát buorideamit gáržžidivčče mearkkašahttiláhkai meahcceguovllu eará vuogáiduvvan ja lágasmearriduvvon geavahanhámiid. Eanaš oassi meahcceguovllus gullá boaittobealeavádahkii. Maiddái lustageavahanavádat lea eanaš oasi jagis measta ollásit boazodoalu anus. Lustageavahanavádagas johtaleapmi ii plána mielde oaččo mearkkašahttiláhkai heađuštit bohccuid iige guovllu eará ealliid. Go mohtorfievrruiguin johtaleapmi stivrejuvvo juo geavahuvvon vuojáhagaide, dollojuvvo čavges lohpepolitihkka ja beaktilis gozihanvuogádat ja čohkkejuvvo lustageavaheami infrastruktuvra (johtolagat, rusttegat ja áššáigullevaš oahpisteapmi), de ná stivrejuvvojit eatnašat lustageavaheaddjiin boazodollui dehálaš guovlluid olggobeallai.</p>
<p>Plánas árvaluvvon avádatjuoguin oktan beaktilis gozihemiin dorvvastuvvojit vejolašvuođat bargat boazodoaluin, ja ná sámekultuvrra vuođđu seailu guhkesáiggeulbmiliin: viiddis guovlluide ii huksejuvvo mihkkige ja meahccejohtaluslobit vuojáhagaid olggobeallai mieđihuvvojit dušše dihto mađe. Oppa meahcceguovlu bissu boazodoalloguovlun boahtteáiggisge, ja eanaš oasi jagis doppe leat hui uhccán eará geavaheaddjit. Earret giđa mohtorgielkásesoŋŋa guovllu atnet hui uhccán lustageavaheapmái, ja lustageavaheapmige dáhpáhuvvá eanaš Meahciráđđehusa váldegottálaš mohtorgielkávuojáhagaid mielde.</p>
<p>Gávppálaš turismadoaibma lea plánas gáržžiduvvon mealgat, ja dasa galgá leat lohpi. Fitnodagain, mat eai čuovo addojuvvon rávvagiid, sáhttá geassit lobi gaskan turismabaji, iige lobi dárbbaš mieđihit ollege čuovvovaš badjái. Ohcejohkalaččain ja anárlaččain lea lágasmearriduvvon vuoigatvuohta mohtorgielkkástallat iežaset ruovttugieldda siste. Iešráđálaš beanavuodjimii Meahciráđđehus ii dán áigge sáhte seahkanit muđui go stobuid geavaheamis, dasgo iešráđálaš beanavuodjin lohkkojuvvo juohkeolbmovuoigatvuođaide. Seammá guoská maiddái meahccesihkkelastimii ja meahcis riidemii.</p>
<p>Plánas ii árvaluvvo mohtorgielkkástallama gáržžidanguovlluid vuođđudeapmi meahcceguvlui dahje jekkiidsuodjalanguvlui. Plána ávžžuhusain Meahciráđđehusa mielas lea dehálaš spesifiseret bohccuid guottetbáikkiid ja ráfáidahttit daid oppa miessemánnui. Meahciráđđehus doarju, jos bálgosat ohcet guvllolaš birasguovddážis guottetbáikkiid ráfáidahttima buot meahccejohtalusas oppa miessemánnui.</p>
<p>Maiddái beatnagiiguin bivdin sáhttá čuohcit boazodollui. Meahcástanlohpelágideapmái ja beanaguovlluide guoskevaš čanasjoavkočoahkkimiin leat sohppojuvvon guovllut, main oažžu bivddus geavahit beatnaga. Guovlluid birra sohppojuvvo nu, ahte váldojuvvojt vuhtii boazodoalu dárbbut. 108</p>
<p>Meahciráđđehus čuovvu dađistaga boraspirenáliid ovdáneami ja dieđiha ássojuvvon goaskinreviirrain ja girdinmáhtolaš čivggain Birasministeriijai. Eará boraspiriid dieđiheamis vástida Fuođđo- ja guolledoalu dutkanlágádus. Goaskima dagahan vahágiid boazodollui máksá birasministeriija ja eanastuorranávddiid vahágiid fas eana- ja meahccedoalloministeriija.</p>
<p><em type="italic">Váikkuhusat eará luondduealáhusaide </em></p>
<p>Plána dorvvasta boazodoalu lassin maiddái luondduealáhusaiguin bargama uhcimustá seamma dásis go lei dilli meahcceguovlolága (62/1991) fápmui boađedettiin, ee. nu ahte dat stivre eanageavaheami ja meahccejohtalusa. Lustageavaheami vejolaš ođđa rusttegat čohkkejuvvojit lustageavahanavádahkii. Meahciráđđehus ii hukse ođđa ávdin- dahje várrenstobuid ođđa báikkiide. Guovlu seailu geainnuheapmen ja guovllus johtaleapmi stivrejuvvo nu ahte olgobáikegoddelaččat sáhttet almmá báikegoddelaš oahpisteaddji haga mohtorgielkkástallat dušše mohtorgielkávuojáhagaid mielde. Geasi áigge dábálaččat dušše báikegoddelaččat sáhttet johtalit mohtorfievrruiguin ja siige dušše dihto vuojáhagaid mielde. Plánas lea várrejuvvon luondduealáhusbargiide ja nuortalašguovllus ássi nuortalaččaide gáržžiduvvon vejolašvuohta oažžut doarjjabáikki meahcceguovllus dahje jekkiidsuodjalanguovllus. Dasa lassin plána addá báikkálaš olbmuide vejolašvuođa váldit boaldinmuora ja ná dorvvasta bealistis luondduealáhusaiguin bargama.</p>
<p><em type="italic">Váikkuhusat lustageavaheapmái </em></p>
<p>Plánas árvaluvvo lustageavaheami hárrái ahte lustageavaheami rusttegat čohkkejuvvojit boahtteáiggisge lustageavahanavádahkii dálá johtolagaid ja rusttegiid oktavuhtii. Guovllu dálá bálvalanrusttegat seailluhuvvojit meari dáfus ja lustageavaheami rusttegat, johtolagat ja mohtorgielkávuojáhagat nu, ahte kvalitehtadássi bissu. Plána árvalusaid ollašuvvan mearkkaša dan, ahte meahcceguovllu ja jekkiidsuodjalanguovllu lustageavaheapmi ii plána gustodettiin dáid lagamus áiggiid olus lassán. Liiggálaš gallestallilogut eai nappo bilit guvlui virkkosmuvvat boahtán olbmuid meahcceguovlovásáhusaid, ja meahcceguovlu seailu meahcceguovlluláganin maiddái lustageavaheami sosiálalaš perspektiivvas geahčadettiin.</p>
<p>Lustageavaheaddjiide eai mieđihuvvo geasiáigásaš meahccejohtaluslobit. Buot gávppálaš turismadoaibma bissu smávisin ja hui bures gozihuvvon lobivuloš doaibman. Lohpepolitihkka čavgejuvvo dárbbu mielde, nugo árvalusain daddjojuvvo. Turistafitnodagain, mat eai čuovo addojuvvon rávvagiid, sáhttá geassit eret lobi gaskan turismabaji, ja sáhttá leat nu ahte dat ii mieđihuvvo ollege čuovvovaš badjái.</p>
<p>Gávppálaš beanavuodjindoibmii Meahciráđđehus lea mieđihan muhtun fitnodagaide lobiid Anára ja Ohcejoga guovlluid mohtorgielkávuojáhagaide. Dan sadjái iešráđálaš beanavuodjindoibmii Meahciráđđehus ii dán áigge sáhte seahkanit, dasgo dat lohkkojuvvo juohkeolbmovuoigatvuođaide. Seammá guoská iešráđálaš meahccesihkkelastimii. Dáid johtinvugiid geahččalit goittot oahpistemiin ja bagadallamiin stivret dálá mohtorgielká-, njealjejuvllat- ja meahccevuojáhagaide. Čáhcegovddohatgirdimiidda meahccejávrriide Meahciráđđehus ii dán áigge sáhte seahkanit, dasgo áibmojohtaluslága (281/1995) mielde oažžu gaskaboddosaččat seaivut rabas čázádatguvlui. Gaskaboddosažžan lohkkojuvvo buot johtalus, man várás eai leat almmolaš áigedávvalat. 109</p>
<p><em type="italic">Váikkuhusat sámekultuvrii </em></p>
<p>Sámedikki, birasministeriija ja Meahciráđđehusa ráđđádallamiin sihke sámedikki ja birasministeriija ráđđádallamiin lea bohttojuvvon dán logu hárrái dan oaivilii ahte sámediggi lea kulturiešstivrenlága (974/1995) ollašuhtti orgánan rivttes oassebealli árvvoštallat meahcceguovlluid dikšun- ja geavahanplánaid sosiálalaš, kultuvrralaš ja ekonomalaš váikkuhusaid sámiide. Sámedikki árvvoštallanossodat leat plána čuovusin (Čuovus 1). Lassin čuvvosa 2 statistihkkii lea čohkkejuvvon cealkámušas ja árvvoštallamis daid báikkiid, masa plánain leat sáhttán váikkuhit dahje muđuid plánas lea váldon bealli. Statistihkkii lea lasihuvvon Meahciráđđehusa kommeanttat cealkámuša ja árvvoštallama eará báikkiide ihke dat, mii váikkuhusaid dain leamaš plánii. 16.2.3 Ekonomalaš váikkuhusat</p>
<p>Suoma meahcceguovlluin lea álbmotekonomalaš imagomearkkašupmi. Riikkaidgaskasaš suodjalangeatnegasvuođaid ollašuhttimis meahcceguovllut mearkkašit ollu daid viidodaga dihte. Plána ekonomalaš váikkuhusaid guorahallamis vulgojuvvo goittot guovlluekonomalaš perspektiivvas. Oppa riikka ekonomiijai plána ii olus mearkkaš, dasgo oppa riikka dáfus dehálaš čovdosat – ee. ruvkedoaimma stivren – leat juo váldojuvvon mielde meahcceguovloláhkii (62/1991).</p>
<p>Plána vuođđuduvvá bistevaš ovdáneami prinsihpaide nu, ahte geahččala oktiiheivehit ekonomalaš, sosiálalaš, kultuvrralaš ja lundui guoskevaš árvvuid. Dat mo dát oktiiheiveheapmi lea dahkkojuvvon, váikkuha plána ekonomalaš váikkuhusaide. Ekonomalaš bistevašvuhtii vikkadettiin čoavddusin árvaluvvo luondduturismma rusttegiid ja oahpistanbálvalusaid bajásdoallan, birrasa seasti ja báikkálašekonomiija doarju oahpistandoaimma ovddideapmi ja luondduealáhusaiguin bargama vejolašvuođaid dorvvasteapmi.</p>
<p>Nugo sosiálalaš ja kultuvrralaš váikkuhusaid árvvoštallama oktavuođas daddjojuvvui, de plánas eai gáržžiduvvo dálážis báikkálaš olbmuid vejolašvuođat bargat ealáhusaideasetguin. Danin plánas eai leat ekonomalaš váikkuhusat guovllu ealáhusaide, muhto jos ealáhusaid gánnáheapmi rievdá, de dat dáhpáhuvvá juoga eará siva dihte.</p>
<p>Guovllu geasuhusa seailluheamis bálvalanrusttegiid ja luonddudilálašvuođa bajásdoallama bokte ávkašuvvet ruđalaččat eahpenjuolgga guovllu turistafitnodagat (omd. fanas- ja girdinsáhtosteamit, gávppit, idjadanfálaldagat, oahpistandoaibma). Dasa lassin dat ahte turistafitnodagaide várrejuvvo vejolašvuohta gaskaboddosaš doarjjabáikkiide guovllus dorvvasta guovllus turismii vuođđuduvvi ealáhusdoaimma.</p>
<p>Meahciráđđehusa bokte plánenguovllu lustageavahan- ja luonddusuodjalandoaimmat addet barggu Ohcejoga ja Anára gielddain njuolgga sullii 85 olmmošbargománotbaji ovddas jahkásaččat.</p>
<p>Nuppástusat láhkamearrádusain (ee. meahccejohtalusláhka, boazo- ja luondduealáhusláhka, meahcástanláhka, guolástanláhka), sosiálapolitihkas, márkaniin ja goziheamis váikkuhit mealgat sierra ealáhusaid gánnáheapmái ja dakko bokte maiddái meahcceguovlluid geavaheapmái. Muhto go dáidda áššiide ii plána bokte sáhte váikkuhit, de lea gehččojuvvon ahte ii gánnát dárkilit dahje viidát guorahallagoahtit ekonomalaš váikkuhusaid. 110</p>
<p><em type="italic">Váikkuhusat boazodollui </em></p>
<p>Plána ii heajosmahte boazodoalu vejolašvuođaid dálážis. Gálddoaivvi meahcceguovlu ja Sámmotjeakki–Vadjotjeakki jekkiidsuodjalanguovlu gokčá sullii 75 % Gálddoaivvi, 60 % Njávdáma ja 20 % Muttošjávrri bálgosiid viidodagas. Dán vuođul guovllus leat árvvu mielde goittot oasi jagis sullii 7 500–8 000 lohkobohcco. Njuovvanbohccuid lohku bálgosiin lea dáid jagiid leamaš sullii 8 000–10 500, mii vástida biergoárvvu dáfus sullii 1 017 600-1 297 440 euro. Plánas deattuhuvvo boazodoalu mearkkašupmi guovllu bálgosiid badjeolbmuide. Sii ožžot mearkkašahtti oasi iežaset bearraša áigáiboađus dain luondduealáhusain, maiguin barget.</p>
<p>Fuollameahttun mohtorgielkkástallan ja beanavuodjin áinnas loahppagiđas sáhttet čuohcit sakka boazodollui nu, ahte dat biđgejit ealuid ja ruohtahit čoavjjehiid. Dát fas dagaha liigegoluid boazodollui.</p>
<p>Rusttegat ja merkejuvvon johtolagat ja plána mieldásaš čavges lohpepolitihkka gáržžida lustageavaheaddjiid johtaleami stuorra oasis meahcceguovllu ja erenoamážit boazodollui mávssolaš guohtonguovlluin, mii doarju boazodoalu. Boazodoallit sáhttet geavahit guovllus johtalettiin Meahciráđđehusa ávdinstobuid erenoamážit hilljánis áigodaga áigge (golggotmánus njukčamánnui). Maiddái dát vuohki lea dihto eavttuiguin – áinnas moanaid jándoriid guhkkosaš geavaheami oktavuođas – nannejuvvon plánas. Plána árvalusaid ja ávžžuhusaid ollašuhttin dorvvasta vejolašvuođaid bargat boazodoaluin maiddái boahtteáiggis.</p>
<p><em type="italic">Váikkuhusat lustageavaheapmái </em></p>
<p>Báikkálaš olbmot ožžot oasi áigáiboađusteaset luondduturismmas ja gávppálaš prográmmabálvalusain. Eanaš oassi Ohcejoga ja Anára turismaboađuin bohtet goittot eará sajis go Gálddoaivvi meahcceguovllus ja Sámmotjeakki–Vadjotjeakki jekkiidsuodjalanguovllus. Smávvalágan, stivrejuvvon gávppálaš luondduturisma heive meahcceguovlolága (62/1991) ulbmiliid mielde Gálddoaivvi meahcceguvlui. Plána árvalusaid mielde dahkkojuvvon avádatjuohku ja dan mieldásaš infrastruktuvra- ja lohpepolitihkka dorvvasta árbevirolaš ealáhusaid ja báikegoddelaččaid vuoigatvuođaid, mii fas lea váikkuheamen dasa ahte meahcceguovllu lahkosiid giliin ássojuvvo dás duohkoge.</p>
<p>Plánas láhččojuvvojit čielga doaibmavuogit gávppálaš luondduturismii, mas geavahuvvojit mohtorfievrrut. Dát doarju ealáhusa ovdáneami, barggolašvuođavejolašvuođaid, ja ná maiddái boazodoallit ja eará luondduealáhusbargit dohkkehit buorebut gávppálaš luondduturismma. Dalle buot beliid oktasaš ávkin lea doallat meahcceguovllu nu luonddudilis go vejolaš.</p>
<p>Meahcceguovllu ja jekkiidsuodjalanguovllu lustageavaheami ekonomalaš váikkuhusat oidnojit vuosttažettiin turismasisaboađuin ja bargosajiin, oahpisteaddjiid bálkkáin, prográmmabálvalus-, lohpe-, idjadan- ja vuovdinboađuin Meahciráđđehussii, báikkálaš fitnodagaide ja sáhtosteaddjiide ja vearroboađuin ja seastimiin Ohcejoga ja Anára gielddaide. 111 <em type="bold">16.3 Čoahkkáigeassu ja jurddabohtosat </em></p>
<p>Meahciráđđehus čuovvu plánas buot dálá lágaid ja ásahusaid ja geahččala leat árvalusain vuoiggalaš. Meahcceguovloplánema vuođđun lea meahcceguovloláhka (62/1991) ja dan mieldásaš meroštallan meahcceguovlluin. Jekkiidsuodjalanguovllu vuođđun lea luonddusuodjalanláhka (1096/1996) ja jekkiidsuodjalanláhka (851/1988) ja -ásahus (852/1988). Meahciráđđehus dovddasta sámiid vuođđovuoigatvuođalaš rivttiid bargat iežaset kultuvrii gullevaš ealáhusaiguin ruovttuguovllusteaset. Guovllus deattuhuvvo boazodoalu, luondduealáhusaid ja sámekultuvrra dorvvasteapmi. Gálddoaivvi meahcceguovlu ja Sámmotjeakki–Vadjotjeakki jekkiidsuodjalanguovlu mearkkasit ollu erenoamážit lahkosiid giliid áigáibohtui, kultuvrii ja virkkosmuvvandoibmii.</p>
<p>Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu dikšun- ja geavahanplána ii olus rievdat guovlluid geavaheami iige luonddusuodjalandili dahje meahcceguovloiešlági. Plána deattuhage sierralágan áitagiid dustema ja daidda ráhkkaneami, vai meahcceguovlolága ja jekkiidsuodjalanlága váldoulbmilat, ohcaluvvon birasváikkuhusat, ollašuvvet maiddái guhkesáiggeulbmiliin. Plána geahččala seailluhit dálá ealáhusaid, dorvvastit daid vejolašvuođaid ja láhčit vejolašvuođaid ođđa bistevaš luondduturismii. Avádatjuohku lea mávssoleamos gaskaoapmi lustageavaheami ja luondduturismma lágideamis nu, ahte meahcceguovlu seailu meahcceguovlun maiddái boahtteáiggis. Plána ii rievdat olus Ohcejoga ja Anára kultuvrralaš ja sosiálalaš dili iige ealáhusaid dan dilis mii lei ovdal meahcceguovlolága ja jekkiidsuodjalanlága ja -ásahusa fápmuiboahtima. Ná plána árvalusat ovddidit eanageavahan- ja huksenlága (132/1999) ja dán láhkii vuođđuduvvi stáhtaráđi mearrádusa váldegottálaš guovlluidgeavaheami ulbmiliid ollašuvvama.</p>
<p>Luonddusuodjaleami dáfus plána addin vejolašvuođat ovddidit Gálddoaivvi meahcceguovllu ja Sámmotjeakki–Vadjotjeakki jekkiidsuodjalanguovllu ja ná seammás maiddái Natura 2000 -suodjalanguovlofierpmádaga luondduárvvuid seailuma.</p>
<p>Dikšun- ja geavahanplánas mearriduvvojit guovllu dikšumii ja geavaheapmái ulbmilat, prinsihpat ja ráddjehusat. Plánema oktavuođas dahkkojuvvon guovllu dálá dili kártema bokte sáhttá čuovvut ohcaluvvon birasváikkuhusaid ollašuvvama boahtteáiggis. Ohcejoga ja Anára ovttasbargojoavkkut ja guovllu bálgosat leat mávssolaččat dán čuovvumis. Lea dehálaš ahte maiddái báikkálaš ássit ja eará čanasjoavkkut sáhttet leat čuovvumin plána ollašuvvama ja maiddái mielde dan ollašuhttimis. Goziheapmi lea mávssolaš oassi plána árvalusaid ollašuhttimis ja čuovvumis. Goziheapmái galgá čujuhit doarvái resurssaid. 120121</p>
<p xml:lang="hbs">ČUOVUS 1. 1(8)</p>
<p xml:lang="fkv">CEALKÁMUŠ JA ÁRVVOŠTALLAN 21.12.2006</p>
<p xml:lang="nob"><em type="italic">Dnr 5/D.a.6/07 </em></p>
<p>Meahciráđđehus/Meahcceguovloplánen PB 36, 99801 Avvil</p>
<p xml:lang="fkv">CEALKÁMUŠ JA ÁRVVOŠTALLAN GÁLDDOAIVVI MEAHCCEGUOVLLU JA</p>
<p xml:lang="fkv">SÁMMOTJEAKKI-VADJOTJEAKKI JEKKIIDSUODJALANGUOVLLU DIKŠUN- JA</p>
<p>GEAVAHANPLÁNA VÁIKKUHUSAIN SÁMEKULTUVRII 1. Vuolggasajit Sámit lea Suomas álgoálbmot, mas lea iežas kultuvra ja giella. Vuođđoláhka dorvvasta sámiide álgoálbmogin vuoigatvuođa bajásdoallat ja ovddidit iežaset giela ja kultuvrra (PL 17.3 §) dáidda áššiide guoskevaš iešstivrejumi vuođul sámiid ruovttuguovllus nu go lágas mearriduvvo (PL 121.4 §). Vuođđolága kulturdoaba gokčá maiddái sámekultuvrra ávnnaslaš vuođđun leahkki árbevirolaš eanageavaheami dego boazodoaluin, guolástusain ja meahccebivdduin bargama. Vuođđolága ulbmilin lea dorvvastit bissovaččat sámiid sajádaga álgoálbmogin láhkamearrádusaid, hálddahusa ja ekonomalaš doaimmaid vuođul. Almmolaš válddis lea vuođđolága (PL 22 §) mielde geatnegasvuohta fuolahit sámiid vuođđovuoigatvuođaid ja olmmošvuoigatvuođaid ollašuvvamis. Gálddoaivvi meahcceguovlu ja Sámmotjeakki-Vadjotjeakki jekkiidsuodjalanguovlu gullet ollásit sámiid ruovttuguvlui. Dasa lassin guovlu gullá measta ollásit nuortalašlága (259/1995) 2 §:a mieldásaš nuortalašguvlui, mas nuortalaččain leat guoskevaš lága dorvvastan sajádat ja vuoigatvuođat. Sámekultuvrii gullevaš ealáhusaiguin bargama lea suddjemin dasa lassin sámiid hárrái ON:a olmmošvuoigatvuođaide ja politihkalaš vuoigatvuođaide guoskevaš olmmošvuoigatvuođasoahpamuša 27 artihkal, mii lea Suomas fámus lágadásis. Artihkkala mearrádus oaivvilda ON:a olmmošrivttiidkomitea dulkoma mielde dan, ahte ekonomalaš doaibmabijut galget plánejuvvot ja heivehuvvot nu, ahte sámeealáhusat dego boazodoallu gánnáhit dás duohkoge ekonomalaččat. (Länsman ja earát v. Suopma, váidda nr 511/1992) Jagi 2005 álggus fápmui boahtán meahciráđđehuslágas Meahciráđđehusa servodatlaš geatnegahttimin sámiid ruovttuguovllus lea heivehit iežas hálddašan luondduriggodagaid dikšuma, geavaheami ja suodjaleami nu, ahte dorvvastuvvojit sámiid vejolašvuođat bargat iežaset kultuvrrain (4.2 §). Njuolggadus ollašuhttá vuođđolága sámiid álgoálbmotkultuvrrain bargama hárrái (PL 17.3 §). Riikkabeivviid vuođđoláhkaváljagoddi čujuhii dán vuođđoláhkii vuođđuduvvi doibmii ja gávnnahii árvalussii guoskevaš cealkámušastis (PeVL 38/2004 vp), ahte sámekultuvrii gullet árbevirolaš ealáhusaid dego boazodoalu, guolástusa ja meahccebivddu lassin maiddái daid ođđaáigásaš heivehanhámit. 122</p>
<p>ČUOVUS 1. 2(8) Árvvoštallama vuolggasadjin lea dat, ahte boazodoallu, meahccebivdu ja guolástus hábmejit sámekultuvrra guovddáš ávnnaslaš vuođu. Dát vuoigatvuođalaš vuolggasadji lea geatnegahtti meahcceguovloplánema virolašvuođaid sihke dikšun- ja geavahanplána sisdoalu ektui. Dál galggašii guorahallat dán geatnegahttima ollašuvvama Meahciráđđehusa vuogis dulkot ja čuovvut dahje guođđit čuovokeahttá lága Gálddoaivvi meahcceguovllu ja Sámmotjeakki-Vadjotjeakki jekkiidsuodjalanguovllu dikšun- ja geavahanplánas. Dát guorahallan gáibida muhtun muddui viiddiduvvon perspektiivva vuhtiiváldima, mas maiddái Meahciráđđehusa oppalaš doaibmaprinsihpat ja -linnjemat galget gieđahallot dan viidodagas go dat meroštallet ja stivrejit meahcceguovloplánema. Dáin doaibmalinnjemiin, dulkomiin ja árvvuin leat mielde áššit, mat sáhttet mannat ruossalassii sámiid vuoigatvuođaiguin dahje doalvut dakkár doaibmamálliide, mat eai doarjjo dahje mat juoba heađuštit sámekultuvrra ávnnaslaš eavttuid ollašuvvama. Meahcceguovlolága (62/1991) váldoulbmilat leat 1) guovllu meahccáivuođa seailluheapmi 2) sámekultuvrra dorvvasteapmi 3) luondduealáhusaid dorvvasteapmi ja 4) guovllu máŋggabealat geavaheami ja dan vejolašvuođaid dorvvasteapmi. Ráđđehusa árvalusa mielde (HE 42/1990) meahcceguovlolága heiveheami eaktun lea dat, ahte <em type="italic">doaimmat dorvvastit vejolašvuođaid bargat boazodoaluin ja luondduealáhusaiguin uhcimustá seamma dásis go dat ledje lága fápmui boađedettiin. </em>Seamma sullasaš vuolggasadji lea ON:a KP-soahpamuša 27 artihkkala mearrádusas, mas gáibiduvvo ahte sámiid kulturhápmái gullevaš ealáhus galgá gánnáhit ekonomalaččat dás duohkoge. Oktan vuohkin dáid ulbmiliid juksan dihte sámiid hárrái lea 2004:s fápmui boahtán ovttaárvosašvuođaláhka (21/2004), mii guoská 2 §:a 1 čuoggá mielde iehčanas ámmáhiin dahje ealáhusain barganvejolašvuođaide ja ealáhusa doarjumii. Ovttaárvosašvuođaláhka guoská maiddái Meahciráđđehussii, ja dainna geahččalit juksat duođalaš ovttaárvosašvuođa dárbbu mielde <em type="italic">positiivvalaš sierragieđahallama </em>vugiiguin dego lága 7.2 §:s boahtá ovdan. Meahciráđđehusa meahcceguovloplánema vuođđovihkin lea dat, ahte plánemis vulgojuvvo ekologalaš-ekonomalaš ja eahpejuridihkalaš vuođu alde. Plánemis leat mielde moanat čanasjoavkkut, maid politihkalaš deaddoárvu – eaige juridihkalaččat áššái váikkuheaddji bealit – mearridit guhkás plána vuolggasajiid ja láhkamearrádusaid dulkoma. Dábálaččat turismma lassáneapmi gehččojuvvo plánas diehttalas proseassan ja turismma ovddas sáhttá duvdilit eret, sámiide vuođđolágas kultuvrralaš vuođđovuoigatvuohtan dorvvastuvvon árbevirolaš ealáhusaid dego boazodoalu, guolástusa ja meahccebivddu, maid dálá láhkamearrádusat dovddastit dušše oktasašvuoigatvuođaid dásis. Maiddái sámiid opmodatdorvvu ja riikkaidgaskasaš soahpamušaid dorvvu návddašeaddji vuoigatvuođaide dego guolástanvuoigatvuhtii ii plánemis giddejuvvo fuopmášupmi (gč PeVL 8/1978 ja 30/1993 vp). Jos áššái váikkuheaddji buot láhkamearrádusat dahje vuoigatvuođavirolašvuođat eai leat álgoálggus leamaš mielde plánaárvalusas, de gehččojuvvo plánemis reahkkát dan, ahte váilu njuolggadusat dahje vuoigatvuođavirolašvuođat váldojuvvojit plánii maŋálgihtii almmá, ahte lasáhus moktige muđui váikkuhivččii plána sisdollui. Dán vuođu alde leat meahcceguovloplánaide ráhkaduvvon guovddáš doahpagat dego meahcceguovloláhkii vuođđuduvakeahtes ja turismii guoskevaš avádatjuohku, meahccejohtalusláhkii vuođđuduvakeahtes meahccejohtalusvuojáhat, meahciráđđehusláhkii ja meahcceguovloláhkii vuođđuduvakeahtes doaba luondduturismma ovddideapmi, meahccejohtaluslágain ruossalassii manni lustageavahandoaba ja láhkii vuođđuduvakeahtes báikkálaš olbmuid čuoččuhuvvon <span type="quote">”vuoigatvuohta”</span> meahccejohtaluslohpái. 123 </p>
<p xml:lang="hbs">ČUOVUS 1. 3(8)</p>
<p>Dáid vuolggasajiid vuođul guorahallo čuovvovaččas, man muddui sámiid vejolašvuođat bargat iežaset kultuvrrain leat rievdan meahcceguovlolága ásaheami maŋŋá, makkár lea dálá dilli ja man muddui Gálddoaivvi meahcceguovlui ja Sámmotjeakki-Vadjotjeakki jekkiidsuodjalanguvlui guoskevaš dikšun- ja geavahanplána dorvvasta sámiid vejolašvuođaid bajásdoallat ja ovddidit iežaset kultuvrra. 2. Meahciráđđehussii guoskevaš nuppástusat meahcceguovlolága ásaheami maŋŋá Meahcceguovlluid dikšun, geavaheapmi ja suodjaleapmi leat meahcceguovlolága lassin ollu dan duohken, maid láhka gáibida Meahciráđđehusas, leatgo meahcceguovlolága ja meahciráđđehuslága gaskkas ruossalasvuođat ja mo láhka dulkojuvvo ruossalasvuođadilis. Meahcceguovlolága gustodettiin meahciráđđehusláhka lea moanaid gerddiid rievdan ja rievdadan seammás mealgat Meahciráđđehusa iešlági. Meahcceguovlolága fápmui boađedettiin Meahciráđđehus lei <span type="quote">”Eana- ja meahccedoalloministeriija vuollásaš guovddášvirgebáiki”</span> meahccehálddahusa várás (138/1987). Dasto Meahciráđđehusas šattai <span type="quote">”stáhta lágádus”</span> (264/1991) ja <span type="quote">”stáhta fitnodatlágádus”</span> (1169/1993). Dalle das dahkkojuvvui fitnodatdoaibmaovttadatvuđđosaš tiimaorganisašuvdna. Fitnodaga sierra boađussurggiin ja nieidafitnodagatservviin lea leamaš riikka gokčevaš organisašuvdna ja dat leat boađusvásttolaččat. Seammás Meahciráđđehus-konseartna doaibma meroštallojuvvui <em type="italic">máŋggadárbobuvttadeapmin </em>, man čiehkageađgin leat ee. meahccedoallu ja lustabálvalusaid buvttadeapmi. Lustabálvalusaiguin oaivvildit sihke servodatlaš bálvalusaid oktasaš lustageavaheami ovddidan dihte sihke mávssuvuloš luonddubálvalusaid ja luondduturismma ovddideami. Villi Pohjola -nammasaš boađussuorgi, mii lea maŋŋelis sirrejuvvon nieidafitnodatsearvin, jođiha luondduturismii vuođđuduvvi fitnodatdoaimma ja gilvala luondduturismma lágideaddji eará fitnodagaiguin ja báikkálaš luonddubálvalusbuvttadeaddjiiguin meahcceguovlluid geavaheamis. Iešalddes dát oaivvilda dan, ahte Meahciráđđehus ii leat ollásit bealehis doaibmi muhto vuodjá seammás iežas fitnodatekonomalaš ovdduid ja šaddá belehisvuođa namas mieđihit luonddubálvalusa fitnodatdoaibmasuorggis gilvaleaddji priváhta fitnodagaide vástideaddji ovdduid go das alddis leat iežas čuoččuhan stáhtaeatnamiid hálddašeaddjin. Ná Meahciráđđehusa buot fitnodatdoaibma meahcceguovllus – dahjege vuovdin, johtos dal dat mainna namain ihkinassii – dagaha Meahciráđđehusa <span type="quote">”eanaeaiggátsajádaga dihte fitnodatdoaibmadeattuid, mat galget váldojuvvot vuhtii maiddái priváhta sektoris. Meahciráđđehuslága maŋimuš ollislaš ođasmahttimis (1378/2004) dan oktan servodatlaš geatnegahttimin (4.2 §) šattai oktiiheivehit iežas hálddašan luondduriggodagaid dikšuma, geavaheami ja suodjaleami sámiid ruovttuguovllus nu, ahte dorvvastuvvojit ”sámiid”</span> vejolašvuođat bargat iežaset kultuvrrain. Nuppe dáfus fas meahcceguovlolága mieldásaš dikšun- ja geavahanplánas <span type="quote">”eai livčče guovllu geavaheaddjiide guoskevaš mearrádusat”</span>, muhto dat guoskkašii láhkačuoggá (7 §) dárkilet ákkastallamiid mielde (HE 42/1990 vp) dušše plánejuvvon eiseváldedoaimmaide. Dasa lassin meahcceguovlolága heivehansuorgái guoskevaš 2 §:a dárkilet ákkastallamiin vulgojuvvo das,, ahte boazodoallu, meahccebivdu, guolástus ja meahccejohtalus muddejuvvojit daid birra addojuvvon almmolaš njuolggadusaiguin. 124 </p>
<p>ČUOVUS 1. 4(8) Sámedikki mielas meahcceguovlluide guoskevaš láhkaásahuslaš ollisvuohta lea mannan áiggi mielde ruossalassii vuođđolágain, dasgo vuođđolága nuppástusat eai leat vel váldojuvvon vuhtii boazodollui, meahccebivdui, guolástussii ja meahccejohtalussii guoskevaš láhkamearrádusain. Sámiid árbevirolaš ealáhusat dego boazodoallu, guolástus ja meahccebivdu ja daiguin barganvejolašvuođat gullet oassin sámiid kulturhápmái, mii galgá vuođđolága 22 §:a mielde dorvvastuvvot sámiide álgoálbmogin dego ođđa meahciráđđehuslágasge gáibiduvvo. Earáge báikkálaš olbmuid sáhttá gal govttolašvuođa olis váldit sámi álgoálbmogii gullevaš ovdduid ollái. Dat meahcceguovloplánema vuolggasadji ahte sámiid vuoigatvuođat dorvvastuvvošedje – ollašuvašedje ja suddjejuvvošedje – eará báikkálaš olbmuid sajádaga dorvvasteami oktavuođas, fas manná ruossalassii Suoma vuođđolágain. Riikkabeivviid vuođđoláhkaváljagotti válddii cealkámušastis ráđđehusa árvalusa vuođul Bállas-Ylläsduoddara álbmotmeahci hárrái (PeVL 29/2004 vp) nannosit beali sámiid vuoigatvuođaid vuođđolágasuodjái sámiid ruovttuguovllus leahkki suodjalanguovlluin. Vuođđoláhkaváljagotti mielas ”Vuođđovuoigatvuođaid ja olmmošvuoigatvuođaid suoji dáfus lea problemáhtalaš, ahte sámiid ja báikkálaš ássiid vuoigatvuođat bázášedje ásahusa ja Meahciráđđehusa lohpemearrádusaid vehkii. Vuođđolága 80 § 1 momeantta mielde ovttaskas olbmo vuoigatvuođaid ja geatnegasvuođaid ákkaid birra galgá mearriduvvot lága vuođul. Sámiid ja báikkálaš ássiid árbevirolaš guolástan- ja meahccebivdovuoigatvuođaid sihke ruovttudárbomuora váldima váldoprinsihpat galget boahtit ovdan njuolgga lágas. Dát lea maiddái eaktun láhkaevttohusa ásaheapmái dábálaš láhkaásahanortnegis.”</p>
<p>Ovdalis máinnašuvvon beliid hárrái vuođđoláhkaváljagoddi celkkii dasa lassin, ahte maiddái luonddusuodjalanlága njuolggadusat, maid mielde sámiid ja eará báikkálaš ássiid vuoigatvuođaid mudden lea ásahusaid veagas, lea vuođđolága dáfus seamma problemáhtalaš, ja danin ”Stáhtaráđi siste galget dáid sivaid dihte bargagoahtit farggamustá dan ovdii, ahte álbmot- ja luonddumehciide guoskevaš láhkamearrádusat galget vástidit vuođđolága 80 §:a gáibádusaid.”</p>
<p>Sámiid ja eará báikkálaš ássiid vuoigatvuođat árbevirolaš guolástussii, meahccebivdui ja muorraváldimii eai leat velge dorvvastuvvon lágadássásaš njuolggadusaiguin, muhto vuoigatvuođat dorvvastuvvojit meahcce- ja jekkiidsuodjalaguovlluin geavadis Meahciráđđehusa dikšun- ja geavahanplánaiguin. Dikšun- ja geavahanplána fas lea mearrádussan vuolit dásis go láhka. Vuođđolágain dahje lágain ruossalassii manni (lága) vuolitdássásaš njuolggadusa dahje mearrádusa ii vuođđolága 107 §:a mielde oaččo heivehit almmolaš oktavuođain. Meahcceguovlolága ákkastallama áiggálaš vuolggasadjin lea dat, ahte vejolašvuođat bargat boazodoaluin ja luondduealáhusaiguin galget buorránit dahje goittot bissut dálá dásis dahjege lága fápmuiboahtima áigemeari (1.2.1990) dásis. Dát lea maiddái Gálddoaivvi plána áiggálaš vuolggasadjin sihke meahcceguovlolága ja jekkiidsuodjalanlága (851/1988) hárrái (gč. 13.3 s. 104). Juo láhkamearrádusaid nuppástusaid dihte dát ii leat leamaš vejolaš. Dasa lassin Meahciráđđehus lea iežas fitnodatdoaimma bealehisvuođa dorvvastan dihte šaddan jagi 1990 rájes juogo ieš doaibmat dahje mieđihit luondduturismafitnodagaid doibmii lobiid. Dát fas lea dagahan dan, ahte meahccejohtalussafárat, beanavuodjinsafárat, olgobáikegoddelaččaid meahccejohtalus, sierralágan doarjjabáikkit ja láigogámppát daidda guoskevaš eará lobiiguin leat mealgat lassánan ja seammás čuohcán sámiid vejolašvuođaide bargat iežaset kultuvrrain meahcceguovlluin. 125</p>
<p>ČUOVUS 1. 5(8) 3. Árvvoštallamat sámiid dálá dilis árbevirolaš ealáhusaideaset jođiheaddjin Sámediggi lea lágasmearriduvvon jagi 2003 muitalusastis (sámediggeláhka 7 §) ráđđehussii ja ain Riikkabeivviide buktán ovdan juridihkalaš perspektiivvas álgoálbmoga earuid vehádagaid ektui. Earrun leat erenoamážit álgoálbmoga historjjálaš, gitta dássážii joatkašuvvan gaskavuohta dihto guovllu eatnamiidda ja luondduriggodagaide iežaset iešlágálaš kulturhámi ja eallinvuogi vuođđun, árbevirolaš institušuvnnat dego nuortalaččaid siidačoahkkin, vuoigatvuođaid kollektiivvalaš gullevašvuohta álbmogii ja iešmearridanvuoigatvuohta. Vaikko sámiid álgoálbmoga kulturhápmái gullevaš eanageavahanvuoigatvuođat ja iešmearridanvuoigatvuohta vuođđuduvvet njuolgga vuođđoláhkii, de almmolaš váldi ii Sámedikki mielas váldde dáid áššiid doarvái vuhtii, muhto almmolaš váldedoallit atnet sámiid vuosttažettiin guvllolaš giellavehádahkan. (Sámedikki doaibmamuitalus 14.4.2004 jagis 2003) Birasministeriija hálddahussuorggis lea 2003:s dahkkojuvvon riikkadási ollislaš árvvoštallan bistevaš ovdáneami ollašuvvamis. Sámiid ekologalaččat bistevaš ovdáneami áittan dán árvvoštallamis adnojuvvojedje ee. meahccejohtalusa heađuštusat ja turismma doaibman olggobeale fitnodagaid eavttuiguin. Sámiid ekonomalaččat dorvvuhis sajádat árbevirolaš ealáhusaideaset jođiheaddjin lasiha sámeservodaga sosiálalaš váttisvuođaid ja eanet ja eanet sámit fárrejit eret sámiid ruovttuguovllus. Dáid vuolggasajiid vuođul ekologalaš, ekonomalaš ja sosiálalaš dásis sámiin leat áitagat bistevaš ovdáneamis. Sámiid kultuvrralaččat bistevaš ovdáneapmái gullet buot bistevaš ovdáneami bealit iige sámekultuvra leat bistevaš vuođu alde, jos oktage dáin bistevaš ovdáneami beliin báhcá ollašuvakeahttá. Sámekultuvra ja dasa gullevaš árbevirolaš eallinvuohki leat oppa áigge áitojuvvon. Dearvvasvuohta ja dorvvolašvuohta – dievaslaš riikkavulošvuohta gáibiditge guoskevaš árvvoštallama mielde dan, ahte sámiid sajádat eana- ja čáhcevuoigatvuođaid hárrái galgá ordnejuvvot. (Kestävän kehityksen kansallinen kokonaisarvio. Suomen ympäristö 623. Ympäristöministeriö 2003 s. 99-100 ja 150-151) Suopma ja Ruoŧŧa leaba jagi 1994 Eurohpá Uniovnna searvansoahpamuša oassin váldán vuhtii sámiid sajádaga álgoálbmogin beavdegirjji nr 3 vuođul. Dasa lassin Eurohpá Uniovdna lea jagi 2000 vuođđorivttiidgirjjistis dan 22 artihkkalis čatnasan gudnejahttit kultuvrralaš, oskui guoskevaš ja gielalaš máŋggahápmásašvuođa. EU:a kommišuvdna lea ásahan sorjjakeahtes áššedovdiid fierpmádaga gozihit vuođđorivttiidgirjji čuovvuma ja raporteret jahkásaččat kommišuvdnii vuoigatvuođaid ollašuvvamis. Iežaset raporttas jagis 2003 áššedovdit almmuhedje kommišuvdnii iežaset fuola sámiid álgoálbmotvuoigatvuođaid ollašuvvamis eatnamii ja árbevirolaš guovlluidasaset, dasgo boazodoallu, guolástus ja meahccebivdu leat erenoamáš dehálaččat sámekultuvrii ja sin identitehtii álgoálbmogin. (Syntesis report: Conclusions and recommendations on the situation of fundamental rights in the European union and its member states in 2003. 4 February 2003; Reference CFR-CDF.Conclusions.2003en) Eurohpá vehádatrápmasoahpamuša goziheaddji ministtarkomitea gávnnahii 2001:s soahpamuša ollašuhttimis Suomas ahte eanaoamastanvuoigatvuhtii guoskevaš áššiid čoavdima maŋŋoneapmi lea dagahan riidduid. Ministtarkomitea čujuhii dasa lassin dasa ráđđeaddi komitea cealkámuššii, mas komitea gávnnaha boazodoalu, guolástusa ja meahccebivddu mávssolašvuođa sámiide, man dihte eanavuoigatvuođagažaldaga čoavdin mearkkaša erenoamáš ollu sámekultuvrra suodjaleapmái ja sámiid identitehtii álgoálbmogin. Komitea ávžžuhii Suoma čoavdit eanavuoigatvuođanákku farggamusat nu, ahte dat veahkeha sámekultuvrra suodjaleami muhto ii goittotge čuoze ii-sámiid vuoigatvuođaide. (Resolušuvdna ResCMN(2001)3) 126 </p>
<p>ČUOVUS 1. 6(8) KP-soahpamuša čuovvuma goziheaddji ON:a olmmošrivttiikomitea celkkii 2004:s Suoma addin raportta geažil loahppaárvalusainis das, mo Suopma lea čuvvon oktasašsoahpamuša mearrádusaid. Komitea anii vahágin dan ahte ii lean ožžon čielga vástádusa sámiid vuoigatvuođain álgoálbmogin (vuođđolága 17 artihkkala 3 čuokkis) oktasašsoahpamuša 1 artihkkala olis. Komitea geardduhii iežas fuolastuvvama das, ahte oassebealit eai leat lihkostuvvan čoavdit sámiid eanaoamastanvuoigatvuođaid ja lei fuolastuvvan maiddái dain máŋggain almmolaš ja priváhta eanageavahanhámiin, mat čuhcet sámiid árbevirolaš ealáhusaide – erenoamážit boazodollui – ja bidjet vára sámiid árbevirolaš kultuvrra ja eallinvuogi ja ná sin identitehta. Komitea mielas Suopma galggašii ovttasráđiid sámiiguin duođaid bargagoahtit oažžun dihte eanavuoigatvuođanákkus heivvolaš čovdosa, mas váldojuvvo doarvái bures vuhtii dárbu seailluhit sámiid identitehta nugo oktasašsoahpamuša 27 artihkkalis daddjojuvvo. Seammás komitea bivddii ahte Suopma ii álggáše doaimmaide, mat sáhtášedje ovddalgihtii čuohcit sámiid eanavuoigatvuođagažaldaga čoavdimii. (Olmmošrivttiidkomitea 82. čoahkkin golggotmánu 18. beaivi – skábmamánu 5. beaivi 2004) Sámiide čuohcci vealaheapmi lea vehádatáirasa doaimmahaga mielde iešlági dáfus struktuvrralaš ja laktása sámiid eanageavaheami hárrái dábálaččat ja boazodoalu hárrái sierranassii láhkaásaheami ja hálddahusa struktuvrraide. (Riikka Tella: Etnisen syrjinnän vastaisen neuvonnan kehittäminen. Vähemmistövaltuutetun julkaisusarja 1. Vähemmistövaltuutettu. Helsinki 2005 s. 42) ON:a raporterejeaddjin doaibman professor Martin Scheinin lea árvvoštallan boazosámiid sajádaga maiddái ON:a oktasaščoahkkima gieđahallanvuloš ON:a olmmošrivttiidráđi árvalusa ektui ON:a álgoálbogiid guoskevaš cealkámuššan. Cealkámušárvalusa 7 artihkkalis (dán áigge 8 artihkal) leat mielde vihtta sierralágan doaibmavuogi, mat gullet <span type="quote">”kultuvrralaš álbmotgoddin”</span> -doahpaga vuollái. Scheinin gávnnaha ahte Suoma láhkamearrádusat ja stáhta eará doaimmat sámi boazodoalu ektui devdet dán viđa čuoggás golbma: jearaldat lea sámeálbmoga iešlági ja intergritehta biehttaleamis, sin kultuvrra vuođđun leahkki guovddáš luondduriggodagaid duššindahkamis ja stáhta ollašuhttin álgoálbmoga bággosuddadeamis váldoálbmogii. 4. Sámekultuvrra vuhtii váldin Gálddoaivvi meahcceguovllu ja Sámmotjeakki – Vadjotjeakki jekkiidsuodjalanguovllu dikšun- ja geavahanplánas Sámiid sajádat iežaset kultuvrra ovddasteaddjin lea Sámedikki mielas mealgat hedjonan jagi 1991 rájes, dan maŋŋá go Meahciráđđehusas šattai fitnodatlágádus, nuppeláhkai go plánaárvalusas čuoččuhuvvo (s. 104). Ekonomalaš ja ekologalaš perspektiiva deattuhuvvo ja boazodoallu oažžu uhcit fuopmášumi. Nu gohčoduvvon lustageavaheami, guolástusa ja meahccebivddu hárrái Meahciráđđehusa doaibma ii riekta heive dainna ahte sámiide lea vuođđolága vuođđovuoigatvuohtan dorvvastuvvon riekti bajásdoallat ja ovddidit iežaset kulturhámi ja bargat dasa guoskevaš árbevirolaš ealáhusaiguin. Luondduturismii, lustageavaheapmái ja gámpáhuksemii gusket oktiibuot čieža árvalusa (s. 50-51), go fas bohccuid suodjaleapmi eará eanageavaheami vuostá ii leat váldojuvvon vuhtii plána árvalusain (s. 26), vaikko nu čuoččuhuvvo dahkkojuvvon (s. 134). Dáluhis sámiid opmodatdorvvu návddašeaddji vuoigatvuohta guolástussii ja guolástusa hálddašeapmái ii leat váldojuvvon vuhtii. Dát guoská erenoamážit nuortalaččaide ja daidda anáraččaide, geain ii stuorrajuohkodálu vuođul leat vuoigatvuohta guolástussii ja dan hálddašeapmái. 127</p>
<p xml:lang="hbs">ČUOVUS 1. 7(8)</p>
<p>Plánas leat heivehuvvon eanageavahan- ja huksenláhkii vuođđuduvvi riikkadási guovlluidgeavahanulbmiliid oppalaš- ja sierraulbmilat. Guktot dát ulbmilat leat goittotge áddejuvvon boastut juogaláhkai stáhta eiseválddiid geatnegahttin, vaikko geatnegahttimat gusket dušše sierraulbmiliidda (s. 16-17). Plánas lea áddejuvvon menddo oppalaš dásis eanageavahan- ja huksenlága mieldásaš eanagoddeláva (ovddit guovlolávva) vuoigatvuođaváikkuhus (s. 14) Meahciráđđehusa plánemis. Ovdamearkka dihte mohtorgielkájohtolagaid hárrái gieskat dohkkehuvvon dikšun- ja geavahanplána lea vuođđun johtolaga vuođđudeapmái meahcceguvlui eanagoddelávas iige nuppegežiid. (Gč. meahcceguovlolága 5 §:a 1 momeanta meahccejohtaluslága (1710/1995) 13 §:a 2 ja 4 momeantta ektui). Sámiid ruovttuguvlui ja sámekultuvrii guoskevaš riikkadási guovlluidgeavahanmearrádusa váldin tekstii maŋálgihtii árvalusa gergema maŋŋá (s. 16-17) ii leat vel daninassii rievdadan dan duohtaášši ahte plánas lea juo ovdal deattuhuvvon boastut mohtorfiervrruiguin dáhpáhuvvi ja fitnodatdoibmii vuođđuduvvi ng. luondduturismma ovddideapmi, go fas meahcceguovlolága ákkastallamiin lea sáhka vánddardeamis ja lustageavaheamis, maiguin meahccejohtaluslága mielde eai oaivvil meahccejohtalusa, muhto nuppegežiid. Meahccejohtaluslága ulbmilinhan (1 §) lea <span type="quote">”eastadit daid heađuštusaid, mat čuhcet lundui, birrasii, luondduealáhussii, oppalaš lustageavaheapmái dahje …eará ovdui mohtorfievrruid geavaheami dihte meahcis …”</span> Nuppe dáfus fas plánaárvalus ii sihkkarastte nuortalaččaide vuoigatvuođa geasiáigásaš meahccejohtalussii ii oppa nuortalašlága mielde vuođđuduvvon doarjjabáikkiidege Njávdáma nuortalašguovllus (s. 59). Mii galggašii dahkkojuvvot 1. Gálddoaivvi dikšun- ja geavahanplána galggašii Meahciráđđehusa gárvvistan plánan vuođđuduvvat gustojeaddji láhkii dego ođasmahtton meahciráđđehusláhkii ja láhkaásaheami ollisvuhtii, masa gullá maiddái ovttaárvosašvuođaláhka (21/2004). Plána galggašii ovttaárvosašvuođalága 1 ja 2 §:a mielde ovddidit ja dorvvastit ovttaárvosašvuođa ollašuvvama lága heivehansuorgái gullevaš vealahandiliin, mat gusket sámiid iehčanas ámmáhiin dego boazodoaluin barganvejolašvuođaide (stáhta hálddašan meahcceguovllus). Lága riikkabeaigieđahallamis Riikkabeivviid bargoeallin- ja dásseárvováljagoddi celkkii smiehttamušastis (TyVM 7/2003 vp): ”Eiseválddit galget mearrediđolaččat ovddidit sámiid vejolašvuođaid bargat boazodoaluin ja háhkat dainna áigáiboađuset.” Plánas galggašii váldit vuhtii Sámiid bistevaš ovdáneami prográmma 2006 . Diimmá giđa dohkkehuvvui bistevaš ovdáneami doaibmagotti barggu boađusin riikkadási bistevaš ovdáneami strategiija: ” Bistevaš válljemiid guvlui. Riikkadásis ja globálalaččat bistevaš Suopma. ” (VNK:n julkaisusarja 5/2006) Doaibmagotti njunušin lea leamaš oaiveministtar Matti Vanhanen. Stáhtaráđđi dagai 14.12.2006 prinsihppamearrádusa dán strategiija ollašuhttimis. 128</p>
<p>ČUOVUS 1. 8(8) Strategiija oasis 5.1.8 Luondduriggodagaid kultuvrralaš mearkkašupmi (s. 69) gávnnahuvvo ahte sámit ásset iežaset ruovttuguovllus nu, ahte leat juohkásan golbman giellajoavkun. Sámekultuvrra vuođđun leat álgoálbmoga árbevirolaš ealáhusat boazodoallu, meahccebivdu ja guolástus. Friddja guođoheapmái vuođđuduvvi boazodoalu, mii lea sámiid lassin anus maiddái boazodoalloguovllu eará ássiid gaskkas, leat geahččalan heivehit oktii eanageavahanhámiiguin, dego vuovdedoaluin ja turismmain. Sámediggi lea dohkkehan bistevaš ovdáneami ođđa prográmma (2006), mas ovdanbuktojuvvojit linnjemat ee. sámiid ruovttuguovllu luondduriggodatpolitihka ja eanageavaheami plánema hárrái. Dán vuođu alde ee.: - Kultuvrralaš bistevašvuođa perspektiiva ja Sámiid bistevaš ovdáneami prográmma linnjemat váldojuvvojit vuhtii Eana- ja meahccedoalloministeriija luondduriggodatstrategiija (2002) beivedettiin - Láhččojuvvon meannudanvuohki, mainna Sámiid bistevaš ovdáneami prográmma linnjemat váldojuvvojit vuhtii sámiid ruovttuguovllu luondduriggodatpolitihkas ja eanageavaheami plánemis.</p>
<p>Dalle go árvvoštallojuvvo dorvvastandássi eiseválddiid doaimmain sámekultuvrrain bargama dorvvastan dihte, de Gálddoaivvi dikšun- ja geavahanplánas galggašii giddejuvvot erenoamáš fuopmášupmi sámiid dálá sajádahkii (ovdalis čuokkis 3). Ságadoalli Pekka</p>
<p xml:lang="smn">Aikio</p>
<p xml:lang="smn">Láhkačálli Heikki</p>
<p xml:lang="smj">J.</p>
<p>Hyvärinen (Cealkámuša birra mearridii 2.1.2007 ságadoalli Pekka Aikio) 129</p>
<p xml:lang="hbs">ČUOVUS 2. 1(15)</p>
<p><em type="bold">Plánenčoahkkimiin ja eará oktavuođain ovdanboahtán oainnut ja </em><em type="bold">daid vuhtiiváldin plánas </em></p>
<p>Go plánen álggahuvvui skábma–juovlamánus 1998, de báikkálaš olbmuide dollojuvvui dieđihan- ja ságastallandilálašvuohta. Plánaárvalus gárvvásmuvai njukčamánus 2003 ja dat ovdanbuktojuvvui čanasjoavkkuide ja báikkálaš ássiide čuovvovaččat:  Ohcejoga gieldda ovttasbargojovkui 26.3.2003  Anára gieldda ovttasbargojovkui 27.3.2003  Gálddoaivvi bálgosii 7.4.2003  Muttošjávrri bálgosii 8.4.2003  Njávdáma bálgosii 8.4.2003  Nuortalašráđđái 9.4.2003  Báikkálaš ássiide gilledilálašvuođain o Gápmasis 9.6.2003 o Čeavetjávrris 12.6.2003 o Ohcejogas 16.6.2003  Ohcejoga guolledoalloráđđádallangoddái 7.7.2003  Anára guolledoalloráđđádallangoddái 8.7.2003  sámedikki ovddasteaddjiide (lágasmearriduvvon ráđđádallan) 21.8.2003</p>
<p>Plánii boahtán rievdadusat ovdanbuktojedje Ohcejoga ja Anára gielddaid ovttasbargojoavkkuide 2.9.2003.</p>
<p>Dása leat merkejuvvon čoahkkimiin ovdanboahtán árvalusat plána birra, rievdadussávaldagat ja eará kommeanttat ja dat, mo dat leat váldojuvvon vuhtii plánas. MR = Meahciráđđehus.</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">OHCEJOGA OVTTASBARGOJOAVKKU ČOAHKKIN 26.3.2003 6 Luondduturisma ja lustageavaheapmi </em>Ohcejoga lahkosiin livččii dárbu goahtái, mas omd. skuvlamánáid sáhtášii láidestit luonddu dovdamii. -Ohcejoga lustageavahanguovlu heivešii bures ulbmilii. Dat ii gula meahcceguvlui. Nuba ii gieđa- hallo dán plánas. +Eai rievdadusat plánii. <em type="bold">9 Fuođđodikšun ja meahccebivdu </em></p>
<p>Árvalusčuoggái vihtta árvaluvvo ahte Meahciráđđehus galgá ráđđádallat beanaguovlluid birra dárkileappot bálgosiiguin ja áššáigullevaš siiddaiguin. +Lasihuvvon plánii.</p>
<p>Árvalusčuoggái vihtta árvaluvvo ahte osolašgottiid galggašii váldit mielde meahccebivdoráđđádallamiidda. -Meahciráđđehus ii mearrit priváhtaeatnamiid meahccebivdoáššiin. +Eai rievdadusat plánii. <em type="bold">13 Geavahanvuoigatvuođaid láigoheapmi ja luohpadeapmi </em>Plánii árvaluvvo lasihuvvot boares gámmiid divvun dahje huksen boares báikkiide báikkálaš ássiid atnui meahcástan-, guolástan- ja murjendoarjjabákin. -Ovdal vejolaš fitnu galgá plánet dárkilit, gii hukse, gosa huksejuvvo ja gii gámmiid fuolaha. +Lasihuvvon plánii árvalusčuokkis gávcci. Boares gámmiid sáhttá ordnet dahje hukset ođđasit boares báikkiide eanemustá golbma Gálddoaivvi guvlui. 130 </p>
<p xml:lang="hbs">ČUOVUS 2. 2(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">ANÁRA OVTTASBARGOJOAVKKU ČOAHKKIN 27.3.2003 6 Luondduturisma ja lustageavaheapmi </em>Prográmmabálvalusfitnodagaide ii galggašii mieđihit doarjjabáikelobiid ollege Anára gieldda beallai, dasgo dat sáhttet šaddat bissovaš/fásta doarjjabáikin. Doarjjabáikkit eai galggašii šaddat miehtá, muhto dat galggašedje čohkkejuvvot dihto guovlluide. -Lobit livčče guhkimustá soames mánotbadjái ja guovlu dárkkistuvvošii lobi nohkama maŋŋá. Ná sihkkarastošii ahte eai beasa šaddat bissovaš rusttegat. Galgá dalán seahkanit áššái, jos dakkárat gávdnojit. Lohpi sáhttá álo gessojuvvot eret iige dat atte vuoigatvuođa eanavuđđui. +Rievdaduvvui plánii nu, ahte prográmmabálvalanfitnodagaide sáhttá mieđihit gaskaboddosaš doarjjabáikkiid dušše lustageavahanavádahkii. <em type="bold">13 Geavahanvuoigatvuođaid láigoheapmi ja luohpadeapmi </em>Árvaluvvui ahte goas nu lobiheamet huksejuvvon visttiide ii galggašii dahkat geavahanvuoigatvuođasoahpamušaid (dahkkojuvvon lágahis- vuođaid ii sáhte dohkkehit maŋálgihtii). -Čielggaduvvo dárkilit visttiid geavahanulbmil. +Eai rievdadusat plánii. </p>
<p>Jos lobihis visttiid joavkkus leat lavdnjegámmet, mat sirdašuvvet áhčis báikegottis ássi bárdnái, de daid sáhtášii dohkkehit dainna eavttuin ahte buot buhtadusat dain máksojuvvojit máhccevaččat. +Eai rievdadusat plánii.</p>
<p>Visttiid árbevirolaš návddašemiid galggašii čielggadit. +Eai rievdadusat plánii.</p>
<p>Jos árvalusčuokkis čieža dohkkehuvvo, de dasa galgá lasihit eavttu ahte visttiide galgá háhkat maiddái gieldda huksenlobiid. +Lasihuvvon plánii.</p>
<p><em type="bold">GÁLDDOAIVVI BÁLGOSA ČOAHKKIN 7.4.2003 6 Luondduturisma ja lustageavaheapmi </em></p>
<p>Árvalusčuokkis čieža evttohuvvo rievdaduvvot nu ahte prográmmabálvalusfitnodagaide sáhttá addit lobiid doallat doarjjabáikkiid oanehis áiggi ain hávil lustageavahanavádagas dasttán mohtorgielkávuojáhagaid dahje vánddardanjohtolagaid lahkosiin. +Rievdaduvvon plánii. <em type="bold">8 Guollečážiid dikšun ja guolástus </em>Galgá dárkkistit ahte boazodállolágas lea máinnašupmi guolástusas. -Boazodoalu ja luondduealáhusaid ruhtadanlágas máinnašuvvo guolástus oassin luondduealáhusain. +Eai rievdadusat plánii. <em type="bold">10 Johtalus ja johtaleapmi </em></p>
<p>Galgá ságastallat das ahte leago vejolaš jávkadit anus Ohcejogas vuojáhagaid, maidda mieđihuvvojit báikegoddelaččaide geasiáigásaš meahccejohtaluslobit. -Meahciráđđehus ságastallá áššis eará čanasjoavkkuiguin. +Rievdaduvvon plánii maŋŋelis sohppojuvvon vuogi mielde nu, ahte vuojáhat jávkaduvvo eret anus Buksajávrri ja Njuohkarjávrri gaskkas. <em type="bold">13 Geavahanvuoigatvuođaid láigoheapmi ja luohpadeapmi </em>Ságastallui árvalusčuokkis gávcci birra. Gámmiid ii oaččo ordnet. Jos gámmet goittotge ordnejuvvojit, de ordnejuvvojit dušše dakkár gámmet, mat leat dasttán geainnuid dahje johtolagaid lahkosiin. -Plána addá vejolašvuođa ordnet boares gámmiid báikegoddelaččaid atnui (eanemustá 3 Gálddoaivvis) meahccebivddu, guolástusa ja murjema várás, jos fidnu álggahuvvo. +Lasihuvvon plánii ahte ordnenvuloš gámmet galggašedje leat vejolašvuođaid mielde geainnuid dahje dálá vuojáhagaid lahkosiin. </p>
<p>Fállejoga gámpá galggašii ovddeštuvvot. +Eai rievdadusat plánii.</p>
<p>Čohkavári boares bigálusguovllu gámppáid sáhttá gaikkodit. -Gámppát leat gaikkoduvvon ja guovlu čorgejuvvon geassit 2003. +Eai rievdadusat plánii. 131</p>
<p xml:lang="hbs">ČUOVUS 2. 3(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">NJÁVDÁMA JA MUTTOŠJÁVRRI BÁLGOSIID ČOAHKKIN 8.4.2003 4 Eanageavaheami avádagat </em>Čeavetjávrri–Buolbmátjávrri gaskasaš guovlu lea ollásit lustageavahanavádagas, Dat lea measta Njávdáma bálgosa geasse- ja čakčaguohtonguovllu siste. Avádaga galggašii baskkidit dušše johtolagaid lahkosiidda. +Rievdaduvvon plánii. <em type="bold">6 Luondduturisma ja lustageavaheapmi </em>Árvaluvvui ahte lobiid meroštallama vuođđun Meahciráđđehus gullá guovllu bálgosa ja dárbbu mielde eará čanasjoavkkuid. +Rievdaduvvon plána árvalus nr 7. <em type="bold">7 Boazodoallu </em></p>
<p>Plána árvalussii háliidedje fámolet sátnehámi. +Plána árvalusaide lasihuvvui ahte Meahciráđđehus bivdá bálgosiid cealkámušaid eanageavahanáššiin.</p>
<p>Plána ávžžuhusaide čuoggái guokte árvaluvvui ahte erenoamáš hohpolaš ášši lea maiddái dutkat meahccebivddu váikkuhusa boazodollui. +Lasihuvvon plánii. <em type="bold">8 Guollečáziid dikšun ja guolástus </em></p>
<p>Plána árvalusčuoggái guokte evttohuvvui lasihuvvot ovttasbargoguoibmin maiddái Nuortalaččaid siidačoahkkin. +Lasihuvvon plánii.</p>
<p>Plána ávžžuhusaide evttohuvvui ovttasbarggu lasiheami norgalaččaiguin. +Eai rievdadusat plánii. <em type="bold">9 Fuođđodikšun ja meahccebivdu </em>Olgobáikegoddelaččaid meahcástanlobiide galggašii lasihit ahte stuorra bivdobeatnagiidda galggašii lea bákkolaš njunneskuohppu. -Meahciráđđehusa mieđihan lobit olgobáikegoddelaččaide leat rievssatlobit. Bivddus geavahuvvojit čuožžu beatnagat. +Eai rievdadusat plánii. </p>
<p>Njávdáma bálgosa meahcástanguovloráddjehusat ledje mannan bivdobadji áigge lihkostuvvan. Doaivvu mielde boahtteáiggisge sáhttet ráđđádallat seamma bures.</p>
<p>Jahkásaš ráđđádallanvuohki joatkašuvvá. +Eai rievdadusat plánii.</p>
<p>Muttošjávrri bálgosa siste livččii dárbu gáržžidit beanabivddu guohtonguovllu davágeahčen.</p>
<p>Sohppojuvvo jahkásaččat bivddu lágideapmái guoskevaš ráđđádallamiin. Merkejuvvon plánii ahte jahkásaš beanaguovlluin Meahciráđđehus ráđđádallá dárbbu mielde bálgosiiguin. +Eai rievdadusat plánii.</p>
<p>Plána árvalusčuoggá vihtta hárrái gávnnahuvvui ahte bálggus lea virggálaš ráđđádallanguoibmi, mii dárbbu mielde bovde siidagottiid ovddasteaddjiid mielde ráđđádallamiidda. -Ovddit sávaldagaid mielde plánii lea merkejuvvon ahte Meahciráđđehus bovde bálgosiid siidagottiid ovddasteaddjiid bivddu lágideapmái guoskevaš ráđđádallamiidda. +Rievdaduvvon plánii nu ahte bálgosat sáhttet dárbbu mielde bovdet siidagottiid ovddasteaddjiid ráđđádallamiidda.</p>
<p>Beanavuoddjit leat giksin. Geavahit ee. Meahciráđđehusa ávdinstobuid doarjjabáikin. -Plánas lea daddjojuvvon ahte goziheami galggašii buoridit. Beanavuodjinfitnodatdoaimma várás galgá leat lohpi, ja nuba fitnodagat galggašedje soahpat Meahciráđđehusain. Plána ávžžuhusaide lea merkejuvvon ahte beanavuodjindoaibma ii boazodoalloguovllus sáhte gullat juohkeolbmovuoigatvuođaide. Dát gáibida rievdadusaid láhkamearrádusaide. Áššis lea dieđihuvvon birasministeriijai. +Eai rievdadusat plánii. 132</p>
<p xml:lang="hbs">ČUOVUS 2. 4(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="smn"><em type="bold">MR:SA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">NJÁVDÁMA JA MUTTOŠJÁVRRI BÁLGOSIID ČOAHKKIN 8.4.2003 10 Johtalus ja johtaleapmi </em>Árvaluvvui ahte galggašii čavget njuolggadusa oažžut johtit 5 kilomehtera siste giddodahkii ja giddodagas eret. Giddodagas galggašii oažžut johtit dihto jávrriide viđa kilomehtera siste dušše dihto vuojáhagaid mielde. +Rievdaduvvon plánii árvalus nr 4. </p>
<p>Árvaluvvui ahte njealjejuvllatvuojáhagaid sáhtášii ordnet, muhto ii biillaiguin vuodjima várás. -Plána árvalusaide čuoggái gávcci lea merkejuvvon ahte Meahciráđđehus sáhttá hukset dárbbašlaš báikkiide oanehis vuojáhagaid njealjejuvllagiid várás, amas meahcci gollat. +Eai rievdadusat plánii.</p>
<p>Fanasluoitinbáiki Idjajávrri geainnu geahčen lea heajos ortnegis. -Fanasluoitinbáikkis galgá fuolahit Anára gielda. Dieđihuvvo áššis gildii. Áššis almmuhuvvui Anára gieldda eanahuksenmeaštárii. +Eai rievdadusat plánii.</p>
<p><em type="bold">NUORTALAŠRÁĐI ČOAHKKIN </em><em type="bold">9.4.2003 </em><em type="bold">4 Eanageavaheami avádagat </em>Čeavetjávri–Buolbmátjávri gullá ollásit lustageavahanguvlui. Dat lea measta ollásit Njávdáma bálgosa geasse- ja čakčaguohtonguovlu. Árvaluvvui ahte lustageavahanavádaga galggašii baskkidit dušše johtolagaid lahkosiidda. -Ášši lea ovdanbukton maiddái dain ráđđádallami n, mat Meahciráđđehusas leat leamaš Njávdáma ja Muttošjávrri bálgosiiguin. +Rievdaduvvon (bálgosiid dahkan) ovddit árvalusaid mielde plánii. <em type="bold">6 Luondduturisma ja lustageavaheapmi </em>Plána árvalusaide nr 7 galggašii dárkkálmuhttit, man guhká oažžu guhkimustá doallat gaskaboddosaš doarjjabáikki. Árvaluvvui ahte guokte mánotbaji lea guhkimus áigi. +Lasihuvvon plánii. </p>
<p>Logu 6.8 mihttomeriide ja doaibmabihuide lasihuvvo, ahte Meahciráđđehus lea fásta mielde Čeavetjávrri árbevierrodálu ovddideamis. +Lasihuvvon plána mihttomeriide ja doaimabijuide čuokkis 3.</p>
<p>Logu 6.8 mihttomeriide ja doaibmabijuide lasihuvvo, ahte Meahciráđđehus duvdá luondo- ja kulturguovddášfidnu ollašuvvama Čeavetjávrris. Meahciráđđehus skeŋke huksenmuorraávdnasiid kulturguovddáža huksema várás. +Lasihuvvon plána mihttomeriide ja doaimabijuide čuokkis 4. <em type="bold">8 Guollečáziid dikšun ja guolástus </em>Plána árvalussii nr 2 háliiduvvui lasihuvvot ovttasbargu nuortalaččaid siidačoahkkimiin. -Ášši lea ovdanbukton maiddái dain ráđđádallami n, mat Meahciráđđehusas leat leamaš Njávdáma ja Muttošjávrri bálgosiiguin. +Lasihuvvon plánii (bálgosiid dahkan) ovddit árvalusa mielde. </p>
<p>Plána ávžžuhusaide galgá lasihit, ahte nuortalaččaid siidačoahkkin galgá váldojuvvot mielde guolástanguovloráđđádallamiidda nuortalašguovllus. -Guolledoalloráđđádallangotti nammada TE-guovddáš, nuortalaččaid ovddasteaddji mielde áššedovdin. Lágasmearriduvvon guolástanguovllu lahtut leat guolástangottit, čáhceguovlluid eaiggádat ja ámmát- ja lustabivdiid ovddasteaddjit. +Lasihuvvon plána ávžžuhussii nr 2. <em type="bold">9 Fuođđodikšun ja meahccebivdu </em>Go ráđđádallo meahccebivddu lágideamis ja čuovvumis nuortalašguovllus, de nuortalaččaid siidačoahkkin galggašii beassat leat mielde ráđđádallamiin. -MR lea bovden nuortalaččaid ovddasteaddji ráđđádallamiidda. +Lasihuvvon plána árvalussii nr 5. <em type="bold">10 Johtalus ja johtaleapmi </em>Beanavuoddjit dagahit Čeavetjávrri guovllus váttisvuođaid ee. nu, ahte geavahit ávdinstobuid doarjjabáikin. Dán ášši njulgen dihte galgá dalán bargat juoidá. Beatnagat leat goddán maiddái bohccuid. -Beanavuodjinfitnodagaiguin galggašii soabadit áššis. Plána ávžžuhusaide čuoggái golbma lea merkejuvvon ahte beanavuodjindoaibma ii sáhte vuođđuduvvat boazodoalloguovllus juohkeolbmovuoigatvuođaide. Dát gáibida rievdadusaid láhkamearrádusaide. Áššis lea dieđihuvvon birasministeriijai. +Eai rievdadusat plánii. 133 </p>
<p xml:lang="hbs">ČUOVUS 2. 5(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">NUORTALAŠRÁĐI ČOAHKKIN </em><em type="bold">9.4.2003 </em><em type="bold">10 Johtalus ja johtaleapmi </em>Lohpeeavttun galggašii dárkkálmuhttit, gos oažžu vuodjit báikkálaš olbmuid fárus. -Lohpeguovlu meroštallo lohpái. +Eai rievdadusat plánii. </p>
<p>Galgá dárkkálmuhttit, gii lea <span type="quote">”guovllu bures dovdi”</span> oahpisteaddji. -Oahpisteaddji galgá leat báikegoddelaš ja son galgá leat fárus meahcis. +Eai rievdadusat plánii.</p>
<p>Árvalussii nr 4 háliidedje dakkár rievdadusa ahte galggašii čavget njuolggadusa oažžut johtit viđa kilomehtera siste giddodahkii ja giddodagas eret. Giddodagas galggašii oažžut johtit dihto jávrriide viđa kilomehtera siste dušše dihto vuojáhagaid mielde. -Ášši lea ovdanbukton maiddái ovdal dain ráđđádallamiin, mat Meahciráđđehusas leat leamaš Njávdáma ja Muttošjávrri bálgosiiguin. +Rievdaduvvon plánii (bálgosiid dahkan) ovddit árvalusa mielde.</p>
<p>Jos vuojáhatlohpi viiddiduvvo, de bálgosii galggašii almmuhit, gosa lobit leat mieđihuvvon ja man ollu. -Beaivválaš eallimis hui váttis ollašuhttit. Prinsihpat sierraeavttuid mieđiheapmái leat guorahallon Meahciráđđehusa ja bálgosiid ovttasbargobeivviin. +Eai rievdadusat plánii.</p>
<p>Plána ávžžuhussii nr 3 evttohuvvui lasihuvvot ahte nuortalaččaid siidačoahkkin guottiha nuppástusa láhkamearrádusaide beanavuodjima ektui. Beanavuodjin- doaibma ii sáhte vuođđuduvvat boazodoalloguovllus juohkeolbmovuoigatvuođaide. +Lasihuvvon plánii. <em type="bold">11.2 Málbmaohcan ja ruvkedoaibma </em>Árvaluvvui lasihuvvot plána ávžžuhusaide ahte nuortalašguovllus galggašii ráđđá- dallat maiddái nuortalaččaid siidačoahkkimiin rogganváldinlohpeohcamušaid birra. +Lasihuvvon plánii. <em type="bold">11.3 Eanaávdnasiid váldin </em>Árvaluvvui ahte lasihuvvojit nuortalaččaid vuoigatvuođat váldit eanaávdnasiid. +Lasihuvvon plána árvalussii nr 2. <em type="bold">14 Goziheapmi </em></p>
<p>Árvaluvvui ahte bálgosat ruhtaduvvošedje mielde goziheapmái. Goziheami galggašii buoridit. -Plána ávžžuhusas leat sávvan lasi resurssaid goziheami buorideapmái. Diehtojohtin bálgosiid ja Meahciráđđehusa gaskkas ovddiduvvo ainge. +Eai rievdadusat plánii.</p>
<p><em type="bold">ALMMOLAŠ DILÁLAŠVUOHTA GÁPMASIS 9.6.2003 </em>Dilálašvuhtii eai boahtán olbmot. </p>
<p><em type="bold">ALMMOLAŠ DILÁLAŠVUOHTA ČEAVETJÁVRRIS 12.6.2003 6 Luondduturisma ja lustageavaheapmi </em>Njávdánjohkii galggašedje farggamusat hivssegat. -Njávdánjoga lustaguolástusa ovddidanfidnu lea jođus. Jos fidnu ollašuvvá, de rusttegiid sáhttá lasihit lustageavahanavádahkii. +Eai rievdadusat plánii. <em type="bold">9 Fuođđodikšun ja meahccebivdu </em></p>
<p>Manin olgobáikegoddelaččat eai oččošii bivdit juoga guovllus beatnagiiguin, go báikegoddelaččat ožžot. Olgobáikegoddelaččaid beatnagat leat dávjá buorebut skuvlejuvvon ja buorebut eaiggáda geahču vuolde go báikegoddelaččaid beatnagat. Badjeolbmuid ii oččošii guldalit liiggás dán áššis. Árvaluvvui ahte bivdolohpe- ja gieldoguovlluid birra galggašedje kárttat omd. gili almmuhusdávvalii. -Meahciráđđehus soahpá jahkásaččat bivddu lágideamis ráđđádallamiin, main leat mielde fuođđodikšunovttastusat, bálgosat, sámediggi, báikkálaš bivddus goittot oasi áigáiboađusteaset oažžu turistafitnodagat, vejolaš ámmátbivdit ja nuortalašguovllus nuortalaččaid ovddasteaddji. +Eai rievdadusat plánii. 134</p>
<p xml:lang="hbs">ČUOVUS 2. 6(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">ALMMOLAŠ DILÁLAŠVUOHTA ČEAVETJÁVRRIS 12.6.2003 9 Fuođđodikšun ja meahccebivdu </em>Árvaluvvui ahte mohtorgielkká siidui giddejuvvo dohpi, jos lea lohpi fievrridit vearjju mohtorgielkkás. -Meahciráđđehus ii mieđit vearjoguoddinlobiid. Daid mieđiha leansmánni. Lobit leat hui rájálaččat ja čadnojuvvon dárkilit dihto beaivemeriide ja diibmoáiggiide. +Eai rievdadusat plánii. <em type="bold">10 Johtalus ja johtaleapmi </em></p>
<p>Njealjejuvllatvuojáhaga Hahpatjávri–Vuoskkojávri geahcái galggašii lágidit biilaparkerema nu, ahte biillat eai govččašii njealjejuvllatvuojáhaga. Dassin lassin galggašedje leat oahpistanrusttegat stivret parkerema. -Guovlu ii gula meahcceguvlui. Parkerenguovllu ordnen lasihuvvo fidnoplánii. +Eai rievdadusat plánii.</p>
<p>Beanavuoddjit leat dagahan váttisvuođaid. Beatnagiid dollet gilis almmá lobi haga. Beatnagat leat baikkašan miehtá. Beanavuodjinfitnodagat geavahit ávdinstobuid doarjjabáikin. Beatnagat ruohtahit bohccuid ja leat juoba goddán daid. -Plána ávžžuhusaide čuoggái golbma lea merke- juvvon ahte beanavuodjin ii sáhte boazodoalloguovllus vuođđuduvvat juohkeolbmovuoigatvuođaide. Dát gáibida rievdadusaid láhkamearrádusaide. Áššis lea dieđihuvvon birasministeriijai. +Eai rievdadusat plánii. <em type="bold">13 Geavahanvuoigatvuođaid láigoheapmi ja luohpadeapmi </em>Galggašii ovttas smiehttat, mii gehččojuvvo dakkár nuortalašdoarjjabáikin, masa ii dárbbašuvvo Meahciráđđehusa lohpi (fierbmesuojit jed.). -Ášši birra lea dollojuvvon čoahkkin Avvilis 7.10.2003. +Eai rievdadusat plánii. <em type="bold">14 Goziheapmi </em></p>
<p>Goziheami galggašii buoridit. -Plánas leat ávžžuhan lasi resurssaid goziheapmái. +Eai rievdadusat plánii.</p>
<p><em type="bold">ALMMOLAŠ DILÁLAŠVUOHTA OHCEJOGAS 16.6.2003 9 Fuođđodikšun ja meahccebivdu </em>Lohku 4.3.1: ”Guovllu šattolašvuođagokčasa gollan váikkuha fuođđoealliid biepmu kvalitehtii ja mearrái.” Bohccos dahkkojuvvo rihkolaš billár. Boazu ii leat billár. -Cealkka biddjojuvvo plánii eará hápmái. +Rievdaduvvon plánii. <em type="bold">10 Johtalus ja johtaleapmi </em></p>
<p>Láktasajiin meahccevuojáhagat govdot. Árvaluvvui ahte Ohcejogasmeahccevuojáhagaide ráhkaduvvojit meahccebiilarovit. -Nuppe dáfus roviid ráhkadeapmi hehtte luonddu gollama, nuppe dáfus fas johtaleami. Roviid ráhkadeapmi šaddá hui divrrasin. Vuojáhagaid ordnen manná meahcceguovlolága ulbmiliid vuostá. +Eai rievdadusat plánii.</p>
<p>Gálddoaivvi bálggus árvalii čoahkkimis 7.4. ahte meahcceguovllu čađa manni geasiáigásaš vuojáhaga sáhtášii váldit eret anus. -Almmolaš dilálašvuođas eai árvalusa vuostálastán. Vuojáhagat váldojuvvo eret anus Buksajávrri ja Njohkarjávrri gaskkas. +Rievdaduvvon plánii.</p>
<p>Árvaluvvui ahte dat, mii mearrida dáid meahccevuojáhagaid geavaheamis, galggašii fitnat oahpásmuvvamin daidda. Galggašii guorahallat, mii dáhpáhuvvá, jos johtalus lassána vuojáhagaid ordnema dihte. -Meahciráđđehusa ja birasministeriija ovddasteaddjit fitne dilálašvuođa maŋŋá maŋit beaivve oahpásmuvvamin Mierašluobbala ja Veahčajávrri gaskasaš meahccevuojáhahkii. Gávnnahuvvui ahte vuojáhagat eai divvojuvvo. +Eai rievdadusat plánii. 135</p>
<p xml:lang="hbs">ČUOVUS 2. 7(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="smn"><em type="bold">MR:SA KOMMEANTA, MO VÁLDOJ. VUHTII PLÁNAS </em></p>
<p><em type="bold">ALMMOLAŠ DILÁLAŠVUOHTA OHCEJOGAS 16.6.2003 13 Geavahanvuoigatvuođaid láigoaheapmi ja luohpadeapmi </em>Árvalusčuoggái gávcci (boares visttit, main eai leat geavahanvuoigatvuođasoahpamušat) árvaluvvui lasihuvvot ahte visti lea oruhahtti dalle, go dat lea registrerejuvvon. -Árvalusas daddjojuvvo, ahte ”Boares visttiide, main ii leat geavahanvuoigatvuođasoahpamuš, sáhttá dahkat eaiggáda ohcama vuođul geavahanvuoigatvuođasoahpamušaid, jos daid dálá dilli ja eaiggádat devdet čuovvovaš ákkaid – –.” +Eai rievdadusat plánii. </p>
<p>Gii beare sáhttá leat girjjiin báikegottis. Dát lea váttisvuohta, go visttiide sáhttá dahkat soahpamuša, jos lea báikegoddelaš. -Árvalusa eará eavttut galget maiddái dievvat. Ii leat doarvái leat dušše báikegoddelaš. +Eai rievdadusat plánii. <em type="bold">14 Goziheapmi </em></p>
<p>Árvaluvvui ahte sierra čanasjoavkkut láidestuvvojit fárrui goziheapmái (fuođđodikšunovttastusat, bálgosat jna.) Galgá ságastallat gollobuhtadusaid birra.</p>
<p>Plána ávžžuhussii lea merkejuvvon goziheami buoridandárbu. +Eai rievdadusat plánii.</p>
<p>Árvaluvvui ahte guolástanguovllu lahtuide addojuvvojit gozihangoarttat. Guolástusa goziheapmái galggašedje lasi resurssat.</p>
<p>Plána ávžžuhussii lea merkejuvvon goziheami buoridandárbu. +Eai rievdadusat plánii.</p>
<p>Guolástangottiid ja Meahciráđđehusa ovttasbarggu galggašii lasihit.</p>
<p>Ovttasbargu lasihuvvo ovddežis. +Eai rievdadusat plánii.</p>
<p>Galggašii ságastallat eiseválddiid oktasaš ságastallamiin, mo goziheami sáhtášii buoridit ja goziheaddjiid logu lasihit.</p>
<p>Plána ávžžuhussii lea merkejuvvon goziheami buoridandárbu. +Eai rievdadusat plánii.</p>
<p>Badjeolbmot sáhtášedje gozihit iežaset bargguid oktavuođas.</p>
<p>Plána ávžžuhussii lea merkejuvvon goziheami buoridandárbu. +Eai rievdadusat plánii.</p>
<p>MR sáhtášii skuvlet oktasašskuvlemis buohkaid, geat leat mielde goziheamis.</p>
<p>Plána ávžžuhussii lea merkejuvvon goziheami buoridandárbu. +Eai rievdadusat plánii.</p>
<p>Vilda gohttensajiid galggašii gozihit eanet.</p>
<p>Plána ávžžuhussii lea merkejuvvon goziheami buoridandárbu. +Eai rievdadusat plánii.</p>
<p>Diđoštallui, manin Meahciráđđehus ii gozit meahccefievrojohtalusa.</p>
<p>Meahciráđđehus goziha maiddái meahccefievrojohtalusa. +Eai rievdadusat plánii.</p>
<p><em type="bold">OHCEJOGA GUOLLEDOALLO-RÁĐĐÁDALLANGOTTI ČOAHKKIN 7.7.2003 8 Guollečáziid dikšun ja guolástus </em>Guvlui hohkahit turisttaid luondduriggodagaiguin, maid báikkálaš olbmot leat geavahan čuđiid jagiid. +Eai rievdadusat plánii. </p>
<p>Deanu guolástusa birra gávnnahuvvui ahte ruovttudállui gullevaš vuoigatvuođat leat váldojuvvon olbmuin eret.</p>
<p>Deanu guolástus ii guoskka Gálddoaivvi meahcceguvlui, vaikko vel Deatnu gullá seamma čázádatguvlui. +Eai rievdadusat plánii.</p>
<p>Manin Meahciráđđehus čađaha guollegilvimiid, go dasa ii leat dárbu?</p>
<p>Guollegilvimat čađahuvvojit maiddái divrras guollenáliid, dego ovdamearkka dihte rávddu lasihan dihte. +Eai rievdadusat plánii.</p>
<p>Árvalusčuoggás vihtta evttohuvvo ahte guolástanráddjehusaid dárbbašlašvuođa galgá dárkilit čuovvut oppa áigge ja dahkat dárbbašlaš rievdadusaid jahkásaččat. Evttohuvvui ahte rievdadusaid sáhtášii dahkat hárvvebut. +Rievdaduvvon plánii nu ahte dárbbašlaš rievdadusat dahkkojuvvojit golmma jagi gaskkaid. 136</p>
<p xml:lang="hbs">ČUOVUS 2. 8(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="smn"><em type="bold">MR:SA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">OHCEJOGA GUOLLEDOALLO-RÁĐĐÁDALLANGOTTI ČOAHKKIN 7.7.2003 8 Guollečáziid dikšun ja guolástus </em>Rievdadusaid dagadettiin galgá váldit vuhtii báikkálaš olbmuid guolástanvuoigatvuođaid. -Plána árvalusat ja ávžžuhusat leat fámus dálá láhkamearrádusaid mielde. +Eai rievdadusat plánii. </p>
<p>Plána árvalusain guollenáliid lunddolaš lassáneapmi dorvvastuvvo guollenáliid muddema bokte. Dat oaivvilda dan ahte guollenáliid lassáneapmi dorvvastuvvo báikkálaš ássiid bivddu muddema bokte. Báikkálaš ássiid bivddu mudden ja oktasašguolástanvuoigatvuođat rihkkot ja dulbmot báikkálaš ássiid vuoigatvuođaid. -Guolástusa mudden guoská buot bivdijoavkkuide. Olgobáikegoddelaččaid bivdu muddejuvvon lohpepolitihka bokte, ja lobit vuvdojuvvojit dušše dihto guovlluide. +Eai rievdadusat plánii.</p>
<p>Lea buorre ahte lágat čuvvojuvvojit, muhto galgá doallat gitta maiddái dain vuoigatvuođain, mat eai leat láhkii merkejuvvon. +Eai rievdadusat plánii.</p>
<p>Lustabivdolobiid vuovdin ja guolástanlága mieldásaš oktasašbivdovuoigatvuođat rihkkot báikkálaš ássiid vuoigatvuođaid. Vuoigatvuođaministeriija bargojoavku lea gávnnahan ahte oktasašbivdovuoigatvuođat mannet ruossalassii vuođđolágain. -Plána árvalusat ja ávžžuhusat leat fámus dálá láhkamearrádusaid mielde. +Eai rievdadusat plánii.</p>
<p>Guolledoalloráđđádallangotti mielas plána árvalusat ja ávžžuhusat leat dálá láhkamearrádusaid mielde. +Eai eará rievdadusat plánii.</p>
<p><em type="bold">OM. ČOAHKKIMA BIRRA 12.7. DOAIMMAHUVVON KOMMEANTTAT 8 Guollečáziid dikšun ja guolástus </em>Lohku 4.2.1 Guoládaga buvttadeapmi lea heittot. Jávrrit ja jogat leat guorbasat ja čielgasat ja eanaš coahkásat, ja danin liegganit liiggás muhtun guollešlájaide. Ášši lea leamaš oahpis juo mannan čuohtejagi álggus. Komiteasmiehttamušas 1921/20 siiddus 23 čállojuvvo: ”Buot (golmma davimus gieldda) čáziin guolástit. Vaikko leatge buorit guollesállašat, de ii leat goittot doarvái guolli biebmat buot ássiid, muhto guoli ferte háhkat lasi juogo Norggas dahje, dego erenoamážit Anáris lea vejolaš, gieldda jávreguovlluin. Kommišuvdna diehtá ahte gillegottiide stuorrajuogus boahtti guollečáziin lea vejolaš fidnet dušše oasi jahkásaš dárbbus.” Galgá geahččalit garvit dárbbašmeahttun ruossalasvuođaid, ja guolástusa hárrái gánnáha vuordit jođus leahkki giddodatmearrádusdoaimmahusaid čovdosiid sierralágan guolástanvuoigatvuođaid birra. +Eai rievdadusat plánii. </p>
<p>Logus 4.2.4 daddjojuvvo ahte ámmátlágan bivdu lea nohkan measta oalát. Manin dat lea nohkan measta oalát? Geat leat dasto Ohcejogas ámmátbivdit? Boazodoallit guolástit bohccuiguin barggadettiin. Ovdal guođohedje bohccuid bissovaččat. Dán áigge boazodoallit fitnet vuosttažettiin misiid mearkumin, ja nuba sáhttá geavvat ahte eai guolás nu ollu. -Ámmátlágan bivdu oaivvilda dan, ahte sálaš vuvdojuvvo ja bivdu mearkkaša áigáiboađu dáfus. +Eai rievdadusat plánii.</p>
<p>Lohku 4.2.5 Lustabivdiid ossodat veardiduvvo čáhceguovllu eaiggáda ossodahkii. Rievtti mielde dat lea guolástanlága vuostá ja rihkku priváhta guolástanvuoigatvuođa (opmodaga suodji vuođđovuoigatvuođalágas). Ferte imaštallat, manin Meahciráđđehus viggá sirdit priváhtaolbmuide čuđiid jagiid gullan guolástanvuoigatvuođaid lustabivdiid atnui. +Eai rievdadusat plánii.</p>
<p>Lohku 4.2.6: ”Návddašanbivdu dáhpáhuvvá čáhceeaiggáda lassin.” Dutkamat čáje-hit ahte ee. Njuorggáma juohkingotti siste leat guolástan čielggadusa mielde dušše báikkálaš ássit. Gosson dat lea guolástan, gii gohčoda iežas čáhceeaiggádin? ”Ii váldojuvvon bealli eaiggáda (várra čáhceeaiggáda) ja návddašeaddji? gaskavuhtii.” Guolástančielggadusaiguin, mat leat gárvvásmuvvan ja maid leat válmmaštallamin, ii sáhte moktige doarjut dien čuoččuhusa. +Eai rievdadusat plánii. 137</p>
<p xml:lang="hbs">ČUOVUS 2. 9(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">ANÁRA GUOLLEDOALLO-RÁĐĐÁDALLANGOTTI ČOAHKKIN 8.7.2003 </em><em type="bold">8 Guollečáziid dikšun ja guolástus </em>Árvalusčuokkis vihtta: ”Guolástanráddjehusaid dárbbašlašvuođa galgá čuovvut dárkilit oppa áigge ja dan galgá ain dárbbu mielde rievdadit jahkásaččat.” Rievdadusaid sáhtášii dahkat ovdamearkka dihte golmma jagi gaskkaid. -Ášši lea ovdanbukton Ohcejoga guolledoalloráđđádallangotti čoahkkimis 7.7. +Rievdaduvvon plánii nu, ahte dárbbašlaš rievdadusat dahkkojuvvojit golmma jagi gaskkaid. </p>
<p>Diđoštallui, leatgo čáziid pH-árvvut dutkojuvvon ja leago bohtosiid vejolaš oaidnit. -Birasguovddáš čuovvu čáziid dili. Meahciráđđehusas lea soames pH-mihttár, maid sáhttá geavahit gieddebargguin. Bohtosiid sáhttá gulaskuddat Birasguovddážis. Plána ávžžuhusčuoggái golbma lea merkejuvvon ahte diehtolonohallama galgá buoridit ja galgá bargat čáziid dutkamis eanet biraseiseválddiiguin. +Eai rievdadusat plánii. <em type="bold">10 Johtalus ja johtaleapmi </em></p>
<p>Ámmátlágan guolásteaddjiide galggašii plána dorvvastit geassit johtinvuoigatvuohta dihto jávrriide, mat heivejit ámmátlágan guolástussii.</p>
<p>Plána árvalasčuoggái vihtta lea merkejuvvon ahte Anáris gieldalaččaide oaivvilduvvon meahccejohtaluslobit mieđihuvvojit geasi áigái luondduealáhusbargiide dihto vuojáhagaide. +Eai rievdadusat plánii. <em type="bold">13 Geavahanvuoigatvuođaid láigoheapmi ja luohpadeapmi </em></p>
<p>Galggašii čielggadit, sáhttágo meahcceguvlui bidjat gaskaboddosaš kádja- ja čollenrusttegiid guolástusa dárbbuid várás. -Guolástusa dárbbuide Meahciráđđehus sáhttá addit lobi doallat orustanbáikki gaskaboddosaččat meahcceguovllus, dan maŋŋá go lea gullan guolledoalloráđđádallangotti ja bálgosa. +Lasihuvvon plána árvalusčuoggái ovcci: Juohkeolbmovuoigatvuođaid badjel manni gohttemii Meahciráđđehus sáhttá addit lobi doallat gaskaboddosaččat orustanbáikki (goahti, lávvu dahje ovttageardán kádja) guolástusa dárbbuide, go lea gullan guolledoalloráđđádallanllangotti ja bálgosa.</p>
<p><em type="bold">LÁGASMEARRIDUVVON RÁĐĐÁDALLAN SÁMEDIKKIIN </em><em type="bold">21.8.2003 Almmolaš áššit </em>Plána vuođđuduvvá láhkamearrádusaid boastto dulkomii. -Juridihkalaš boasttuvuođaid leat geahččalan divvut álo, go dat leat boahtán plánejeaddji dihtui. +Rievdaduvvon dárbbu mielde plánii. </p>
<p>Sámiid sajádat ii leat plánas doarvái dorvvastuvvon. -Meahciráđđehusa bargun lea oktiiheivehit luondduriggodagaid dikšuma, geavaheami ja suodjaleami nu, ahte luondduealáhusaid ja sámekultuvrra vejolašvuođat dorvvastuvvojit. +Eai rievdadusat plánii.</p>
<p>Ekonomalaš ja ekologalaš bealit deattuhuvvojit plánas ja seammás vajálduhttojuvvo boazodoallu. Ng. luondduturisma ovddiduvvo eanet go láhka gáibida. +Eai rievdadusat plánii.</p>
<p>Nuortalaččat ja guolástus ožžon uhccán fuopmášumi. +Leat geahččalan dievasmahttit plána dákko bokte. <em type="bold">1 Álggahus </em></p>
<p>Sámegielas ii rievtti mielde gávdno sátni <em type="bold">meahcceguovlu </em>. Galggašii divvut teavstta – ođđa sátni sámegielas. +Rievdaduvvon plánii. </p>
<p>Maiddái álggahusas galgá buktit ovdan ahte oassi guovllus gullá nuortalašguvlui. +Lasihuvvon plánii. 138</p>
<p xml:lang="hbs">ČUOVUS 2. 10(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">LÁGASMEARRIDUVVON RÁĐĐÁDALLAN SÁMEDIKKIIN </em><em type="bold">21.8.2003 1 Álggahus </em>Nuortalaččain leat nuortalašguovllus nuortalašlága mielde vuoigatvuođat, mat eai gula earáide, ja nuba nuortalašguovlu galgá oidnot kárttas. +Lasihuvvon plána kártii. </p>
<p>Plánii galggašii merket suomagielat báikenamaid báldii maiddái sámegielat namaid. +Lasihuvvon plánii sámegielat báikenamat ruođuid sisa suomagielat báikenamaid báldii. Sámegielat namma čállojuvvo, go báikenamma máinnašuvvo vuosttas háve. <em type="bold">3 Dikšuma ja geavaheami ulbmilat </em>Meahciráđđehusas lea avádatjuogu ággan dušše meahcceguovlolága dárkilet ákkastallamiin ovdanbukton cealkka: <span type="quote">”Guovllu sáhtášii plánas juohkit geavaheami dáfus sierra osiide”</span>, mii ákkastallamiin čujuha vuovdeguovlluid juohkimii luonddudilálaš ja ekologalaš vuvddiide. Meahcceguovlolága ovtta vuođđudanulbmila – luonddu máŋggabealat geavaheami ja dan vejolašvuođaid ovddideami –- vuođul Meahciráđđehus lea ovddidan omd. mohtorgielkkástallama. -Meahciráđđehusa váldegottálaš plánenrávvagat stivrejit maiddái avádatjuogu. +Eai rievdadusat plánii. </p>
<p>Eanageavahan- ja huksenlága hárrái váldegottálaš guovlluidgeavahanulbmiliid sisdollui leat lasihuvvon áššit, mat doppe eai leat ja ulbmiliin leat guđđojuvvon eret sámiid ruovttuguvlui guoskevaš mearrádus. +Dievasmahtton plánii.</p>
<p>Sámekultuvrrain bargamii lohkkojit árbevirolaš ealáhusat dego boazodoallu, guolástus ja meahccebivdu. +Lasihuvvon plánii.</p>
<p>Meahciráđđehusa bargun ii leat lága mielde ovddidit luondduturismma. Leago meahcceguovlolága ákkastallamiin máinnašuvvon luondduturisma? -Meahcceguovlolága (62/91) ulbmilin lea seailluhit meahcceguovloiešlági ja dorvvastit sámekultuvrra, luondduealáhusaid ja luonddu máŋggabealat geavaheami. Meahcceguovlolága oppalaš ákkastallamiin čuožžu: ”Lappi luonddu vánddardan- ja lustageavahanvejolašvuođaid dorvvastan ja ovddidan dihte ja daid turismageasuhusa seailluhan dihte galget leat meahcceguovllut.” Meahcceguovlolága dárkilet ákkastallamiin čuožžu: ”Meahcceguovlluid vuođđudeami bokte geahččalit maiddái ovddidit luonddu máŋggabealat geavaheami dego vánddardan- ja lustageavahanvejolašvuođaid ja vuvddiid máŋggabealat geavaheami.” +Eai rievdadusat plánii. <em type="bold">4 Avádatjuohku </em>Plánii galgá merkejuvvot ahte lustageavahanavádat lea eanemustá ovtta kilomehtera govddu (ii dušše oidnot kárttain). +Lasihuvvon plánii: ”Lustageavahanavádat lea eanemustá kilomehtera govddu. Dat boahtá dálá johtolagaid ja rusttegiid birra, Idjajávrri birrasiidda ja muhtun muddui Njávdánjoga sisa.” </p>
<p>Galgá divvut plánii, maid meahcceguovllu máŋggabealat geavaheami ovddideapmi oaivvilda: dasa ii gula luondduturismma vejolašvuođaid ovddideapmi. -Meahcceguovlolága (62/91) ulbmilin lea seailluhit meahcceguovloiešlági ja dorvvastit sámekultuvrra, luondduealáhusaid ja luonddu máŋggabealat geavaheami. Meahcceguovlolága oppalaš ákkastallamiin čuožžu: ”Lappi luonddu vánddardan- ja lustageavahanvejolašvuođaid dorvvastan ja ovddidan dihte ja daid turismageasuhusa seailluhan dihte galget leat meahcceguovllut.” Meahcceguovlolága dárkilet ákkastallamiin čuožžu: ”Meahcceguovlluid vuođđudeami bokte geahččalit maiddái ovddidit luonddu máŋggabealat geavaheami dego vánddardan- ja lustageavahanvejolašvuođaid ja vuvddiid máŋggabealat geavaheami.” +Eai rievdadusat plánii. <em type="bold">6 Luondduturisma ja lustageavaheapmi </em>Dárkkálmuhtto plánii, mii lea Villi Pohjola rolla. -Villi Pohjola vástida Meahciráđđehusa gávppálaš luondduturismabálvalusain dahjege márkanastá ja vuovdá turismabálvalusaid. Dákkár buktagat leat ee. luonddumátkkit ja idjadanbálvalusat. +Lasihuvvon plánii. 139 </p>
<p xml:lang="hbs">ČUOVUS 2. 11(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">LÁGASMEARRIDUVVON RÁĐĐÁDALLAN SÁMEDIKKIIN </em><em type="bold">21.8.2003 6 Luondduturisma ja lustageavaheapmi </em>Doahpagiid - dego <em type="bold">luondduturisma </em>ja <em type="bold">lustageavaheapmi </em>- galggašii čielggasmahttit čuovvut meahcceguovlolága, meahciráđđehuslága ja meahccejohtaluslága ulbmiliid. +Eai rievdadusat plánii. </p>
<p>Turistafitnodagat sáhttet luohpadit olgobáikegoddelaččaide sámiid gulakeahttá guolástan- ja meahcástanvuoigatvuođaid lobiid, mat leat vuođđolágas dorvvastuvvon sámiide. Sámit ieža eai sáhte luohpadit dáid vuoigatvuođaid vierrásiidda. Meahciráđđehus ii sáhte sirdit iežas lágasmearriduvvon eiseváldevásttu báikkálaš turistafitnodagaide, seammás go luohpada daid vuovdinláhkai mohtorgielkávuojáhatlobiid ja guolástan- ja meahcástanlobiid turisttaide. +Eai rievdadusat plánii.</p>
<p>Jos Meahciráđđehusa stobuid geavahanulbmil rievdá, de das galggašii ráđđádallat áššáigullevaš bálgosiin ja nuortalaččaiguin. +Lasihuvvon plánii ahte MR ráđđádallá rievdadusaid birra guovllu bálgosiin ja nuortalašguovllus nuortalaččaiguin. <em type="bold">7 Boazodoallu </em><em type="bold">Boazodoalu historjá </em>-bihtás leat boarásmuvvan dieđut. Bihtá sáhttá muđuige oanidit, dasgo vuođđočielggadusas ášši gieđahallojuvvo viidáseappotge. +Rievdaduvvon plánii. </p>
<p>Cealkka: <span type="quote">”Dasa lassin bálgosis ja badjeolbmuin leat gámppát miehtá bálgosa”</span> addá gova ahte badjeolbmuin leat gámppát juohke sajis. +Rievdaduvvon plánii: ”Dasa lassin bálgosis lea soames gámpá bálgosa siste.” <em type="bold">8 Guollečáziid dikšun ja guolástus </em></p>
<p>Cealkka: <span type="quote">”Oassi čuovžagilvimiin leat registrerekeahttá, dasgo gilvinguliid juhke dábálaččat giliolbmuide, geat suodjalan dihte ”iežaset”</span> bivdojávrriid muitaledje gilvinjávrin juoga eará čázádaga nama.” Čáhpodahtton oasi ii livčče dárbu máinnašit. +Jávkaduvvon plánas čáhpodahtton teaksta.</p>
<p><em type="bold">Ikimuistoinen </em>návddašeapmi galggašii leat <em type="bold">ylimuistoinen </em>návddašeapmi. +Rievdaduvvon plánii. </p>
<p>Lea stuorra váilevašvuohta ahte nuortalaččain ii leat láhkii vuođđuduvvi vuoigatvuohta guolástanráđđádallamiin. Nuortalaččaid ovddasteaddji ii maiddái gullojuvvon, go dahkkojedje guolástanguovlluid geavahan- ja dikšunplánat. -Guolledoalloráđđádallangotti nammada TE-guovddáš, nuortalaččaid ovddasteaddjin mielde lea áššedovdi. Lágasmearriduvvon guolástanguovllu lahtut leat guolástangottit, čáhceguovlluid eaiggádat, ámmátbivdiid ja lustabivdiid ovddasteaddjit. Guolástanguovlu dahká geavahan- ja dikšunplána guolástanguvlui. +Lasihuvvon plána ávžžuhusaide nr 2.</p>
<p>Sámediggi sáhtášii čállit, mo plána guolástanárvalusat iešalddes váikkuhit sámiide ja nuortalaččaide. -Meahciráđđehus sáhtášii dán vuođul geahččalit hábmet ođđasit plána ávžžuhusa nu, ahte sámiid ja nuortalaččaid sajádat guolástanáššiid birra ráđđádaladettin váldojuvvošii buorebut vuhtii. +Eai rievdadusat plánii, dasgo sámediggi ii doaimmahan guoskevaš árvvoštallama. <em type="bold">9 Fuođđodikšun ja meahccebivdu </em>Mo meahcástanlobiid vuovdimis dorvvastuvvo sámiid vuoigatvuohta bargat luondduealáhusaiguin? -Meahciráđđehus ráđđádallá jahkásaččat bivdolobiid lágideami ja beanaguovlluid birra fuođđodikšunovttastusaiguin, bálgosiiguin, sámedikkiin, báikkálaš turistafitnodatolbmuiguin geat ožžot goittot oasi áigáiboađusteaset bivddus, vejolaš ámmátbivdiiguin ja nuortalašguovllus nuortalaččaid ovddasteaddjiiguin. Lohpemearri sohppojuvvo dakkár dássái ahte olgobáikegoddelaččaid bivdu ii čuozášii olus olbmuid vejolašvuođaide bargat luondduealáhusaiguin. +Eai rievdadusat plánii. 140 </p>
<p xml:lang="hbs">ČUOVUS 2. 12(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">LÁGASMEARRIDUVVON RÁĐĐÁDALLAN SÁMEDIKKIIN </em><em type="bold">21.8.2003 10 Johtalus ja johtaleapmi </em>Meahciráđđehusásahusa mieldásaš báikkálaš olbmuid <span type="quote">”vuoigatvuohta”</span> meahccejohtaluslobiide ii vuođđuduva lágas daddjojuvvon fápmudussii. Dasa lassin lobiid mieđihettiin galgá Riikkabeivviid cealkámuša mielde dárkkistit ahte lobit eai dagat meahccejohtaluslága 5 §:s daddjojuvvon vahágiid. +Eai rievdadusat plánii. </p>
<p>Beanavuodjinfitnodagaide ii galgga mieđihit lobiid Gálddoaivvi meahcceguvlui. -Meahciráđđehusa ja bálgosiid gaskasaš deaivvademiin lea ságastallon das, ahte lobit mieđihuvvojit dušše merkejuvvon mohtorgielkávuojáhagaide. Jos lohpi ohccojuvvo vuojáhagaid olggobeallai, de galgá álo bivdit bálgosis cealkámuša áššis. Juohkeolbmovuoigatvuođaide vuođđuduvvi (ii-gávppálaš) beanavuodjimii ii dárbbašuvvo Meahciráđđehusa lohpi. Plána ávžžuhusain (lohku 4.9.7) lea daddjojuvvon ahte beanavuodjindoaibma ii sáhte boazodoalloguovllus vuođđuduvvat juohkeolbmovuoigatvuođaide, muhto johtalannjuolggadusaid galggašii čielggadit vejolaš láhkamearrádusrievdadusaid várás. Áššis lea dieđihuvvon birasministeriijai. +Eai rievdadusat plánii.</p>
<p>Lustamohtorgielkkástallan sáhttá leat goarádussan boazodollui. +Rievdaduvvon plánii: ”– – sáhttá maiddái heađuštit ja vaháguhttit boazodoalu.”</p>
<p>Plána árvalusaide háliidedje lasihit, ahte Meahciráđđehusa mielas lea dehálaš spesifiseret bohccuid guottetbáikkiid ja ráfáidahttit daid miessemánnui. Árvaluvvui ahte guvllolaš birasguovddáš suddješii Gálddoaivvi meahcceguovllu guottetbáikkiid buot meahccejohtalusas. -Go Meahciráđđehus ii sáhte mearridit áššis, de dan ii sáhttán merket plána árvalusaide. +Lasihuvvon plána ávžžuhusčuoggái 4: Meahciráđđehusa mielas lea dehálaš spesifiseret bohccuid guottetbáikkiid ja ráfáidahttit daid miessemánnui. Meahciráđđehus doarju bálgosiid, jos dát ohcet guvllolaš birasguovddážis guottetbáikkiid ráfáidahttima buot meahccejohtalusas miessemánnui.</p>
<p>Evttohuvvui jávkaduvvot čáhpodahtton teakstabihttá, mas daddjojuvvo ahte juohkeolbmovuoigatvuođaid vuođul buohkat ožžot johtalit iešráđálaččat dahje <em type="bold">bohccuin, beatnagiin dahje heasttain </em>almmá áige- ja guovloráddehusaid haga. +Rievda- duvvon plánii. <em type="bold">15 Resurssat ja áigedávval </em>Sámediggi vuostálastá ođđa fuolahanstobu huksema. -Jos plána dohkkehuvvo dálá hámis ja lohpi fuolahan- stobu huksemii fidnejuvvo, de MR ráđđádallá bálgosiin ja nuortalaččaiguin fuolahanstobu báikkis. +Plánii lasihuvvon ahte jos huksenlohpi fidnejuvvo, de MR ráđđádallá bálgosiin ja nuortalaččaiguin fuolahanstobu báikkis. <em type="bold">16 Plána váikkuhusaid árvvoštallan </em>Galgá ságastallat birasministeriija ovddasteaddjiiguin, čállágo sámediggi boahtteáiggis dikšun- ja geavahanplánaide plána váikkuhusain sámekultuvrii. -Meahciráđđehus lea ráđđádallan áššis birasministeriijain ja soahpan dáinna ahte bivdá sámedikki árvvoštallat plána váikkuhusaid sámekultuvrii. +Sámediggi dahká plána čuovusin árvvoštallama plána váikkuhusain sámekultuvrii. </p>
<p>Sámekultuvrra dorvvasteami dáfus deháleamos gažaldagat dikšun- ja geavahanplánas gusket boazodoallovejolašvuođaid dorvvasteapmái. Ovddibui galggašii lasihit maiddái guolástanvejolašvuođaid dorvvasteami. +Lasihuvvon plánii.</p>
<p>Plánas daddjojuvvo ahte oassi boazodoalliin leat sámit. Plánenguovllu bálgosiid boazodoalliin measta buohkat leat sámit. +Rievda- duvvon plánii.</p>
<p>Sámiid sajádat leat fuotnánan jagi 1991 maŋŋá, go Meahciráđđehusas šattai gávppálaš lágádus ja guolástanláhka rievddai. Meahccejohtalus-, meahcástan-, guolástan- jed. lobiid vuovdin ja beanavuodjindoaibma čuohcá sámiid vuoigatvuhtii bargat iežaset kultuvrrain. Go olbmuid vejolašvuođat bargat ealáhusaideasetguin gáržžiduvvojit, de seammás gáržu maiddái sámegiela geavaheapmi. +Eai rievdadusat plánii. 141</p>
<p xml:lang="hbs">ČUOVUS 2. 13(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="smn"><em type="bold">MR:SA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">ANÁRA JA OHCEJOGA GIELDDAID OVTTASBARGOJOAVKKUID OKTASAŠČOAHKKIN 2.9.2003 9 Fuođđodikšun ja meahccebivdu </em>Beatnagiid geavaheami rievssatbivddus galgá geahpedit nu ollu go vejolaš, ja dálvái gildojuvvot. Meahcástanguovllu birra galgá ráđđádallat buot oassebeliiguin. -Meahciráđđehus ráđđádallá jahkásaččat bivdolobiid lágideami ja beanaguovlluid birra fuođđodikšun-ovttastusaiguin, bálgosiiguin, Sámedikkiin, báikkálaš turistafitnodatolbmuiguin geat ožžot goittot oasi áigáiboađusteaset bivddus, vejolaš ámmátbivdiiguin ja nuortalašguovllus nuortalaččaid ovddasteaddjiiguin. +Eai rievdadusat plánii. </p>
<p>Meahciráđđehus dahká riekta, go ráđđádallá áššiid birra. Beanabivdu giđđadálvve galgá gildojuvvot ollásit dahje gáržžiduvvot nu ollu go vejolaš. -Giđđalobit vuvdojuvvojit fitnodagaid bokte, ja meahccebivdi dahje fitnodatolmmoš galgaba leat oktavuođas siidda ovddasteaddjiin, ovdalgo bivdi vuolgá bivdui. +Eai rievdadusat plánii.</p>
<p>Priváhtaeanaeaiggádat eai leat gullojuvvon bivdoráđđádallamiin. -Meahciráđđehus ii mearrit priváhtaeatnamiid bivdoáššiin. +Eai rievdadusat plánii.</p>
<p>Meahcástanlága galggašii rievdadit nu ahte njukčamánus ii bivdojuvvo rievssat. +Eai rievdadusat plánii.</p>
<p>Sámediggi lea evttohan ahte beanabivdu galgá jávkaduvvot, uhcimustá galggašii čielgasit mearridit daid beivviid, goas dat livččii vejolaš. Bivddu birra Meahciráđđehus galgá soahpat bálgosa stivrrain, ii dušše boazoisidi n. -Meahciráđđehus ráđđádallá jahkásaččat bivdolobiid lágideami ja beanaguovlluid birra fuođđodikšun-ovttastusaiguin, bálgosiiguin, Sámedikkiin, báikkálaš turistafitnodatolbmuiguin geat ožžot goittot oasi áigáiboađusteaset bivddus, vejolaš ámmátbivdiiguin ja nuortalašguovllus nuortalaččaid ovddasteaddjiiguin. +Eai rievdadusat plánii. <em type="bold">13 Geavahanvuoigatvuođaid láigoheapmi ja luohpadeapmi </em>Doaivvu mielde guođohanbáikkit ja láigoguovllut seilot. -Meahcceguovloláhka ii rievdat dili, ovddeš njuovžilis vuohki joatkašuvvá. +Eai rievdadusat plánii. </p>
<p>Boazofávttat geavahit gámppáid, mat leat Bálgosiid ovttastusa namas. +Eai rievdadusat plánii. <em type="bold">15 Resurssat ja áigedávval </em></p>
<p>Leago Luovttijávrri ođđa fuolahanstohpui dárbu?</p>
<p>Jos plána nannejuvvo dálá hámis ja lohpi fuolahanstobu huksemii fidnejuvvo, de Meahciráđđehus ráđđádallá stobu báikkis bálgosiin ja nuortalaččaiguin. +Eai rievdadusat plánii.</p>
<p>Báhčaveaji bálgosis leat soames kilomehtera siste njeallje gámppá. Meahciráđđehusa fuolahanstobuide lea atnu. -Jos plána nannejuvvo dálá hámis ja lohpi fuolahanstobu huksemii fidnejuvvo, de Meahciráđđehus ráđđádallá stobu báikkis bálgosiin ja nuortalaččaiguin. +Eai rievdadusat plánii.</p>
<p><em type="bold">EARÁ OKTAVUOĐAIN OVDANBOAHTÁN DIVVUN- JA LASIHANEVTTOHUSAT 3 Dikšuma ja geavaheami ulbmilat </em>Čuoggás ”Meahciráđđehussii dušše dahje vuosttažettiin gullevaš barggut leat – – Guolástusa stivren (nu ahte gullojuvvo guolledoalloráđđádallangoddi).” -Rievdaduvvo eará hápmái. +Rievdaduvvon čuovvovaš hápmái: Guolástusa lágideapmi guolledoalloráđđádallangotti ásahan prinsihpaid mielde. </p>
<p>Meahciráđđehussii dušše dahje vuosttažettiin gullevaš barggut leat – – <span type="quote">”nuortalašlága ásahan doaimmat”</span>. +Lasihuvvon plánii. <em type="bold">5 Luondo- ja kulturárvvut </em></p>
<p>Lagešvuvddiid ii oaččo eisige ealáskahttit. Duoddarat vuovdiluvvet ja jalges sajit jávket. +Eai rievdadusat plánii. 142</p>
<p xml:lang="hbs">ČUOVUS 2. 14(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">EARÁ OKTAVUOĐAIN OVDANBOAHTÁN DIVVUN- JA LASIHANEVTTOHUSAT 6 Luondooahpisteapmi </em>Čeavetjávri–Njávdán-guovllu olgooahpistandávvalat ođasmahttojit, geaidnoguoraid oahpistangalbbat árbevierrodállui lasihuvvojit ja árbevierrodálu biras njáskojuvvo. -Čeavetjávri–Njávdán-guovllu oahpistanrusttegat leat dehálaš oassi Gálddoaivvi meahcceguovllu oahpistandoaimmas. +Lasihuvvon plánii. <em type="bold">7 Boazodoallu </em></p>
<p>Gálddoaivvi bálgosa hárrái meahcceguovllu geavahan- ja dikšunplánas Meahciráđđehus galgá váldit vuhtii dan guottetguovllu, mas dat lea 1986:s soahpan bálgosiin ja birasministeriijain ja mii lea maiddái merkejuvvon kártii. Dán guovllus ii oččošii johtalit mohtorgielkkáiguin miessemánu 2. beaivvi rájes mánu lohppii. Gieldu guoskkašii maiddái luondduealáhusbargiide. Fuom. Meahccejohtaluslága 5 §:s máinnašuvvo heađuštusain, muhto boazodoalus heađuštusaid lea váttis meroštallat, dasgo heađuštusat oidnojit easkka maŋit čavčča bigálusaid álgima maŋŋá ja dallege sivaid lea váttis juridihkalaččat čájehit. Dahje dasto meahccejohtaluslága galggašii rievdadit dákko bokte. Mohtorgielkkástallangielddu sadjái galggašii ohcat dárbbu mielde sierra vuodjinlobi, mii mieđihuvvošii dušše erenoamáš mávssolaš sivaid dihte. +Lasihuvvon plána ávžžuhusaide čuokkis 4: Meahciráđđehusa mielas lea dehálaš spesifiseret bohccuid guottetbáikkiid ja ráfáidahttit daid miessemánnui. Meahciráđđehus doarju bálgosiid, jos dát ohcet guvllolaš birasguovddážis guottetbáikkiid ráfáidahttima buot meahccejohtalusas miessemánnui.</p>
<p>Plána ávžžuhus 3: ”Ealliguovdasaš doarjaga váikkuhusaid boazodollui galggašii dutkat. Meahciráđđehus ii oččošii seahkanit áššái moktige. Mudde, gii oažžu oamastit bohccuid ja gii ii.” -Ášši lea boahtán ovdan dain ráđđádallamiin, mat Meahciráđđehusas leat leamaš Sámedikkiin. Sámedikki mielas lea dehálaš dutkat dálá ealliguovdasaš doarjagiid váikkuhusaid. Ášši merkejuvvui plána ávžžuhusaide danin, go dat ii gula Meahciráđđehusa mearridanválddi vuollai. +Eai rievdadusat plánii.</p>
<p><em type="bold">Boazodoalu historjá </em>-oasis leat boastto dieđut Vađaid áiddis. Áiddi báikki molsumii váikkuhedje politihkalaš sivat. -Dieđut bohtet <em type="bold">Gálddoaivvi ássan- ja ealáhushistorjá </em>-prentosis (Länsman 2002). +Eai rievdadusat plánii. <em type="bold">8 Guollečáziid dikšun ja guolástus </em></p>
<p>Čuovžagilvimiid eai báikkálaš olbmot háliidan, muhto Meahciráđđehusa albmát leat buktan jurdaga báikegoddái. +Eai rievdadusat plánii. <em type="bold">9 Meahccebivdu </em></p>
<p>Dán čuoggás galgá váldit vuhtii ahte rievssahat maiddái ávkašuvvat bohccuid goaivumis, dasgo dat gávdnet ná ollu álkibut dakŋasiid gassa muohttaga vuolde. Boazu ii bora dálvit dakŋasiid dego rievssat. +Eai rievdadusat plánii.</p>
<p>Beanabivdu ii gula boazodoalloguvlui. +Eai rievdadusat plánii.</p>
<p>Ealganáliid dikšun dihte njoallungeđggiid galgá bidjat guvlui cuoŋománu loahpa rádjai, amas dát doaibma hehttet ealliid giđđameanuid. +Lasihuvvon plána árvalussii, ahte ”Njoallungeđggiid galggašii bidjat guvlui maŋimustá cuoŋománu loahpa rádjai.” <em type="bold">10 Johtalus ja johtaleapmi </em></p>
<p>Njávdánjoga Buollánvárrái lea muhtun veardde hehttehuslaš meahccejohtalus boares dikšunluotta mielde. Luodda lea viidon báikkuid oallege govdan. -Luotta divvumis dahkko sierra plána. +Eai rievdadusat plánii. 143</p>
<p xml:lang="hbs">ČUOVUS 2. 15(15)</p>
<p xml:lang="fkv"><em type="bold">DILÁLAŠVUOHTA JA EVTTOHUS </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA, MO VÁLDOJUVVON VUHTII PLÁNAS </em></p>
<p><em type="bold">EARÁ OKTAVUOĐAIN OVDANBOAHTÁN DIVVUN- JA LASIHANEVTTOHUSAT 10 Johtalus ja johtaleapmi </em>Lasihuvvo plána árvalusčuoggái vihtta ahte čeavetjávrelaččaide sáhttá mieđihit geasi áigái meahccejohtaluslobiid johtit njealjejuvllagiin Čeavetjávrris Hahpatjávrái ja njávdánlaččaide Njávdámis Gállotguikii dálá vuojáhagaid mielde. +Lasihuvvon plánii. </p>
<p>Nuppeláhkai go lei ovddit lohpevuogis, de eanamuora váldinlohpái ii gula šat automáhtalaččat meahccejohtaluslohpi. Goittotge meahccejohtaluslohpi gullá muorralohpái, jos muorat fievrriduvvojit eret meahcis dárkilit rájiduvvon, čuohppat merkejuvvon vuovdebihtás njuolgga giddodahkii. +Rievdaduvvon plánii. <em type="bold">13 Geavahanvuoigatvuođaid láigoheapmi ja luohpadeapmi </em>Rádjegozáhusa stobuid láigosoahpamušaid birra ii máinnašuvvo plána ávžžuhusain. +Lasihuvvon plána árvalusaide ahte Meahciráđđehus joatká láigosoahpamušaid rádjegozáhusa stobuide – – (árvalus nr 2). <em type="bold">15 Resurssat ja áigedávval </em></p>
<p>Jahkásaš goluide lasihuvvo guollečáziid dikšun. +Lasihuvvon plánii.</p>
<p>Meahciráđđehus sáhttá hukset ovtta ođđa fuolahan- stobu Gálddoaivvi meahcceguvlui. -Ášši galgá čovdojuvvot Alimus hálddahusrievttis. Jos lohpi fuolahanstobu huksemii fidnejuvvo, de Meahciráđđehus ráđđádallá stobu báikkis bálgosiiguin ja nuortalaččaiguin. +Lasihuvvon plánii. <em type="bold">16 Plána birasváikkuhusat </em>Lasihuvvo lohkui 13.2.1 <em type="bold">Ekologalaš váikkuhusat (Plána váikkuhusat daidda luondotiippaide ja šlájaide, maid vuođul guovlu lea váldojuvvon Natura 2000 -suodjalanfierpmádahkii) </em>čáhpodahtton teaksta ”Dasa lassin plána dorvvasta Natura-fierpmádaga luondotiippaid ja šlájaid seailuma dás duohkoge earret eará meahccejohtalusa stivrema, boaldinmuora váldima stivrema bokte.” +Lasihuvvon plánii. </p>
<p>Lasihuvvo lohkui 13.2.1.1 <em type="bold">Plána váikkuhusat daidda luondotiippaide ja šlájaide, maid vuođul guovlu lea váldojuvvon Natura 2000 -suodjalanguovlofierpmádahkii </em>čuovvovaš teaksta: <em type="bold">” </em>EU-kommišuvdna dohkkehii loahpalaččat guovllu EU:a suodjalanguovlofierpmádahkii luondodirektiivva vuođul 22.12.2003.” -EU-kommišuvdna dohkkeheapmi bođii plána dahkama áigge. +Lasihuvvon plánii. </p>
<p><em type="bold">Eará áššit </em></p>
<p>Diehtojohtima Meahciráđđehusas báikkálaš olbmuide ja mátkkálaččaide sáhtášii ainge buoridit. -Meahciráđđehus geahččala dađistaga buoridit diehtojohtima sierra čanasjoavkkuid guvlui. +Eai rievdadusat plánii.</p>
<p>Báikenamaid ii oaččo mannat rievdadit kárttaide. Meahciráđđehus lea leamaš ieš váikkuheamen dasa, ahte namat leat rievdan.</p>
<p>Meahciráđđehus geahččala dorvvastit báikenamaid seailuma ee. nu, ahte almmustuhttá viiddis báikenammačielggadusa guovllu vuođđočielggadusas. +Eai rievdadusat plánii.</p>
<p>Boazodoalloguovllu davimus oasi (13 bálgosa) dálveguohtoneatnamat inventerejuvvojedje ođđasit 1999–2003. Bohtosat leat almmustuhtton 2004:s (Kumpula ee. 2004). Lasihuvvo lohkui <em type="bold">Guođoheapmi </em>. +Lasihuvvon plánii. 144 </p>
<p xml:lang="hbs">ČUOVUS 3. 1(21)</p>
<p><em type="bold">Čoahkkáigeassu čálalaš árvalusaidaddimis boahtán oainnuin ja </em><em type="bold">cealkámušaid vuhtiiváldin plánas </em></p>
<p><em type="italic">Plánas 2004:s fidnejuvvon cealkámušat </em></p>
<p>Meahciráđđehus sáddii cealkámušbivdaga oktiibuot 43 organisašuvdnii ja čanasjovkui. Dain 32:s adde cealkámuša. Cealkámušat vuođđuduvvet dikšun- ja geavahanplánaárvalusa 28.6.2004 beivejuvvon veršuvdnii. Čuovvovaččas leat ovdanbukton cealkámušaddiid kommeanttat guđege fáddásuorggis, Meahciráđđehusa vejolaš komeanttat ja váikkuhus plána sisdollui. Kommeantta loahpas ruođuid siste lea komeantta addán oassebealli dahje oassebealit.</p>
<p xml:lang="vep"><em type="bold">CEALKÁMUŠAT </em></p>
<p xml:lang="fkv"><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em></p>
<p><em type="bold">Almmolaš áššit </em>Plánaárvalusas daddjojuvvui ahte das leat váldojuvvon vuhtii Meahciráđđehusa ja bálgosiid ráđđádallamiin ovdanbukton áššit (Njávdáma bálggus) -Čealkámuš doarju plána. +Eai rievdadusat plánii. </p>
<p>Suodjaleami dárbu ii leat šaddan báikkálaš olbmuid dahje gieldalaččaid dárbbus geavahit guovllu iige sin johtaleami/láhttema dihte. (Anára fdo) -Meahcceguovllu oktan váldoulbmilin lea dorvvastit luondduealáhusaid. Áidalas boaittobealeguovllut leat luondduealáhusaide dehálaččat. Láhkamearrádusaid vuođul leat geahččalan dorvvastit dákkár guovlluid seailuma. +Eai rievdadusat plánii.</p>
<p>Jearaldagas lea dárbu suodjalit olgguldas mihtilmasvuođaid, mat gávdnojit vel min guovllus. (Anára fdo) +Eai rievdadusat plánii.</p>
<p>Fdo ii vuostálastte máinnašuvvon suodjalanguovlluid vuođđudeami, jos dálá vuoigatvuođat ja vejolašvuođat meahccebivdui bissot dálážin. (Anára fdo)</p>
<p>Meahcceguovlu ja jekkiidsuodjalanguovlu leat juo vuođđuduvvon. Bivdovuoigatvuođat eai čovdojuvvo plánas, dasgo meahcástanláhka lea seammá meahcceguovllus ja dan olggobealde. +Eai rievdadusat plánii.</p>
<p>Suoma meahcceguovllut leat vuođđuduvvon seailluhit sihke luonddu- ja kulturárvvuid. Ii goittot gáibiduvvo ahte meahcceguovllut galget leat ollásit luonddu dilis. Daid sáhttá geavahit maiddái olbmo ja luonddu vuorrováikkuhusas áigáiboađu ja lustageavaheami dárbbuide sosiálalaččat bistevaš vuogi mielde. (Lappi TEguovddáš)</p>
<p>Plána viggá dasa, ahte sierra oassebealit sáhtášedje almmá stuorát ruossalasvuođaid geavahit meahcceguovllu ja jekkiidsuodjalanguovllu. +Eai rievdadusat plánii.</p>
<p>Dán meahcceguovllu várás ii leat ovdal dahkkojuvvon dikšun- ja geavahanplána. Moanaid jagiid bistán plánenproseassa boađusin lea riegádan vuđolaš áššegirji, mii vuođđuduvvá eanageavaheami avádatjuohkui. (Lappi TE-guovddáš) -Čealkámuš doarju plána. +Eai rievdadusat plánii.</p>
<p>Plána dorvvasta maiddái guovllu árbevirolaš ealáhusaid ja báikegoddelaččaid vuoigatvuođaid. Dasa lassin vejolaš eará doaimmain, mat bohtet guvlui, galgá váldit vuhtii boazoealáhusa dárbbuid. Dahkkojuvvon árvalusa mieldásaš dikšun- ja geavahanplána láhčá nana vuođu daidda plánaide ja sierra doaimmaid ollašuhttimiidda, maid guovllus livččii jurdda boahtteáiggis ollašuhttit. Meahcceguovlu addá olggosguvlui buori gova Lappis. (Lappi TE-guovddáš) -Čealkámuš doarju plána. +Eai rievdadusat plánii. 145</p>
<p xml:lang="hbs">ČUOVUS 3. 2(21)</p>
<p xml:lang="vep"><em type="bold">CEALKÁMUŠAT </em></p>
<p xml:lang="fin"><em type="bold">MR:SA KOMMEANTA JA VÁIKKUHUS PLÁNA SISDOALLUI, EVTTOHUS </em></p>
<p><em type="bold">Almmolaš áššit </em>Meahcceguovlolága vuolggasajit dorvvastit dan vuosttas paragráfa mielde bures báikkálaš olbmuid vuoigatvuođaid. Maiddái dát plána manná viehka bures oktii lágain. Muhtun áššiide fuođđodikšunovttastus háliida goittot giddet fuopmášumi (áššit ovdanbukton fáddásurggiid mielde). Ii daddjojuvvo čielgasit, mo plána bastá dustet guvlui čuohcci áitagiid. Mii sávvat maiddái báikkálaš ássiid ja ja guovllu hálddašeaddji eiseválddiid bures gulahallat. (Ohcej. fdo) +Eai rievdadusat plánii. </p>
<p>Dát meahcceguovlu lea báikegoddelaččaide dehálaš boazodoallo-, meahcástan-, lubmen- ja lustageavahanguovlu. Oassi guovllus gullá nuortalašguvlui, ja danin lea dehálaš gáhttet nuortalaškultuvrra seailuma. (Váhčira bálggus) +Eai rievdadusat plánii.</p>
<p>Meahcceguovllu ii oaččo gieđahallat oktan ollisvuohtan jekkiidsuodjalanguovlluin ja Turubuolžža buolžžaidsuodjalanguovlluin, dasgo dat leat vuođđuduvvon eará láhkamearrádusaid vuođul. Go Meahciráđđehus iešge cealkámušbivdagisttis deattuha jekkiidsuodjalanguovllu mávssolašvuođa, de gánnáha doallat dan sierra guovlun. Guolástanguovllu mielas jekkiidsuodjalanguovlu gullá meahcceguovlolága olggobeallai ja dat háliida Gálddoaivvi gullat meahcceguovlolága vuollai. (Ohcejoga guolástanguovlu) -Gálddoaivvi meahcceguovlu, Sámmotjeakki– Vadjotjeakki jekkiidsuodjalanguovlu ja Turubuolžža buolžžaidsuodjalanguovlu gullet seamma Naturaguvlui. Nuba daid gánnáha doallat oktan ollisvuohtan. Das fuolakeahttá guđege guovllus leat iežas váldegottálaš láhkamearrádusat, maid ii plána bokte sáhte eaige geahččal rievdadit: Meahcceguovlu suodjaluvvo meahcceguovlolága vuođul, jekkiidsuodjalanguovlu luonddusuodjalanlága vuođul ja buolžžaidsuodjalanguovlu eanaávnnaslága vuođul. +Eai rievdadusat plánii.</p>
<p>Cealkámušat leat bivdojuvvon dakkár oassebeliin, main eai leat lágalaš ossodagat dahje vuoigatvuođat gieđahallanvuloš guvlui. Dákkárat leat ee. gilisearvvit ja sierralágan fitnodagat, mat čullet dieđusge dušše iežaset ekonomalaš ávkki beali. Ovdamearkka dihte guolástangottit leat guđđojuvvon olggobeallai. Cealkámušaddiid meari dáfus sámi vuoigatvuođaeaiggádiid ja guovllu geavaheaddjiid cealkámušat eai báljo deatte, jos daidda ii addojuvvo sierra sajádat cealkámušaddin. Meahcceguovlolágainhan galggašii suodjalit sámekultuvrra ja -ealáhusaid. Dát dáidá leat maiddái láhkaásaheaddij ulbmil. (Ohcejoga guolástangoddi) -Meahciráđđehus viggá dasa, ahte nu máŋggas go vejolaš besset ovdanbuktit iežas oaivila plána dagadettiin. Plána viggá dasa, ahte sierra oassebealit sáhtášedje almmá stuorát ruossalasvuođaid geavahit meahcceguovllu ja jekkiidsuodjalanguovllu. +Eai rievdadusat plánii.</p>
<p>Cealkámušas lea giddejuvvon fuopmášupmi meahccebivdui ja guolástussii dalle, go dat bohtet ovdan plánaárvalusas. Deanu guolástansoahpamuššii lea giddejuvvon fuopmášupmi danin, ahte guovllu čáziid guolástannjuolggadusat leat čadnojuvvon muhtun muddui Deanu guolástansoahpamuššii ja -njuolggadussii. Njuolggo sitáhtat vuoigatvuođaministeriija bargojoavkosmiehttamušas 2002:7 čájehit ahte riikka buoremus juristtat leat gidden fuopmášumi dasa, ahte Deanu njuolggadusas leat máŋggat mearrádusat, mat leat vuođđolága vuostá. (Ohcejoga ámmátguolásteaddjit ja -meahcásteaddjit r.o.) -Plána vuođđun leat dálá láhkamearrádusat. +Eai rievdadusat plánii.</p>
<p>Plána lea buot buohkanassii dahkkojuvvon bures, nu ahte leat gullojuvvon sierra oassebealit. Fuođđo- ja guolledoalu dutkanlágádusa (RKTL) mielas lea buorre ahte dikšuma ja geavaheami čuovvumii árvaluvvo bissovaš mearrádusaid sadjái bissovaš proseassa. Plána galgá dárkkistit uhcimustá 10–15 jagi gaskkaid oassálasti plánema prinsihpa mielde. Goittotge plána váldolinnját leat oaivvilduvvon nu bissovažžan go vejolaš. Čoahkkáigeasus daddjojuvvo ahte RKTL:a mielas plánaárvalus lea boazodoalu, guolástusa ja meahccebivddu hárrái buorre. Meahciráđđehus čuovvu plánemis buot dálá lágaid ja ásahusaid ja viggá leat árvalusainis vuoiggalaš. Plána ii olus rievdat guovllu eará geavaheami, luonddusuodjalandili iige maiddái meahcceguovloiešlági. Plána váldodeaddu leage dustet sierralágan áitagiid ja ráhkkanit daidda, vai meahcceguovlolága ja jekkiidsuodjalanlága váldoulbmilat (ohcaluvvon birasváikkuhusat) ollašuvvet maiddái guhkesáiggeulbmiliin. Luonddusuodjaleami dáfus plánaárvalusa vejolašvuođat ovddidit meahcceguovllu ja jekkiidsuodjalanguovllu ja dakko bokte maiddái Natura 2000 -suodjalanfierpmádaga luondduárvvuid seailuma. (RKTL) -Čealkámuš doarju plána. +Eai rievdadusat plánii. 146</p>
<p xml:lang="hbs">ČUOVUS 3. 3(21)</p>
<p xml:lang="vep"><em type="bold">CEALKÁMUŠAT </em></p>
<p xml:lang="fkv"><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em></p>
<p><em type="bold">Almmolaš áššit </em>Plána oktan duogáščielggadusaiguin lea leamaš stuorra bargu. Ieš plána lea dahkkojuvvon fuolalaččat ja áššedovdilis vuogi mielde. Dat lea sihke ráhkadusa ja giela dáfus čielggas, mii lea hui dehálaš, dasgo eatnašat, geaidda plána guoská, leat sámegielagat. Sin oainnut guovlluid geavaheamis leat boahtán gullandilálašvuođain várra bures ovdan. Leat hui bures buktojuvvon ovdan gullandilálašvuođain ovdanbukton oainnut, MR:a vástádusat daidda ja máinnašupmi das mo dát oainnut leat váikkuhan plánii. (Metla) -Čealkámuš doarju plána. +Eai rievdadusat plánii. </p>
<p>Plána čuovvu bures meahcceguovlolága ja jekkiidsuodjalanlága ulbmiliid. Lea čielggas ahte buorrege plána ii sáhte čoavdit buot váttisvuođaid nu, ahte buohkat livčče duhtavaččat. Várra mávssoleamos dákkár váttisvuođain guoská boazodoalu ja luondduturismma gaskavuođaide. Lea áddemis ahte bálgosat deattuhit luondduturismma čavges ráddjema dihto gáržžes guovlluide, go fas turistafitnodagat háliidivčče eanet lihkadanmuni. Dát lea váttis gažaldat, dasgo eatnašat dain, geat barget luondduturismmain, leat sámit. Ja luondduturisma lea doaibmasuorgi, mii lassána dađistaga čielgasit, go fas boazodoallu lea massán ovddeš ekonomalaš (ii goittot kultuvrralaš) mearkkašumi, go bohccobiergu lea hálbon. (Metla) -Plána viggá dasa, ahte sierra oassebealit sáhtášedje almmá stuorát ruossalasvuođaid geavahit meahcceguovllu ja jekkiidsuodjalanguovllu. +Eai rievdadusat plánii.</p>
<p>Plána lea buot buohkanassii áššálaččat ja máŋggabealat vuogi mielde dahkkojuvvon ja sihkkarastá min áddejumi mielde vuohkkasit gieldalaččaid ávke- ja lustageavaheami. Mii deattuhat ahte buot gieldalaččain lea vuoigatvuohta guovllu geavaheapmái, maiddái dakkáriin, geain eai leat bohccot, árbevirolaš sáme- ja nuortalašvuoigatvuođat ja geat eai bargga turistafitnodagain ja luondduealáhusaiguin. (Ohcejotnjálmmi gilisearvi ro) -Meahcceguovllu oktan váldoulbmilin lea dorvvastit luondduealáhusaid. Plána viggá dasa, ahte sierra oassebealit sáhtášedje almmá stuorát ruossalasvuođaid geavahit meahcceguovllu ja jekkiidsuodjalanguovllu. +Eai rievdadusat plánii.</p>
<p>Plána lea buorre muddui ovttaárvosaš ja gokčevaš vuogi mielde dahkko- juvvon ja sihkkarastá doaivvu mielde gieldalaččaide guovllu jierpmálaš ávke- ja lustageavaheami. (Deanuleagi fitnodatolbmot) -Gč. Meahciráđđehusa ovddit komeantta. +Eai rievdadusat plánii.</p>
<p>Sáhttá dadjat ahte plána lea oppalaččat bures dahkkojuvvon. Fuođđodikšun- bire dohkkeha buorre muddui ásahuvvon ulbmiliid ja árvalusaid, dasgo dat orrot vuohkkasit doarjumin guovlluid vuođđudanulbmiliid. (Lappi fuođđodikšunbire) -Čealkámuš doarju plána. +Eai rievdadusat plánii.</p>
<p>Fuođđodikšunbire čujuha čuvvosiiguin Anára ja Ohcejoga fuođđodikšunovttastusaid cealkámušaide, maid ieš guottiha. Fuođđodikšunbire deattuha man dehálaš lea jámma bargat ovttas čanasjoavkkuiguin, dego om. fuođđodikšunovttastusaiguin. Dát orruge leamen plána mielde MR:a ulbmilin. Plánenguovllu fuođđodikšundilli lea dál viehka buorre, ja plána ollašuhttin buorida dan ain ovddežis. Muhto jos plánenguovllus liikká bohciidit váttisvuođat, de dii várra váldibehtet oktavuođa maiddái fuođđodikšunbirii, vai mii sáhttit álgit meahcástanlága mielde vejolaš doaimmaide. (Lappi fuođđodikšunbire) +Eai rievdadusat plánii.</p>
<p>Bálgosis ii leat mihkkige fuopmášahttit dikšun- ja geavahanplánii. (Muttošjávrri bálggus) +Eai rievdadusat plánii.</p>
<p>Giliolbmuin ii leat mihkkige fuopmášahttit dikšun- ja geavahanplánii. (Gápmasa gilisearvi ro.) +Eai rievdadusat plánii.</p>
<p>Plánas leat váldojuvvon bures vuhtii čanasjoavkkuid oainnut áššis, Meahcceguovlluid vuođđudanulbmil galgá leat plánejuvvon doaimmaid vuođđun. Ekonomalaš doaimmaid ovddideapmi galgá leat váldoulbmiliid juksama mielddisbuktin lasseárvu guvlui. (Nuortalaččaid siidačoahkkin) -Čealkámuš doarju plána. +Eai rievdadusat plánii. 147</p>
<p xml:lang="hbs">ČUOVUS 3. 4(21)</p>
<p xml:lang="vep"><em type="bold">CEALKÁMUŠAT </em></p>
<p xml:lang="vep"><em type="bold">MEAHCIRÁĐĐEHUSA KOMMEANTA VÁIKKUHUS PLÁNA SISDOALLUI </em></p>
<p><em type="bold">Almmolaš áššit </em>Ohcejohka lea Suoma áidna gielda, mas sámit leat eanetlohkun. Guolástus, boazodoallu ja eará luondduealáhusat mearkkašit gieldalaččaid áigáibohtui eanet go eará sajis Lappis. Árbevirolaš ealáhusat leat vuođđun bistevaš ja ovdáneaddji sámekultuvrras, ja dat dorvvastit maiddái sámegiela seailuma ja kultuvrii gullevaš máŋggaid eará beliid, dego duddjondáiddu ja borramušárbevieru. (Ohcejoga gielda) +Eai rievdadusat plánii. </p>
<p>Cealkámušas máinnašuvvon ulbmiliid juksan dihte Ohcejoga gielda evttoha lasihit Davvi-Lappi doaibmabáikki doaibmaresurssaid ovttain (1) olmmošbargojagiin. Dát ovddidivččii buori luonddugeavaheami ja bistevaš ovdáneami ja ná sáhtášii oahpistit, rávvet ja gozihit vánddardeami, guolástusa, meahccebivddu ja eará luonddugeavaheami. (Ohcejoga gielda) -Ii sáhte váikkuhit dáinna plánain. +Eai rievdadusat plánii.</p>
<p>Plánas deattuhit guovlluid lotnolasgeavaheami luonddu lustageavaheapmái, eaige váldojuvvo lága mielde áššáigullevaččat vuhtii sámi boazodoalu dárbbut, vuoigatvuođat ja beroštumit. Jos plána nannejuvvošii dálá hámis, de dat manašii ruossalassii Meahciráđđehussi evttohuvvon servodatlaš geatnegasvuođaiguin sámiid hárrái. Meahciráđđehusláhkaárvalusas (HE 154/2004 vp) evttohuvvo (4 § 2 momeanta) čuovvovaččat: ”Meahciráđđehusa hálddašan luondduriggodagaid dikšun, geavaheapmi ja suodjaleapmi galget heivehuvvot oktii sámediggelágas (974/1995) oaivvilduvvon sámiid ruovttuguovllus nu, ahte sámiid vejolašvuođat bargat iežaset kultuvrrain dorvvastuvvojit – –.” Dán lágačuoggá dárkilet ákkastallamiin sámiid kultuvrii gehččojuvvojit gullat maiddái sámiid árbevirolaš ealáhusat dego boazodoalu, guolástus ja meahccebivdu. (Gálddoaivvi bálggus) +Eai rievdadusat plánii.</p>
<p>Gilisearvi lea ovtta oaivilis Nuortalaččaid siidočoahkkima ja Váhčira bálgosa cealkámušaiguin. (Njávdáma gilisearvi ro.) +Eai rievdadusat plánii.</p>
<p><em type="bold">Čoahkkáigeassu </em>Čoahkkáigessui galgá lasihit ahte Gálddoaivvi guovlu lea dehálaš maiddái luondduealáhusaide. Luondduealáhusdoaimma galgá guorahallat viidát áiggi mielde dáhpáhuvvi rievdadandárbbuid mielde. Dása gulašedje luondduealáhuslága mielde ieš luondduealáhusat ja dat doaimmat, maiguin luondduealáhus- dálus sáhttá dasa lassin bargat, dego turista/prográmmabálvalusat, smávva- lágan ovddosdikšun ja duodji. (Ohcejoga gielda) +Lasihuvvo plána čoahkkáigessui ahte guovlu lea dehálaš luondduealáhusaide. <em type="bold">1 Álggahus </em>Eanagoddeláva gárvvásmuvvama rádjai guovllus lea leamaš fámus Lappi guovloplána oktan eanageavahan- ja huksenlágas ásahuvvon vuoigatvuođaváikkuhusaiguin. Eanageavahan- ja huksenlága eanagoddelávvii guoskevaš eiseválddi ovddidangeatnegasvuohta ii leat huksenlága mieldásaš guovlolávas. Dán plána guovloláva vuoigatvuođaváikkuhusaide guoskevaš ossodaga gánnáha dákko dárkkistit. Maiddái guovloláva sisdoalu dán guovllu hárrái galggašii buktit ovdan. (Lappi lihttu) -Vuoigatvuođaváikkuhusaid dáfus guovlolávva vástida eanageavahan- ja huksenlága (132/1999) sirdašuvvannjuolggadusaid mielde eanagoddeláva. Guovlolávva lea máŋgga dáfus boarásmuvvan ja ođđa eanagoddelávva dáidá gárvvásmuvvat moatte jagi sisa. +Dievasmahtton plánii. </p>
<p>Teknihkalaččat guhkás ovdánan riikkaid mearrideaddjit eai háliit oaidnit eaige áddet árbevirolaš ealáhusaid mearkkašumi ravdaguovlluid áigáibohtui. Nuppe dáfus doppe meahcceguovlodoaba spiehkasta min áddejumis áššis. Doppe lea ng. amerihkálaš meahcceguovloáddejupmi, mii oaidná meahcceguovllu áidalas guovlun, gos ain sáhttá finadit fearánastimin. Midjiide fas meahcceguovlu lea álo leamaš lunddolaš guovlu ekonomalaš doaimmas ja dehálaš áigáiboahtogáldu. (Ohcejoga fdo) +Eai rievdadusat plánii. 148</p>
<p xml:lang="hbs">ČUOVUS 3. 5(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">1 Álggahus </em>Plánas daddjojuvvo ahte sámit eai leat ássan fásta plánenguovllus. Dát ii dieđusge doala deaivása, dasgo miehtá plánenguovllu ja erenoamážit jávrriid gáttiin gávdnojit guhkitáigásaš ássanbáikkit. Dálá johkagáddeássan lea nuorat, várra vuollel 300 jagi lea ássojuvvon ná. Plána dagadettiin eai leat geavahuvvon doarvái sámiid historjjá gieđahalli gáldomateriálat dahje áššedovdit. (Ohcejoga guolástanguovlu) </p>
<p>Plána mielde erenoamážit vuovde- ja boazosámit leat goittot oasi jagis ássan meahcis ja molson ássanbáikki fuođđo- ja guollesállašiid ja guohtoneatnamiid mielde, almmá ahte livčče ássan guovllus fásta. Dieđusge sii sáhttet leat ássan guovllus bissovaččat. Nomádalaš eallimii ja fuođđo- ja guollenáliiguin ávkkástallamii spesialiseren eallinvuohkái ii gullan fásta ássanbáiki. +Eai rievdadusat plánii.</p>
<p>Meahcceguovllu galgá gieđahallat sierra ollisvuohtan. Guovllu laktima obban dahje ovttastahttima eará go meahcceguovlolága mielde vuođđuduvvon suodjalanguovlluide ii sáhte ákkastallat, dasgo šattašii váttisin ja mohkkájin stivret doaimmaid viiddis meahcceguovllus. Báhcá eahpesihkkarin, mo láhkamearrádusat guđege dilis dulkojuvvojit. (Ohcejoga gielda) -Plánas lea vuđolaččat muitaluvvon, mat lágat čuvvojuvvojit meahcceguovllus ja mat jekkiidsuodjalanguovllus. Go guktot guovllut galget goittot plánejuvvot ja dat hábmejit luonddu ja kultuvrra dáfus oktilaš ollisvuođa (jekkiidsuodjalanguovlu lea eanaš meahcceguovllu siste), mii plánejuvvo ovtta háves, de plánaid ovttastahttin dahká álkibun gávdnat dieđuid ja geahpeda bábermeari. Plána árvalusain máinnašuvvo maiddái álo ákkastallamiin, guđe láhkii árvalus vuođđuduvvá meahcceguovllus ja guđe láhkii jekkiidsuodjalanguovllus. Dasa lassin plána juohke kárttas oidno, gos meahcceguovlu ja jekkiidsuodjalanguovlu leat. +Eai rievdadusat plánii.</p>
<p>Plána logadettiin háliidivččii diehtit, gii/ geat plána leat čállán. Jos čállit eai háliit iežaset nama oidnosii, de livččii buorre omd. álgo- dahje loahppasániin máinnašit, makkár bargojoavku lea leamaš čohkkemin plána (Lappi birasguovddáš) -Meahciráđđehusa ođđa plánenrávvagat dorjot dán árvalusa. +Lasihuvvon plána lohkui 1.4. <em type="bold">Plánenprosessii </em>lasihuvvo plána čohkkejeaddji ja stivrenjoavkku čoakkádus. <em type="bold">3 Dikšuma ja geavaheami ulbmilat </em>Dán logu vuollásaš áššit gieđahallet geologalaš luonddu moanaid čielggadan- ja dutkandárbbuid, mat eai šat boađe ovdan osiin, main gieđahallojit plána doaibmabijut. Dákkár čuoggát leat omd.: - ealli ja jápma luonddu dáfus divrras ja rašis guovlluid máŋggahápmásašvuođa seailuma ovddideapmi - guovllu mihtilmasvuođaid identifiseren ja guovlluid geavaheami heiveheapmi oktii nu dássedettolaččat go vejolaš spiehkasteaddji luonddudilálašvuođaid ja kulturárvvuid dorvvastan dihte - luondduriggodagaid bistevaš ávkinatnin nu, ahte dorvvastuvvo luondduriggodagaid fidnenvejolašvuohta maiddái boahttevaš buolvvaide - luonddu lustageavaheami ja luonddu- ja kulturturismma ovddideapmi luonddu lotnolasgeavaheami buorideami bokte. Lea dehálaš dovdat bures guovllu geologalaš luonddu dákkár ulbmiliid juksan dihte, dasgo guovllu eanavuođu čáhcedoallu, biebmoávnnasdilli, golahangierdilvuohta ja eará geologalaš iešvuođat bidjet ravdaeavttuid sihke ealánšlájaid lunddolaš menestuvvamii guovllus ja eatnama ja eará luonddu návccaide gierdat sierra geavahanvugiid. Geologalaš mihtilmasvuođaid dovdan ja ovdanbuktin máŋggabealagahtášedje mealgat lustageavaheami ja luondduturismma ja eará lotnolasgeavaheami vejolašvuođaid. Luondduin buđaldeaddjiid gáttášii beroštit dovdat Suoma stuorámussan máinnašuvvon jeakki riegádan- ja ovdánanmuttuid ja ráhkadusa. Guovllu geologiija dovdet dássážii oppalaččat hui uhccán. (GTK) -Plánaguovllu bákte- ja eanavuođu ja čázádagaid birra lea almmustuhtton vuođđočielggadus 1999:s (Manner &amp; Puro). +Eai rievdadusat plánii. 149 </p>
<p xml:lang="hbs">ČUOVUS 3. 6(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MR:SA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">3 Dikšuma ja geavaheami ulbmilat </em>Galgá fuolahit das ahte <em type="bold">Ramsar </em>-čuozáhahkan nammaduvvo dušše Sámmotjeakki–Vadjotjeakki jekkiidsuodjalanguovlu, ii oppa Gálddoaivvi meahcceguovlu. (Ohcejoga fdo ja Ohcejoga guolástang.) Doaivvu mielde mearridanváldi guovllu geavaheamis bissu uhcimustá dálá dásis, iige sirdašuva omd. EU:ai. Ássiid vejolašvuođa mearridit guovllu geavaheamis galgá bisuhit. Midjiide meahcceguovlu lea goittot oassi min lunddolaš eallinbirrasis. (Ohcejotnjálmmi gilisearvi ro ja Deanuleagi fitnodatolbmot ro) -Plánejeaddji dárkkistii dálá dili. Sámmotjeakki–Vadjotjeakki jekkiidsuodjalanguovlu lea laktojuvvon mearkkašahtti láktasajiid logahallamii dahjege ng. Ramsar-čuozáhahkan. Dát ii váikkut dálá hálddašangaskavuođaide. Meahcceguovlu ii gula Ramsar-guovlluide. +Diehtu lea beivejuvvon plánii. </p>
<p>Plána ulbmilin leat meroštallon áibbas riekta meahcceguovlolága mieldásaš ulbmilat: guovllu meahcceguovloiešlági ja ráfi seailluheapmi ja luondduealáhusaid vejolašvuođaid seailluheapmi. Plánaárvalusas máinnašuvvon čielggadus guovllu geavaheaddjiid sávaldagaid birra deattuha seamma jurddašanvuogi. Čielggadusa mielde vánddardeaddjit bohtet ohcat guovllus namalassii guoskameahttun luonddu ja ráfi. (Suoma luonddusuodjalanlihttu) -Cealkámuš doarju plána. +Eai rievdadusat plánii.</p>
<p>Plána ákkat leat buorre muddui dahkkojuvvon Meahciráđđehusa iežas čielggadusaid, vásáhusaid ja dieđuid vuođul. Sámiid ruovttuguovllus galggašedje leat plána vuođđun sámiid eallinvejolašvuođat. Vaikko MR leage gieđahallan plána sierra orgánain dahje gullandilálašvuođain, de eai dat eaige árbevirolaš ealáhusaiguin bargi olbmuid dieđuid dahje vásáhusaid vuhtiiváldin leat báljo buktán bohtosiid. Dása sáhttá leat sivvan maiddái menddo stuorra berošteaddjijoavku. (Ohcejoga guolástanguovlu)</p>
<p>Plána lea dahkkojuvvon oassálasti plánenprinsihpa mielde. Sierra oassebeliid ja berošteaddjijoavkkuid oainnut leat vejolašvuođaid mielde váldojuvvon mielde ja dálá láhkamearrádusaid olis váldojuvvon vuhtii plána dagadettiin. MR lea geavahan moanaid olggobeale áššedovdiid vuođđočielggadusaid dahkamis. +Eai rievdadusat plánii.</p>
<p>Buot meahcceguovlolága ulbmilat dorjot árbevirolaš luondduealáhusaid, ja nuba lustageavaheapmi galgá boahtit easkka dan maŋŋá smávvalágan geavahanhápmin. Ná seailluhuvvo maiddái ng. <span type="quote">”meahcceguovloiešláhki”</span>. Guovlluidgeavaheami guovddáš ulbmiliid logahallan doarju árbevirolaš ealáhusaid. Buot plánemis galgá váldit vuhtii maiddái dáluid árbevirolaš geavaheami ja návddašeami ja gullat sin oainnuid. (Ohcejoga guolástanguovlu) -Meahcceguovllu oktan váldoulbmilin lea dorvvastit luondduealáhusaid. Plána bokte geahččalit dorvvastit báikkálaš olbmuid árbevirolaš vuoigatvuođaid, eaige dat evttohuvvo rievdaduvvot. +Eai rievdadusat plánii.</p>
<p>Plánema stivren lágat, ásahusat, guovllu- ja kulturhistorjá, plánema dárbu ja ulbmilat leat čielgasit merkejuvvon plánii. Gánnáhivččii goittot dárkileappot suokkardit, man ollu guovllu gullan Natura 2000 -prográmmii buktojuvvo ovdan. Molssaeaktun dálá bajilčál agii sáhtášii leat <em type="bold">Gálddoaivvi ja Sámmotjeakki </em>– <em type="bold">Vadjotjeakki Natura 2000 -guovllu dikšun- ja geavahanplána </em>, dasgo plána bálvala maiddái Natura 2000 -guovllu dikšun- ja geavaanplána. Várra váldegottálaš láhkamearrádusaid deattuheapmi lea diđolaččat válljejuvvon, dasgo Natura-mearrádus ii leat iešalddes moktige rievdadan meahcceguovlluid geavaheami. Plána loahpageahčen deattuhuvvoge ahte Gálddoaivvi guovllus Natura 2000 -prográmma ollašuhttojuvvo meahcceguovlo- ja jekkiidsuodjalanguovlu fas luonddusuodjalanlága vuođul. Lea čielggas ahte luondodirektiiva doallá sisttis seamma geatnegasvuođaid go mat leat addojuvvon váldegottálaččat LsL:a 10 logu vuođul, ja nuba seamma njuolggadusat gusket guktuid guovlluide. Plána váikkuhusaid Natura 2000 -guvlui galggašii suokkardit maiddai dakko, mo meahcceguovlolága mieldásaš ollašuhttin sáhtášii čuohcit Natura 2000 -guvlui ja mo riskkaid sáhtášii geahpedit nu ollu go vejolaš. (Lappi birasguovddáš) -Plánas lea mielde plána váikkuhusaid Natura-árvvoštallan. <em type="bold">Natura 2000 -guovlluid dikšun ja geavaheapmi </em>-bargojoavkosmiehttamušas daddjojuvvo ahte meahcceguovlluid dálá dikšun- ja geavahanplánat heivejit bures maiddái Natura 2000 -guovlluid dikšun- ja geavahanplánan. +Eai rievdadusat plánii. </p>
<p>Plána eiseváldebargguid govvideaddji bihtás addojuvvo dakkár govva ahte MR livččii okto luonddusuodjalanhálddahusa doaibmin. Seammaláhkai plána loahpageahčen Birasguovddáža luonddusuodjalanbargun meroštallo vuosttažettiin doaibmat lohpeeiseváldin. Birashálddašanlágas guvllolaš birasguovddáža oktan bargun mainnašuvvo luonddusuodjaleapmi viidáseappot. (Lappi birasguovdas) +Dievasmahtton plánii guvllolaš birasguovddáža rolla iežas doaibmasuorggis earret dikšun- ja geavahanulbmiliid. 150</p>
<p xml:lang="hbs">ČUOVUS 3. 7(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">3 Dikšuma ja geavaheami ulbmilat </em>Lappi Lihttu dahká Davvi-Lappi eanagoddeláva. Lávvaárvalus oktan molssaeavttuiguin gárvvásmuvvá várra giđđat 2005 ja lávvaárvalusa livččii jurdda fidnet dohkkehanláhkai 2006:s. Eanagoddeláva nanne birasministeriija. Vuđolaččat dahkkojuvvon dikšun- ja geavahanplána lea hui anolaš eanagoddeláva dagadettiin. (Lappi lihttu) -Cealkámuš doarju plána. +Eai rievdadusat plánii. </p>
<p>Plána ii leat dahkkojuvvon eanageavahan- ja huksenláhkii vuođđuduvvi guovlluidgeavahanulbmiliid mielde, muhto dan oppalaš- ja sierraulbmilat leat sehkkejuvvon gaskaneaset, iige leat váldojuvvon vuhtii ahte dušše sierraulbmilat leat plánii guoskevaš geatnegasvuođat. Ná plánii leat šaddan boastto deattuhusat. (Gálddoaivvi bálggus) -Váldegottálaš guovlluidgeavahanulbmilat leat merkejuvvon plánii ja maiddái oppalaš- ja sierraulbmilat, jos dat gusket plánenguvlui. Oppalašulbmilat leat luonddusteaset guovlluidgeavaheapmái ja dan plánemii guoskevaš prinsihpalaš linnjádeamit. Sierraulbmilat leat guovlluidgeavaheapmái ja dan plánemii guoskevaš geatnegasvuođat. Lasihuvvojit plánii oppalaš- ja sierraulbmiliid prinsihpat. +Dievasmahtton plánii.</p>
<p>Plána ii guoskka njuolgga eanageavahan- ja huksenlága mieldásaš eanageavahanplánemii. Teavsttas áššesisdoallu lea báhcán gieđahalakeahttá, muhto oktavuođat plánii livčče várra gáibidan sierra gaskabajilčállaga (eanagoddelávva-, oppalalašlávva-, sajádalávvaplánen). (Anára gielda) +Eai rievdadusat plánii. <em type="bold">4 Eanageavahanavádagat </em>Lappi lihtus livččii miella váldit beali erenoamážit plánas árvaluvvon eanageavahanavádagaide ja luonddu geavaheapmái. Dákkár cealkámušaide gávdnojit goittot nana ákkat easkka dalle, go eanagoddelávvaplánen ja Natura 2000 -guovlluid dikšuma geavaheami oppalašlávvaplánen leat ovdánan guhkkelii. Lappi Lihttu árvala ahte plána ii šatta nannenmeannudeapmái ovdalgo <em type="bold">Natura 2000 -guovllut Lappi resursan </em>-fidnu lea ovdánan nu guhkás ahte sáhttá oaidnit fitnu váikkuhusaid plánenguovllu geavahandárbbuide. (Lappi lihttu) -Lappi birasguovddáš dadjá cealkámušastis ahte plána deavdá Natura-árvvoštallama dárboguorahallama ákkaid, ja nuba sierra Natura-árvvoštallamii ii leat dárbu, dasgo jearaldagas lea luonddusuodjaleami ovddideaddji plána. Birasguovddáš dadjá dasa lassin ahte plánas ovdanbukton perspektiivvat devdet maiddái Natura-guovllu dikšun- ja geavahanplána dárbbuid. Lustageavaheapmi ii mana ruossalassii daiguin ákkaiguin, maid vuođul guovlu lea laktojuvvon Natura-fierpmádahkii. Ollašuhttinvuohkin meahcceguovloláhka suovvá guovllu lustageavaheami, ja dát lea váldojuvvon vuhtii Natura-guovllu vuođđudettiin. Dikšun- ja geavahanplána lea dárkilet go Natura-guovlluid oppalašplána. +Eai rievdadusat plánii. </p>
<p>Avádatjuohku addá vejolašvuođa geavahit máŋggabealagit meahcceguovllu maiddái lustageavaheapmái ja luondduturismii, iige dat maiddái čuoze vejolašvuođaide bargat luondduealáhusaiguin ja sámekultuvrrain. (Lappi TE-guovddáš) -Cealkámuš doarju plána. +Eai rievdadusat plánii.</p>
<p>Jurdaga ráifáidahttit eanaš oasi guovllus ng. <em type="bold">boaittobealeavádahkan </em>gánnáha doarjut. (Suoma luonddusuodjalanlihttu) -Cealkámuš doarju plána. +Eai rievdadusat plánii. <em type="bold">5 Luonddu- ja kulturárvvut </em></p>
<p>Cealkaga <span type="quote">”Go jeageleatnamat gollet, de fuotnána maiddái eatnama biebmoávnnasdilli ja ruohttasiid buolašgierdilvuohta”</span> sáhttá váldit eret, dasgo váikkuhusat biebmoávnnasdillái sáhttet leat áibbas nuppeláganat. Dasa lassin ruohttasiid buolašgierdilvuođa fuotnáneami ii sáhte čielgasit duođaštit. (Metla) +Váldojuvvon eret plánas.</p>
<p>Bihtá, mii álgá <span type="quote">”Nuorta-Lappi vuovdevahátprošeavttas – –”</span> sáhttá váldit ollásit eret seamma ákkaiguin go ovddit kommeanttas. (Metla) +Váldojuvvon eret plánas.</p>
<p>Njállanáli galggašii čuovvut ja njállanáli dikšundoaimmaid joatkit maiddái dan maŋŋá go Life-fidnu lea nohkan 2008:s. (SYKE) -Gč. maŋit kommeantta. 151</p>
<p xml:lang="hbs">ČUOVUS 3. 8(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI </em><em type="bold">5 Luonddu- ja kulturárvvut </em>Go lea sáhka áitatvuloš šlájain, de ii olus hállojuvvo geatkkis, mii gávdno guovllus. Geatki lea Suomas klassifiserejuvvon erenoamáš áitatvuloš šládjan. Teavsttas váilu maiddái máinnašupmi das, ahte geatki ja njálla leat luondodirektiivva mielde šlájat, mat galget vuosttažettin suodjaluvvot EU:a siste. Daid suodjalandoaimmaide ja čuovvumii giddejuvvo boahtteáiggis eanet fuopmášupmi go IIčuvvosa eará šlájaide. Geatkenáli čuovvuma seammá go eará stuorranávddiid čuovvuma galgá dikšut áššáigullevaš vuogi mielde. Das ii máinnašuvvo teavsttas. (SYKE) -Geatki ja njálla leat merkejuvvon tabeallas vuoruhuvvon šládjan. Geatkki suodjaleami ja čuovvumis vástida RKTL, MR čoaggá áiccastagaid ja čađaha lohkamiid ja goziha ášši ovttas RKTL:ain. Njála čuovvuma ja suodjaleami lea váldán badjelasas MR, ja MR oassálastá Njálla Life -fidnui gitta jagi 2008 rádjai. Dán fitnu bistima áigge dahkkojuvvo maŋit áiggiid várás sierra suodjalanplána njála várás. +Váldojuvvon mielde plánii. </p>
<p>Dárkonvuloš čeavrris lea luondodirektiivva II ja IV-čuvvosiid šládja. Buot guovllus dahkkojuvvon čeavrresáiccastagaid dahje čeavrresluoddaáiccastagaid galggašii čohkket MR:a registarii. (SYKE)</p>
<p>MR:a bargit vurkejit dieđuid čeavrresáiccastagain rádjui ja daid birra dahkko- juvvo jahkásaš čoahkkáigeassu. +Eai rievdadusat plánii.</p>
<p>Jekkiidsuodjalanguovlu lea Ramsar-guovlu. Dát galggašii máinnašuvvot, go muitaluvvo guovllu sajádagas. Ramsarsoahpamuša suodjalanulbmilat leat juo guovllus ollašuvvan (jekkiidsuodjalanguovlu, Natura 2000 -guovlu), muhto Ramsar-guovlluid čuovvuma ektui dárbbašuvvojit dieđut guovllu geavaheamis, geologiijas, hydrologiijas, eanageavaheamis, ekologalaš dilis, šlájain ja maiddái guvlui vejolaččat čuohcci riskkain. Dát plána bálvala maiddái Ramsar-čuovvuma. (SYKE) -Vuođđodieđut guovllu geavaheamis, šlájain, geologiijas jna. gávdnojit 2004:s gárvvásmuvvan vuođđočielggadusas guovllu birra (Metsähallituksen luonnonsuojelujulkaisu Sarja A 144). +Lohkui, mii govvida jekkiidsuodjalan-guovllu sajádaga luonddusuodjaleamis, lasihuvvo ahte jekkiidsuodjalan-guovlu gullá Ramsarčuozáhagaide.</p>
<p>Guovllu birra lea almmustuhtton varas ja vuđolaš loddečielggadus, mii addá buori vuođu guovllu lottiid máŋggahápmásašvuođa seailluheapmái ja čuovvumii. (SYKE) -Cealkámuš doarju plána. +Eai rievdadusat plánii.</p>
<p>Árvalus goaskin- ja mearragoaskin-, bárbmo- ja rievssatfálle- ja giljobašnáliid čuovvumis lea buorre. Dasa lassin galgá čielggadit guovllu eará áitatvuloš ja direktiivva I čuvvosa loddešlájaid gávdnoma, dego plánas daddjojuvvo. (SYKE) -Cealkámuš doarju plána. Áiccastagat čohkkejuvvojit ja vurkejuvvojit buot áitatvuloš šlájain. Dárkilet čielggadusaid ja lohkamiid dahkamii galget leat goittot resurssat. Meahciráđđehus vuoruha iežas vástošlájaid čuovvuma. +Eai rievdadusat plánii.</p>
<p>Ramsar-soahpamuša ja loddedirektiivva geatnegasvuođaid deavdin dihte galggašii jekkiidsuodjalanguovllu lohkanlinnjáid meari lasihit doarvái (0,10 km linnjá/eana-km2). Dáid linnjáid galggašii lohkat juohke guđat jagi.</p>
<p>Maiddái meahcceguovllu lohkanlinnjáfierpmádaga galggašii dievasmahttit nu, ahte dat juohkásivčče dássideappot go dál ja ahte guovllu biotohpat livčče linnjáid alde rivttes gori mielde. Meahcceguovllus linnjáid meari galggašii maiddái lasihit vástidit om. ávžžuhusaid, muhto daid sáhtášii lohkat 6–12 jagi gaskkaid. Om. dievasmahttimat buoridivčče mealgat hárvenaš šlájaid bessenmeriid árvvoštallama ja čuovvuma. (SYKE) -Linnjá- ja čuokkeslohkamat dahkkojit resurssaid mielde. Dán ulbmila ii sáhte juksat dálá resurssaiguin. +Eai rievdadusat dálá plánii.</p>
<p>Plána deavdá Natura-árvvoštallama dárboguorahallama ákkaid. Sierra Natura-árvvoštallamii ii leat dárbu, dasgo jearaldagas lea plána, mii ovddida luonddusuodjaleami. Plánas ovdanbukton perpektiivvat devdet maiddái Natura-guovllu dikšun- ja geavahanplána dárbbuid. Lustageavaheapmi ii mana ruossalassii daiguin ákkaiguin, maid vuođul guovlu lea laktojuvvon Natura-fierpmádahkii. Natura-guovlu lea ollašuhtton meahcceguovlolága mielde. Dát addá guovllus vejolašvuođa lustageavaheapmái, mii lea váldojuvvon vuhtii Natura-guovllu vuođđudettiin. (SYKE) -Cealkámuš doarju plána. +Eai rievdadusat plánii. 152</p>
<p xml:lang="hbs">ČUOVUS 3. 9(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MR:SA KOMMEANTA JA VÁIKKUHUS PLÁNII </em><em type="bold">5 Luonddu- ja kulturárvvut </em>Plánas ovdanbuktojit Natura -diehtoskoviid meattáhusat ja váilevaš- vuođat. Meattáhusaid cuoiguma sajis gánnáhivččii muitalit, gos dieđut diehtoskoviide leat váldojuvvon, goas ja mo daid lea jurdda divvut ja maid dát dieđut mearkkašit dábálaš lohkkái. (Lappi birasguovddáš) -Plánii leat merkejuvvon rivttes dieđut danin ahte dat livčče gárvvisin dahkkojuvvon, go diehtoskovit beivejuvvojit. +Eai rievdadusat plánii. </p>
<p>Plánas guorahallojit bohccuid guohtuma ja lassebiebmama váikkuhusat guohtoneatnamiid gierdilvuhtii. Áittan oidnojuvvo ahte lasebiebman stuorruda ealuid ja čuohcá eahpenjuolgga guohtoneatnamiidda. EMM ásaha goittot bálgosguovdasaš ráddjehusaid boazologuide guohtoneatnamiid dili mielde. Jos lassebiebman lassána, muhto boazolohku ii stuoriduvvo, de ná guohtoneatnamat bállejit gulul buorránit. Dán sáhtášii váldit vuhtii plána ávžžuhusain. Dasa lassin sáhttá guorahallat, mo bohccuid lassebiebman sáhttá čuohcit luonddusuodjaleapmái ja sáhtášiigo heajos váikkuhusaid geahpedit. (Lappi birasguovddáš)</p>
<p>Plána árvalusain daddjojuvvo ahte Meahciráđđehusa mielas guohtoneanadutkamušat leat dehálaččat. Meahciráđđehus árvala daid joatkima ja ain ovddideami nu, ahte guohtoneatnamiid ahtanuššan ja gierdilvuohta sihkkarastojit. +Eai rievdadusat plánii.</p>
<p>Plánas váilu máinnašupmi ahte lastamáhtoáigodagat leat populašuvnna molsašuddamiidda guoskevaš normála ihtagat. Máinnašumi váilun sáhttá bohciidahttit jurdagiid luonddudili heahtašuvvamis. (Lappi birasguovddáš) -Áššálaš kommeanta. +Dievasmahtto plánii.</p>
<p>Lappi birasguovddáš, Lappi Lihttu ja Meahciráđđehus leat ovttasráđiid álggahan viiddis, oassálasti plánema fitnu <em type="bold">Natura 2000 -guovllut Lappi resursan </em>. Dán fitnus dahkkojuvvo Natura 2000 -guovlluid dikšumii ja geavaheapmái oppalašplána. Das ovddiduvvo guovlluid almmolaš atnu nu ahte dat ii čuoze luondduárvvuide ja heivehuvvo oktii eará eanageavahanhámiiguin. Fidnu gárvvásmuvvá álgojagis 2006. (Lappi lihttu) -Lappi birasguovddáža cealkámuša mielde dát plána bálvala maiddái Natura 2000 -guovllu dikšun- ja geavahanplána. +Eai rievdadusat plánii. </p>
<p>Árvalusas ovdanbuktojit dušše arkeologalaš čuozáhagat. Maiddái ng. huksejuvvon kulturbirasčuozáhagat, dego rusttegat, johtingeainnut, áiddit, gámmet ja giettit galggašedje váldojuvvot vuhtii guovllu dikšuma ja geavaheami plánemis. Dálá <span type="quote">"Lappi kulturbirrasat oahpisin"</span> -fitnus lea jurdda inventeret Davvi-Lappi kulturbirrasiid jagiid 2004 ja 2005. (Lappi lihttu) -Cealkámušas ovdanbukton áššit váldojit vuhtii dikšuma ja geavaheami plánemis. Meahciráđđehus dievasmahttá báikediehtovuogádaga dađistaga go bohtet ođđa dieđut. +Eai rievdadusat plánii.</p>
<p>Arkeologalaš kulturárbi: Dán dikšun- ja geavahanplánas leat váldojuvvon vuohkkasit vuhtii buot giddes dološbázahusat (8), mat leat dieđus Lappi giddes dološbázahusaid inventerema vuođul. Čuozáhagat leat nammaduvvon ja logahallon plánas. Seamma oktavuođas lea maiddái máinnašuvvon gáldu, masa dieđut giddes dološbázahusain vuođđuduvvet. Sierra lohkun lea gieđahallon dološmuitoláhka ja dan mearrádusat. Váilevašvuohtan sáhttá atnit ahte dološbázahusaid birra ii leat plánas kárta. Velge stuorát váilevašvuohtan sáhttá leat dat, ahte guovllu dološbázahusat eai leat vuđolaččat čielggaduvvon báikki alde čađahuvvon inventeremiiguin. Dákkár bargu galggašii náge viiddis guovlluide guoskevaš fitnus váldojuvvot mielde vuođđočielggadusaide. Guovllus gávdnojit omd. boares bigálusbáikkiid giddes rusttegat 1800-logu bealde. (Museovirasto) +Lasihuvvo plánii kárta dološbázahusain.</p>
<p>Huksenárbi: Plánas daddjojuvvo ahte suodjalanvuloš kulturárvvuide gullet guovllu árbevirolaš luonddugeavaheapmái guoskevaš visttit ja rusttegat. Sámekultuvrii ja luondduealáhusaide vuođđuduvvi kulturbirasčuozáhagaid inventerenbargu, mii ii leat vel plána várás dahkkojuvvon, galgá váldojuvvot mielde meahcceguovllu dikšuma joatkkaplánemii ja doaibmabijuide. Vuođđočielggadus guovllu kulturhistorjjálaš čuozáhagain dárbbašuvvo, vai plána ollašuhtedettiin sáhttá luohtehahttiláhkai guđege dáhpáhusa hárrái árvvoštallat, mearkkašago gámppá, gámme, boazogárddi dahje eará rusttega gaikkodeapmi dahje sirdin árbevierroárvvuid duššadeami. Inventerendieđuid vuođul galgá maiddái árvvoštallat, deavdágo báiki, rusttet dahje johtingeaidnu vejolaččat giddes dološbázahusa dovdomearkkaid ja galgágo dasa heivehuvvot dološmuitoláhka. (Museovirasto) -Meahciráđđehus dievasmahttá dieđuid dađi mielde go oažžu daid. +Eai rievdadusat plánii. 153</p>
<p xml:lang="hbs">ČUOVUS 3. 10(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">5 5 Luonddu- ja kulturárvvut </em>Plána várás gánnáha čielggadit, sáhtášiigo atnit ávkin álggahuvvon EU-fitnu (2004–2008) <em type="bold">Lappi kulturbirrasat oahpisin </em>bohtosiid. Jos dán fitnu dieđuid ja árvvoštallamiid ii sáhte váldit mielde plánii dál, de galgá dárbbašlaš dievasmahttimiid dahkat maŋŋelis guovllu dikšun- ja geavahandoaibmabijuide. Guovllus eai leat dál visttit, mat gullet MR:a suodjaluvvon visttiid logahallamii. Museovirasto ja Meahciráđđehus guorahallet dasto ovttas vejolaš lasáhusaid stáhta visttiid suodjalanlogahallamii, go kulturhistorjjálaš dieđut čuozáhagain dievasmuvvet. Dálá čielggadusaid vuođul guovllus leat golbma riikka dásisge mávssolaš, bigálastimii guoskevaš kulturhistorjjálaš čuozáhaga: Ohcejoga Erttetvári, Báđošoaivvi ja Čohkavári bigálusgárddit leat váldojuvvon mielde Lappi birasguovddáža almmustuhttin Lappi kulturbirasprográmmii (Jarmo Lokio 1997, siiddut 257–258). Muhtumat dáin čuozáhagain leat giddes dološbázahusat, mat leat ráfáidahtton dološmuitolága vuođul. Dieđuid dáin čuozáhagain oktan seailluhanulbmiliiguin galgá lasihit plánii. (Museovirasto) +Dievasmahtton plánii. </p>
<p>Čohkavári boares bigálastinguovllu gámppát dađibahábut gaikkoduvvojedje geassit 2003. Dáhpáhusas boahtá bures ovdan, man dehálaš lea lasihit dieđuid guovllu kulturbirrasiin ja man dehálaš lea ahte sierra doaibmit gulahallet bures. (Museovirasto). -Mii leat ovttasráđiid čorgen Čohkavári bigálastinguovllu bálgosa árvalusa vuođul. Meahciráđđehus geahččalii gulaskuddat áššis maiddái Museovirasto 23.4.2002 ja diđoštalai, maid dát lei jurddašan guovllu hárrái. Museovirastoi muitaluvvui ahte bálggus háliidii jávkadit unohas gámpálisaid boares bigáslastinguovllus. Museovirasto ii addán iežas oainnu áššis. Bálgosa ovttamielalaš oaidnu lei jávkadit eret gámppáid máinnašuvvon guovllus. Boares bigálusgárdái ii guskojuvvon. +Eai rievdadusat plánii.</p>
<p>Kulturbirrasa dikšumis lea erenoamáš dehálaš ahte sámemusea Siida ja Lappi eanagoddemusea gullojuvvojit áššedovdin sámekultuvrii ja huksenárbái guoskevaš áššiin. (Museovirasto) -Mii ovddidat ainge ovttasbarggu sierra doaibmiid gaskkas. +Eai rievdadusat plánii. <em type="bold">6 Luondduturisma ja lustageavaheapmi </em></p>
<p>Vánddardeapmi ja lustageavaheapmi dáhpáhuvvet eanaš guovllu nuortadavágeahčen ja lustaguolásteapmi ja meallun leat lassáneamen Njávdánjogas. Mátkkálaččaide báikkálaš fitnodagat vuvdet dál máŋggabealaget bálvalusaid go ovdal. Lustageavaheapmi ovddiduvvo nu ahte huksejuvvojit luonddubálvalusrusttegat stivrejuvvon lohpevuogádaga vuođul. (Lappi TE-guovddáš) -Cealkámuš doarju plána. +Eai rievdadusat plánii.</p>
<p>Eará go iešráđálaš luondduturismii galgá leat dábálaččat lohpi. Dása guoskevaš gallestallidutkamuša áradeami mealgat jagis 2008 sáhtášii ákkastallat ee. nu ahte ná sáhtášii bargguhisvuođaákkaid dihte ohcat investerendoarjagiid luonddubálvalusrusttegiidda. (Lappi TE-guovddáš) -Meahciráđđehus lea dahkan áigedávvala gallestallidutkamušain, mat dahkkojit sierra guovlluide. Jahkásaččat Davvi-Lappis dahkkojuvvo ovtta guovloollisvuhtii gallestallidutkamuš. Guovllut leat merkejuvvon daid hohpolašvuođaortnega mielde. Dálá resurssaid olis ii sáhte dahkat eanet gallestallidutkamušaid jagis. +Eai rievdadusat plánii.</p>
<p>Guovllu geasuhusa seailluheapmi luonddubálvalusrusttegi d ja luonddudilálašvuođa bajásdoallama bokte lea dienasin guovllu turistafitnodatolbmuide. Plána dorvvasta maiddái dákko guovllu árbevirolaš ealáhusaid ja báikegoddelaččaid vuoigatvuođaid. (Lappi TE-guovddáš) -Cealkámuš doarju plána. +Eai rievdadusat plánii.</p>
<p>Plánas maiddái láhččojuvvo čielga vuođđu gávppálaš luondduturismii, mas geavahuvvojit mohtorfievrrut (Lappi TE-guovddáš) -Cealkámuš doarju plána. +Eai rievdadusat plánii.</p>
<p>Guovllus leat dál doarvái johtolagat. (Váhčira bálggus) -Guvlui eai leat šat boahtimin johtolagat. +Eai rievdadusat plánii. 154</p>
<p xml:lang="hbs">ČUOVUS 3. 11(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MR:SA KOMMEANTA JA VÁIKKUHUS PLÁNA SISDOALLUI </em><em type="bold">6 Luondduturisma ja lustageavaheapmi </em>Meahcceguovllut mearkkašit eanet ja eanet turismii, dasgo luondduturisma lassána dađistaga ja ovdamearkka dihte ekonomiijavuvddiid fállan vejolašvuođat lustadoibmii leat dálá vuovdedikšunvugiid dihte geahppánan. -Áitagat dustejuvvojit ee. čavges meahccejohtalusvuogádagain ja avádatjuoguin. +Eai rievdadusat plánii. </p>
<p>Plánas máinnašuvvo ahte dušše MR sáhttá guovllus jođihit idjadanfálaldatdoaimma. Galgá fuolahit das ahte MR ii gilvvohala báikkálaš fitnodagaiguin guovllus idjadan- ja prográmmabálvalusaid fállamis. (Deanuleagi fitnodatolbmot ry) -Earáide eatnama luohpadeapmi eará go boazodoalu, guolástusa, meahccebivddu dahje čoaggima dárbbuide gáibida stáhtaráđi sierralobi. MR viggá doarjut luondduturismafitnodagaid doaimma. +Dárkkálmuhtton plánii.</p>
<p>Nothernmost Europe -guovllus galggašii dahkkojuvvot imago ja buvttafálaldagaid dáfus okta máilmmi luondduturismma njunušguovlluin. Danin guovllu turismma rájideapmi ja luonddusuodjalanperspektiivvat leat hui dehálaččat guovllu imago dáfus. Guovllu galgá sáhttit geavahit, muhto dan buktagahttimis galgá váldit vuhtii guvlui ásahuvvon ráddjehusaid. Avádatjuohku lea buorre, ja plána lea buorre maiddái ođđa rusttegiid hárrái. Guovllu johtolagat leat juo dál bures meroštallon ja rávvagiiguin stivrejuvvon. MR:a fuolahan stobuin lea hui alla dássi, ja lea buorre ahte daid áigot seailluhit. Maiddái meahcceguovloiešlági bajiloainnu (rusttegiid jed.) gánnáha áinnas seailluhit. Guovllus lea lassánan beanavuodjindoaibma, ja danin gánnáhivččii várra guorahallat, galggašedjego dán ulbmila várás sierra beanavuodjinjohtolagat. (Pohjois-Lapin Matkailu Oy) -Beanavuodjindoaimma galggašii meroštallat láhkamearrádusain, ja easkka dasto smiehttat dan stivrema. +Eai rievdadusat plánii.</p>
<p>Avádatjuogu bokte geahččalit geahpedit ee. geavaheaddjiid gaskasaš ruossalasvuođaid nu ollu go vejolaš, ja erenoamážit lea jurdda geahpedit lustageavaheami dagahan heađuštusaid luondduealáhusaide ja sámekultuvrii nu ollu go vejolaš. Plánas leat geahččalan bargat namalassii dainna maŋibuin, go fas lustageavaheaddjiid gaskasaš ruossalasvuođaide lea giddejuvvon hui uhccán fuopmášupmi. Plánenguovllus mohtorgielkkát, beanavuoddjit ja čuoigit seammaláhkai go iešráđálaš johtaleaddjit ja prográmmabálvalusfitnodagaid joavkkut johtalit seamma johtolagaid mielde. Vásáhusaid vuođul dát lustageavaheaddjijoavkkut earránit nu ollu nubbi nuppis ahte bohciidit veagal ruossalasvuođat iige várradilálašvuođaidge sáhte garvit. Plánas dát váttisvuođat eai leat gieđahallon, iige leat árvaluvvon, mo dáid sierra geavahanhámiid sáhtášii njuovžilit oktiiheivehit seamma johtolagaide. (SYKE) -Dán guovllus johtalit uhccán olbmot, ja nuba eai leat váttisvuođat. +Eai rievdadusat plánii.</p>
<p>Plánas boahtá fuolastuhttiláhkai ovdan ahte guovllu lustageavaheami vuođđun lea mohtorfievrruiguin johtaleapmi. Vaikko meahcceguovllu rájiid ala beassan gáibida dábálaččat mohtorfievrruid geavaheami, de lustaulbmiliin johtaleapmi ii eisige oaččo vuođđuduvvat dušše mohtorfievrruid geavaheapmái. Mohtorfievrruiguin johtaleami dagahan válla, luondduriggodagaid golaheapmi, nuoskkideapmi ja juoba johtaleami garra leaktu mannet ruossalassii meahcceguovllu geavahemiin ja vásihemiin. Meahcceguovllus jođedettiin olmmoš ii galggašii báljo dihttot ja gullot, galggašii johtalit luonddu eavttuiguin ja oassin luonddus. (SYKE) -Eanaš oassi plánenguovllus gullá boaittobealeavádahkii, masa dábálaččat eai mieđihuvvo olgobáikegoddelaččaide meahccejohtaluslobit. +Dárkkálmuhtto plánii.</p>
<p>Plánas árvaluvvo ahte Lappi guovloplánas guovllu várás leat dahkkojuvvon moanat mohtorgielkájohtolatvárremat. Dasa lassin daddjojuvvo ahte MR galgá eanageavahan- ja huksenlága oaivvildan eiseváldin váldit láva vuhtii, geahččalit bargat láva ollašuvvama ovdii ja geahččat ahte doaibmabijuiguin ii váttásmuhtto láva ollašuvvan. Plána árvalusain daddjojuvvo ahte MR ii árval rievdadit meahcceguovllu ja jekkiidsuodjalanguovllu váldegottálaš mohtorgielkávuojáhagaid virggálaš johtolahkan. SYKE doarju dán árvalusa. Seammás mii ávžžuhat ahte MR sihkkarastá guvlui guoskevaš mohtorgielkávárremiid jávkadeami válmmaštallanvuloš Davvi-Lappi eanagoddelávas, amas MR šaddat doaibmat iežas lágas meroštallon eiseváldebarggu vuostá. (SYKE) -Aiddo dál Meahciráđđehus ii árval guovllu mohtorgielkávuojáhagaid rievdadeami virggálaš johtolahkan. Jos birasministeriija lágida ášši earáláhkai dahje válmmaštallanvuloš eanagoddelávas vuojáhagat rievdaduvvojit johtolahkan, de Meahciráđđehus ii vuostálastte johtolagaid vuođđudeami. +Dárkkálmuhtto plánii. 155</p>
<p xml:lang="hbs">ČUOVUS 3. 12(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MR:SA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">6 Luondduturisma ja lustageavaheapmi </em>Plánas árvaluvvo ahte prográmmabálvalusfitnodagaide sáhttá mieđihit juohkeolbmovuoigatvuođaid badjel manni gohttemii lobiid guđege dáhpáhusa mielde oanehis áigái (guhkimustá 2 mb) hávil ovddalgihtii sohppojuvvon báikkiide lustageavahanavádahkii. Dákkár doaibma heive meahcceguovllu lustageavahanavádahkii, beare fuolahuvo meahcceguovloiešlági seailumus, sierra lustageavahanvugiid gaskasaš ruossalasvuođaid dustemis ja hehttejuvvo ahte dát báikkit eai beasa šaddat bissovaš doarjjabáikin. (SYKE) +Eai rievda- dusat plánii. </p>
<p>Ohcejogas guolástus, boazodoallu ja árbevirolaš ealáhusat oktan ee. Deanu guolástanturismmain leat boahtteáiggisge vuođđun ealáhusaid ovddideamis. Meahcce- ja luondduturisma lea Ohcejogas lassáneamen, ja danin guovlluidgeavaheapmi galgá čielggaduvvot, dárkilit plánejuvvot ja árvvoštallot dan váikkuhusat, eai dušše ekonomalaš váikkuhusat, muhto maiddái sosiálalaš ja kultuvrralaš váikkuhusat. Turisma lea okta váldosurggiin Ohcejoga gieldda ealáhusdoaimma ovddidanstrategiijas. (Ohcejoga gielda) -MR dahká ee. gallestallidutkamušaid guovlluin. Gálddoaivvi ja Báišduoddara meahcceguovlluid váikkuhanbirrasis doaibmi fitnodagaide lea dahkkojuvvon fitnodatgulaskuddan. Eanagoddeláva várás leat dahkkojuvvon vuođđočielggadusat ja leat gulaskuddon ee. báikkálaš ássiid oainnut sierra doaimmaide guovllus. +Eai rievdadusat plánii.</p>
<p>Plánas máinnašuvvo ahte meahcceguovloláhka gieldá stáhtaeatnama dahje dasa guoskevaš geavahanvuoigatvuođa luohpadeami eará go boazodoalu, guolástusa, meahccebivddu dahje čoaggima dárbbuide. Sámekultuvra ja luondduealáhusat leat goittot nuppástuvvamin. Boazodoalliin máŋggas ožžot áigáiboađuset sierra gálduin, main okta buot dábálepmosiin lea smávvalágan luondduturismadoaibma. Danin máinnašupmi das ahte luondduturismii guoskevaš idjadanfálaldatdoaimma meahcceguovlluin sáhttá jođihit dušše Meahciráđđehus orru menddo čavges mearrádus. MR sáhtášii gal fuolahit dárbbašlaš rusttegiid huksemis, muhto geavahanvuoigatvuohta galggašii leat maiddái luondduturismafitnodagain. Muđui sáhttá geavvat nu ahte stáhta borrá Villi Pohjola bokte boaittobealeguovlluid eallinvejolašvuođaid. (Lappi birasguovddáš) -Eatnama luohpadeapmái eará go boazodoalu, guolástusa, meahccebivddu ja čoaggima dárbbuide galgá leat stáhtaráđi sierralohpi. Meahciráđđehus geahččala doarjut fitnodagaid doaimma. Gálddoaivvi meahcceguovllus leat Villi Pohjolas njeallje láigostobu. Villi Pohjola ii sáhte fidnet ođđa doarjjabáikkiid meahcceguovllus. +Dárkkálmuhtton plánii.</p>
<p>Min mielas MR galggašii čohkket Ohcejoga luonddustohpui materiála rievssatčájáhusa ceggen dihte. Dán čájáhusa sáhtášii dasto dárbbu mielde sirdit ain muhtun áigái eará sadjái. (Ohcejoga gielda) -Muitalat evttohusas MR:sa čájáhusplánejeaddjiide. +Eai rievdadusat plánii.</p>
<p>Dan logus gieđahallo uhccánaš maiddái Metla doaibma. MR:a mielas boazoguohtoneatnamiid dutkamušat leat dehálaččat ja gánnáha daid ovddideami. Guohtoneatnamiid ja bohccuid dili rievdama lea Metla dutkan 1970-logu rájes erenoamážit Gálddoaivvi bálgosis. Maiddái suodjevuovdeguovllu ja alla guovlluid čuovvun gullá Metla lágasmearriduvvon bargguide. Mii sáhtášeimmet ovttasbargat dán áššis eanet MR:ain. (Metla) -Gánnáhahtti ja buorre evttohus. +Dievasmahtto plána árvalusaide. <em type="bold">7 Boazodoallu </em>Plána ávžžuhusain máinnašuvvon ealliguovdasaš doarjja boazodollui ii leat dakkár ášši, mii buktojuvvo ovdan dikšun- ja geavahanplánas, dasgo jearaldagas lea čielgasit boazodoalu doarjjapolitihkkii guoskevaš ášši. Ealliguovdasaš doarjaga váikkuhusat ealihanboazologuide dahje guohtoneatnamiid dillái eai leat čielggaduvvon, ja nuba dutkamii vuođđuduvvi duođaštusat ealliguovdasaš doarjaga váikkuhusain guohtoneatnamiid dillái eai gávdno. (Lappi TE-guovddáš) -Plána ávžžuhusain daddjojuvvo ahte doarjaga váikkuhusaid boazodollui galggašii dutkat. Dárkkálmuhtto plána árvalus. +Dárkkálmuhtton plánii: ”Ealliguovdasaš doarjaga váikkuhusaid ealinhanboazologuide ja guohtoneatnamiid dillái galggašii dutkat.” </p>
<p>Njávdánjoga máttabealegáddi Norgga riikkarájis Njávdáma bálgosa ráji rádjai lea Váhčira bálgosa siste. Bálgosa rádji guoská dákko Gálddoaivvi meahcceguvlui. Bálggus galgá sáhttit doallat guovllustis boahtteáiggisge iežas rádjeáiddi. (Váhčira bálggus) -Plánas daddjojuvvo ahte boazodoallu lágiduvvo guovllus boazodoallolága vuođul, iige Meahciráđđehus leat boazodoalu goziheaddji eiseváldi. Ná plána bokte ii sáhte váikkuhit dán áššái. +Eai rievdadusat plánii. 156</p>
<p xml:lang="hbs">ČUOVUS 3. 13(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MR:SA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">7 Boazodoallu </em>Pláneguovlu lea sierra bálgosiid guođohanguovlluid siste, ja nuba doppe galggašedje leat boahtteáiggisge nu uhccán go vejolaš dakkár doaimmat, mat čuhcet boazodollui. (Váhčira bálggus) -Meahcceguovllu oktan váldoulbmilin lea dorvvastit boazodoalu ja luondduealáhusaid, ja plána árvalusaid leat geahččalan dahkat máinnašuvvon ulbmila mielde. +Eai rievdadusat plánii. </p>
<p>Plánas Meahciráđđehus váldá doaimmainis ja plána eanageavahanáššiin vuhtii olbmuid vejolašvuođa bargat boazodoaluin. Plána ávžžuhusat leat RTKL:a mielas bures dahkkojuvvon. Juo dál leat jođus muhtun dutkamušat dálá boazodoallodutkanprográmmas. RKTL:a mielas plánas gánnáhivččii ovdanbuktit ávžžuhusaid maiddái guovllu boazodollui ja deattuhit guovlluid geavaheamis ee. bistevaš geavaheami prinsihpa. (RKTL) -Boazodoalu stivre boazodoalloláhka. Meahciráđđehus ii daga dán plánas boazodollui guoskevaš ávžžuhusaid. +Eai rievdadusat plánii.</p>
<p>Plánas daddjojuvvo ahte boazodoaluin sáhttá bargat boazodoallolága mielde. Meahcceguovloláhka doarju boazodoaluin bargama. Boazodoallit sáhttet johtalit meahcceguovllus mohtorfievrruiguin dábálaš vuogi mielde ráddjehusaid haga ja váldit dárbbašlaš boaldinmuora. Maiddái boazoáiddit, gámppát ja boazodoalu eará rusttegat gullet meahcceguvlui. Buorre ášši boazodollui lea maiddái meahcceguovllu goziheapmi. Seammás meahcceguovloláhka gáržžida ja geahpeda boazodollui vahátlaš dahkkiid, dasgo meahcceguovlu geavahuvvo muđui hui uhccán. Rusttegat, merkejuvvon johtolagat ja plána mieldásaš čavges lohpepolitihkka gáržžida lustageavaheaddjiid johtaleami eanaš sajiin meahcceguovllus ja erenoamážit boazodollui dehálaš guohtonguovlluin. Dát doarju boazodoalu. Plána árvalusaid ja ávžžuhusaid ollašuhttin doarju vejolašvuođaid bargat boazodoaluin boahtteáiggisge. Luonddu seailun guoskameahttun dilis dorvvasta dábálaččat bohccuid guohtonguovlluid meahcceguovllu siste. Máinnašuvvon guovllut leat doppe guohttu boazologu ektui dehálaš geasseguohtonguovlu báikkálaš bálgosiidda. Suodjaleami bokte ii goittot oaččo gáržžidit boazodoalu, dehálaš luondduealáhusa vejolašvuođaid. Plánas leat váldojuvvon vuhtii báikkálaš bálgosiid dárbbut sihke meahccejohtalusas ja boazodoalu rusttegiin guoskevaš guovllus. Guvlui plánejuvvon eará huksema galgá čađahit nu, ahte dat ii čuoze boazodollui, ja dat galgá plánejuvvot ovttas báikkálaš bálgosiin. Bálgosiid Ovttastus deattuha ráđđádallange atnegasvuođa boahtteáiggis. Stáhta eiseválddit galget ráđđádallat, go plánejit bálgosa ovddasteaddjiiguin stáhtaeatnamiidda guoskevaš doaibmabijuid, mat váikkuhit sakka, boazodollui (boazodoalloláhka 53 §). (Bálgosiid ovttastus) -Meahcceguovllu oktan váldoulbmilin lea dorvvastit boazodoalu ja luondduealáhusaid, ja plána árvalusaid leat geahččalan dahkat máinnašuvvon ulbmila mielde. Cealkámuš doarju plána. +Eai rievda- dusat plánii.</p>
<p><em type="bold">Boazodoalu historjá </em>-čuoggás daddjojuvvo ahte <span type="quote">”Gálddoaivvi bálggus lea vuođđuduvvon 1900-logu álggus”</span>. Ohcejogas lea bargojuvvon bohccuiguin álgoálggus uhccánaš goddebivddu oktavuođas. Ohcejohka lea leamaš guovddáš báiki siiddastallanboazodoalus (Sámesiida ja siidagottit) gitta Norgga ja Suoma gaskasaš ráji giddema rádjai. Ohcejogas suopmelaš bálggosvuogádat bođii atnui 1900-logu álggus. Vel 2004:s Ohcejoga sámebálgosiin siiddastallet guođohanáigge. Dása lea vuođđun siidavuogádaga nana árbevierru. Gielda doarju čuoggá 4.1.7 ávžžuhusaid ja atná daid ollašuhttima dehálažžan. (Ohcejoga gielda) -Cealkámuš doarju plána. +Eai rievda- dusat plánii. </p>
<p>Boazodoalu geatnegasvuohta bistevaš geavaheapmái deattuhuvvo vugiin, mii ii mana oktii dainna ahte eará geavaheaddjiin ii seamma vuogi mielde gáibiduvvo bistevaš geavaheapmi. Luondduturismii, lustageavaheapmái ja dasa guoskevaš MR:a gámpáhuksemii gusket buohkanssii čieža árvalusa. Muhto bohccuid suddjema eará eanageavaheamis ovdamearkka dihte giđđadálvve, go álddut leat čoavjjis, ii leat váldojuvvon mielde ii plána boazodollui guoskevaš árvalusaide iige maiddái ávžžuhusaide. (Gálddoaivvi bálggus) -Árvalusat luonddu lustageavaheamis ja luondduturismmas leat dahkkojuvvon boazodoalu dorvvastan dihte. Plána lohkui <em type="bold">Johtalus ja johtaleapmi </em>dan ávžžuhusaide lea merkejuvvon ahte Meahciráđđehusa mielas lea dehálaš spesifiseret bohccuid guottetbáikkiid ja ráfáidahttit daid miessemánnui. Meahciráđđehus ii leat boazodoalu stivrejeaddji eiseváldi, ja nuba mii eat sáhte plána bokte mearridit áššis. 157 </p>
<p xml:lang="hbs">ČUOVUS 3. 14(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">7 Boazodoallu </em>Ávžžuhusaid perspektiivva galggašii viiddidit nu, ahte ávžžuhusa 2. čuokkis šattašii hápmái: Sierra geavahanhámiid váikkuhusaid boazodollui galggašii dutkat. Erenoamáš hohpolaš ášši lea dutkat turismma ja geasiáigásaš meahccejohtalusa váikkuhusaid lundui ja dakko bokte boazoguohtoneatnamiidda. Nubbi dehálaš ášši livččii dutkat mohtorgielkkástallama, beanavuodjindoaimma ja meahccebivddu vejolaš heađuštusaid ja vejolašvuođaid boazodollui. (Anára gielda) +Lasihuvvo plánii. <em type="bold">8 Guollečáziid dikšun ja guolástus </em>Plána árvalusa čuoggái 4 lasihuvvo: guollegilvimiidda galgá leat maiddái eana- ja meahccedoalloministeriija lohpi. (Lappi TE-guovddáš) -Guollegilvimat čađahuvvojit Deanu guolástannjuolggadusa ja -soahpamuša mielde. Guolástannjuolggadusas máinnašuvvo eana- ja meahccedoalloministeriija lohpegáibádus. +Plána 4. árvalusa ággan lea lasihuvvon Deanu guolástansoahpamuš ja -njuolggadus. </p>
<p>Plána ávžžuhusaide lasihuvvo čuoggái 1: veajetbuvttadeami lasiheami stivre maiddái Suoma ja Norgga rádjejohkasoahpamuš. (Lappi TE-guovddáš) -Guolástannjuolggadus vuođđuduvvá rádjejohkasoahpamuššii. +Lasihuvvon plána 1. ávžžuhusa ággan rádjejohka-soahpamuš.</p>
<p>Plána ávžžuhusaide lasihuvvo čuoggái 3: ovttasbarggu čáziid dutkamis galgá lasihit maiddái TEguovddážiin. (Lappi TE-guovddáš) -Sierra ovttasbargohámiid geahččalit ovddidit maiddái guolledoalu hárrái. +Plána 3. ávžžuhussii lea dievasmahtton ahte ovttasbarggu galgá lasihit biraseiseválddiid lassin maiddái eará ovttasbargobeliiguin.</p>
<p>Guolástanguovlu cealká plána guolástanoasi birra ahte das ii leat das mihkkige fuopmášahttit. (Anára guolástanguovlu) -Cealkámuš doarju plána. +Eai rievdadusat plánii.</p>
<p>Guolástus lea álo mearkkašan ollu Ohcejogas. Dat lea dehálaš oassi ohcejohkalaččaid eallineavttuin sihke ruovttudárbobivdun ja ámmátbivdun. Dat lea maiddái dehálaš oassi guovllu sámekultuvrras. Guolástussii gullá luossabivdu ja jávrebivdu ja maiddái sierra bivdobiergasiid (ee. fatnasiid) duddjondáidu, mii lea iežas oassin kultuvrras. Danin guolástanguovllu mielas plánas galggašii vuoruhit guovllu ámmát- ja ruovttudárbobivdiid (nu ahte váldojuvvojit vuhtii ee. dáluid návddašanvuoigatvuođat) dárbbuid. (Ohcejoga guolástanguovlu) -Juo guolástanlágas báikegoddelaččaid guolástandárbbut leat vuoruhuvvon. Meahciráđđehus čuovvu dálá guolástanlága. Guolástanlobit mieđihuvvojit ja guollečázit dikšojuvvojit guolástanlága mielde. +Eai rievdadusat plánii.</p>
<p>Plánaárvalus oaidná menddo stuorisin lustabivddu dálá mearkkašumi guovllus, dasgo lustabivdit leat ollásit olgobáikegoddelaččat. Báikkálaš olbmot eai báljo guolás hearvva dihte, muhto guolástus lea sidjiide ruovttudárbo- ja ámmátbivdu sihke jávrriin ja Deanus. Omd. plánas máinnašuvvon Vuokŋoljávrriid bivdu vuođđuduvvá ollásit dasa ahte jávrriid guollenálli lea leamaš nanus. Ruovttudárbobivddu mearkkašumi lasiha vel dan kultuvrralaš ja sosiálalaš árvu. Dán galggašii váldit vuhtii plána sosiálalaš ja kuvtuvrralaš váikkuhusaid árvvoštallamis. Guolástussii gullevaš árbevirolaš dieđuid ja sámekultuvrra eallinfámolašvuođa seailuma dáfus lea dehálaš ee. láidestit mánáid guolástankultuvrii. Dál lea measta veadjemeahttun oahpahit ja movttiidahttit mánáid guolástit, dasgo smávva jogažiid ja Deanu gierajogaid bivdovejolašvuođat (goittot mánáide) leat oalát jávkan, go rávis albmát (ee. lustabivdit) bivdet mánáid guliid (hárriid, dápmohiid ja smávit luosaid). (Ohcejoga guolástang.) -Sámediggi dahká árvvoštallama plána váikkuhusain sámekultuvrii. Sierra guolástannjuolggadusat muddejit guolástusa. +Sámedikki árvvoštallan laktojuvvo plánii.</p>
<p>Guolástanguovllu mielas sirdingilvimiidda dihto čáziin lea dárbu guollečáziid dikšuma ja ovddideami oktavuođas. Dát lasiha ruovttudárbobivddu buvttadeami. (Ohcejoga guolástanguovlu) -Cealkámuš doarju plána árvalusaid. +Eai rievdadusat plánii. 158</p>
<p xml:lang="hbs">ČUOVUS 3. 15(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">8 Guollečáziid dikšun ja guolástus </em>Hui stuorra váttisvuohta lea ainge dat, ahte guollečáziid sáhttá friddja luohpadit, mii lasiha guolástandeattu ee. Ohcejogas, Geavus ja earáge luossajogain. Nubbi váttisvuohta lea dat, ahte Anára ja Eanodaga gielddaid olbmot ožžot nuvttá guolástanlobiid Ohcejoga guovllu stáhtačáziide. Dákkár guolástandeaddu lea eanaš Ohcejoga guvlui. Ohcejohkalaččat eai leat leamaš seammaláhkai viggamin Anára ja Eanodaga čáziide. Árvalusaide ja ávžžuhusaide sáhtášii lasihit jurdaga gáržžidit dahje gozihit guolástanvuoigatvuođaid friddja luohpadeami ja ránnjágieldalaččaid nuvttá guolástanlobiid Ohcejoga gieldda sisa. Dákkár váttisvuođat leat bohciidan, go dálá guolástanlága dagadettiin eai leat gullojuvvon guovllu guolásteaddjit ja vuoigatvuođaeaiggádat dahje sin oainnut eai váldojuvvon vuhtii dán áššis. Nuba dál leat bohciidan ođđa váttisvuođat ja guolástandeattut min guolástanguvlui. (Ohcejoga guolástanguovlu) -Guolástanvuoigatvuođaid luohpadanvejolašvuohta ja gieldalaččaid nuvttá guolástanlobit vuođđuduvvet guolástanláhkii. Dán plánas ii sáhte gáržžidit guolástanláhkii vuođđuduvvi vuoigatvuođaid. +Eai rievdadusat plánii. </p>
<p>Guolástanguovlu háliida giddet erenoamáš fuopmášumi sierraákkat guolástanvuoigatvuođaide, maid mearkkašupmi guovllus lea hui stuoris sihke ekonomalaččat ja kultuvrralaččat. Ohcejogas dáid vuhtiiváldin mearkkaša sámekultuvrii ja dáluid eallinfámolašvuhtii. Plánas sierraákkat vuoigatvuođaid galggašii váldit eanet vuhtii. (Ohcejoga guolástanguovlu) -Juo guolástanlágas báikegoddelaččaid guolástanvuoigatvuođat leat vuoruhuvvon. Dákko čuvvojuvvo dálá guolástanláhka. +Eai rievdadusat plánii.</p>
<p>Luossabivdu lea álo mearkkašan erenoamážit Ohcejogas eanet go duottarčáziid bivdu. Duottarčázitge mearkkašit goittot ekonomalaččat erenoamážit ruovttudoalus <span type="quote">”borranguollegáldun”</span>. Dát lea váldojuvvon vuhtii dáluid vuođđudettiin, dasgo dálu mántálaárvu lea čadnojuvvon suoidnebuvttadeami lassin maiddái guollebuvttadeapmái (sálteguolleárvu). Dán ášši galggašii čielggadit ja laktit bohtosiid plánii. (Ohcejoga ámmátguolásteaddjit ja -meahcásteaddjit ro) -Dikšun- ja geavahanplána dahkamii ii gula meroštallat dáluid guolástannávddašemiid sisdoalu. +Eai rievdadusat plánii.</p>
<p>Guolástanvuoigatvuođa birra leat árvalusas moadde ráđa. Lea čilgejuvvon jagi 1989 guolástanláhka, muhto guđđojuvvon čilgekeahttá dološ vuohkevuoigatvuođalaš oamastusat ja maŋŋelis boahtán juridihkalaš vuoigatvuođalaš oamastusat. Go dat leat guđđojuvvon gieđahalakeahttá, de orru nu ahte guolásteaddjiveahkadahkii čuohtejagiid mielde addojuvvon guolástan- ja meahcástanvuoigatvuođaid háliidit bidjat eahpádussii ja jaskkodemiin vajálduhttit. Leago plána čál i vajálduhttán bealehisvuođa? (Ohcejoga ámmátguolásteaddjit ja -meahcásteaddjit ro) -Plánas čuvvojuvvojit dálá lágat ja ásahusat. Meahciráđđehus viggá leat bealeheapme buohkaid guovdu ja dorvvastit báikkálaš olbmuid vuoigatvuođaid. Eai geange lágalaš vuoigatvuođat biddjojuvvo eahpádussii. Sierraákkat guolástanvuoigatvuođat leat fámus guovllus. +Eai rievdadusat plánii.</p>
<p>Guolástanlága juohkeolbmovuoigatvuohta manná ruossalassii vuođđolágain. ”Vuođđoláhkaváljagotti mielde vejolašvuohta guolástit stákkuin dahje vuokkain nuppi čáhceguovllus manná ruossalassii čáhceguovllu normála, govttolaš ja jierpmálaš geavahemiin ja ná HM 6 §:ain. Váljagotti mielas áššis galggašii doarvái dárkilit mearridit lágadássásaš njuolggadusaiguin dusten dihte daid heađuštusaid, maid oktasaš stággo- ja vuoggabivdovejolašvuohta dagaha guolástussii vuoigadahtton olbmuide.” (Ohcejoga ámmátguolásteaddjit ja -meahcásteaddjit ro) -Ii sáhte lágidit plánas. Plána vuođđuduvvá dálá lágaide ja ásahusaide. +Eai rievdadusat plánii.</p>
<p>Plánas daddjojuvvo, ahte ámmátlágan guolástus lea nohkan measta ol ásit. Jearaldahkii <span type="quote">”Geat Ohcejogas leat ámmátbivdit”</span> Meahciráđđehus čilge ámmátbivddu ná: <span type="quote">”Ámmátbivdu oaivvilda dan, ahte sálaš vuvdojuvvo ja dat mearkkaša áigáiboađu dáfus.” Áššái gávdno boares ja nana čilgehus eanadoalliide čujuhuvvon ”rávanjuolggadusas 24.1.1749 daidda, geat juo ásset (barget eanadoaluin) Lappis dahje geat háliidit ásaiduvvat dohko bargat eanadoaluin”</span>. Máinnašuvvon rávanjuolggadusas sihkkarasto ahte ođđaássis lea vuoigatvuohta guolástit ruovttudárbui ja áigáiboahtun. Dálá giellageavaheami mielde áigáiboahtu oaivvilda ámmáha. Mainna Deanu guovllu <span type="quote">”čáhcegátolbmot”</span> muđui livčče háhkan áigáiboađuset, jos eai guolástusain? Guovllus don doložis ássan dálolaččat leat ámmátbivdit ja sin dálut leat guolástandálut. Badjeolbmot leat sierra joavku. Dán ášši hárrái mii vuordit ahte cealkámušas ovdanbukton vuođđovuoigatvuođaláhkii čujuhuvvon čuoggát váldojuvvojit mielde plánii. (Ohcejoga ámmátguolásteaddjit ja -meahcásteaddjit ro) -Plánas geavahuvvon meroštallamat vuođđuduvvut dálá lágaid meroštallamiidda. +Eai rievdadusat plánii. 159</p>
<p xml:lang="hbs">ČUOVUS 3. 16(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">8 Guollečáziid dikšun ja guolástus </em>Plána mielde guolástus ja meahcceguovloiešlági seailluheapmi eai mana ruossalassii. RTKL goittotge gávnnaha ahte guovllu čázádagaid buot guoika- ja rávdnjebáikkit leat luossa- ja čuovžačázit ja nuba máinnašuvvon guovlluin olgobáikegoddelaš dárbbaša guolástussii MR:a lustabivdinlobi. (RKTL) +Dárkkálmuhtton plánii. </p>
<p>RKTL:a mielas plána árvalusat ja ávžžuhusat guolástusa ja guollečáziid dikšuma birra leat bures dahkkojuvvon. (RKTL) -Cealkámuš doarju plána. +Eai rievdadusat plánii.</p>
<p>Ruovttudárbobivdu lea álo mearkkašan hui ollu sámiid borramušdállodoalus. Ohcejogas galgá vuosttažettiin dorvvastit sámiid dáluid návddašanvuoigat- vuođaid ja geavahanvejolašvuođaid. Dasa lassin lea dárbu ovddidit bálvalanbuktagiid, ja dása dárbbašuvvojit maiddái lustabivdočázit. Ohcejogas MR ja ielda leat ovttas ollašuhttán duottarčáziid sirdingilvinfitnu duottarrávdonáli lasihan dihte. (Ohcejoga gielda) -Cealkámuš doarju plána. +Eai rievdadusat plánii.</p>
<p>Plána ávžžuhusaide galgá lasihit čuoggá ollašuhttin dihte árvalusa 3. Ohcejoga guollečáziid dikšun dihte sirdingilvimat čađahuvvojit dihto duottarčáziin guolle- čáziid lunddolaš lassáneami dorvvastan dihte. Guollenáliid lunddolaš lassáneapmi ovddiduvvo dutkan- ja ovddidanfitnuiguin. Dasa lassin árvaluvvo ahte plána vuođul jávkaduvvo olgobáikegoddelaččaid nuvttá guolástanvuoigatvuohta stáhtačáziin. (Ohcejoga gielda) -Meahciráđđehus bargá ovttas sierra dutkanorganisašuvnnaiguin. Meahciráđđehus lea mieđis ovddidanfitnuide. Plánas ii sáhte jávkadit láhkii vuođđuduvvi vuoigatvuođaid. +Eai rievdadusat plánii. <em type="bold">9 Fuođđodikšun ja meahccebivdu </em>Plánenguovlu lea eanaš Ohcejoga gieldda siste. Dat lea min mielas vuosttažettiin dehálaš rievssatbivdoguovlu. Ealgabivduge lea lassánan, go nálli lea lassánan. Ealganáli lea leamaš lasiheamen jierpmálaš vearuhuspolitihkka, mii lea leamaš anus badjel guoktelot jagi. Go lea šaddan vejolažžan vearuhit jierpmálaččat sihke rievssat- ja ealgabivddu, de dát plána galggašii dorvvastit bivdovejolašvuođaid báikkálaš ássi de buorebut go omd. mii lea dilli Geavu luonddumeahcis. Bivdokultuvra mearkkaša ollu sámekultuvrii iige dan ekonomalaš mearkkašumige sáhte vajálduhttit. (Ohcejoga fdo) -Plána árvalusaid leat geahččalan dahkat nu ahte báikkálaš olbmuid bivdovuoigatvuođat guovllus seilot. +Eai rievdadusat plánii. </p>
<p>Meahcceguovlu lea eanaš Ohcejoga fdo:a guovllu siste. Guovllus bivdet Anára fdo:a lahtut, geaid ássanbiras sáhttá muhtun muddui gokčat maiddái meahcceguovllu. Plána ii oaččo gáržžidit dálážis máinnašuvvon olbmuid meahccebivddu. (Anára fdo čujuha dán oktavuođas duopmostuolu čovdosii, man mielde olbmos lea vuoigatvuohta bivdit guktuin gielddain, jos deaivá ássat lahka gielddaráji). (Anára fdo) -Plána árvalusaid leat geahččalan dahkat nu ahte báikkálaš olbmuid bivdovuoigatvuođat guovllus seilot. Plána bokte ii goittot sáhte čoavdit ášši, dasgo meahcástanláhka lea seammá meahcceguovllus ja dan olggobealde. +Eai rievdadusat plánii.</p>
<p>Jekkiidsuodjalanguovllus leat báikkálaš olbmot ja gieldalaččat don doložis bivdán rievssahiid. Olbmot leat šaddan ee. geavahit guovllu miestagiid, sogiid/sieđggaid gárddiid ráhkadeapmái. Gárdebivdu lea dološ bivdovuohki. Danin ii leat várra dárbu gáržžidit <span type="quote">"guorbamuoraid"</span> geavahanvejolašvuođa dás duohkoge. Gieldalaččat bivdet guovllus čakčat ealggaid. Čuotnjágiid čakčabivdu maiddái lea mearkkašahtti. Suodjaleami bokte ii oaččo gáržžidit gieldalaččaid árbevirolaš bivdovuoigatvuođaid ja -vugiid, bivdojuvvui dal čakčat bievlan dahje dálvit muohttaga áigge. (Anára fdo) -Gč. Meahciráđđehusa ovddit komeantta. +Eai rievdadusat plánii. 160</p>
<p xml:lang="hbs">ČUOVUS 3. 17(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">9 Fuođđodikšun ja meahccebivdu </em>Fuođđonáli dikšun ja doarvái buorre dorvvasteapmi láhkamearrádusaid vuođul gullá dušše fuođđoeiseválddiide. Danin fdo háliida almmuhit ahte fuođđodikšuneiseválddiin lea boahtteáiggisge ovddasvástádus suodjalanguovlluid fuođđonáliin ja daid dikšumis. (Anára fdo) +Eai rievdadusat plánii. </p>
<p>Meahcceguovloláhka váldá beali meahccebivdui dušše ulbmillaš dásis. Lága ulbmilat <em type="bold">sámekultuvrra dorvvasteapmi </em>ja <em type="bold">luondduealáhusaid dorvvasteapmi </em>sisdollet meahccebivddu. Báikkálaš bivdokultuvrra dorvvasteapmi ja bivdovuoigatvuođaid gudnejahttin lea oassi guovllu meahcceguovloiešlágis. Árvalus orru leamen viehka ártet, dasgo geahččalahan Meahciráđđehus buot vejolaš vugiiguin lasihit lustabivdiid vejolašvuođaid fuođđobivdui seammás go čuoččuha iežas gudnejahttit sámiid ealáhuskultuvrra. Meahciráđđehusa mielas sámit eai ádde nu olus. Muđuige plána sisdollui lea váttis jáhkkit, dasgo cealkámuša addit leat boahtán lágádusa siste. (Ohcejoga ámmátguolásteaddjit ja -meahcásteaddjit ro) +Eai rievdadusat plánii. </p>
<p>Dilálašvuohta Čeavetjávrris 12.6.2003. ”Manin olgobáikegoddelaččat eai oččošii muhtun guovlluin bivdit beatnagiiguin, go báikegoddelaččat ožžot?” Mii eat háliit váldit beali čeavetjávrelaččaid oainnuide, muhto sáhttit dušše dadjat ahte gažaldat orošii hui ártet, jos dat livččii dahkkojuvvon Ohcejogas. Ohcejogas lea eanabuvttadeapmi (maiddái meahccebivdu) čadnojuvvon mantálii ja ná ássi bivdovuoigatvuođas lea šaddan giddodatguovdasaš vuoigatvuohta. Dálu eallindohkálašvuohta lea maiddái lága bokte suodjaluvvon. Meahciráđđehusas lustadoaimma hálddašeaddjin ii sáhte leat vuoigatvuohta doaibmat lágalaš goziheaddjin ja seammás iežas gozihan bálvalusaid buvttadeaddji fitnodatlágádussan. (Ohcejoga ámmátguolásteaddjit ja -meahcásteaddjit ro.) -Meahcástanlágideami birra sohppojuvvo čanasjoavkkuid gaskasaš ráđđádallamiin jahkásaččat. Lobiid mieđiheaddji lea geatnegahtton gozihit lohpeeavttuid čuovvuma. +Eai rievdadusat plánii.</p>
<p>Olgobáikegoddelaččaid meahccebivdui giddejuvvo plánas viehka ollu fuopmášupmi. Dát meahccebivddu gieđahalli árvalusat leat bures dahkkojuvvon. (RKTL) -Cealkámuš doarju plána. +Eai rievdadusat plánii.</p>
<p>RKTL:a mielas maiddái meahccebivdui guoskevaš ávžžuhusat leat bures dahkkojuvvon. (RKTL) -Cealkámuš doarju plána. +Eai rievdadusat plánii.</p>
<p>Meahccebivdui ja fuođđodikšumii ii leat mis mihkkige fuopmášahttit, dasgo plánas eai árval gáržžidit meahccebivddu eaige dasa njuolgga laktáseaddji johtaleami, gárdedárbašiid váldima, idjadeami, dolastallama dahje sállaša fievrrideami. (Lappi fuođđodikšunbire) -Cealkámuš doarju plána. +Eai rievdadusat plánii.</p>
<p>Ohcejogas mávssoleamos fuođđoloddi lea rievssat. Rievssatbivdu lea okta árbevirolaš jahkodatjohtimii vuođđuduvvi sámi luondduealáhus, mii mearkkaša ainge maiddái ekonomalaččat. Gárdebivddu galgá dorvvastit ainge dáluid eallinvejolašvuođaid ja kultuvrra dorvvastan dihte. Rievssatbivddu turistalobiid vuovdinvuogádaga galgá ainge ovddidit nu, ahte dat ii čuoze árbevirolaš bivdokultuvrii ja ealáhussii. Ná sáhttá stivret ja hehttet liiggálaš bivdilogu dagahan heađuštusaid ja láhčit vuođu báikkálaš bivdooahpisteaddjiid geavaheapmái. (Ohcejoga gielda) -Plána árvalusaid leat geahččalan dahkat nu, ahte báikkálaš olbmuid vuoigatvuođat seilot. Meahciráđđehus lea ovddidan ja ovddida ainge smávvafuođđuid lohpebivddu. Oassi smávvafuođđolobiin leat addojuvvon báikkálaš turistafitnodagaide vuovdinláhkai. +Eai rievdadusat plánii.</p>
<p>Gielda árvala plána ávžžuhusaide lasihuvvot ahte MR galggašii álggahit Ohcejogas dutkamušaid rievssaha eallinbirrasis, nálimolsašuddamiin, rievssatbivddu váikkuhusas báikkálaškultuvrii ja ealáhusaide. Dutkandieđuid sáhttá geavahit rievssatbivddu sierralágan ollašuhttinmolssaeavttuid veardádallamis, bivddu muddemis ja stivremis. Dutkamuša vuođul sáhtášii dasto buorebut gozihit doaimmaid, maiguin dorvvastuvvojit bistevaš luonddugeavaheami prinsihpat ja dorvvastuvvojit sámeealáhusat guovllus. (Ohcejoga gielda) -Meahciráđđehus lea leamaš mielde sierralágan čielggadusfitnuin. Meahciráđđehus lea mieđis dutkamiid ja čielggadusaid dahkamii, muhto gáibida viidáset dutkanovttasbarggu sierra dutkanlágádusaiguin. +Eai rievdadusat plánii. 161</p>
<p xml:lang="hbs">ČUOVUS 3. 18(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MR:SA KOMMEANTA JA VÁIKKUHUS </em><em type="bold">9 Fuođđodikšun ja meahccebivdu </em>Meahccebivddu lágideami hárrái suokkardeimmet ahte olgobáikegoddelaččaide oaivvilduvvon meahccebivdolobiid galggašii vuovdigoahtit eanet njoammelbivdui go eanaloddebivdui. Fuođđoealliin njoammil lea Davvi-Lappis valjis, eaige báikegoddelaččat báljo bivdde dan. Njoammelnálli gierddašii buorebut go eanaloddenálit dađistaga lassáneaddji turistabivddu. Njoammil livččii olgobealeolbmuide mávssolaš sálašealli. (Lappi birasguovddáš) -Eahperealisttalaš evttohus. +Eai rievdadusat plánii. <em type="bold">10 Johtalus ja johtaleapmi </em>Dálá hámis plána addá viehka buori vejolasvuođa meahccebivdiide johtalit meahcceguovllus ja maiddái buktit doppe eret sállaša. Moatte áššái mii giddet fuopmášumi: – Man vealtameahttun áššin plána dahkkit leat oaidnán botket Mierašluobbalis Buolbmátjávrái manni vuojáhaga guovdu meahcceguovllu ja leago buohkaide čielggas ahte vuojáhaga geavaheapmi lea dan maŋŋá buohkain gildojuvvon? – Mo lea jurdda gozihit ahte vuojáhat ii geavahuvvo ja mo áigot hehttet vejolaš ođđa vuojáhaga šaddama? (Ohcejoga fdo) -Mii ságastalaimet ášši birra Ohcejoga ovttasbargojoavkku čoahkkimis 1.10.2004, mas bođii ovdan ahte lea dehálaš doallat vuojáhaga anus dás duohkoge, dasgo guovlu lea báikegoddelaččaide dehálaš lubmen- ja guolástanguovlu. Guovlluhoavda čovddii ášši nu ahte vuojáhat báhcá atnui. +Beivejuvvo lohpevuojáhatkárta (govva 6) </p>
<p>Om. vuojáhaga botken hehtte sihke badjeolbmuid ja earáidge guovllus johtaleami. Guovllu geavaheami ja doppe johtaleami ii oaččo gáržžidit nugo lea geavvan Geavu luonddumeahcis. Luondduriggodagaid jierpmálaš ruovttudárbogeavaheami galggašii sierra váldit vuhtii ja suovvat <span type="quote">”geahppasitčuohcci”</span> johtaleami lubmenbáikkiide ja bilkenjávrriide. Jos dán áigge áigu oahpásmuhttit báikegotti mánáid ja nuoraid luonddubuktagiid čoaggimii ja geavaheapmái, de sin galggašii beassat fievrridit guvlui. Dán galggašii váldit vuhtii, go dahkkojit ráddjehusat. Livččii buorre sáhttit láidestit mánáid ja nuoraid luonddu geavaheapmái ja addit báikegotti rávisolbmuide vejolašvuođa lustabuđaldusaide. (Ohcejotnjálmmi gilisearvi ro) -Gč. ovddit kommeantta. +Gč. ovddibu.</p>
<p>Lea dehálaš ahte árbevirolaš vuoigatvuođat guovllu geavaheapmái ja johtolagat bisuhuvvojit. Njuohkarjávrri–Buksajávrri-vuojáhaga botken hehtte ee. prográmmabálvalusfitnodagaid meahccebivdo- ja guolástanmátkkiid fuolahus- ja sáhtostandoaimma. Earáidge johtaleapmi guovllus šaddá váddáseabbon. Muđuige ráddjehusaid lasiheami guvlui lea váttis áddet. Mii sávvat govttolašvuođa dán áššis, go muitit Geavu luonddumeahci geavaheami ja doppe johtaleami čavges muddema. (Deanuleagi fitnodatolbmot ro) -Gč. ovddit kommeanttaid. +Gč. ovddibuid.</p>
<p>Guovllus leat juo guhká geavahan meahccefievrun meahccemohtorsihkkela áinnas boazobargguin, muhto maiddái rievssatbivddus. Plánas leat máŋgga sajis logahallon meahccefievrrut. Ohcejoga fuođđodikšunovttastus gávnnaha ahte logahallamis lea vajálduvvan meahccemohtorsihkkel ollásit eret. (Ohcejoga fdo) -Áššálaš cuigehus. +Lasihuvvo plánii.</p>
<p>Gieldalačča, guhte lea meahccebivddus suodjalanguovlluin, johtaleapmi dálvit mohtorgielkkáin ja eará lágalaš fievrruiguin eará áiggiid ii oaččo eastašuvvat. (Anára fdo) -Plána bokte geahččalit dorvvastit báikkálaš olbmuid vuoigatvuođaid, eaige daidda árvaluvvo rievdadusat. / +Eai rievdadusat plánii.</p>
<p>Plánas lea áibmojohtalusa (áibmofievrruid girdilemiid ja seaivumiid) hárrái luoikkahuvvon áibmojohtaluslága njuolggadus ja gávnnahuvvon, mo Meahciráđđehus eanaeaiggádin lea dulkon dán njuolggadusa. Áibmojohtaluslágádusas ii leat mihkkige fuopmášahttit plána birra. (Áibmojohtaluslágádus) -Cealkámuš doarju plána. +Eai rievdadusat plánii.</p>
<p>Dás duohkoge lea dehálaš seailluhit eanaš oasi guovllus (boaittobealeavádat) jaskadin ja ráfálažžan. Galggašii vejolašvuođaid mielde gáržžidit dán guovllus maiddái mohtorgielkkástallama ja eará jidnes doaimmaid dalle go dat ii leat boazodoalu dáfus dárbbašlaš. Dákko dáidá leat vuogas ahte mohtorgielkávuojáhagat eai rievdaduvvo virggálaš johtolahkan. (Suoma luonddusuodjalanlihttu) -Cealkámuš doarju plána árvalusa. +Eai rievdadusat plánii.</p>
<p>Johtinoktavuođaid meahccefievrruiguin galgá dorvvastit dás duohkoge árbevirolaš ealáhusaiguin bargi olbmuide, návddašančáziid hálddašeaddjiide ja ámmát- ja ruovttudárboguolásteaddjiide. Seamma oktavuođas galgá goittot várret resurssaid goziheapmái, dieđiheapmái ja stivremii, vai sáhtášii buorebut jávkadit meroštallon vuojáhagaid olggobealde vuojašeapmi erenoamážit geasi áigge. (Ohcejoga guolástanguovlu) -Cealkámuš doarju plána árvalusaid. +Eai rievdadusat plánii. 162</p>
<p xml:lang="hbs">ČUOVUS 3. 19(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">10 Johtalus ja johtaleapmi </em>Almmolaš geainnuid galgá sáhttit bajásdoal at ja buoridit maiddái doppe, gos meahcceguovlu dahje jekkiidsuodjalanguovlu guoskkahit almmolaš geainnuid. (Geaidnohálddahus) +Eai rievdadusat plánii. </p>
<p>Njávdáma nuortalašguovllus ássi olbmuin galgá leat vuoigatvuohta oažžut sohppojuvvon johtolaga mielde johtit meahccefievrruin (njealjejuvllat, mohtorsihkkel, mopeda) iežaset doarjjabáikkiide. (Nuortalaččaid siidačoahkkin) -Meahciráđđehus ii luoba dálá geasiáigásaš čavges meahccejohtaluslobiid mieđihanvuogis. Ággan lea dat ahte meahccejohtalus loaktá luonddu geasi áigge. +Eai rievdadusat plánii.</p>
<p>Árvalusain daddjojuvvo ahte vuodjinbeatnagiid ii galggašii veaddit dasttán MR:a stobuid lahkosiin. Njuolggadusain galggašii muitit maiddái ealliidsuodjalanbeali. Jos beatnagiid veaddá dobbelis, de dat sáhttet šaddat stuorranávddiiguin dahkamuššii. Beanavuodjindoaibma galgá buorebut plánejuvvot čielgaset láhkamearrádusaiguin. Máinnašuvvon ovttasbargobeliid lassin mii árvalat maiddái Kennelliitto mielde plánemii. (Lappi birasguovddáš) +Eai rievdadusat plánii. <em type="bold">11.2 Málbmaohcan ja ruvkedoaibma </em>Plánas máinnašuvvo viidodahkii vuođđuduvvi rogganváldinbuhtadus, man eanaeaiggát jahkásaččat oažžu rogganváldinguovlluid ovddas, mat leat su eatnamiin. Jearaldagas ii leat gozihanmáksu, muhto eanaeaiggádii boahtti vuođđobuhtadus, man lassin rogganváldima hálddašeaddji lea geatnegahtton buhttet ollesmearálaččat buot daid vahágiid, mat leat vejolaččat šaddan váldinguovllus dahkkojuvvon bargguid dihte. Rogganváldinbuhtadusat, maid Meahciráđđehus vejolaččat oažžu stáhtaeatnamiin leahkki rogganváldimiin, ja goziheamis boahtán golut eai ná laktás máinnašuvvon vuogi mielde nubbi nubbái. Davvi-Lappi luonddudikšunguovllu dilli lea áibbas iežaslágan, dasgo guovllu rogganváldimiin leat eanet gollerogganváldimat go dábálaččat. Jos rogganváldinbuhtadusat háliiduvvojit máinnašuvvot, de galgá máinnašit maiddái daid jahkásašvuođa guđege kaleanddarjagis, goas rogganváldin lea fámus, ja rogganváldima hálddašeaddji ollesmearálaš vahátbuhttengeatnegasvuođa. (GTK) -Rogganváldimiid vuođđudeapmi ja dálá váldimat dagahit Meahciráđđehussii goluid, vaikko rogganváldinguovllus dahkkojuvvon barggut eai dagat vahágiid. +Dárkkálmuhtton plánii. <em type="bold">11.3 Eanaávdnasiid váldin </em>Geaidnobire árvala ahte maiddái dat galggašii sáhttit geavahit meahcceguovllu ja jekkiidsuodjalanguovllu eanaávdnasiid dakkár geainnuid smávvalágan buorideapmái ja bajásdoallamii, mat leat dasttán meahcceguovllu ja jekkiidsuodjalanguovllu lahkosiin. Eanaávdnasat dákkár guovlluin leat vánis ja danin divvunbargguid golut lassánit, jos šaddá fievrridit eanaávdnasiid guhkes mátkkiid duohken. (Geaidnohálddahus) -Ii leat vejolaš. Dáid dárbbuid geahččalit dorvvastit meahcceguovllu ja jekkiidsuodjalanguovllu olggobeallai. Meahcceguovloláhka (62/91) gieldá meahcceguovllus stáhtaeatnama dahje dasa guoskevaš geavahanvuoigatvuođa luohpadeami eará go boazodoalu, guolástusa, meahccebivddu dahje čoaggima dárbbuide. Jekkiidsuodjalanásahus (852/1988) gieldá váldimis eanaávdnasiid jekkiidsuodjalanguovllus. +Eai rievdadusat plánii. <em type="bold">13 Geavahanvuoigatvuođaid láigoheapmi ja luohpadeapmi </em>Maiddái eará doarjjabáikkiid mieđiheamis galgá leat viehka várrugas, dasgo dat sáhttet viehka garrasit čuohcit meahcceguovlolundui ja meahcceguovllus jođihuvvon boazo- ja luondduealáhusaide. Erenoamážit meahcceguovloturismii (guolástus, meahccebivdu jna.) vuođđuduvvi doarjjabáikkiid hárrái galgá čuovvut čavges linnjá, jos dat leat luondduealáhusavádagas. Vuođđun doarjjabáikkiid mieđiheapmái galgetge leat sierra- ja láhkaásahuslaš ákkat. (Lappi TE-guovddáš) -Cealkámuš doarju plána. +Eai rievda- dusat plánii. </p>
<p>Buorrin beallin plánas lea dat, ahte dat addá vejolašvuođa vuođđudit ođđa doarjjabáikkiid ja seailluhit ovddeš meahccedoarjjabáikkiid guovllus, vaikko vel garra ákkaiguin. Ná dorvvastuvvojit boahttevaš buolvvaid vejolašvuođat atnit ávkin meahcceguovllus árbevirolaš bivdoguovlluid. (Ohcejoga fdo) -Cealkámuš doarju plána. +Eai rievda- dusat plánii.</p>
<p>Plána ii oaččo gáržžidit nuortalaččaid vuoigatvuođa doallat ja hukset guolástandoarjjabáikkiid Njávdánjoga goabbat gáddái. (Váhčira bálggus) -Plána bokte geahččalit dorvvastit árbevirolaš vuoigatvuođat, eaige daidda evttohuvvo rievdadusat. +Eai rievdadusat plánii. 163</p>
<p xml:lang="hbs">ČUOVUS 3. 20(21)</p>
<p xml:lang="vep"><em type="bold">CEALKÁMUŠAT </em></p>
<p><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI, EVTTOHUS </em><em type="bold">13 Geavahanvuoigatvuođaid láigoheapmi ja luohpadeapmi </em>Guolástanguovllu mielas lea guolástusa dáfus dehálaš beassat divodit boares goahtesajiid. Min mielas árvalusas daddjojuvvon goahtedivvuma/-huksema mearri (golbma) ii leat doarvái. (Ohcejoga guolástanguovlu) +Eai rievdadusat plánii. </p>
<p>Boares visttiide, maidda ii leat geavahanvuoigatvuođasoahpamuš, sáhttá dahkat eaiggáda ohcama vuođul geavahanvuoigatvuođa-soahpamušaid, jos daid dálá dilli ja eaiggádat devdet čuovvovaš ákkaid:1) Visti lea huksejuvvon ovdal meahcceguovlolága fápmuiboahtima. 2) Visti lea oruhahtti. 3) Vistti eaiggát lea <em type="bold">heaggačálihuvvon báikegottis. </em>4) Eaiggát geavaha vistti meahccebivddu, guolástusa ja čoaggima doarjjabáikin. 5) Vistái háhkkojuvvo gielddas huksenlohpi. Čuoggá 3. gáibádus manná vuođđolága 7 §:a vuostá: <span type="quote">”Suoma riikkavuložat ja riikkas lágalaččat ássi olbmot ožžot friddja johtalit riikkas ja válljet iežaset ássanbáikki”</span>. -Árvalusa vuođul geahččalit namalassii dorvvastit báikegoddelaččaid árbevirolaš meahcástan-, guolástan- ja čoaggindoarjjabáikkiid seailuma. +Biddjojuvvo ágga 3 hápmái: ”Vistti eaiggát galgá leat <em type="bold">báikegoddelaš </em>.” </p>
<p>Vuoigatvuođaministeriija bargojoavkosmiehttamuššii guoskevaš dutkamušas 1919–2001 ásahuvvon lágaid gaskavuođas vuođđoláhkii lea ee. čállojuvvon: ”Vuođđoláhkaváljagotti mielde dakkár olbmuide, geat ásset eará sajis go johkalegiin ja geain lea HM 6 §:s dorvvastuvvon guolástanvuoigatvuohta eanaoamasteami vuođul dahje eará ákka vuođul, čuhce eanet ráddjehusat go johkalegiin ássi olbmuide. Dáid eaiggádiid dáfus Deanu soahpamuš dasa gullevaš guolástanjuolggadusain dahká duššin máinnašuvvon oamasteami.” ”Sin vejolašvuođat geavahit HM 6 §:s dorvvastuvvon guolástanvuoigatvuođa normála, govttolaš ja jierpmálaš vuogi mielde šaddet mealgat váddáseabbon dahje juoba veadjemeahttumin. Vuođđoláhkaváljagotti mielas guolásteaddjiid sajádat mearrašuvvá, ii guolástanvuoigatvuođa muhto fásta ássanbáikki vuođul, vaikko ássanbáikki válljema friddjavuohta lea dorvvastuvvon, iige riikkavuložiid návddašan suodji oččošii leat ruovttubáikki duohken.” (Ohcejoga ámmátguolásteaddjit ja -meahcásteaddjit ro) -</p>
<p>Plána árvalusa čuoggái 6 galgá lasihuvvot čuovvovaš čáhpodahtton teaksta: ”galgá atnit nuortalačča ja su bearraša áigáiboađu dahje luondduealáhusaiguin bargama dáfus ákkastallon áššin <em type="bold">dahje dat bajásdoallá ja ovddida nuortalaškultuvrra </em>”. (Nuortalaččaid siidačoahkkin) -Doarjjabáikkiid mieđihanákkat meroštallojit nuortalašlágas, iige dáid sáhte dán plánas rievdadit. +Eai rievdadusat plánii. </p>
<p>Árbevirolaš luondduealáhusat leat ainge mávssolaš oassi ohcejohkalaččid kultuvrras, eallinvuogis ja ealáhusain, ja danin Ohcejoga gielda doarju boares návddašanvuoigatvuođaid eaiggádiid dárbbu bajásdoallat meahcceguovllus bivdovisožiiddiset. Danin áššeoamasteaddjit sáhtášedje ordnet boares goahtesajiid alcceseaset bivdodoarjjabáikin. Dát fas livččii veahkkin seailluheamen ja ovddideamen sámekultuvrra. (Ohcejoga gielda) -Cealkámuš doarju plána. +Eai rievdadusat plánii.</p>
<p>Guovllus leat MR:a gozihanstobut, maid galgá geavahit dušše gozihanbargguin. Meahcceguovlolága mielde MR sáhttá lotnut doarjjabáikkiid iežas atnui. Gilisearvi gáibida ahte doarjjabáikkiid oamasteami ja hálddašeami rievddadettiin doarjjabáikkiid álgoálgosaš geavahanulbmil ii rievdaduvvo ovdamearkka dihte turisma- ja meahccebivdoatnui, muhto váldojuvvo vuhtii doarjjabáikki álgoálgosaš geavahanulbmil. (Njávdáma gilisearvi ro) -Plánas daddjojuvvo ahte stobuid geavahanulbmila sáhttá rievdadit. Vejolaš rievdadusaid birra mii ráđđádallat bálgosiiguin ja nuortalašguovllus nuortalaččaiguin. +Eai rievdadusat plánii. <em type="bold">14 Goziheapmi </em>Goziheami buoridan dihte gávdnojit maiddái bargofápmopolitihkalaš mearreruđat, maid sáhtášii geavahit bálkkáide. (Lappi TE-guovddáš) +Eai rievdadusat plánii. </p>
<p>Lappi rádjegozáhussii lea doarvái beassat geavahit dálá vuoigatvuođat stáhtaeatnamiid jekkiidsuodjalanguovllus. Doaimmat leat dorvvastuvvon meahcceguovlolágas, jekkiidsuodjalanásahusas, meahccejohtaluslágas ja dán dikšun- ja geavahanplánas. Lappi rádjegozáhus bearráigeahččá ráji dgoziheami oktavuođas meahcigeavaheami meahcceguovllus iežas resurssaid olis. Resurssaid ii sáhte lasihit dálážis máinnašuvvon guovlluin. Lonohallat dađistaga dieđuid Davvi-Lappi luonddudikšunguovllu meahccedárkkisteaddjiin. (Lappi rádjeg.) +Eai rievdadusat plánii. 164</p>
<p xml:lang="hbs">ČUOVUS 3. 21(21)</p>
<p xml:lang="vep"><em type="bold">CEALKÁMUŠAT </em></p>
<p xml:lang="fkv"><em type="bold">MEAHCIRÁĐĐEHUSA KOMMEANTA JA VÁIKKUHUS PLÁNA SISDOALLUI </em><em type="bold">15 15 Resurssat ja áigedávval </em></p>
<p>Lappi TE-guovddáš sáhttá leat mielde barggolašvuođaprográmma bokte vánddardeami, turistaguolástusa, lustageavaheami ja sámekultuvrra investeremiin erenoamážit Čeavetjávrri ja Njávdánjoga guovllus. (Lappi TE-guovddáš) -Mii geahččalat lasihit dálážis ovttasbarggu. +Eai rievdadusat plánii.</p>
<p>Plánaárvalussii lea lasihuvvon ahte Meahciráđđehus hukse ođđa fuolahanstobu, go lea vuos ráđđádallan fuolahanstobu báikkis bálgosiin ja nuortalaččaiguin. Bálgosa mielas fuolahanstobu ii gánnát hukset. Mii čujuhat Alimus hálddahusrievtti mearrádussii 23.3.2004. (Njávdáma bálggus) -Jos stohpu huksejuvvo, de mii dahkat stobu geavaheamis geavahan- ja dárbočielggadusa ja ráđđádallat guovllu bálgosiin ja nuortalašguovllus nuortalaččaiguin. +Eai rievdadusat plánii.</p>
<p>Nuortalaččaid siidačoahkkin vuostálastá ođđa fuolahanstobu huksema guvlui. Jos MR ainge gáibida ođđa fuolahanstobu huksema, de fuolahanstobu dárbbašlašvuođas galgá dahkat vuđolaš geavahan- ja dárbočielggadusa. (Nuortalaččaid siidačoahkkin) -Gč. ovddit kommeantta. +Eai rievdadusat plánii.</p>
<p>Gilisearvi vuostálastá ođđa fuolahanstobu huksema Gálddoaivvi meahcceguvlui ja gáibida MR:a jávkadit dán ášši plánas. Gilisearvi čujuha Alimus hálddahusrievtti mearrádussii Dnr 1646/03. (Njávdáma gilisearvi ro) -Gč. ovddit kommeanttaid. +Eai rievdadusat plánii. <em type="bold">16 Plána váikkuhusaid árvvoštallan </em></p>
<p>Sámediggi galgá váldit Nuortalaččaid siidačoahkkima mielde árvvoštallat plána váikkuhusaid sámekultuvrii. (Nuortalaččaid siidačoahkkin) -Meahciráđđehus ii sáhte mearridit áššis, muhto sávaldat lea goittot dieđihuvvon sámediggái. +Eai rievdadusat plánii.</p>
<p>Plánas eai leat ollege árvvoštallan vejolaš heajos beliid. Maiddái suodjalanguovllu lahkosiid geavaheamis boahtti heajos beliid guovllu suodjaleapmái galggašii árvvoštallat. Omd. goivvohagaid roggama lahkosiid vuovdedoalu dárb- buide ja/dahje eará geavahanhámiid váikkuhusaid suodjevuovdeguvlui galggašii árvvoštallat ja vejolašvuođaid mielde geahpedit nu ollu go vejolaš. (Lappi birasguovddáš) -Plánas lea dahkkojuvvon váikkuhusaid árvvoštallan daid geavahanhámiid hárrái, mat gusket meahcceguvlui. +Eai rievdadusat plánii.</p>
<p>Nuppeláhkai go plánas čuoččuhuvvo, de plána čuohcá mealgat sámekultuvrii dan dili ektui, mii lei ovdal meahcceguovlolága fápmuiboahtima 1991:s. (Gálddoaivvi bálggus) -Guovllus boahtá bures ovdan boazodoalu, luondduealáhusaid ja sámekultuvrra dorvvasteapmi. Dát lea plánema vuođđun. +Eai rievdadusat plánii.</p>
<p><em type="bold">Gáldut ja girjjálašvuohta </em></p>
<p>Ovdanbukton preanttusčujuhemiid (9 st) galggašii lasihit plánii. (GTK) +Lasihuvvojit plánii preanttusčujuheamit.</p>
</body></document>
