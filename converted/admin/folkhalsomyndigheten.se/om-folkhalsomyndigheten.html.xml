<document xml:lang="sme" id="no_id"><header><title>&#13;
	Nordsamiska — Folkhälsomyndigheten&#13;
</title><genre code="admin"/><author><unknown/></author><wordcount>390</wordcount><conversion_status type="standard"/><availability><license type="standard"/></availability><multilingual/><origFileName>https://www.folkhalsomyndigheten.se/om-folkhalsomyndigheten/information-pa-minoritetssprak/nordsamiska/</origFileName><parallel_text xml:lang="fin" location="om-folkhalsomyndigheten.html"/><parallel_text xml:lang="fit" location="om-folkhalsomyndigheten.html"/><parallel_text xml:lang="sma" location="om-folkhalsomyndigheten.html"/><parallel_text xml:lang="smj" location="om-folkhalsomyndigheten.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mii bargat buohkaid rievtti ovddas veadjit bures</p>
<p>Min bargu lea ovddidit ja doarjut servodaga barggu ovddidemiin dearvvasvuođa, eastalit skibasvuođa ja suddjet sierralágan dearvvasvuođauhkiid.</p>
<p>Mii bargat ráđđehusa gohččuma vuođul, muhto hárvuid min bijut čuhcet njuolga álbmogii. Dan sajis mii doaibmat ovttastuvvančuoggán go guoská dieđu ja ovttasbarggu ovdamearkka dihte guovlluiguin, eanadikkiin ja gielddaiguin, leanastivrraiguin ja beroštupmeorganisašuvnnaiguin sin barggus.</p>
<p>Buorre dearvvasvuohta lea deháleamos eallimis eanas olbmuide. Guhkes áigodaga lea olbmuid dearvvasvuohta buorránan Ruoŧas. Gaskamearálaš eallinahki lassána ja maid eará dearvvasvuođa mihtut mannet buoret guvlui. Obbalaččat mii veadjit buorebut, muhto earut joavkkuid gaskkan geain lea heajumus ja buoremus dearvvasvuohta orru ovdal lassáneami go unnume.</p>
<p>Stuora bargu midjiide lea danin vuoruhit deháleamos álbmotdearvvasvuođajearaldagaid ja veahkehit sirdit ravdii hehttehusaid mat leat vai olles álbmogis galgá leat buorre ja seammeveardásaš dearvvasvuohta.</p>
<p type="title">Dá leat moadde dain álbmotdearvvasvuođajearaldagain maiguin mii bargat</p>
<list><p type="listitem"><em type="italic">Alkohola, gárrenmirkkut, gárihuvvan, duhpát ja ruhtaspealut </em>Dehálaš ulbmil min barggus lea unnidit duhpáha geavaheami ja ráddjet alkohóla vahágiid. Mii bargat dan lassin gárrenmirkkohis servodaga bealis sihke speallama vearrogeavaheami unnideapmái. </p>
<p type="listitem"><em type="italic">Psyhkalaš dearvvasvuohta ja šaddaneavttut </em>Mii bargat eastalemiin psyhkalaš skibasvuođa ja iešsorbmema oppa álbmogis ja bidjat erenomáš deattu mánáide ja nuoraide. Mii bargat maid sihkkarastin dihte rivttiid ja vejolašvuođaid beroškeahttá seksuálalaš sojus ja sohkabealeidentitehtas. </p>
<p type="listitem"><em type="italic">Seksuálalaš dearvvasvuohta </em>Mii ovttastahttit ja čuovvut eastalan bijuid hive ja eará seksuálalaččat njoammu dávddaid. </p>
<p type="listitem"><em type="italic">Fysalaš biras </em>Mis lea bargun áicat, eastalit ja sirdit ravdii dearvvasvuođa riskkaid birrasis. </p>
<p type="listitem"><em type="italic">Njoammunsuodji ja njoammu dávddat </em>Mis lea vástu suodjalit álbmoga njoammu dávddain ja čuovvut oppa áiggi njoammudávddaid ovdáneami nu našuvnnalaččat go riikkaidgaskasaččaid. Mii dahkat analysaid min laboratoriain ja lea válmmašvuohta dutkat iskosiid erenomáš njoammu dávddain birra jándora. </p>
<p type="listitem"><em type="italic">Boahkuheamit </em>Mii addit ávžžuhusaid ráđđehussii mat boahkuhemiid galget gullot dan našuvnnalaš boahkuhanprográmmii. Danin lea dehálaš gohcit prográmmaid mat gávdnojit vai oaidná leago dárbu rievdademiide. </p>
<p type="listitem"><em type="italic">Antibiohtavuostálastinnákca </em>Bakteriat mat leat ovddidan vuostálastinnávcca, antibiohtaide leat lassáneaddji problema. Mii ovttastahttit ja juohkit dieđu nu diksui go álbmogii maid sáhttá dahkat uhki unnideapmái. Lea maid dehálaš eastalit buhcciid njoammumiin divššus. </p>
</list><p type="title">Oanehis diehtu Álbmotdearvvašvuođaeiseváldis</p>
<list><p type="listitem">Álbmotdearvvasvuođaeiseváldi ceggejuvvui 1.ođđajagimánu 2014.</p>
<p type="listitem">Doaibma dollojuvvo Solnas ja Östersunddas.</p>
<p type="listitem">Mis leat sullii 500 bargi.</p>
<p type="listitem">Eiseváldi bargá Sosiáladepardemeantta vuolážin.</p>
</list><p type="title">Oktavuohta</p>
<p>Priváhtaolbmot nevvojuvvo jorgasit 1177 Dikšunráva beallái ráđiid ja veahki oažžumii dehe lagamus dearvvasvuođaguovddážii, njoammuklinihkkii dehe boahkuhanvuostáváldimii medisiinnalaš árvvoštallama váste.</p>
<list><p type="listitem"><em type="italic">Telefovdna </em>010-205 20 00 </p>
<p type="listitem" xml:lang="nno"><em type="italic">E-poasta </em>info@folkhalsomyndigheten.se </p>
<p type="listitem" xml:lang="nob"><em type="italic">Poastačujuhus </em>Folkhälsomyndigheten, 171 82 Solna Folkhälsomyndigheten, Box 505, 831 26 Östersund </p>
<p type="listitem" xml:lang="swe"><em type="italic">Galledančujuhusat </em>Nobels väg 18, Solna Campusvägen 20, Östersund </p>
</list><p type="title">Covid-19</p>
<p>Suddje iežat ja earáid njoammuma viidumis</p>
<p xml:lang="swe">Uppdaterat: 2020-05-18</p>
<p xml:lang="nno">Dela på LinkedIn</p>
</body></document>
