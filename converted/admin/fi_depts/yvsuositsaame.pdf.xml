<document xml:lang="sme" id="no_id"><header><title/><genre code="admin"/><author><unknown/></author><wordcount>3363</wordcount><conversion_status type="standard"/><availability><free/></availability><multilingual><language xml:lang="fin"/></multilingual><metadata><uncomplete/></metadata><version>XSLtemplate  1.20 ; file-specific xsl  $Revision: 1.1 $; common.xsl  $Revision$; </version></header><body><p xml:lang="fin">9.9.2004 1100/009/2004TM</p>
<p xml:lang="fin">REIVE</p>
<p>Juohkimis máinnašuvvon orgánaidda</p>
<p>Čujuheapmi: Ovttaveardásašvuođaláhka (21/2004, 4 §) Ášši:</p>
<p xml:lang="fin">BARGOMINISTERIIJA ALMMOLAŠ ÁVŽŽUHUSAT</p>
<p xml:lang="fin">OVTTAVEARDÁSAŠVUOĐAPLÁNA SISDOALLUN</p>
<p>Ovttaveardásašvuođalága 4 § mielde bargoministeriija addá almmolaš ávžžuhusaid ovttaveardásašvuođaplána sisdoallun. Ovttaveardásašvuođas ja vealaheami gildosiin ásahuvvo Suoma vuođđolága vuođđovuoigatvuođanjuolggadusain. Dáid njuolggadusaid dárkkálnuhttet máŋgga sierra lágas ásahuvvon vealaheami gildosat sihke bealehis meannudeapmái geatnegahtti njuolggadusat. Eurohpa uniovnna lahttoriikkat leat čatnasan ovddidit ovttaveardásašvuođa ja vuostálastit buotlágan vealaheami. J. 2000 addojedje guokte direktiivva (2000/43/EY <span type="quote">"rasismadirektiiva"</span> ja 2000/78/EY <span type="quote">"bargovealahandirektiiva"</span>) ovttaveardásaš giehtadallama dorvvasteami dihte. Direktiivvat leat Suomas biddjon doibmii <em type="italic">ovttaveardásašvuođalágain </em>(21/2004), mii bođii fápmui guovvamánu 1. beaivve 2004. Lága dárkkuhussan lea ovddidit ja dorvvastit ovttaveardásašvuođa ollašuvvama sihke beavttálmahttit vealaheami vuollái gártan olbmo riektesuoji (1 §). Lága mielde virgeoapmahaččain lea geatnegasvuohta buot doaimmainis ovddidit ovttaveardásašvuođa dihto ulbmiliid mielde jotkkolaččat ja dárbbu mielde nuppástuhttit daid diliid, mat eastadit ovttaveardásašvuođa ollašuvvama. Virgeoapmahaš galgá doaimmainis váldit vuhtii lága dárkkuhusa plánemis, dieđiheamis, resurssaid juohkimis, gohcimis ja bargovugiin sihke heivehanrávvagiid ráhkadeamis ja ođasteamis. Ovttaveardásašvuođalágas gildojuvvon vealahanvuođustusat leat ahki, etnihkalaš dahje čearddalaš duogáš, riikkavulošvuohta, giella, osku, jáhkku, oaivil, dearvvasvuođadilli, lámisvuohta, seksuálaiešvuohta dahje olbmui gullevaš eará sivva. Etnihkalaš duogáža vuođul vealaheami vára vuolde leat erenomážit etnihkalaš vehádagat, mat Suomas leat ee. románat, juvddálaččat, tatárat, boares ruoššaservoša olbmot ja sisafárrejeaddjiduogáš olbmot sihke Suoma eamiálbmot sápmelaččat. Go nissoniid ja albmáid deaividan vealaheami gaskkas leat máŋggat erohusat, galggašii erenomáš fuopmášumi giddet vehádatnissoniid sajádahkii, dárbbuide ja vejolašvuođaide bálvalusaid geavaheaddjin. Buotlágan ovttaveardásašvuođa dorvvasteami dihte virgeoapmahaš galggašii maiddái fuopmášit daid joavkkuid, maid ala vealaheapmi sáhttá čoggot nugo ovdamearkan etnihkalaš vehádatolbmot, geat leat boarásmuvvan, lápmásat dahje gullet sohkabealle- ja seksuálavehádagaidda. </p>
<p xml:lang="fin">Käyntiosoite</p>
<p xml:lang="fin">Postiosoite</p>
<p xml:lang="fin">Eteläesplanadi 4</p>
<p xml:lang="fin">PL 34</p>
<p xml:lang="fin">Puhelinvaihde</p>
<p xml:lang="fin">Faksi</p>
<p xml:lang="fin">Kotisivu</p>
<p xml:lang="fin">Sähköposti</p>
<p xml:lang="fin">Mikonkatu 4 00023 Valtioneuvosto (09) 16 006 (09) 1604 7950 www.mol.fi kirjaamo.tyoministerio@mol.fi 2(12)</p>
<p>Ovttaveardásašvuođalága gohcin bargo- ja virgegaskavuođain gullá bargosuodjalanvirgeoapmahaččaide ja etnihkalaš duogážii vuođđudeaddji vealaheami gohcin bargo- ja virgegaskavuođaid olggobealde vehádatváljaolbmo ja ođđa vealahanlávdegotti bargguide (11 §). Stáhta ja gielddaid virgeoapmahaččain lea ovttaveardásašvuođalága vuođul geatnegasvuohta ráhkadit <em type="italic">ovttaveardásašvuođaplána </em>(4 §) etnihkalaš ovttaveardásašvuođa ovddideami várás doaimmainis daid osiin go gažaldat lea virgeoapmahašdoaimmain. Ovdamearkan stáhta fitnodatlágádusaid oasil geatnegasvuohta ii guoskka daid hárjehan fitnodatdoaimma. Vaikke láhka ii gáibitge eará gildojuvvon vealahanvuođustusaid váldima fárrui ovttaveardásašvuođaplánai, sáhttá das máŋgga virgeoapmahačča buohta leat mearkkašahtti ávki plána váikkuhusa ja viidásut juohkášuvvama dihte. Dárkilut dieđuid plána ráhkadangeatnegasvuođas oažžu lága vuođustusain. Láhka ja dan vuođustusat leat oažžumis Internet - čujuhusas www.finlex.fi (Ovttaveardásašvuođaláhka nr 21/2004 ja vuođustusat HE 44/2003). Ovttaveardásašvuođaplána dárkkuhussan lea ovddidit etnihkalaš ovttaveardásašvuođa ja eastadit nu njuolggo vealaheami go eahpenjulges vealaheam i1 virgeoap mahačča doaimmain ja doaibmanbirrasis. Plána veahkeha virgeoapmahačča dihto ulbmiliid mielde jotkkolaččat hukset ovttaárvosašvuhtii ja máŋggahámatvuhtii vuođđudeaddji doaibmanpolitihka ja bargovugiid. Ovttaveardásašvuođa ovddideapmi virgeoapmahašdoaimmas lea ovttaskas olbmo, iešguđet virgeoapmahačča ja olles servodaga ovdu. Das lea guovddáš vuolggasadji, go ovddiduvvojit bálvalusat sierra geavaheaddjijoavkkuid dárbbuid vástideaddjin. Ovttaveardásašvuođaplána lea ođđa gaskoapmi virgeoapmahažžii čuovvut doaimmaidis ja fállojuvvon bálvalusaid bohtosiid ja árvvoštallat daid váikkuhusa etnihkalaš vehádagaid ja eará geavaheaddjijoavkkuid oasil. Plána veahkeha virgeoapmahačča maiddái fuopmášit doaimmainis daid vejolaš riskkaid, mat sáhtášedje doalvut dáhtokeahtes vealaheapmái. Ovttaveardásašvuođaplána sáhttá čatnat eará ovddidanbarggu oassin dahje laktit dan eará gávdnomis leahkki plánaide dahje prográmmaide. Dakkárat leat ee. muhtin gielddain ráhkaduvvon máŋggahámatvuođaprográmmat ja rasimma vuostásaš doaibmanprográmmat sihke gieldda ruovttuiduhttinprográmmat. Virgeoapmahaččat leat maiddái ráhkadan dásseárvolágas dárkkuhuvvon dásseárvoplánaid, maid sáhttá geavahit ávkin, juos šihttojuvvo, ahte ráhkaduvvo máŋggaid lága vuođustusaid gokči ovttaveardásašvuođaplána. Go dásseárvolága leat bárrásiin ođasmahttimin, sáhttá leat dárbu juohke dáhpáhusas ođasmahttit maiddái virgeoapmahačča dásseárvoplánema. Muhtimen sáhttá leat praktihkas vuohkkasamos bargat guovlluguovdasaš ovttasbarggu nu plánaid ráhkadeamis go daid čuovvuma ollašuhttimis. Lága mielde plána galgá ráhkadit dan viidodagas go virgeoapmahačča doaimma luondu dan gáibida. Plána viidodahkii sáhttet lassin váikkuhit máŋggalágan dahkkit nugo ovdamearkan báikegotti sturrodat, vehádagaid ossodat bálvalusaid geavaheaddjiin ja vejolaš váttisvuođat doaimma fállamis, váikkuhusas ja bohtosiin. Iešguđet virgeoapmahaš galggašii jeavddalaččat čuovvut ovttaveardásašvuođaplána ollašuvvama. Seammaláhkai galggašii čuovvut doaimmaid bohtosiid nu, ahte ovttaveardásašvuođa ollašuvvama ja ovdáneami sáhtášii árvvoštallat guhkit áigetávvaliin. Bargoministeriija galgá čoaggit čuovvundieđuid plánain jeavddalaččat. Sierra virgeoapmahaččat ja eará doaibmit dieđihit ja skuvlejit bargiideaset lága ollašuhttimis ja sisdoaluin. Lassidieđut ee. www.mol.fi/migration ja www.join.fi/seis 1 gč. ovttaveardásašvuođalága 6 §, man mielde njulges vealahemiin dárkkuhuvvo dat, ahte geainna nu láhttejuvvo unohabbot go geainna nu earáin meannuduvvo, lea meannuduvvon dahje meannuduvvošii vástideaddji dilis, ja eahpenjulges vealahemiin dat, ahte olgguldasat bealehis njuolggadus, vuođustus dahje vuohki doalvu gean nu unohas sajádahkii earáid veardádallamis mielde leahkkiid ektui. 3(12) </p>
<p>Bargoministeriija ávžžuha, ahte virgeoapmahaččat álggahivčče ovttaveardásašvuođaplánaideaset válmmaštallama nu, ahte plánat gárvánivčče jagi 2005 loahpa rádjai. Helssegis čakčamánu 9. beaivve 2004 Njunušhoavda Marja</p>
<p xml:lang="fin">Merimaa</p>
<p xml:lang="fin">Spesiálaplánejeaddji Sinikka</p>
<p xml:lang="fin">Keskinen</p>
<p>Čuvvosat: Ovttaveardásašvuođaláhka Juohkin: Gávpe- ja industriijaministeriija</p>
<p>Johtolat- ja kommunikašuvdnaministeriija</p>
<p>Eana- ja meahccedoalloministeriija</p>
<p>Vuoigatvuohtaministeriija Oahpahusministeriija Bealuštusministeriija Sisáššiidministeriija</p>
<p>Sosiála- ja dearvvasvuođaministeriija</p>
<p>Bargoministeriija politihkka- ja ollašuhttinossodagaid ovttadagat ja joavkkut</p>
<p>Olgoriikkaministeriija Stáhtaráđikansliija Ruhtaministeriija Birasministeriija Bivdojuvvo, ahte ministeriijat doaimmahit ávžžuhusaid hálddahussurggiideaset virgeoapmahačč aide ja ovttasbargoorgánaidda:2</p>
<p>Stáhta ja gielddaid virgeoapmahaččat</p>
<p>Iehčanas almmosvuoigatvuođalaš lágádusat Almmosvuoigatvuođalaš searvvit</p>
<p>Priváhta doaibmit, geat dikšot almmolaš hálddahusbargguid</p>
<p>Stáhta fitnodatlágádusat</p>
<p>Ålándda eanangotti virgeoapmahaččat, geat fuolahit riikka virgeoapmahaččaide gullevaš bargguin eanangottis</p>
<p>Sámediggi Ávzzuhusat leat maiddái oažžumis: www.mol.fi/migration 2 Ovttaveardásašvuođalága 4 § 4(12)</p>
<p>Almmolaš ávžžuhusat ovttaveardásašvuođaplána sisdoallun Ovttaveardásašvuođaláhka (21/2004) geatnegahttá virgeoapmahaččaid ráhkadit ovttaveardásašvuođaplána etnihkalaš ovttaveardásašvuođa ovddideami várás doaimmainis ja etnihkalaš riegádanduogáža dihte dáhpáhuvvan vealaheami eastima dihte (§ 4). Matge eastagat eai leat dasa, ahte plána ráhkaduvvošii viidásut hámis nu, ahte guoskkašii maiddái lága eará vealahanvuođustusaid. <em type="bold">1. Ovttaveardásašvuođaplána ulbmilat </em>Ovttaveardásašvuođaplána dárkkuhussan lea ovddidit ovttaveardásašvuođa nu, ahte meroštallojit ja govviduvvojit dat rámat, vuogit ja metodat, maiguin virgeoapmahaš ovddida ovttaveardásašvuođa doaimmainis dihto ulbmiliid mielde jotkkolaččat <em type="italic">. </em>Virgeoapmahaš sáhttá ásahit ovttaveardásašvuođaplána ulbmilin ovdamearkan bálvalusaid ja bargiid ovddideami nu, ahte earáláganvuohta dohkkehuvvo ja máhttojuvvo váldot vuhtii buorebut. Ulbmilin sáhttá leat maiddái máŋggahámatvuođa lasiheapmi ja ávkingeavaheapmi resursan virgeoapmahačča doaimmain. <em type="bold">2. Doaimmaid plánen </em>Doaimmaid plánen ovttaveardásašvuođa ovddideami várás ja vealaheami eastima várás álgá virgeoapmahačča oahppan árvovuođu ja doaibmanjurdaga guorahallamis ja vejolaš ođđasit árvvoštallamis. Plána ollašuhttimiin virgeoapmahaš geahččala buorebut fuopmášit buotlágan vealaheami, darvánit dasa ja eastadit dan ovddalgihtii. Plána ráhkadeami lea heivvolaš álggahit dáládili árvvoštallamiin ja govvidemiin. Seamma háve sáhttá maiddái kártet dálá ráhkadusaid ja doaimmaid, maid vejolaččat sáhtášii geavahit ávkin ovttaveardásašvuođaplánemis. Plánen galggašii vuođđuduvvat, juos vejolaš, sisafárrejeaddjiid ja etnihkalaš joavkkuid sturrodaga ja ráhkadusa guoski luohtehahtti dieđuide ja árvvoštallamiidda sihke virgeoapmahaččaid sin guoski čielggadusaid bohtosiidda. Doaimmaid plánemis galggašii vuhtii váldit sihke 1) buohkaide dárkkuhuvvon bálvalusaid ja 2) vejolaš sierradoaimmaid, maid lea dárbu fállat vehádagaide. Buohkaide dárkkuhuvvon bálvalusaid oasil árvvoštallo ovdamearkan dat, man bures dat vástidit sierra vehádagaid dárbbuide, makkárat sin duođalaš vejolašvuođat leat geavahit sierra bálvalusaid ja makkár vejolaš eastagat leat fuopmášuvvon bálvalusaid fállamis. Sierradoaimmaid oasil árvvoštallojit daid doarváivuohta, kvalitehta ja ožžojuvvon vásihusat nu bálvalusbuvttadeaddji go geavaheaddji perspektiivvas. Nu buohkaide fállojuvvon bálvalusaid go sierradoaimmaid plánemis ja ollašuhttimis lea dárbu váldit vuhtii áššáiosolaš hálddahusa strategiijaid ja politihkkaprográmmaid sihke bohtosiid <em type="italic">. </em>5(12) </p>
<p><em type="bold">Vealaheami fuopmášeapmi </em>Vealaheami fuopmášeapmi lea vuolggasadji ja eaktu ovttaveardásašvuođa ollašuvvamis virgeoapmahačča doaimmain. Ovttaveardásašvuođaplána ráhkadeamis gártá árvvoštallat dálá doaimma ja rávvagiid ovttaveardásašvuođa ja sihkkarastit, ahte virgeoapmahačča doaibmanrávvagiin, sierralágan plánain dahje prográmmain eai leat ávdnasat, mat ásahit olbmuid sierraárvosaš sajádahkii etnihkalaš duogáža vuođul. Máŋggavuđot plánas galgá virgeoapmahačča addin rávvagiid guorahallat maiddái eará vealahanvuođustusaid oasil. Go virgeoapmahaš lea rávvagiid attedettiin dábálaččat vuođustallan ja vihkkehallan daid fuolalaččat, sáhttá leat váttis dovdát dain njulges dahje eahpenjulges vealaheapmái gullevaš áššiid. Danin leage sivva leat kritihkalaš iežas rávvagiid ja bargovugiid árvvoštallamis ja figgat geahččat daid maiddái čuozáhagaid ja geavaheaddjiid perspektiivvas. Erenomážit eahpenjulges vealaheami hoksán ásaha hástalusaid bargiid diđolašvuođa lasiheapmái ovttaveardásašvuođagažaldagain. Eahpenjulges vealaheami árvvoštallama dihte galggašii fuopmášit daid rašes oktavuođaid, main vehádagat sáhttet gártat herkket unohas dillái dahje joba olgguštuvvot ja galggašii plánet doaimmaid daid eastima dihte. Dakkár hearkkes dáhpáhus sáhttá leat ovdamearkan vuođđoskuvlla álggaheapmi, man sáhttá álkidahttit earret eará ordnemiin doarjjahámiid beaivedivššu ja ovdaskuvlla doaimmaide sihke plánemiin ruovttu ja skuvlla ođđa ovttasbargovugiid. Sierra vealahanvuođustusaid buohta lea dárbu guorahallat áššiid maiddái sohkabealleperspektiivvas. Nissoniid ja albmáid eallinbirrasat, vásáhusat ja doaibmanvejolašvuođat leat earáláganat ja dan sivas maiddái vealaheapmi sáhttá oažžut sierralágan hámiid. <em type="bold">Vealaheapmái darváneapmi </em>Virgeoapmahaš galgá váldit vuhtii lága ulbmiliid ovttaveardásašvuođa dorvvasteami dihte buot doaimmainis. Ovttaveardásašvuođaplána galggašii dan dihte sisttisdoallat doaibmabijuid ja vugiid dakkár dili várás, mas virgeoapmahaš gártá reageret doaibmanbirrasis fuopmášuvvon vealaheapmái. Dakkár dilli sáhtášii boahtit ovdan ovdamearkan bálvalusaid dahje eará doaimma (ovdamearkan skuvlejupmi) oastima ja ruhtadeami oktavuođas. Juos boahtá ovdan, ahte válljejuvvon bálvalusbuvttadeaddji ii meannut bealeheamet buot áššehasjoavkkuiguin, galgá virgeoapmahaš reageret fuopmášuvvon vealaheapmái lága gáibidan vugiin. Seamma guoská diliid, main virgeoapmahažžii evttohuvvo ovttaveardásašvuođalága vuostásaš meannudanvuohki, nugo ovdamearkan guođđit etnihkalaš vehádatolbmuid dahje lápmásiid doaimma olggobeallái. Plána ráhkadeami oktavuođas lea vejolaš maiddái smiehttat doaimmaid vejolaš konfliktadiliin. Muhtin báikegottiin leat jo vuođđuduvvon máŋggaámmátlaš joavkkut, mat dárbbu mielde sáhttet darvánit vejolaš konfliktadiliide viehka johtilit. Seamma go leat ráhkaduvvon mállet rihkkosiid soabahallamii diliin, maidda laktásit etnihkalaš ruossalasvuođat. Eanaš báikegottiin leat vuođđuduvvon ja skuvlejuvvon sierralágan kriisajoavkkut, maid doaimmain sáhtášii váldit vuhtii maiddái vejolaš etnihkalaš konfliktadiliid maŋŋediliid dikšuma. <em type="bold">Vealaheami eastadeapmi </em>Seammalágan meannudeapmi ii álo dáhkit ovttaveardásašvuođa ollašuvvama, go olbmuid vuolggasajit ja vejolašvuođat molsašuddet olbmuid mielde. Lága dárkkuhusa mielde, plánai galggašii bidjat geavatlaš doaimmaid etnihkalaš vehádagaid ja sisafárrejeaddjiid oažžuma dihte ovttaárvosaš sajádahkii virgeoapmahačča plánen, jođihan ja/dahje fállan bálvalusaid geavaheaddjin. Dakkár <em type="italic">positiivvalaš sierradoaimmat </em>sáhttet leat earret eará rávvenbálvalusat, tulkabálvalusat, sierragielat prošyrat ja eará dieđihanmateriálat, iežasgielat bálvalusat ja dieđihandilálašvuođat, 6(12) elektrihkalaš gulahallama buorideapmi ja fállan sihke vehádagaidda gullevaš kulturgažaldagaid ja sierradiliid vuhtiiváldin virgeoapmahačča doaimmain ja bálvalusaid fállamis. Dehalaš livčče maiddái váldit ovddalgihtii vuhtii ovdáneami ja dan mielddis boahtán hástalusaid. Plána sáhttáge sisttisdoallat nu dalán ollašuhtton doaimmaid go guhkit áigge ovddidandoaimmaid. Vuoi ovttaveardásašvuohta sáhtášii ollašuvvat, galgá dasa gullevaš eavttuid ja vejolašvuođaid váldit vuhtii virgeoapmahačča ráhkadan strategiijain, boađusulbmiliin, politihkalaš prográmmain, láhkaválmmaštallamis jna. Guovddáš doarjjadoaibma, mainna sáhttá eastadit buotlágan vealaheami, lea bargiid ja doaibmanbirrasa guoski skuvlen vealaheami fuopmášeami ja dasa darváneami dihte. Áššehasa dárbbuin vuolgi bargovuohki dáhkida buoremus vejolašvuođaid sierra joavkkuide ávkašuvvat fállojuvvon bálvalusain. Vuoi áššehasa dárbbut sáhtášedje ollašuvvat vehádagaid oasil, dárbbašuvvo dávjá beavttálmahtton rávven guoskkadin bálvalusaid dárkkuhusa ja daid geavaheami. Buot doaibmabijut, mat ovddidit vehádagaid diđolašvuođa iežaset vuoigatvuođain ja geatnegasvuođain, dorjot maiddái ovttaveardásašvuođa ollašuvvama. Rivttes dieđu juohkin lea dehalaš oassi ovttaveardásašvuođa ovddideamis. Dieđihit galggašii sihke viidát olbmuide muhto maiddái sierra uhcit joavkkuide. Almmolaš dieđiheami vehkiin sáhttá eastit ovttabealat miellagovaid riegádeami ja ovddidit miehtemielalaš jurddašeami vehádagaid birra. Virgeoapmahaš galggašii maiddái darvánit ođasdoaimmahussii, mainna sáhttá leat váikkuhus vehádagaid sajádahkii, giehtadallamii ja sidjiide čuohcci jurddašanvugiide. Dieđu juohkimiin dihto smávva jovkui virgeoapmahaš fas sáhttá sihkkarastit, ahte earret eará olbmot, geat leat váras deaividit vealaheami, eará áššehasat sihke ovttasbargoguoimmit ožžot dieđu virgeoapmahačča ovttaveardásašvuođa ovddidandoaimmain. <em type="bold">3. Doaimmaid ja plána čuovvun </em>Virgeoapmahaš galggašii čuovvut ja árvvoštallat jeavddalaččat nu ovttaveardásašvuođaplána ollašuvvama go doaimmaidis bohtosiid ovttaveardásašvuođa perspektiivvas. Čuovvuma ollašuhttin- vugiid ja áigerájáid galggašii bidjat plána oassin. <em type="bold">Ovttaveardásašvuođaplána ollašuvvama čuovvun </em>Čuovvumiin ovttaveardásašvuođaplána ollašuvvama virgeoapmahaš sáhttá sihke ovddidit doaimmaidis ja ođasmahttit plána sisdoaluid vástidit dakkár dárbbuid, mat vuosttas plána ráhkadeamis eai leat kánske máhtton váldot vuhtii. Ožžojuvvon vásáhusaid vuođul lea maiddái álkit čiekŋudahttit ja dárkkálnuhttit plána sisdoaluid praktihka doaibmabijuid oasil. Plána ollašuvvama čuovodettiin lea buorre čoaggit dieđuid ja kritihka maiddái sierra vehádagain. Plánai livčče buorre merket čuovvuma konkrehtalaš áigerájáid, ovddasvástideaddjiid ja sierralágan vugiid ja metodaid, mat čuovvumis geavahuvvojit. 7(12) </p>
<p><em type="bold">Virgeoapmahačča doaimmaid bohtosiid čuovvun </em>Virgeoapmahašdoaimma bohtosiid čuovvun lea dehalaš erenomážit eahpenjulges vealaheami oasil. Bohtosiid árvvoštallamiin ja veardádallamiin virgeoapmahaš geahččala fuopmášit vejolaš eahpenjulges vealaheami váikkuhusa bohtosiidda eará dahkkiid lassin, mat čilgejit ášši. Virgeoapmahašdoaimma bohtosiid čuovvuma ovttaveardásašvuođa hárrái sáhttá muhtin muddui ollašuhttit eará čuovvunproseassa oktavuođas (statistihkat, golut jna.). Suomas ii leat vejolaš ráhkadit statistihkaid etnihkalaš duogáža vuođul. Dan sadjái sisafárrejeaddjiid buohta sáhttá geavahit eatnigiela čuovvunvuođustussan, eará etnihkalaš vehádagaid buohta galggašii gávdnat molssaevttolaš vugiid. Dákkár čuovvuma hámit leat ovdamearkan áššehasaid bálvaleaddjiide dahkkon jearahallamat, sierračilgehusat, čuovvunčoahkkimat ja eará dilálašvuođat. Čuovvumis livččii dehalaš váldit vuhtii maiddái vehádagaid iežaset oainnuid ja vásáhusa dili ovdáneamis. Muhtin báikegottiin leat ovdamearkan ordnejuvvon virgeoapmahaččaid ja románaservošiid oktasaš bargočoahkkimat, gos lea ságastallon sierra virgeoapmahaččaid fállan bálvalusaid ja bargovugiid ovddideamis sihke árvvoštallon ovttas románaid dilli báikkálaččat sierra eallinsurggiin (skuvlejupmi, barggolašvuohta, dearvvasvuohta jna.). <em type="bold">4. Doaimmaid árvvoštallan </em>Ovttaveardásašvuođaplána ollašuvvama ja virgeoapmahačča doaibmama bohtosiid čuovvumis ožžojuvvon dieđuid galgá árvvoštallat nu viidát go vejolaš. Árvvoštallama vuođul sáhttá divvut plána ja ovddidit doaimmaid dili buorideami várás. Virgeoapmahačča doaimma ovttaveardásašvuođa árvvoštallan lea viehka ođđa ášši eaige dan mihtideami várás leat čielga, stáđásmuvvan mihttárat. Ovdamearkan EU ruhtadan Join - prošeakta lea bárrásiin geahččaleamen báikkálašvirgeoapmahaččaid atnui oaivvilduvvon ovddidan- ja árvvoštallanbargoneavvu <em type="italic">Dásseárvvu ráidalasat </em>. Ovdalis máinnašuvvon gaskoapmi lea dárkkuhuvvon virgeoapmahačča iešárvvoštallama ja bargoservošiid ovttaveardásašvuođa ja máŋggahámatvuođa ovddideami veahkkeneavvun ja lea fidnemis sihke cd - rom hámis ja elektrihkalaš internetsiid duin www.join.fi <em type="bold">5. Ovttasbargu </em>Vuoi ovttaveardásašvuođaplána sisdoalut vástidivčče vehádagaid duođalaš dárbbuid, virgeoapmahaš galggašii bargat ovttasbarggu vehádatservviiguin, ovttastumiiguin ja organisašuvnnaiguin plánemis, dieđiheamis ja čuovvuma sihke árvvoštallama ollašuhttimis. Ovttaveardásašvuođaplánain galgá giddet erenomáš fuopmášumi románaid dillái ja sápmelaččaid rivttiide eamiálbmogin. Sámediggi ovddasta sápmelaččaid ovttasbargo- ja ráđđádallanorgánan heailla riikkas ja lassin sámeáššiid ráđđádallangottis lea sápmelaččaid guoski áššiid oktiiheivehanbargu. Ovttasbargoorgánan sáhttet doaibmat maiddái sámesearvvit ja báikkálašovttastumit. Románaáššiid ráđđádallangoddi (RONK) sihke leanahálddahusa oktavuođas doaibmi guovlluguovdasaš ráđđádallangottit sáhttet doaibmat ovttasbargoorgánan ovttaveardásašvuođaplánemis románaservviid ja báikkálaš románaovttastumiid lassin. Sisafárrejeaddjiid servviid ja báikkálaš ovttastumiid lassin Etnihkalaš gaskavuođaid ráđđádallangottis (ETNO) leat ovddastuvvon stuorámus giella- ja kulturjoavkkut. Máŋggavuđot plánaid oasil livččii dehalaš bargat ovttasbarggu Riikkadási Lápmásiidráđiin (VANE), gieldda lápmásiidráđiiguin ja lápmásiidservviiguin. 8(12) </p>
<p>Eará vealahanvuođustusaid oasil ovttasbargoorgánat sáhtášedje leat ovdamearkan SETA rs. (seksuála- ja sohkabeallevehádagat), searvegottit ja sierra oskkoldatovttastumit, sierra ahkejoavkkuid ovddasteaddji searvvit ja organisašuvnnat nugo Boarrásiidbarggu Guovddášlihttu ja Nuoraidáššiid ráđđádallangoddi (NUORA). Ovttasbarggu lea buorre bargat maiddái sohkabeliid gaskasaš dásseárvvu ovddideaddji servviiguin ja Dásseárvoáššiid ráđđádallangottiin (TANE). Ovttaveardásašvuođaplánemis nu plánaid go doaimma bohtosiid čuovvumis lea dehalaš ráhkadit viiddis ovttasbarggu bargiid ja sin ovddasteaddji servviiguin. Ovttasbargu lea dehalaš earret bargiid ovddideami (ovdamearkan bargiidskuvlema) dáfus, maiddái dan dorvvasteapmin, ahte virgeoapmahačča ovttaveardásašvuođaplána guovddáš sisdoalut bohtet bealeheamet sierra bargiidjoavkkuid dihtui. <em type="bold">6. Ovttaveardásašvuođaplánema sierragažaldagat sámiid ruovttuguovllus </em>Sápmelaččaide lea eamiálbmogin dorvvastuvvon vuođđolága njuolggadusain vuoigatvuohta bajásdoallat ja ovddidit iežaset giela ja kultuvrra. Sámekultuvrai sámiid ruovttuguovllus gullet árbevirolaš ealáhusat nugo boazodoallu, guolástus ja meahcástus. Stáhta guovddášhálddahus sihke sámiid ruovttuguovllus doaibmi guovllu ja báikkálaš virgeoapmahaččat galggašedje giddet fuopmášumi ovttaveardásašplánaid ráhkadettiin erenomáš fuopmášumi árbevirolaš ealáhusaid boahttevuođa dorvvasteapmái, sámegielat bálvalusaid oažžumii ja ovddideapmái sihke oppalohkkái sápmelaččaid ekonomalaš ja kultuvrralaš ovttaveardásašvuođa ovddideapmái ja ollašuhttimii. Bargoministeriija ávžžuha, ahte ovttaveardásašvuođaplánaid ráhkadettiin virgeoapmahaččat barggašedje lávga ovttasbarggu sámiid álbmotválljenorgánain ja árbevirolaš ásahusaiguin. Dehalaš livččii maiddái, ahte ovttaveardásašvuođa ollašuvvama čuovvun ja positiivvalaš doarjjadoaimmaid plánen vuođđuduvašedje vejolaš čielggadusbargui, mas sámiid eallindilit ruovttuguovllus guorahallošedje nu viidát ja oppalaččat go vejolaš. 9(12) </p>
<p>Ovdamearkkat Čuovvovaččas leat ovdamearkkat das, mo ovttaveardásašvuođaplánema sáhttá ollašuhttit ja maid áššiid plánai sáhttá bidjat. Ovdamearkkas 1 (vuođđoplána) ovdanbuktojit dat sisdoalut, maid ovttaveardásašvuođaplána galggašii sisttisdoallat juohke dáhpáhusas, leiba gažaldat beare etnihkalaš duogážii čuohcci plánas dahje máŋggavuđot molssaeavttus. Ovdamearkkat 2 - 4 lahkonit ovttaveardásašvuođaplánema sierra perspektiivvain, muhto dain eai leat šat geardduhuvvon plána vuođđoelemeanttat viidát. <em type="bold">Ovdamearka 1: vuođđoplána </em>Plánat ja rávvagat Ovttaveardásašvuođaplána galggašii sisttisdoallat virgeoapmahačča addin rávvagiidda ja guovddáš plánaide gullevaš ovttaveardásašvuođa ovddideami ja dorvvasteami. Dat guoská earret eará sierralágan hálddahusa ja doaimmaid guoski rávvagiid sisdoaluid, boađusplánema, resurssaid juohkášuvvama guoski eará plánaid ja doaibmanstrategiijaid plánema ja sisdoaluid. Áššehasbálvalusat ja bargovuogit Ovttaveardásašvuođaplánaide lea buorre bidjat, virgeoapmahašdoaimma luonddu mielde, áššehasaiguin deaivvadeapmái ja bargovugiide gullevaš sisdoallogažaldagaid nugo vuorrováikkuhusa, dieđu juohkima, ovttaskas olbmo vuoigatvuođadorvvu ja iehčanasvuođa gudnejahttima ja kultuvrralaš vugiide gullevaš gažaldagaid. Erenomáš fuopmášumi galggašii giddet rávvema plánemii ja geavatlaš ordnemiidda, vuoi sáhttá sihkkarastit buot áššehasjoavkkuid duođalaš beassama bálvalusaid ollái. Plánai sáhttá merket buresge konkrehtalaš áššiid nugo ovdamearkan sierralágan vejolašvuođaid geavahit tulkka áššehasbarggus, iežasgielat bálvalusaid dahje eará go suoma- dahje ruoŧagillii addojuvvon bálvalusaid ja áššiiddikšumii várrejuvvon áiggi. Seammaláhkai sáhttá smiehttat vejolašvuođaid ráhkadit materiálaid sierra gielain ja álkkes gielain, ordnet sierralágan dieđihandilálašvuođaid ja eará rávvema. Vealaheami fuopmášeapmi Njulges ja erenomážit eahpenjulges vealaheami dovdáma virgeoapmahačča doaimmain ja doaibmanbirrasis sáhttá buoremusat ovddidit bargiid skuvlemiin ja lasihemiin diđolašvuođa ovttaveardásašvuođagažaldagaid birra virgeoapmahačča doaibmanbirrasis. Báljes dieđu juohkin ii dábálaččat leat doarvái, muhto dárbbašuvvojit skuvlenhámit, gos lea vejolašvuohta oassálastit ja gulahallat, dakkárat leat ovdamearkan bargiide dárkkuhuvvon skuvlenbeaivvit. Ovttaveardásašvuođaplánai livččii buorre merket dan geasa, man dávjá ja man hámis skuvlejupmi addojuvvo sihke geas lea ovddasvástádus skuvlejumi skáhppomis ja fállamis. Vealaheapmái darváneapmi Plánas lea dárbu meroštallat konkrehtalaš meannudanvugiid ja ovttasbargohámiid, go virgeoapmahaš reagere vealahandáhpáhussii. Meannudanvuogit sáhttet guoskat a) virgeoapmahačča fuopmášan dahje áššehasa bokte ožžojuvvon dieđu njuolggo vealaheamis ja b) doaimma bohtosiid vuođul boahtán eahpádusa eahpenjulges vealaheami vejolašvuođas. Ovdamearkan njuolggo vealaheami vejolašvuođas (a) lea eahpádus, ahte virgeoapmahačča skáhppon bálvalus ásaha geavaheaddjiid sierraárvosaš sajádahkii etnihkalaš duogáža vuođul dahje sisttisdoallá sin guoski vuođuhis gáibádusaid. Eahpenjuolggo vealaheami vejolašvuođas (b) sáhttá leat jearaldat 10(12) ovdamearkan dalle, go doaimma bohtosiin leat stuorra erohusat váldoálbmoga ja etnihkalaš vehádagaid gaskkas. Vealaheami eastadeapmi Ovttaveardásašvuođaplána lea ođđa gaskoapmi virgeoapmahažžii ovddidit doaimmaidis ja bálvalusaidis kvalitehta. Vuoi dat buoremusat bálvalivčče dán dárkkuhusa, galggašii deattuhit dan čilgema, mo ovddiduvvojit ovttaveardásašvuođa lasiheapmái ja ovddideapmái siktejeaddji doaimmat. Dat sáhttet leat bargiid skuvlema ja bargovugiid ovddideami lassin positiivvalaš sierradoaimmaid plánemii gullevaš áššit. Dáid osiin plána ráhkadettiin sáhttá máŋgii geavahit ávkin ovddit vásáhusaid ja sierralágan geahččalemiin ja prošeavttain gávnnahuvvon buriid vuogádagaid. Ovdamearkkat dákkár buriid vuogádagain leat sierralágan ovttasbargovuogit joavkkuiguin, geat leat váras gártat vealaheami vuollái, sin gullan doaimmaid plánemis ja geavaheamis konsultaveahkkin. Juo stáđásmuvvan buriin vuogádagain, nugo áššehasain ožžojuvvon dieđuid ja kritihka skáhppomis, galggašii boahttevuođas váldit vuhtii maiddái sierra vehádagaid. Erenomáš fuopmášumi plána ráhkadettiin galggašii giddet geavatlaš doaibmabijuid plánemii ja vuohkái, mainna virgeoapmahaš dieđiha doaimmaidis birra sierra vehádagaide. Máŋgii árbevirolaš dieđiheami vuogit nugo dieđáhusat ja reivvet, eai leamašan doarvái. Dan dihte livččege dehalaš ovddidit molssaevttolaš ja bálddalas dieđiheami hámiid dan sihkkarastima dihte, ahte virgeoapmahačča diehtu juksá buot čuozáhatjoavkkuid. Njálmmálaš gulahallama ja dieđihandilálašvuođaid lassin sáhttá geavahit ávkin vehádagaid iežaset dieđihankanálaid ja servviiguin dahkkon dieđihanovttasbarggu. Čuovvun ja árvvoštallan Plánai galggašii merket dan ollašuvvama čuovvumii gullevaš áigedávvaliid ja ovddasvástádusaid. Seammaláhkai dasa galggašii bidjat virgeoapmahašdoaimma čuovvumii ja árvvoštallamii gullevaš gažaldagaid nugo áššáigullevaš čuoggás lea ovddabealde govviduvvon. <em type="bold">Ovdamearka 2: guovlluguovdasaš plána </em>Guovlluguovdasaš virgeoapmahaččat sáhttet máŋgii álkidahttit ja doarjut báikkálašvirgeoapmahaččaid ovttaveardásašvuođaplánema. Muhtin eará oktavuođain guovlluguovdasaš málleplánat leat gávnnahuvvon buorre bargoneavvun ja ávki leamašan maiddái bargočoahkkimiin, ráđđádallanbeivviin ja eará guovlluguovdasaš dáhpáhusain, maid oktavuođas leamaš vejolašvuohta ságastallat ja dieđihit ođđa hástalusain ja bargguin. Guovlluguovdasaš málleplánaid sáhttá ráhkadit ovdamearkan nu, ahte vásttolaš guovlovirgeoapmahaš ja báikkálašvirgeoapmahaččat ráhkadit ovttas plána vuođu, mii dasto dievasmahtto ja konkretiserejuvvo báikkálaš dárbbuid ja diliid rájes. Vejolašvuođat doarjut ja ollašuhttit ovttaveardásašvuođaplánema iešguđet guovllu vuođul leat máŋggaláganat ja iešguđet hálddahus galgá bargat daid guoski čovdosiid iežas vuolggasajiin ja vejolašvuođain. Guovllu ovttasbarggu sáhttá bargat nu seammá hálddahusa sierra dásiid gaskka go gielddaid gaskasaš guovlluguovdasaš ovttasbargun. Guovlluguovdasaš plánema ovdun lea earret eará plánaid sullalasvuohta, veardádallanmunni ja oktasaš čuovvuma vejolašvuohta. Ovdamearka 3: buot doaimmaide guoskevaš Idealan livčče, juos ovttaveardásašvuođaplánema sáhtášii laktit nu njuovžilit go vejolaš virgeoapmahačča dahje viidásut organisašuvnna ovddidanproseassa oassin, ja ná doalvut dan buot 11(12) doaimmaide guoskevažžan doaibmanstrategiijaidda ja - plánaide. Go gielddaid dásis sierra virgeoapmahaččaid bargguid luondu molsašuddá oallege olu, sáhttá leat jierpmálašge eandalitge stuorát báikegottiin, ahte sierra hálddahussuorggit plánejit ja čuovvot doaimmaideaset ovttaveardásašvuođa goittotge muhtin osiin iežaset vuolggasajiin. Nuppe dáfus smávit báikegottiin dilli sáhttá leat nuppegežiid. Ovttaveardásašvuođaplána sáhttá laktit eará plána oassin, juos ii leat jierpmálaš ráhkadit dan sierra. Muhtin gielddain leat válmmaštallon oalle viiddes máŋggakulturprográmmat dahje rasismma/vealaheami vuostásaš prográmmat, maid oktavuhtii ovttaveardásašvuođaplána heive erenomáš bures. Juos ovttaveardásašvuođaplána háliduvvo laktot gieldda ruovttuiduhttinprográmma oassin, galggašii váldit vuhtii, ahte sisafárrejeaddjiid lassin plána guoská maiddái eará etnihkalaš vehádatjoavkkuid go sisafárrejeaddjiid (ng. dološ vehádagat, sisafárrejeaddjiid maŋisboahttit jne.) ja dan galggašii maiddái čielgasit buktit ovdan. Dán dáhpáhusas ruovttuiduhttinprográmmaid ođasteamis livččii buorre geavahit ávkin maiddái románaid ovddasteaddjiid áššedovdamuša. Juos fas gávnnahuvvo sierra ovttaveardásašvuođaplánai, sáhttá dan sisdoaluid geavahit ávkin ruovttuiduhttinprográmmain, mat ruovttuiduhttinlága vuođul sisttisdollet doaimmaid etnihkalaš dásseárvvu ja buriid etnihkalaš gaskavuođaid ovddideami várás (493/1999, M.118.2002, 7 §). Ovttasveardásašvuođaplánema sáhttá ollašuhttit njuovžilit ovdalis máinnašuvvon prográmmaid ja plánaid ođasmahttinproseassa oassin; seammaláhkai ovttaveardásašvuođa ollašuvvama čuovvuma ja árvvoštallama sáhttá ollašuhttit daid čuovvuma ja bohtosiid gieđahallama oassin. <em type="bold">Ovdamearka 4: máŋggavuđot plána </em>Suoma dilis máŋggavuđot, máŋggaid vealahanvuođustusaid vuhtii váldi lahkonanvuohki ovttaveardásašvuođaplánemis addá máŋggalágan ávkkiid. Máŋggaid vealahanvuođustusaid gokči plána lea máŋgga virgeoapmahačča buohta eanet mearkkašahtti ja vástida oppalaččat olbmuid ja joavkkuid dárbbuide, geat leat váras gártat vealaheami vuollái. Ovdamearkan seamma áigge, go álbmotjoavkkut nuppástuvvet etnihkalaš ja gielalaš vuođu dáfus viidásabbon, dat maiddái boarásmuvvá. Ahkeolbmuid meari lassáneapmi fas ásaha ođđa gáibádusaid nu hálddahussii go bálvalusaid fállamii. Organisašuvnnaid beaktilvuođa ja njuovžilvuođa sáhttá lasihit ovddidemiin doaibmanbirrasa dakkárin, mas juohkehaš doaibmi sáhttá juksat nu buorre bohtosa go vejolaš ja mas giige ii vealahuvvo. Juos ovdamearkan bargoservošis lea vealaheapmi dahje heađušteapmi seksuálaiešvuođa dahje oskku vuođul, gillájit dáid olbmuid lassin earáge bargoservoša lahtut heajos vuoiŋŋa ja heajut beaktilvuođa dihte. Sierra joavkkuid dárbbuide guoski positiivvalaš doarjjadoaimmaid lea sivva plánet ovttas máinnašuvvon joavkkuid ovddasteaddjiiguin. Ná sáhttá jo álggos ráhkadit viiddes ja konkrehtalaš plána, man ollašuhttimiin virgeoapmahaš sáhttá ovddidit viidásabbotge máŋggahámatvuođapolitihka. Ovttasbargu veahkeha maiddái garvit unohas čovdosiid ja sihkkarastá earret eará dan, ahte buot fysihkalaš easttahisvuođa dáhkideaddji dahkkit váldojit vuhtii. Buorit vásihusat viiddes ja máŋggaid sierra vuođustusaid guoski lahkonanvuogis leat ožžojuvvon earret eará dásseárvoplána oasil. Virgeoapmahaš sáhttá ráhkadit ovttaveardásašvuođaplána maiddái bargoaddi rollas, vaikke plána ráhkadangeatnegasvuohta ii dan gáibit. Juos virgeoapmahaš gávnnaha, ahte guorahallá ovttaveardásašvuođa ovddideami doaimmainis oppalaččat vuhtii váldimiin maiddái bargoaddi rolla, sáhttá leat jierpmálaš laktit dásseárvolága mielde dásseárvoplána ja ovttaveardásašvuođaplána. Go dásseárvoplána ja ovttaveardásašvuođaplána ovttastahttojit, de sáhttá garvit badjálaš plánema, 12(12) čuovvuma ja dili ovdáneami árvvoštallama. Dán dáhpáhusas ovttaveardásašvuođaplánai biddjojit virgeoapmahačča olgguldas doaimma lassin (gč. ovdamearka 1) seammasullasaš siskkáldas ovttaveardásašvuhtii laktáseaddji áššit, maid dásseárvoplánat dál sisttisdollet. Dál jođus leahkki dásseárvolága ođastusa gánneha vuhtii váldit plánemis. Lassidieđuid dásseárvoplánemis oažžu dásseárvováljaolbmo internetsiidduin čujuhusas: http://www.stm.fi/Resource.phx/tasa-arvo/tasa-arvovaltuutettu/tasuunnittelu.htx Lassidieđut ja ovttaveardásašvuođa guoski materiálat: www.mol.fi/migration www.join.fi www.join.fi/seis </p>
</body></document>
