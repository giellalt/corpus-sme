<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <year>2016</year>
    <wordcount>1243</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.saamicouncil.net/fileadmin/user_upload/Documents/Beavdegirjjit_ja_ear%C3%A1_mearr%C3%A1dusat/SR_doaibmapl%C3%A1na_2016.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="deu">
      <em type="bold">DOAIBMAPLÁNA	2016	</em>
    </p>
    <p>Dohkkehuvvon	Sámiráđi	čoahkkimis	13.02.16</p>
    <p xml:lang="vep">
      <em type="bold">1.	ULBMILAT		</em>
    </p>
    <p xml:lang="koi">
      <em type="italic"><span type="quote">“Mii	sámit	leat	okta	álbmot	eaige	riikaráját	galgga	hehttet	min	álbmoga	oktavuođa”</span>.	</em>
    </p>
    <p>Sámiráđi	váldoulbmilin	lea	gozihit	sámiid	ovdduid	álbmogin,	nannet	sámiid	oktiigullevašvuođa	riikkarájáid	rastá	oktan	álbmogin	ja	eamiálbmogin	ja	bargat,	ahte	sápmelaččat	maiddái</p>
    <p>boahttevuođas	dohkkehuvvojit	oktan	álbmogin	ja	eamiálbmogin,	man	kultuvrralaš,	politihkalaš,	ekonomalaš,	siviila,	sosiálalaš	ja		vuoiŋŋalaš	vuoigatvuođat	sihkkarastojit	guđege	riikka</p>
    <p>láhkaásahusain,	guoskevaš	riikkaid	ja	sámiid	ovddasteaddji	orgánaid	gaskasaš	soahpamušaiguin</p>
    <p>ja	álbmotrievttálaš	šiehtadusaiguin	muđui.	Sámiráđđi	bargá	maiddái	riikkaidgaskasaččat	sápmelaččaid	ja	eará	eamiálbmogiid	beroštumiid	ja	vuoigatvuođaid	ovddideami	ja</p>
    <p>sihkkarastima	várás.</p>
    <p>Riikkaidgaskasaš	bargu	lea	dehálaš	oassin	Sámiráđi	doaimmas.	Eamiálbmogiid</p>
    <p>olmmošvuoigatvuođaid	bealušteapmi,	ovttasbargu	eará	eamiálbmogiiguin	ja	árktalaš	ja</p>
    <p>birasáššit	leat	guovddážis.	Dasa	lassin	Sámiráđis	lea	mihttomearrin	aktiivvalaččat	oasálastit</p>
    <p>servodatdigaštallamii	Sámis.	Sámiráđđi	áigu	nannet	iežas	NGO	rolla,	ja	hástalit	ja	bidjat	vuordámušaid	sihke	Suoma,	Norgga,	Ruošša	ja	Ruoŧa	eiseválddiide,	muhto	maiddái</p>
    <p>Sámedikkiide.</p>
    <p xml:lang="vep">
      <em type="bold">2.	OPPALAČČAT	SÁMIRÁĐI	BIRRA	</em>
    </p>
    <p>Sámiráđđi	lea	Suoma,	Norgga,	Ruošša	ja	Ruoŧa	sámi	organisašuvnnaid	eaktodáhtolaš	ja</p>
    <p>iešráđálaš	kulturpolitihkalaš	ja	politihkalaš	ovttasbargosearvi.	Sámiráđđi	lea	ii-ráđđehuslaš</p>
    <p xml:lang="eng">siviilaorganisašuvdna	(non-governmental	organization).</p>
    <p>Sámiráđi	bajimuš	orgána	lea	sámekonferánsa	mii	lágiduvvo	juohke	njealját	jagi.	Jagis	2013</p>
    <p>Murmánskkas	dollon	20.	Sámekonferánssa	fáddán	lei	“Sápmi	2053	–	sámi	kultuvra	ja	industriija</p>
    <p>lassáneapmi”.	Boahtte	sámekonferánsa	lágiduvvo	Troanddimis	guovvamánus	2017.	Seammás</p>
    <p>leat	plánejuvvon	stuorát	100	jagi	ávvudoalut	go	leat	vássán	100	jagi	sápmelaččaid	vuosttaš</p>
    <p>organiseremis.	Sámiráđđi	šaddá	bidjat	olu	návccaid	konferánssa	ja	doaluid	plánemii		ja</p>
    <p xml:lang="vep">ordnemii.</p>
    <p>Sámiráđis	leat	doaimmas	golbma	temáhtalaš	ossodaga:	Árktalaš	–	ja	birasáššiid	ossodat,</p>
    <p>olmmošvuoigatvuođaossodat	ja	kulturossodat.	Stuorra	oassi	ráđi	barggus	doaimmahuvvo	ossodagaid	bokte.	Ossodatjođiheaddjit	vástidit	ossodagaid	doaimmain.	Čállingoddi	dikšu</p>
    <p>hálddahuslaš	koordinerema	ja	lea	earenomážit	láktájuvvon	oktii	kulturossodagain.</p>
    <p>Kulturovdaneapmi	lea	hui	dehelaš	Sámiráđi	doibmii	ja	buot	mainna	Sámiráđđi	barga	galgá	leat</p>
    <p>vuođustuvvon	kultuvrra	perspektiivvas.</p>
    <p xml:lang="vep">
      <em type="bold">3.	KULTUROSSODAT		</em>
    </p>
    <p xml:lang="nno">
      <em type="italic"><span type="quote">“Sámiráđđi	áigu	ovddidit	ollislaš	sámi	kulturpolitihka.”</span>	</em>
    </p>
    <p>3.1.	Lill	Tove	Fredriksen,	Mikael	Pirak,	Magreta	Sara,	Larisa	Avdejeva	ja	Niko	Valkeapää	leat</p>
    <p>válljejuvvon	miellahttun	kulturlávdegoddái	áigodahkii	2015-2016.	Lill	Tove	Fredriksen	lea</p>
    <p>válljejuvvon	jođiheaddjin.	Kulturlávdegoddi	lea	Sámiráđi	oktavuođaorgána	sámi	dáidda-	ja</p>
    <p>kulturservviide	nugo	omd.	duodjeorganisašuvnnaide,	girjjálašvuođaorganisašuvnnaide,	filbma-</p>
    <p>ja	musihkkaservviide.</p>
    <p>3.2.	Kulturpolitihkalaš	doibmii	gullá	sámiid	servodateallima	seailluheapmi,	giktaleapmi	ja</p>
    <p>ovddideapmi	oppalaččat	ja	sierra	kultuvrralaš	doaimmat.	Sámiráđđi	galgá	nannet	árbevirolaš	ja</p>
    <p>ođđaáigásaš	sámi	kultuvrra.</p>
    <p>3.3	Sámiráđđi	juohká	jahkásaččat	ruhtadoarjagiid	sámi	kulturdoaimmaide.	Lea	kulturlávdegoddi</p>
    <p>mii	hálddaša	doarjjaortnega.	Dása	gullet	doarjagat	omd.	čáppagirjjálašvuhtii,</p>
    <p>prošeaktadoarjagat,	oahppomátke-	ja	bargostipeanddat.	Sámiráđđi	earenoamážit	doarju</p>
    <p>prošeavttaid	mat	dihtomielalaččat	barget	olles	Sámi	perspektiivvas.	Sámiráđis	lea	áigumuš</p>
    <p>buorebut	olgomáilbmái	čalmmustahttit	kulturdoarjaga	buriid	bohtosiid.</p>
    <p>3.4.	Sámiráđđi	áigu	kulturdoarjaga	lassin	jagis	2016	juolludit	3	bargostipeandda	mas	lea	20	000</p>
    <p>Euro	árvu,	nana	kulturbargiide	Sámis.</p>
    <p>3.5.	Sámiráđđi	juohká	girjjálašvuođabálkkašumi	juohke	nuppi	jagi.	Jagis	2016	Sámiráđđi	áigu</p>
    <p>juohkit	bálkkašumi	sámi	mánáid-	dahje	nuoraidgirjái.	Bálkkašumi	sturrodat	lea	4000	Euro	lassin</p>
    <p>dáidagii.</p>
    <p>3.6.	Sámiráđđi	áigu	geahčadit	kulturlávdegotti	njuolggadusaid	vai	oaidnit	leago	dárbu	rievdadit</p>
    <p>daid.</p>
    <p>3.7.	Sámiráđđi	áigu	involveret	sámi	kulturservviid	ja	–bargiid	Sápmi	2017	ráhkkananproseassas.</p>
    <p>3.8.	Sámiráđđi	áigu	iskat	vejolašvuođa	ásahit	rájakeahtes	sámi	kulturfoandda.</p>
    <p>3.9.	Sámiráđđi	oamasta	Sámi	duodjemearkka,	mii	lea	sámi	duoji	gálvomearka.	Sámiráđđi	čađaha</p>
    <p>prošeavtta	man	ulbmilin	lea	ođasmahttit	mearkka	hálddašeami	ja	iskat	makkár	vejolašvuođat</p>
    <p>leat	juridihkalaččát	suddjet	duoji.	Piia	Nuorgam	bargá	prošeaktajođiheaddjin.</p>
    <p xml:lang="vep">
      <em type="bold">4.	OLMMOŠVUOIGATVUOĐAOSSODAT		</em>
    </p>
    <p>
      <em type="italic">	“Sámiráđđi	háliida	nannet	ja	oažžut	ipmárdusa	riikkaidgaskasaččat	eamiálbmogiid	</em>
    </p>
    <p>
      <em type="italic">olmmošvuoigatvuođaide.”	</em>
    </p>
    <p>4.1.	Sámiráđđi	háliida	vuoruhit	eamiálbmogiid	máilmmikonferánssa	(WCIP)</p>
    <p>loahppadokumeantta	čađaheami	dego:</p>
    <p type="listitem">•  buoridit	EMRIP	doaibmaválddi	nu,	ahte	das	boahtá	eamiálbmotjulggaštusa</p>
    <p>gozihanorgána	(artihkkal	28)</p>
    <p type="listitem">•  buoridit	eamiálbmogiid	oassálastinvejolašvuođaid	ON:s	(artihkkal	33)</p>
    <p>Sámiráđđi	oassálastá	aktiivvalaččat	loahppadokumeantta	čađahanšiehtadallamiidda.</p>
    <p>4.2.	Sámiráđđi	váldá	oasi	aktiivvalaččat	ON:a	eamiálbmogiid	vuoigatvuođaide	guoski</p>
    <p>čoahkkimiidda,	omd.	ONa	Bissovaš	forumii,	EMRIPii	jna.</p>
    <p xml:lang="nno">
      <em type="italic">	<span type="quote">“Sámiráđđi	háliida	bargat	nu	ahte	sámi	vuoigatvuođat	našunála,	guovllu	ja	báikkálaš	dásis	čađahuvvojit”</span>	</em>
    </p>
    <p>4.3.	Sámiráđđi	háliida	gozihit	sámi	vuoigatvuođaid,	erenoamáš	deaddu	eatnan-	ja</p>
    <p>luondduriggodatvuoigatvuođain,	nu,	ahte	aktiivvalaččat	buvttada	báldalas	mearreáigeraporttaid</p>
    <p>ON:a	soahpamušaid	gozihanorgánaide	(treaty	bodies)	ja	máilmmiviidosaš</p>
    <p>olmmošvuoigatvuođaid	goziheapmái	(Universal	Periodic	Review,	UPR)	Suoma,	Ruoŧa,	Norgga	ja</p>
    <p>Ruošša	mearreáigásaš	raporttaid	lassin.	Bargu	dahkko	ovttasráđiid	lahttoorganisašuvnnaiguin.	Vejolašvuođaidis	mielde	Sámiráđđi	goziha,	ahte	dát	ON:a	orgánat	dutkkahit	ja	gažadit	daid</p>
    <p>riikkaid,	gos	sápmelaččat	ásset.</p>
    <p>4.4.	Veahkehit	sámiid	báikkálaš	dásis	sihkkarastit	sámi	vuoigatvuođaid	ee.	veahkehit	oažžut</p>
    <p>áššiid	riikkaidgaskasaš	olmmošvuoigatvuođa	orgánaide.	Earret	eará	dán	várás	Sámiráđđi	lea</p>
    <p>ožžon	Norgga	Sámedikkis	ruhtadeami	prošektii	“Veahkehit	sámi	báikkálaš	servodagaid</p>
    <p>sisabáhkkenáššiin	ja	oažžut	Finmárkokommišuvnna	ja	Meahcceduopmostuolu	identifiseret	vuoigatvuođaid”.	Prošeavtta	doaibmabidjun	lea	ee.	juridihkalaččat	veahkehit	sámiid	vuostálastit</p>
    <p>fidnuid,	mat	áitet	sin	sámi	árbevirolaš	eanageavaheami.</p>
    <p>4.5.		Joatkit	lágidit	nuoraide	gurssa	olmmoš-	ja	birasvuoigatvuođaid	ovttas	Inuihtaid</p>
    <p xml:lang="kal">sirkumpolára	ráđiin	(Inuit	Circumpolar	Council).</p>
    <p>4.6.	Suvdilis	Ovdáneami	Alla	Dási	Politihkalaš	Forum	(High-Level	Political	Forum	on	Sustainable	Development)	vuosttas	čoahkkin	dollojuvvo	geassemánus	2016	New	Yorkas.	Forum	addá</p>
    <p>láidehusa	ja	ávžžuhusaid	politihkalaš	jođiheddjiide.	Dat	čuovvu	ja	vákšu	suvdilis	ovdáneami</p>
    <p xml:lang="eng">čatnašumiid	čađaheami	ja	2030	Suvdilis	Ovdáneami	Agenda	(2030	Agenda	for	Sustainable	Development)	,	masa	gullet	Suvdilis	Ovdáneami	Ulbmilat	(Sustainable	Development	Goals,</p>
    <p>SDGs).	Forum	gieđahallá	stáhtaid	raporttaid	ja	maid	temáhtalaš	raporttaid,	maidda	omd.	álgoálbmogat	oktan	čuozáhatjoavkun	sáhttet	buktit	iežaset	báldalasraporttaid.	Jagis	2016</p>
    <p>raporterenvuorus	leat	Norga	ja	Suopma.	Sámiráđđi	čuovvu	Foruma	ja	raporterema.</p>
    <p>4.7.	Davviriikkalaš	sámesoahpamuš</p>
    <p>Davviriikkat	 ásahedje	 sámesoahpamušráđđádallanbargojoavkku	 jagis	 2013,	 ulbmilin	 lei	 ahte	soahpamuševttohus	lea	gárvvis	2016.	Sámeráđđi	čuovvu	barggu	ovdáneami.</p>
    <p xml:lang="fkv">
      <em type="bold">5.	ÁRKTALAŠ-	JA	BIRASOSSODAT		</em>
    </p>
    <p>
      <em type="bold">“Dearvvaslaš	ja	buvttadeaddji	ekovuogádagat,	sihke	nannámis	ja	čáziin,	lea	vuođđun	sámi	</em>
    </p>
    <p>
      <em type="bold">kultuvrii	ja	identitehtii.”	</em>
    </p>
    <p>
      <em type="bold">“Sámi	kulturvuođđu	galgá	sihkarastot	ja	nannejuvvot	ceavzilis	luondduresurssa	</em>
    </p>
    <p>
      <em type="bold">hálddašeami	bokte.	Dasa	vejolaš	váikkuhusat,	nugo	nuoskkideapmi,	dálkkádat	</em>
    </p>
    <p>
      <em type="bold">rievdadeamit	ja	earáhuhtton	luonddugeavaheapmi	fertejit	eastaduvvot.”	</em>
    </p>
    <p>5.1.	Sámiráđđi	áigu	oassálastit	Árktalaš	ráđi	bargguide	ja	doaimmaide,	bistevaš	oasseváldin</p>
    <p>(Permanent	Participant),	sihke	bargojoavkkuin	ja	Task	Force:ain	vai	sámi	perspektiivat	ja</p>
    <p>beroštumit	váldojit	vuhtii.</p>
    <p type="listitem">•  Oassálastit	Árktalaš	ráđi	Senior	Arctic	Officals	ja	bargojoavkočoahkkimiidda;</p>
    <p type="listitem">•  Čatnat	alcceseamet	čehpiid	sámiid	servodagas	geat	sáhttet	searvat	iešguhtege</p>
    <p>čehppodagain	bargojoavkočoahkkimiidda	dahje	čállosiid	bokte;</p>
    <p type="listitem">•  Gaskkustit	Árktalaš	ráđi	raporttaid	ja	bargguid	bohtosiid	sámi	servodahkii,	ja	maid	loktet</p>
    <p>vuorjašumiid	sámi	servodagas	Árktalaš	ráđi	vuogádahkii.</p>
    <p type="listitem">•  Nannet	gaskavuođa	gaskkal	Árktalaš	ráđi	observatevrraid	ja	Sámiráđi.</p>
    <p>5.2.	Sámiráđđi	áigu	oassálastit	muđuid	Árktalaš	ja	luodnubiras	áššiid	ovddideapmái	sihke	EUas,</p>
    <p>ON	konvenšuvnnaid	doaimmaid	ja	eará	orgánaid	bokte.</p>
    <p type="listitem">•  Oassálastit	ON:a	Luondduvalljivuođa	konvenšuvnna	(CBD)	bargui,	erenoamáš	dasa	mii</p>
    <p>guoská	implementeremii	ja	artihkkala	8(j)	árbedieđu,	innovašuvnna	ja	geavahusa</p>
    <p>doaimmaide	ja	artihkkala	10(c)	bargoplána	árbevirolaš	ceavzilis	luondduvalljivuođa</p>
    <p>geavaheami	čuovvuleapmái;</p>
    <p type="listitem">•  Árvvoštallat	ja	gozihit	CBD	mearrádusaid	implementerema	sámiid	servodahkii	Suoma,</p>
    <p>Norgga,	Ruoŧa	ja	Ruošša	bealde	Sámi;</p>
    <p type="listitem">•  Oassálastit	UNFCCC	doaimmaide;</p>
    <p type="listitem">•  Oassálastit	relevántta	EU	proseassaide	ja	doaimmaide;</p>
    <p type="listitem">•  Ovddidit	eanet	dieđuid	ON	konvenšuvnnaid	ja	EU	Árktalaš	doaimmaid	birra	regiovnna</p>
    <p>dásis	sihke	sámi	servodahkii	ja	earáide	(oahpahus	páhka).</p>
    <p type="listitem">•  Sihkkarastit	ahte	buoremus	máhttu	mii	gávdnoš,	sihke	árbediehtu	ja	dieđa,	geavahuvvo</p>
    <p>vuođđun	máhttobuvttadeapmái	sámi	servodagas	ja	sámi	servodaga	birra.</p>
    <p type="listitem">•  Iskat	heivehit	/čađahit	ON	konvenšuvnnaid	mearrádusaid	sámi	servodagas.</p>
    <p xml:lang="deu">
      <em type="bold">6.	EARÁ	</em>
    </p>
    <p>6.1.	Sámiráđđi	áigu	vuoruhit	gelbbolašvuođahuksema	sámi	nuoraid	gaskkas	Sámiráđi</p>
    <p>bargosurggiid	ektui.</p>
    <p>6.2.	Jagis	2017	lea	100	jagi	áigi	go	sápmelaččat	olles	Sámis	vuosttaš	háve	čoahkkanedje	ja</p>
    <p>organiserejedje	iežaset.	Sámiráđđi	áigu	searvat	100	jagi	ávvudeami	plánenprosessii,	ja</p>
    <p>ráhkkanišgoahtit	dasa	ahte	lágidit	boahtte	sámekonfereanssa	dan	oktavuođas	Troanddimis.</p>
    <p>6.3.	Sámiráđis	lea	áigumuš	nannet	gulahallama	ja	ovttasbarggu	Sámi	Parlamentáralaš	Ráđiin	ja</p>
    <p>ovttaskas	Sámedikkiiguin.</p>
    <p>6.4.	Sámiráđđi	áigu	doaibmaáigodagas	vuoruhit	gulahallama,	sihke	siskkáldas	ja	olgguldas,	dan</p>
    <p>bokte	ahte	čuovvut	iežas	gulahallanplána.	Earret	eará	áigut	sáddegoahtit	ođasreivviid	min</p>
    <p>doaimma	birra.</p>
    <p>6.5.	Sámiráđis	lea	áigumuš	ásahit	sámi	ovddasteami	Brusselis,	nannen	dihtii	sámiid	beroštumiid</p>
    <p>EU	ektui.	Ruhtaháhkan	dan	várás	jotkojuvvo	jagis	2016.	Sámiráđđi	áigu	maid	dárkilit	čuovvut</p>
    <p>mielde	ja	iskat	váikkuhit	go	EU	dál	lea	ođasmahttimin	iežas	eamiálbmotpolitihka	ja	Árktalaš</p>
    <p>strategiijaid.</p>
    <p>6.6.	Dehálaš	oassi	Sámiráđi	doaimmas	lea	ovttasbargu	eará	eamiálbmogiiguin.	Ovttasbargu	lea	iešguđetge	surggiin,	ja	dađis	ilbmet	ođđa	ovttasbargovejolašvuođat.	Sámiráđis	lea	erenoamáš</p>
    <p xml:lang="eng">lagaš	ovttasbargu	servviiguin:	Inuit	Circumpolar	Council	(ICC),	Russian	Association	of</p>
    <p xml:lang="eng">Indigenous	Peoples	of	the	North	(RAIPON),	Assembly	of	First	Nations	(Kanada),	Organisation	of	Indigenous	Peoples	in	Africa,	AMAN	(Indonesia),	Cordeliera	Peoples´	Alliance	(Filippinat),	Asian</p>
    <p xml:lang="eng">Indigenous	Peoples´	Pact,	Tebtebba	Foundation	(Filippinat)	och	FAIRA	(Australia).</p>
    <p>6.7.	Ráđđádallanskuvlejumi	ulbmilin	lea	buoridit	sihke	politihkkáriid	ahte	sámi	ásahusaid</p>
    <p>bargiid	gelbbolašvuođa	ovddidit	Sámi	vuoigatvuođaid	ja	sajádaga	ráđđádaladettiin	stáhtaid,</p>
    <p>eiseválddiid-	ja	fitnodagaid	ovddasteddjiiguin.</p>
  </body>
</document>
