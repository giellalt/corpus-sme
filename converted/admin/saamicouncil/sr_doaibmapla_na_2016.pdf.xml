<document xml:lang="sme" id="no_id"><header><title/><genre code="admin"/><author><unknown/></author><year>2016</year><wordcount>1198</wordcount><conversion_status type="standard"/><availability><license type="standard"/></availability><multilingual/><origFileName>http://www.saamicouncil.net/fileadmin/user_upload/Documents/Beavdegirjjit_ja_ear%C3%A1_mearr%C3%A1dusat/SR_doaibmapl%C3%A1na_2016.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="deu"><em type="bold">DOAIBMAPLÁNA 2016 </em></p>
<p>Dohkkehuvvon Sámiráđi čoahkkimis 13.02.16 2 <em type="bold">1. ULBMILAT </em><span type="quote">“Mii sámit leat okta álbmot eaige riikaráját galgga hehttet min álbmoga oktavuođa”</span>. </p>
<p>Sámiráđi váldoulbmilin lea gozihit sámiid ovdduid álbmogin, nannet sámiid oktiigullevašvuođa riikkarájáid rastá oktan álbmogin ja eamiálbmogin ja bargat, ahte sápmelaččat maiddái boahttevuođas dohkkehuvvojit oktan álbmogin ja eamiálbmogin, man kultuvrralaš, politihkalaš, ekonomalaš, siviila, sosiálalaš ja vuoiŋŋalaš vuoigatvuođat sihkkarastojit guđege riikka láhkaásahusain, guoskevaš riikkaid ja sámiid ovddasteaddji orgánaid gaskasaš soahpamušaiguin ja álbmotrievttálaš šiehtadusaiguin muđui. Sámiráđđi bargá maiddái riikkaidgaskasaččat sápmelaččaid ja eará eamiálbmogiid beroštumiid ja vuoigatvuođaid ovddideami ja sihkkarastima várás.</p>
<p>Riikkaidgaskasaš bargu lea dehálaš oassin Sámiráđi doaimmas. Eamiálbmogiid olmmošvuoigatvuođaid bealušteapmi, ovttasbargu eará eamiálbmogiiguin ja árktalaš ja birasáššit leat guovddážis. Dasa lassin Sámiráđis lea mihttomearrin aktiivvalaččat oasálastit servodatdigaštallamii Sámis. Sámiráđđi áigu nannet iežas NGO rolla, ja hástalit ja bidjat vuordámušaid sihke Suoma, Norgga, Ruošša ja Ruoŧa eiseválddiide, muhto maiddái</p>
<p>Sámedikkiide. <em type="bold">2. OPPALAČČAT SÁMIRÁĐI BIRRA </em></p>
<p>Sámiráđđi lea Suoma, Norgga, Ruošša ja Ruoŧa sámi organisašuvnnaid eaktodáhtolaš ja iešráđálaš kulturpolitihkalaš ja politihkalaš ovttasbargosearvi. Sámiráđđi lea ii-ráđđehuslaš siviilaorganisašuvdna (non-governmental organization).</p>
<p>Sámiráđi bajimuš orgána lea sámekonferánsa mii lágiduvvo juohke njealját jagi. Jagis 2013</p>
<p>Murmánskkas dollon 20. Sámekonferánssa fáddán lei <span type="quote">“Sápmi 2053 – sámi kultuvra ja industriija lassáneapmi”</span>. Boahtte sámekonferánsa lágiduvvo Troanddimis guovvamánus 2017. Seammás leat plánejuvvon stuorát 100 jagi ávvudoalut go leat vássán 100 jagi sápmelaččaid vuosttaš organiseremis. Sámiráđđi šaddá bidjat olu návccaid konferánssa ja doaluid plánemii ja ordnemii.</p>
<p>Sámiráđis leat doaimmas golbma temáhtalaš ossodaga: Árktalaš – ja birasáššiid ossodat, olmmošvuoigatvuođaossodat ja kulturossodat. Stuorra oassi ráđi barggus doaimmahuvvo 3 ossodagaid bokte. Ossodatjođiheaddjit vástidit ossodagaid doaimmain. Čállingoddi dikšu hálddahuslaš koordinerema ja lea earenomážit láktájuvvon oktii kulturossodagain.</p>
<p>Kulturovdaneapmi lea hui dehelaš Sámiráđi doibmii ja buot mainna Sámiráđđi barga galgá leat vuođustuvvon kultuvrra perspektiivvas. <em type="bold">3. KULTUROSSODAT </em><span type="quote">“Sámiráđđi áigu ovddidit ollislaš sámi kulturpolitihka.”</span> 3.1. Lill Tove Fredriksen, Mikael Pirak, Magreta Sara, Larisa Avdejeva ja Niko Valkeapää leat válljejuvvon miellahttun kulturlávdegoddái áigodahkii 2015-2016. Lill Tove Fredriksen lea válljejuvvon jođiheaddjin. Kulturlávdegoddi lea Sámiráđi oktavuođaorgána sámi dáidda- ja kulturservviide nugo omd. duodjeorganisašuvnnaide, girjjálašvuođaorganisašuvnnaide, filbma- ja musihkkaservviide. 3.2. Kulturpolitihkalaš doibmii gullá sámiid servodateallima seailluheapmi, giktaleapmi ja ovddideapmi oppalaččat ja sierra kultuvrralaš doaimmat. Sámiráđđi galgá nannet árbevirolaš ja ođđaáigásaš sámi kultuvrra. 3.3 Sámiráđđi juohká jahkásaččat ruhtadoarjagiid sámi kulturdoaimmaide. Lea kulturlávdegoddi mii hálddaša doarjjaortnega. Dása gullet doarjagat omd. čáppagirjjálašvuhtii, prošeaktadoarjagat, oahppomátke- ja bargostipeanddat. Sámiráđđi earenoamážit doarju prošeavttaid mat dihtomielalaččat barget olles Sámi perspektiivvas. Sámiráđis lea áigumuš buorebut olgomáilbmái čalmmustahttit kulturdoarjaga buriid bohtosiid. 3.4. Sámiráđđi áigu kulturdoarjaga lassin jagis 2016 juolludit 3 bargostipeandda mas lea 20 000 </p>
<p>Euro árvu, nana kulturbargiide Sámis. 3.5. Sámiráđđi juohká girjjálašvuođabálkkašumi juohke nuppi jagi. Jagis 2016 Sámiráđđi áigu juohkit bálkkašumi sámi mánáid- dahje nuoraidgirjái. Bálkkašumi sturrodat lea 4000 Euro lassin dáidagii. 3.6. Sámiráđđi áigu geahčadit kulturlávdegotti njuolggadusaid vai oaidnit leago dárbu rievdadit daid. 3.7. Sámiráđđi áigu involveret sámi kulturservviid ja –bargiid Sápmi 2017 ráhkkananproseassas. 3.8. Sámiráđđi áigu iskat vejolašvuođa ásahit rájakeahtes sámi kulturfoandda. 4 3.9. Sámiráđđi oamasta Sámi duodjemearkka, mii lea sámi duoji gálvomearka. Sámiráđđi čađaha prošeavtta man ulbmilin lea ođasmahttit mearkka hálddašeami ja iskat makkár vejolašvuođat leat juridihkalaččát suddjet duoji. Piia Nuorgam bargá prošeaktajođiheaddjin. <em type="bold">4. OLMMOŠVUOIGATVUOĐAOSSODAT </em><span type="quote">“Sámiráđđi háliida nannet ja oažžut ipmárdusa riikkaidgaskasaččat eamiálbmogiid olmmošvuoigatvuođaide.”</span> </p>
<p>Sámiráđđi oassálastá aktiivvalaččat loahppadokumeantta čađahanšiehtadallamiidda. 4.2. Sámiráđđi váldá oasi aktiivvalaččat ON:a eamiálbmogiid vuoigatvuođaide guoski čoahkkimiidda, omd. ONa Bissovaš forumii, EMRIPii jna. dásis čađahuvvojit” 4.3. Sámiráđđi háliida gozihit sámi vuoigatvuođaid, erenoamáš deaddu eatnan- ja luondduriggodatvuoigatvuođain, nu, ahte aktiivvalaččat buvttada báldalas mearreáigeraporttaid</p>
<p>ON:a soahpamušaid gozihanorgánaide (treaty bodies) ja máilmmiviidosaš olmmošvuoigatvuođaid goziheapmái (Universal Periodic Review, UPR) Suoma, Ruoŧa, Norgga ja</p>
<p>Ruošša mearreáigásaš raporttaid lassin. Bargu dahkko ovttasráđiid lahttoorganisašuvnnaiguin.</p>
<p>Vejolašvuođaidis mielde Sámiráđđi goziha, ahte dát ON:a orgánat dutkkahit ja gažadit daid riikkaid, gos sápmelaččat ásset. 4.4. Veahkehit sámiid báikkálaš dásis sihkkarastit sámi vuoigatvuođaid ee. veahkehit oažžut áššiid riikkaidgaskasaš olmmošvuoigatvuođa orgánaide. Earret eará dán várás Sámiráđđi lea ožžon Norgga Sámedikkis ruhtadeami prošektii <span type="quote">“Veahkehit sámi báikkálaš servodagaid sisabáhkkenáššiin ja oažžut Finmárkokommišuvnna ja Meahcceduopmostuolu identifiseret 5 vuoigatvuođaid”</span>. Prošeavtta doaibmabidjun lea ee. juridihkalaččat veahkehit sámiid vuostálastit fidnuid, mat áitet sin sámi árbevirolaš eanageavaheami. 4.5. Joatkit lágidit nuoraide gurssa olmmoš- ja birasvuoigatvuođaid ovttas Inuihtaid sirkumpolára ráđiin (Inuit Circumpolar Council). 4.6. Suvdilis Ovdáneami Alla Dási Politihkalaš Forum (High-Level Political Forum on Sustainable</p>
<p>Development) vuosttas čoahkkin dollojuvvo geassemánus 2016 New Yorkas. Forum addá láidehusa ja ávžžuhusaid politihkalaš jođiheddjiide. Dat čuovvu ja vákšu suvdilis ovdáneami čatnašumiid čađaheami ja 2030 Suvdilis Ovdáneami Agenda (2030 Agenda for Sustainable</p>
<p xml:lang="eng">Development) , masa gullet Suvdilis Ovdáneami Ulbmilat (Sustainable Development Goals,</p>
<p>SDGs). Forum gieđahallá stáhtaid raporttaid ja maid temáhtalaš raporttaid, maidda omd. álgoálbmogat oktan čuozáhatjoavkun sáhttet buktit iežaset báldalasraporttaid. Jagis 2016 raporterenvuorus leat Norga ja Suopma. Sámiráđđi čuovvu Foruma ja raporterema. 4.7. Davviriikkalaš sámesoahpamuš</p>
<p type="listitem">Davviriikkat  ásahedje  sámesoahpamušráđđádallanbargojoavkku  jagis  2013,  ulbmilin  lei  ahte soahpamuševttohus lea gárvvis 2016. Sámeráđđi čuovvu barggu ovdáneami. 5. ÁRKTALAŠ- JA BIRASOSSODAT  <span type="quote">“Dearvvaslaš ja buvttadeaddji ekovuogádagat, sihke nannámis ja čáziin, lea vuođđun sámi kultuvrii ja identitehtii.”</span> <span type="quote">“Sámi kulturvuođđu galgá sihkarastot ja nannejuvvot ceavzilis luondduresurssa hálddašeami bokte. Dasa vejolaš váikkuhusat, nugo nuoskkideapmi, dálkkádat rievdadeamit ja earáhuhtton luonddugeavaheapmi fertejit eastaduvvot.”</span> 5.1. Sámiráđđi áigu oassálastit Árktalaš ráđi bargguide ja doaimmaide, bistevaš oasseváldin (Permanent Participant), sihke bargojoavkkuin ja Task Force:ain vai sámi perspektiivat ja beroštumit váldojit vuhtii.</p>
<p type="listitem">Oassálastit Árktalaš ráđi Senior Arctic Officals ja bargojoavkočoahkkimiidda;</p>
<p type="listitem">Čatnat alcceseamet čehpiid sámiid servodagas geat sáhttet searvat iešguhtege čehppodagain bargojoavkočoahkkimiidda dahje čállosiid bokte; 6</p>
<p type="listitem">Gaskkustit Árktalaš ráđi raporttaid ja bargguid bohtosiid sámi servodahkii, ja maid loktet vuorjašumiid sámi servodagas Árktalaš ráđi vuogádahkii.</p>
<p type="listitem">Nannet gaskavuođa gaskkal Árktalaš ráđi observatevrraid ja Sámiráđi. 5.2. Sámiráđđi áigu oassálastit muđuid Árktalaš ja luodnubiras áššiid ovddideapmái sihke EUas,</p>
<p type="listitem">ON konvenšuvnnaid doaimmaid ja eará orgánaid bokte.</p>
<p type="listitem">Oassálastit ON:a Luondduvalljivuođa konvenšuvnna (CBD) bargui, erenoamáš dasa mii guoská implementeremii ja artihkkala 8(j) árbedieđu, innovašuvnna ja geavahusa doaimmaide ja artihkkala 10(c) bargoplána árbevirolaš ceavzilis luondduvalljivuođa geavaheami čuovvuleapmái;</p>
<p type="listitem">Árvvoštallat ja gozihit CBD mearrádusaid implementerema sámiid servodahkii Suoma,</p>
<p type="listitem">Norgga, Ruoŧa ja Ruošša bealde Sámi;</p>
<p type="listitem">Oassálastit UNFCCC doaimmaide;</p>
<p type="listitem">Oassálastit relevántta EU proseassaide ja doaimmaide;</p>
<p type="listitem">Ovddidit eanet dieđuid ON konvenšuvnnaid ja EU Árktalaš doaimmaid birra regiovnna dásis sihke sámi servodahkii ja earáide (oahpahus páhka).</p>
<p type="listitem">Sihkkarastit ahte buoremus máhttu mii gávdnoš, sihke árbediehtu ja dieđa, geavahuvvo vuođđun máhttobuvttadeapmái sámi servodagas ja sámi servodaga birra.</p>
<p type="listitem">Iskat heivehit /čađahit ON konvenšuvnnaid mearrádusaid sámi servodagas. 6. EARÁ 6.1. Sámiráđđi áigu vuoruhit gelbbolašvuođahuksema sámi nuoraid gaskkas Sámiráđi bargosurggiid ektui.   6.2. Jagis 2017 lea 100 jagi áigi go sápmelaččat olles Sámis vuosttaš háve čoahkkanedje ja organiserejedje iežaset. Sámiráđđi áigu searvat 100 jagi ávvudeami plánenprosessii, ja ráhkkanišgoahtit dasa ahte lágidit boahtte sámekonfereanssa dan oktavuođas Troanddimis. 6.3. Sámiráđis lea áigumuš nannet gulahallama ja ovttasbarggu Sámi Parlamentáralaš Ráđiin ja ovttaskas Sámedikkiiguin. 6.4. Sámiráđđi áigu doaibmaáigodagas vuoruhit gulahallama, sihke siskkáldas ja olgguldas, dan bokte ahte čuovvut iežas gulahallanplána. Earret eará áigut sáddegoahtit ođasreivviid min doaimma birra.  7 6.5. Sámiráđis lea áigumuš ásahit sámi ovddasteami Brusselis, nannen dihtii sámiid beroštumiid</p>
<p>EU ektui. Ruhtaháhkan dan várás jotkojuvvo jagis 2016. Sámiráđđi áigu maid dárkilit čuovvut mielde ja iskat váikkuhit go EU dál lea ođasmahttimin iežas eamiálbmotpolitihka ja Árktalaš strategiijaid. 6.6. Dehálaš oassi Sámiráđi doaimmas lea ovttasbargu eará eamiálbmogiiguin. Ovttasbargu lea iešguđetge surggiin, ja dađis ilbmet ođđa ovttasbargovejolašvuođat. Sámiráđis lea erenoamáš lagaš ovttasbargu servviiguin: Inuit Circumpolar Council (ICC), Russian Association of</p>
<p xml:lang="eng">Indigenous Peoples of the North (RAIPON), Assembly of First Nations (Kanada), Organisation of</p>
<p xml:lang="eng">Indigenous Peoples in Africa, AMAN (Indonesia), Cordeliera Peoples´ Alliance (Filippinat), Asian</p>
<p>Indigenous Peoples´ Pact, Tebtebba Foundation (Filippinat) och FAIRA (Australia). 6.7. Ráđđádallanskuvlejumi ulbmilin lea buoridit sihke politihkkáriid ahte sámi ásahusaid bargiid gelbbolašvuođa ovddidit Sámi vuoigatvuođaid ja sajádaga ráđđádaladettiin stáhtaid, eiseválddiid- ja fitnodagaid ovddasteddjiiguin.</p>
</body></document>
