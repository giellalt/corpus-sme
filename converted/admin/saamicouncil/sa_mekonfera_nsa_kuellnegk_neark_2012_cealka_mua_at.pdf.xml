<document xml:lang="sme" id="no_id"><header><title/><genre code="admin"/><author><unknown/></author><year>2012</year><wordcount>1043</wordcount><conversion_status type="standard"/><availability><license type="standard"/></availability><multilingual/><origFileName>http://www.saamicouncil.net/fileadmin/user_upload/Documents/Cealk%C3%A1mu%C5%A1at/S%C3%A1mekonfer%C3%A1nsa_Kuellnegk_neark_2012_cealk%C3%A1mu%C5%A1at.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">Sámekonferánsa   Kuellnegk   neark   2012   -‐   cealkámušat   </em></p>
<p><em type="bold">1. Psykososiála   dearvvašvuohta      </em></p>
<p>Duogáš:   Dál   oaidnit   ahte   sámi   nuorain   lassánit   psykososiála   gillámušat,   mii   lea   hui   duođalaš   ášši.   Seammás   lea   gelbbolašvuohta   sápmelaččaid   dili   birra   váilevaš   dearvvašvuođaguovddážiin   ja   dearvvašvuođadivššus.   Dát   mielddisbuktá   ahte   nuorra   sápmelaččat   geat   dárbbašit   divššu   eai   oaččo   dohkálaš   divššu.   Sámis   obanassiige   eai   gávdno   spesifihkka   ásahusat,   nugo   fuolla-‐   ja   dearvvašvuođaguovddážat,   main   doaimmat   leat   sámi   álbmoga   váste   heivehuvvon.   Danin   gáibiduvvo   spesiálagelbbolašvuohta,   mii   vižžojuvvo   sámi   álbmogis,   dáid   fitnuid   siskkobealde.</p>
<p>20.   sámekonferánsa   ávžžuha   danin   ahte:   várret   resurssaid   vai   viidáset   bargojuvvo   psykososiála   gillámušaiguin   mat   sámi   álbmoga   gaskkas   leat.</p>
<p>20.   sámekonferánsa   oaivvilda   danin   ahte:   Ásahit   oktasaš   sámi   gealboguovddáža,   sámiid   váste,   geat   ásset   dan   njealji   našunálastáhtas.   Gáibiduvvo   ahte   fidne   báikkálaččat   divššu   nu   ahte   sihkkarastá   buoremus   bohtosiid.</p>
<p>20.   sámekonferánsa   gávnnaha   ahte:   Gáibiduvvo   bargoveahka   mas   lea   spesiálagelbbolašvuohta,   maid   viežžá   sámi   álbmogis,   nu   ahte   sáhttá   fállat   ovttaárvosaš   psyhkalaš   dearvvašvuođadivššu.</p>
<p><em type="bold">2. Sámiid   vealaheapmi   </em></p>
<p>Guhkit   áigge   badjel   leat   leamašan   konkrehta   ovdamearkkat   dasa   ahte   sápmelaččat   vealahuvvojit   ja   loavkiduvvojit.   Mii   leat   oaidnán   máŋga   dakkár   roavva   ovdamearkka,   ovtta   áššis   lei   sámi   studeantta   birra   gii   loavkiduvvui   ja   fallehuvvui   fysalaččat   iežas   sámi   čearddalašvuođa   geažil.   Viidáset   leat   mediain   badjelgeahččan   miellaguottut   sápmelaččaid   vuostá   váttisvuohtan.   Vašálaš   cealkámušat   interneahtas   ja   sosiála   mediain   lea   maiddái   duođalaš   ja   lassáneaddji   váttisvuohta.   Dát   leat   dilálašvuođat   mat   leat   sihke   gutneheamit   ja   dohkketmeahttumat.</p>
<p>20.   sámekonferánsa   lea   registreren   ahte   máŋgga   bealis   eai   dohkket   dákkár   miellaguottuid   ja   dilálašvuođaid.   Sámekonferánsa   liikká   váillaha      doaimmaid   ja   evttohusaid   vai   dákkár   dilálašvuođat   nogaše.</p>
<p>Ollu   doaimmaid   sáhttá   bidjat   johtui,   sihke   dakkaviđe   doaimmaid   ja   doaimmaid   guhkitáigge   perspektiivvas.   Sámekonferánsa   áigu   váldit   ovdan   ahte   doaimmain   okta   livččii   ahte   majoritehtaálbmogat   Ruoššas,   Suomas,   Norggas   ja   Ruoŧas   ožžot   eanet   máhtu   ja   dieđuid   álgoálbmogiid   birra.</p>
<p>Sámekonferánsa   áigu   danin   bivdit   ahte   davviriikalaš   bealis,   ja   lagas   ovttasbarggus   Sámedikkiiguin   ja   sápmelaččaiguin   Ruoššas,   álggahuvvo   bargu </p>
<p><em type="bold">3. Barentsovttasbargu   </em></p>
<p>Sápmelaččaid   20.   konferánsa   sávvá   lihku   Barentsovttasbarggu   oasehasaide   20-‐jagi   ovttasbarggu   ávvudemiin,   mii   galgá   ávvuduvvot   Girkonjárggas   3.-‐4.6.2013:s.</p>
<p>Ovttasbargocealkámuša   ođasmahttima   oktavuođas   čujuhit   mii   2.   Barents   álgoálbmotkongreassa   cealkámuššii,   mii   lei   čoahkkanan   Girkonjárgii   9.-‐10.2.2012:s.   Sámekonferánsa   doarju   cealkámuša,   ja   ávžžuha   Barentsovttasbarggu   oasehasaid   čuovvolit   cealkámuša.</p>
<p>Álgoálbmogiidda   davvin   lea   Barentsovttasbargu   ovddastan   ođđa   áiggi   ja   ođđa   vejolašvuođaid   rádjerasttideaddji   oktavuhtii   ja   ovttasbargui.   Mii   leat   ožžon   eanet   vejolašvuođaid   sihke   lonohallat   vásáhusaid   ja   konkrehta   ovttasbargoprošeavttaide.   Mii   sápmelaččat   ássat   buot   dain   riikkain   maid   Barentsovttasbargu   siskkilda.   Mii   oaivvildit   ahte   álgoálbmogiid   oassálastin   ja   ovddasteapmi   politihkalaš   ovttasbarggus   lea   mearrideaddjin   Barentsovttasbarggu   viidáset   ovddideapmái.   Lea   dehálaš   midjiide   álgoálbmogin,   ahte   mii   eat   dušše   leat   objeavttat   ovttasbargui,   muhto   ahte   mii   nákcet   leat   oasseválddit   ja   oasehasat   sihke   nubbi   nubbái   ja   stáhtaide   ja   guovlluide   gos   mii   ássat.</p>
<p>Sámekonferánsa   oaivvilda   ahte   berrešii   leat   diehttelassan   ahte   buot   golbma   álgoálbmoga   Barentsguovllus   galget   ovddastit   iežaset   Barents   guovlluráđis   ja   ahte   álgoálbmogat   fertejit   leat   ovddastuvvon   Barentsráđis.   Dát   lea   boahtte,   dehálaš   lávki   váldit   jus   áigumuššan   lea   ahte   álgoálbmotovttasbargu   galgá   čuovvut   seamma   leavttu   go   mii   Barentsovttasbarggus   muđui   lea.   Mii   vuordit   ahte   dát   čuovvoluvvo   Girkonjárgga   -‐   julggaštusa   ođasteami   oktavuođas.</p>
<p><em type="italic">(originála   giella   dárogiella)   </em></p>
<p><em type="bold">4.    Válgaáigodagaid   birra   </em></p>
<p>20.   Sámekonfereansa   ávžžuha   Sámedikkiid   árvvoštallat   heivehit   válgaáigodagaid   ja   áiggi   goas   čađaha   válggaid   Sámedikkiide.   Dákkár   organiserema   ovdamunit   sáhttet   leat   dat   ahte   oažžu   stuorit   beroštumi   sámi   oktasašhástalusaide   ja   čovdosiidda,   vejolaš   stuorit   mediaberoštumi   ja   servodatdigaštallama   jos   ii   dárbbaš   gilvvohallat   eará   riikkadási,   regionála   dahje   báikkálaš   válggain,   ja   álkida   koordineret   rastá   rájáid   parlamentáralaš   ovttasbarggu.</p>
<p>Sámekonfereansa   gáibida   válddi   sámiide   das   mii   guoská   válgaortnegii.   Okta   mihttomeriin   berre   leat   dat   ahte   ráhkadit   válgaortnega   mii   váldá   vuhtii   sámiid   dárbbuid.</p>
<p>Davviriikkalaš   sámekonvenšuvnna   soabadallamat   leat   jođus:   dán   oktavuođas   leat   stuora   hástalusat   sámi   organisašuvnnain   ja   Sámedikkiin   dasa   maid   stáhtat   sáhttet   buktit   rámmaeavttuid,   njuolggadusaid   ja   politihkkahábmema   muddemii.   Lea   maid   lunddolaš   ahte   sámit   ge   ráhkkanit   dasa   ahte   duohtandahkat   sámekonvenšuvnna   ja   daid   vejolašvuođaid   mat   leat   stuorit   rastárájiid   ovttasbarggus.   Mii   galgat   maiddái   leat   ieža   gergosat   dasa   ahte   muddet   (harmoniseret)   min   doaimmaid,   ja   nannet   parlamentáralaš   ovttasbarggu   sihke   resurssaiguin   ja   válddiin.   Sámediggeválggaid   oktiiheiveheapmi   sáhttá   leat   lávki   rivttes   guvlui.</p>
<p><em type="bold">5. Sámi   nuorat   ja   árbevirolaš   ealáhusat   </em></p>
<p>Sápmelaččaid   20.konferánsa   lea   fuolastuvvan   Sámi   árbevirolaš   ealáhusaid   dáfus.   Sisabáhkkemat   sámi   eatnamiidda   leat   mearihis   ollu,   ja   dálkkádatrievdadusat   vurdojuvvojit   lassánit   áiggi   mielde   vahátlaš<em type="bold">   </em>leahtus   jagi   2053   rádjái.   </p>
<p>Árbevirolaš   ealáhusat,   mat   siskkildit   boazodoalu,   guolásteami   ja   bivddu   leat   áidna   ealáhusat,   mat   don   doloža   rájes   juo   leat   lihkostuvvan   geavahit   árktalaš   guovlluid   ceavzilis   lági   mielde.   Sámi   nuorat   leat   oktan   boahttevaš   buolvvaiguin   danin   dat   geat   bohtet   báhcit   ain   eallit   daid   eatnamiidda   go   maŋemus   ruvke   giddejuvvo.   Mii   leat   dat   geat   fertet   eallit   dálá   industriála   ovdáneami   váikkuhusaiguin   ja   riskkaiguin.</p>
<p>Vearrámus   einnostus   lea   ahte   jagi   2053:s   sáhttá   industriála   ovdáneapmi   ja   ruvkedoaibma   dahkat   veadjemeahttumin   doaimmahit   árbevirolaš   ealáhusaid.   Hehtten   dihte   dán,   de   berrešii   sápmelaččaid   vuoigatvuohta   árbevirolaš   ealáhusaide   ja   sin   eaiggáduššanriekti   eatnamiidda,   čázádagaide   ja   áhpái   dohkkehuvvot   ja   suodjaluvvot   našunála   láhkamearrádusain.   Eatnamiid,   čázádagaid   ja   ábi   ii   galgga   beassat   ávkkástallat   nu   lágiid   ahte   hehtte   sápmelaččaid   beassat   doaimmaheames   iežaset   ealáhusaid.</p>
<p><em type="italic">(originála   giella   eŋgelasgiella)   </em></p>
<p><em type="bold">6.    Borasspireváttisvuođat   Sámi   boazodoalu   guovllus   </em></p>
<p>Ávžžuhus   lea   oažžut   stáhtaid   ovttasbargui   boraspireváttisvuođas   ja   borasspirelohku   galgá   leat   dakkár   ahte   boazodoaluin   birge   dál   ja   boahtteáiggis   (maid   jagis   2053).   Bivdolobiid   galgá   fitnet   jođáneamos   lági   mielde   ja   doarvái   olu.</p>
<p>Sámiid   20.   konfereansa   ávžžuha   ásahit   oktasaš   borasspirepolitihkka   sámi   boazodoalloguovllus,   mii   sisttisdoallá   almmolaš   bivddu.</p>
<p>Árbevirolaš   vuohki   suodjalit   bohccuid   lea   leamaš   bivdu   ja   johttit   bohccuiguin   guovlluide   gos   lea   lunddolaš   guođohanráffi.   Stáhta   otná   politihkka   ja   guohtuneatnamiid   gáržžideapmi   boktá   daid   váttisvuođaid,   ahte   áidna   vuohki   dorvvastit   guođohanráfi,   lea   geahpedit   boraspiriid,   vai   šaddá   lunddolaš   guođohanráffi.</p>
<p><em type="bold">7. Šiehtadallamat   stáhtaid   gaskkas   </em></p>
<p>Šiehtadallamat   gaskal   stáhtaid   mat   leat   ásahuvvon   sámi   duovdagiidda,   fertejit   dovddastit   ahte   sámi   kultuvra   ii   leat   heajut   go   majoritehta   kultuvra,   muhto   dat   lea   seamma   mávssolaš,   ja   maiddái   dat   duohtavuohta   ahte   luossabivdu   rádjejogain   lea   mihtilmas   sihke   báikkálaš   sámi   kultuvrraide,   báikkálaš   sámi   eallinvuohkái   ja   báikkálaš   sámi   biebmováráiduhttimii.   Stáhtaid   viidáset   barggus   b   erre   sihkkarastit   ahte   sápmelaččat   adnojit   leat   olmmošlaš   oasehassan   seamma   vuoigatvuođaiguin   ja   friddjavuođaiguin   ja   ahte   stáhtaid   gaskasaš   šiehtadusat   eai   galgga   čiehkat   dahje   marginaliseret   báikkálaš   sámi   álbmogiid   juogalágan   báikkálaš   álbmogin   daid   stáhtaid   majoritehta   vuollásažžan.   Ođđa   šiehtadusat   mat   šihttojuvvojit   dáid   stáhtaid   gaskkas,   galget   čielgasit   leat   guovdilaston   ja   biddjot   oktavuhtii   báikkálaš   sámi   �</p>
<p>Šiehtadallamat   fertejit   dasto   biddjot   oktavuhtii   dainna   duohtavuođain   ahte   sámi   álbmot   orru   goappaš   bealde   ráji   ja   lea   okta   álbmot.   Šiehtadallamiin   mat   leat   gaskal   Norgga   ja   Suoma,   Norgga   ja   ruošša   federašuvnna,   Ruoŧa   ja   Norga,   Ruoŧa   ja   Suoma   ja   ruošša   federašuvnna   ja   Suoma,   sii   eai   beasa   hehttet   sámi   áirasiid   doaibmame   oktan   álbmogin.   Ráđđehusain   galget   danin   leat   heivvolaš   doaimmat   maiguin   geahpida   oktavuođaid   ja   ovttasbarggu   gaskal   sápmelaččaid   riikkarájiid   rastá,   dat   galget   maid   siskkildit   ekonomalaš,   kultuvrralaš,   vuoiŋŋalaš   ja   biraslaš   suorggi   doaimmaid.</p>
<p>Stáhtat   mat   leat   ásahuvvon   sámi   álbmoga   guvlui   bohtet   šiehtadallat   biebmováráiduhttima   birra   rádjejogain   ja   eará   riikkaidgaskasaš   guoski   áššiin.   Stáhtat   galget   speadjalastit   vuoigatvuođaid,   mat   leat   hábmejuvvon   šiehtadusain,   mat   leat   šiehtadallon   báikkálaš   sámi   servodagaid   dievaslaš   ja   beaktilis   searvamiin.</p>
<p><em type="italic">(originála   giella   eŋgelasgiella)   </em></p>
</body></document>