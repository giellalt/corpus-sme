<document xml:lang="sme" id="no_id"><header><title/><genre code="admin"/><author><unknown/></author><year>2004</year><wordcount>2405</wordcount><conversion_status type="standard"/><availability><license type="standard"/></availability><multilingual/><origFileName>http://www.saamicouncil.net/fileadmin/user_upload/Documents/Cealk%C3%A1mu%C5%A1at/S%C3%A1mekonfer%C3%A1nsa_%C3%81v%C3%A1gis_2004_cealk%C3%A1mu%C5%A1at.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">Sámekonferánsa Ávágis 2004 </em><em type="bold">-‐ cealkámušat </em>1. Lieggasut Árktis – dál lea áigi dahkat juoidá 2. Cealkámuš ON:a álgoálbmogiid vuoigatvuođaid julggaštusa birra 3. Cealkámuš riikkaidgaskasaš álgoálbmotbarggu birra 4. Cealkámuš boahttevaš sámi ovddastumi birra ON:a Álgoálbmotáššiid Bistevaš Forumas (UNPFII) 5. Cealkámuš Finnmárkkulága birra 6.Cealkámuš áhpevalljodagaid birra 7. Cealkámuš bohccuid guohtoneatnamiid birra 8. Cealkámuš oljo-10. Cealkámuš Sámi Allaskuvlla birra 11. Cealkámuš SameNeta ruhtadeami birra <em type="bold">1. Lieggasut Árktis – dál lea áigi dahkat juoidá </em>‐ ja gássabohcciid huksemis Guoládatnjárggas 9. Cealkámuš sámegiela ja sámi kultuvrra birra </p>
<p>Sámiid 18. konfereansa lea sakka fuolas Árktalaš Ráđi dálkkádatraportta (Arctic Climate</p>
<p>Impact Assessment, ACIA) dutkanbohtosiin. Raportta mielde Árktisa temperatuvra loktana gaskamearálaččat 3-‐7 gráđa čuovvovaš čuođi jagi áigodagas. Dát dramáhtalaš rievdan čuovvu olbmo doaimmain ja váikkuha vuosttasin Árktisis.</p>
<p>Duohtavuohta, ahte olbmo doaimmat rievdadit nu dramáhtalaččat globála birrasa, gáibida doaimmaid dalán. Sámiid 18. konfereansa oaivvilda, ahte dálá dálkkádatrievdamat leat olles olmmošgotti hástalusat, iige leat vejolaš prioriseret našuvnnalaš dahje guovllulaš oaiviliid, ja dat gáibidit dalán doaimmaid buot vejolaš dásiin.</p>
<p><em type="bold">Áibmonuoskumat </em></p>
<p>Áibmonuoskumat, earenoamážit CO2, leat váldosivat dálá dálkkádatrievdamiidda. Buot ovddásvástideaddji stáhtat ja riikkaidgaskasaš ásahusat galget bargat dan ovdii, vai áibmonuoskumat duođaige geahpiduvvojit ja Kioto soahpamuša ulbmilat leat dás unnimus ulbmilin.</p>
<p>Ođđa energiijagálduid ferte geavahit hilidioksidalágan energiijagálduid nugo oljju, gássa ja čađđa sadjái.</p>
<p><em type="bold">Vuoigáiduvvan </em></p>
<p>Árktisa biras lea jo rievdan. Jiekŋarádji lea sirdámin. Ordárádji lea sirdášan davvelii.</p>
<p xml:lang="smj">Mearračázi temperatuvrra loktana ja bievlaáigi guhkku.</p>
<p>Dát rievdamat váikkuhit hearkkes árktisa ekosysteemii olmmošgotti historjjás jođánis fárttain ja árktalaš álbmogat šaddet vuoigáiduvvat ođđa luonddudiliide.</p>
<p>Kolonialisttalaš historjjá mielde árktalaš álgoálbmogat leat earenomáš rašit dáidda dálkkádatrievdamiidda. Min kultuvra ja eallin leat vuoigáiduvvan davi ekosystemaide ja dáid dálkkádatrievdamiid maŋis čuovvu rievdamat gusket midjiide álbmogin.</p>
<p>Sámi álbmot lea gárvvis váldit ovddasvástádusas vuoigáiduvvamis ođđa luonddudiliide ovttasráđiid stáhtaiguin. Seammas gáibiduvvo, ahte stáhtat váldet ovddásvástádusa áibmogássaid nuoskumiid geahpideamis ja ovttas álgoálbmogiiguin álggahit konkrehtalaš proseassaid áibmonuoskumiid negatiivvalaš váikkuhusaid loahpaheami joksamii.</p>
<p><em type="bold">Dieđut </em></p>
<p>Sámiid 18. konfereansa gáibida, ahte stáhtat ovttasbarggus álgoálbmogiiguin vuoruhit dieđiheami daid dieđuid birra, mat leat Árktisa dálkkádatrievdamiid birra. Jus olbmuin ii leat diehtu, das ahte olbmot dagahit dáid dálkkádatrievdamiid, de ii sáhte leat mielde ságastallamin doaibmaibijuin.</p>
<p><em type="bold">Dutkan ja čuovvun </em></p>
<p>Sámiráđđi gáibida, ahte Árktisa dálkkádaga dutkan ja čuovvun ovddiduvvo ovttasbarggus</p>
<p>Árktisa álgoálbmogiiguin. Diehtu galgá leat fidnemis dálkkádatrievdadeami birra sierra guovlluin. Sámiid 18. konfereanssa hálida giitit Árktalaš Ráđi ovttasbarggu ovddas álgoálbmogiiguin ACIA dálkkádatdutkama olis ja konkrehtalaš vuohttimis. Dát lasiha raportta árvvu ja seammas ferte giddet fuobmášumi daidda čuovvumiidda, maid rievdamat dagahit ovttaskas álgoálbmogiidda Árktisas. <em type="bold">2. Cealkámuš ON:a álgoálbmogiid vuoigatvuođaid julggaštusa birra </em></p>
<p type="listitem">Sámi   álbmot   ja   dan   ovddasteaddjit   leat   1980-‐logu   rájes   oassálastán   aktiivvalaččat   ON:a   doaimmaide,   man   lahttoriikkat   ja   máilmmi   álgoálbmogat   sohpet   ON:a   julggaštusas,   mii   guoská   álgoálbmogiid   olmmošvuoigatvuođaid   ja   vuođđovuoigatvuođaid.   Sámiid   18.    konfereansa   geardduha,   ahte   sámeálbmot   šaddá   bargat   buot   dan   ovdii,   vai   joksat   ovttamielalašvuođa   álgoálbmotjulggaštusas,   mii   vuođđuduvvá   čuovvovaš   vuođđojurdagiidda:</p>
<p type="listitem">Álgoálbmotjulggaštus   nanne,   ahte   álgoálbmogis   lea   iešstivrenvuoigatvuohta   nu   mo   eará               álbmogiin</p>
<p type="listitem">Álgoálbmotjulggaštus   galgá   nannet   álgoálbmoga   vuoigatvuođa   iežas   árbevirolaš   eanan-‐                  ja   čáhceguovlluide   ja   luondduválljiide</p>
<p type="listitem">Álgoálbmotjulggaštus   galgá   vuođđuduvvat   dasa,   ahte   áddejuvvo   ja   dovddastuvvo,   ahte               álgoálbmoga   vuoigatvuođat   leat   kollektiivavuoigatvuođat</p>
<p type="listitem">Álgoálbmotjulggaštus   galgá   deattuhit   dan,   ahte   álgoálbmogis,   man   árbevirolaš               ássanguovllus   mannet   riikkaid   ráját,   lea   vuoigatvuohta   seailluhit   ja   ovddidit   iežas                        servodaga   oktan   álbmogin   das   beroškeahttá,   makkár   rájáid   earát   leat   ráhkadan</p>
<p>Sámiid 18. konfereanssa gávnnaha, ahte ráđđádallamat álgoálbmotjulggaštusa hárrái leat dál loahpa guvlui mannamin. Álgoálbmotjulggaštusbargu lea guhká ovdánan njozet, muhto mannan jagiid áigge ja earenoamážit maŋemuš čoahkkimis čakčamánus ovdánuvvui bures.</p>
<p type="listitem">Sámiid   18.   konfereansa   gávnnaha,   ahte   dát   ovdánanlávkkit   leat   stuorámus   oasis   sámeovddasteddjiid   bohtosat.   Sámiid   18.   konfereanssa   ávžžuha   dan   dihtii   Sámiráđi   ja   dan   ovddasteaddjiid:</p>
<p type="listitem">Vuoruhit   barggu   joatkima   ON:as,   vai   dohkkehuvvo   julggaštus,   mii   nanne   álgoálbmogiid                  olmmoš-‐   ja   vuođđovuoigatvuođaid,</p>
<p type="listitem">Dahkat   nu   ollu   go   vejolaš   ovttasbarggu   eará   álgoálbmogiiguin   dán   ulbmila   juksandihtii,</p>
<p type="listitem">Leat   nu   aktiivalaš   go   vejolaš   ja   ovdanbuktit   iežas   evttohus   Álgoálbmotjulggaštusas   jus   dat                  ovddida   prosessa   ovdáneami,</p>
<p type="listitem">Dahkat   nu   ollu   go   vejolaš   ovttasbarggu   Sámi   Parlamentalaš   Rađiin   Álgoálbmotjulggaštusa               hárrái.   Sámiid   18.   konfereansa   gávnnaha,   ahte   dat   ovddasteaddjit,   mat   ovddastit                  sápmelaččaid   Álgoálbmotjulggaštusa   bargojoavkkus,   barget   viidát   oktašas   sámeálbmoga               ovddas.   3.   Cealkámuš   riikkaidgaskasaš   eamiálbmotbarggu   birra</p>
<p>Sámiid 18. konfereansa hálida rámidit Ole Henrik Magga su buori barggu olis máilmmi eamiálbmogiid ovddas su jođiheaddjiáigodagas Permanent Forum of Indigenous Issues:is (PFII), dál go su jođiheapmi manná loahpa guvlui. Su čeahpes jođiheami bokte lea Magga addán Bistevaš Forumii alla ON-‐orgánan dan stáhtusa ja politihkkálaš deattu maid dákkár forum ánssáša. Bistevaš Foruma bokte leat eamiálbmogat ožžon kánala ON-‐vuogádahkii alla dásis, mii ii ovdal leamaš.</p>
<p>Sámiid 18. konfereansa hálida goitotge cuiggodit dan ahte Bistevaš Foruma bargu lea unnán ruhtaduvvon. Norga lea juolludan ruđaid Forumii Magga jođiheamiáigodagas, muhto eanaš eará guovddáš olbmuid doaimmat lea ruhtaduvvon sámi organisašuvnnaid ja ásahusaid bokte, iige ollislaččat stáda ruđaid bokte, nugo lea dábálaš go Davviriikkat jođihit eará riikkaidgaskasaš bargguid.</p>
<p>Davviriikkat berrejit addit ruđaid Bistevaš Foruma eaktodáhtolaš fondii ja maid atnit iežaset riikkaidgaskasaš váikkuhanvejolašvuođaid oččodit eará stáhtaid maid veahkkin ruhtadit</p>
<p>Bistevaš Foruma.</p>
<p>Davviriikkat berrejit maid eavttuid hága doarjut foruma dáhtu ahte foruma čállingoddái virggáiduvvojit eamiálbmogat, eaige beare hárjánan ON-‐diplomáhtat ja – byrokráhtat nu mo dál lea dilli. Lea maid dehálaš rekrutterema ektui riikkaidgaskasaš eamiálbmotbargui ahte gávdnojit alladási virggit eamiálbmogiidda.</p>
<p>Sámedikkit ja Sámeráđđi berrejit bures ovttasbargat dainna ulbmiliin ahte ovdánahttit sámi riikkaidgaskasaš eamiálbmotgelbbolašvuođa ja váikkuheami, buorrin eamiálbmogiidda geain ii leat seamma dilli mo sámiin mii guoská cealkinfriddjavuhtii, sihkkarvuhtii ja politihkkálaš stáđisvuhtii.</p>
<p>Vuođđun riikkaidgaskasaš doibmii galgá leat dat prinsihppa ahte eamiálbmogat maiddái riikkaidgaskasaš dásis galget beassat iežaset eavttuid mielde bargat. Sámi oasálastit iežaset organisašuvnnaid bokte fertejit oažžut duohta oasálastinvejolašvuođa daid riikkaidgaskasaš proseassain ja ovttasbargoorgánain gos sin mielas lea lunddolaš. Sámi oasálastimii dáid proseassain ja orgánain ferte sihkkarastojuvvot ressursat nu ahte lea vejolašvuohta iežaset eavttuid mielde oasálastit. <em type="bold">4. Cealkámuš boahttevaš sámi ovddastumi birra ON:a </em></p>
<p><em type="bold">Álgoálbmotáššiid Bistevaš Forumas (UNPFII) </em></p>
<p>Sámekonfereansa sávvá Álgoálbmotáššiid Bistevaš Foruma buresboahtán ja dohkalašvuođain fuomaša, ahte Forum juo vuosttaš doaibmaáiggis lea nagodan sajaiduvvot oassin ON-‐vuogadaga. Sámiid 18. konfereansa buktá nana giitosiid Ole</p>
<p>Heandarat Maggai buori barggu ovddas maid son, arktalaš guovllu áirrasin, Bistevaš</p>
<p>Foruma áirrasin ja Foruma jođiheaddjin lea doaimmahan.</p>
<p>Ole Henrik Magga luohpá ON:a Bistevaš Foruma doaimmas 31.12.2004. Arktalaš guovllu ovddasteaddjin golbma jagi ovddosguvlui lea Aqqaluk Lynge, Ruonáeatnan inuihta. Jagi 2008:s lea fas áigi nomineret sápmelačča Bistevaš Forumii.</p>
<p>Sámiid 18. konfereansa ávžžuha Sámiráđi, go dan áigái ollet, nomineret Lars Anders Baer arktalaš guovllu áirrasin Bistevaš Forumii 2008-‐2010 áigodahkii. Sámiid 18. konfereansa oaivvilda, ahte Lars Anders Baeras lea buot dárbbašlaš návccat buoremus lági mielde ovddastit sápmelaččaid ja eará arktalaš álgoálbmogiid Bistevaš Forumas. Lars Anders</p>
<p>Baeras lea guhkes duogáš sápmelaččaid ja eará álgoálbmogiid vuoigatvuođaid ovddas bargamis, sihke riikka ja riikkaidgaskkasaš dásis.</p>
<p>Lars Anders Baer lea e.e. leamašan jođiheaddjin sáminuoraid organisašuvnnas,</p>
<p>Sáminuoras váile 5 jagi ja lagabui 10 jagi jođiheaddjin Ruoŧa Sámiid Riikkasearvvis. Son lea leamašan miellahttun Sámiráđis 1974 – 2000 áigodaga ja lea danin leamašan</p>
<p>Sámiráđi jođiheaddjin njeallje áigodaga. Lars Anders Baer lea dál Ruoŧa Sámedikki stivrajođiheaddji ja lea maiddái Sámi Parlamentaralaš Ráđi presideanta.</p>
<p>Lars Anders Baer lea leamašan stivralahttun WCIP:as 1980 – logus ja lei maid čoahkkinjođiheaddjin WIPO organisašuvnna vuosttaš čoahkkimis jagis 1998, gos lei fáddán álgoráhkadeaddji vuoigatvuođat ja álgoálbmogat. Son lea dál lahttun ON</p>
<p>Álgoálbmogiid Eaktodáhtolaš foanddas. Lars Anders Baer lea maid máŋgii ovddastan</p>
<p>Sámiráđi ja eará sámi ásahusaid ON:as ja eará riikkaidgaskkasaš oktavuođain.</p>
<p>Obbanassiige dáidá Lars Anders Baeras leat nannosut máhttu ON ja eará riikkaidgaskkasaš bargguin go earáin.</p>
<p>Sámiid 18. konfereansa ávžžuha loahpas, ahte Sámiráđđi ohca doarjaga ICC:s ja eará arktalaš álgoálbmotorganisašuvnnain doarjut, ahte Lars Anders Baer nominerejuvvo arktalaš guovllu evttohassan Bistevaš Forumii jagi 2008 rájes. <em type="bold">5. Cealkámuš Finnmárkkulága birra </em></p>
<p>Sámiid 18. konfereansa deattuha Finnmárkkulága hábmemis stuorrá mearkkašupmi dasa vai sihkkarastit sámi kultuvrra luondduvuođu ja hukset vuođu sámi eanan-‐, čáhce-‐ ja mearraguovlluid hálddašeapmái.</p>
<p>Mearrádusat mat dahkkojit bohtet maiddái mearkkašit olu sámiide eará guovlluin ja álgoálbmogiidda miehtá máilmmi.</p>
<p>Finnmárkkulága váldoulbmil ferte leat sihkkarastit historjjálaš sámi vuoigatvuođaid ja nu maiddái materiálalaš kulturvuođu.</p>
<p>Finnmárkkuláhka ferte deavdit álbmotrievtti gáibádusaid stáđa geatnegasvuođain, mat gusket eamiálbmogiid vuoigatvuođaid čađaheapmái, dán oktavuođas maid identifiseret sámi vuoigatvuođaid ja guovlluid.</p>
<p>Sámi álbmoga iešmearridanvuoigatvuohta mielddisbuktá ahte Sámediggi ferte dohkkehit lága sisdoalu.</p>
<p>Dát eaktuda ahte Stuorrádiggi joatká šiehtadallamiid Sámedikkiin.</p>
<p>Finnmárkkuláhka ferte sihkkarastit boazodoalu váikkuhanvuoigatvuođaid eanaviidodagaide ja dáhkidit boazodollui vejolašvuođa bistevaš ovdáneapmái. <em type="bold">6. Cealkámuš áhpevalljodagaid birra </em></p>
<p>Rittu olggobeale ja lagaš áhpeguovlluid valljodagat leat áiggiid čađa addán deahálaš ávnnaslaš vuođu sámi kultuvrii. Dáid guovlluin maid sámit leat vásihan garraseamos dáruiduhttima. Dattetge sápmelaččat eai leat goassege addan dehe vuovdán earáide vuoigatvuođaid eatnamiidda, čážiide dehe luonddu valljodagaide. Sápmelaččaid oamastan-‐, hálden-‐ ja geavahanriekti bissu ain otnege nu go áiggiid čađa lea dahkan.</p>
<p>Sámiid 18. konfereansa šalloša, ahte vuoigatvuođat áhpevalljodagaide ja mearraguovlluide eai leat váldon mielde Norgga ráđđehusa Finnmárkkuláhka árvalussii, mii mearkkaša ILO-‐konvenšuvnna mearrádusaid rihkkuma. ILO-‐konvenšuvnna nr. 169 fátmmasta lassin eatnanguolvvuide, maiddái áhpevalljodagaid ja mearraguovlluid Sámis.</p>
<p>Konvenšuvdna deattuha, ahte doaba <span type="quote">“eananguovlluid”</span> galgá maiddái fátmmastit doahpaga <span type="quote" xml:lang="est">“territoriaid”</span>, mii gokčá oppalaš birrasa dain guovlluin gos álgoálbmogat orrot ja ellet.</p>
<p>Bajábealde ákkaid vuođul gáibida Sámiid 18. konfereansa vuosttažettiin, ahte sámiid vuoigatvuođat áhpevalljodagaide galget deattuhuvvot Finnmárkkulágas ja buot maŋit áiggi láhkarievdadusain, go dakkár vuoigatvuođat leat deattuhuvvon ođđa sámi vuoigatvuođalávdegottis, mii bargá vuoigatvuođaiguin Romssas lulás.</p>
<p>Nuppadassii cealká konfereansa, ahte sáhttá čađahuvvot sierra láhkabargu sámiid vuoigatvuođain áhpevalljodagaid hárrái. Ulbmil lea nannet sámi kultuvrra ávnnaslaš vuođu e.e. áhpeálgoálbmotguovllu ásahemiin nu ahte rikkaidgaskasaš konvenšuvnnat, nugo mat ILO-‐konvenšuvnna nr. 169, doahttaluvvojit ja ollášuvvojit.</p>
<p>Sámiid 18. konfereansa evttoha, ahte buohtalasat dasa, ahte sámiid vuoigatvuođat deattuhuvvojit lága bokte, de čađahuvvojit dakkaviđe doaimmat, main lea ulbmilin geahpidit dálá hálddášeami vahágiid.</p>
<p>Sámiid 18. konfereansa oaivvilda, ahte čuovvovaš doaimmat leat áibbas deahálačča: ▫ Gonagasreabbábivdin ferte lasihuvvot garrasit. Reappis lea ekologalaš roassun danin go guolit, botnedivrrit, debbot gillájit daid geažil sakka. Reabbábivdu berre láhččejuvvot báikkálaš guolásteddjiide, geat nu ožžot buhtaduvvot veháš vahágiid das go reabbá lea leavvan vuonaide. ▫ Sámi guolásteddjiid vuoigatvuođat galget deattuhuvvot go guolle-‐earit galget juhkkojuvvot. Dás berrejit maiddái álggáhuvvot doaimmat, mat vuhtiiváldet vuoigatvuođaid vejolaš oljo-‐ gássadoaimmaid oktavuođas Lufontas / Viesterálas ja</p>
<p>Barentsábis. <em type="bold">7. Cealkámuš bohccuid guohtoneatnamiid birra </em></p>
<p>Sámiid 18. konfereansa lea sakka fuolastuvvan go boazodoalu areálat guoriduvvojit ain garraseappot go eará berošteaddjit bahkkejit daidda guovlluide ja das go boazodoalu vuoigatvuođat priváhta opmodahkii eahpiduvvojit.</p>
<p>Sámiid 18. konfereansa gáibida, ahte eiseválddit álggahit doaibmabijuid, mat sihkkarastet, ahte boazodoallu areálat ja vuoigatvuođat váldojuvvojit buorebut vuhtii go dál.</p>
<p>Sámiid 18. konfereansa gáibida maiddái, ahte gullevaš našuvnalstáhtat dáhkidit máksit goluid mat boazodoalus leat leamašan ja leat boazodoalu geavahanrievtti proseassain ja ahte eiseválddit dakkaviđe čađahit doaibmabijuid maiguin addet boazodollui ruovttoluotta massojuvvon guovlluid dahje daid sadjái addet sullásaš guovlluid. <em type="bold">8. Cealkámuš oljo-‐ ja gássabohcciid huksemis Guoládatnjárggas </em></p>
<p>Sámiid 18. konfereansa gidde Ruošša ráđđehusa ja Murmánskka fylkka ráđđehusa fuopmášumi dasa, ahte oljobohcci huksen guohtueatnamiid čađa Guoládatnjárggas doalvu divokeahtes čuovvumušaide.</p>
<p>Sámiid 18. konfereansa gáibiđa, ahte Murmánskka fylkka ráđđehus loahpaha dán prošeavtta, mii rihkku sámiid vuoigatvuođaid.</p>
<p>Sámekonfereansa maiddái ávžžuha Ruošša ráđđehusa ja Murmánskka fylkka ráđđehusa dáhkidit dasa ahte buot boahtti ávkkástallanprošeavttat sámi guovlluin čađahuvvojit lihtodallamiid vuođul ja ovttasbargun sámiiguin. <em type="bold">9. Cealkámuš sámegiela ja sámi kultuvrra birra </em></p>
<p>Sámiid 18. konfereansa lea oaidnán, ahte sámegiela ja sámi kultuvra dilli ii leat buorre.</p>
<p>Sámegiella ja sámi kultuvra áitojuvvo máŋgga láhkai. Stáhtaid eiseváldit eai maid lasit ruhtadoarjagiid sámi kulturáššiide. Sámekonfereansa ballá, ahte jus dát dilli ii rievdaduvvo, de min mánát ja nuorat masset sámegiela, kultuvra ja sámi ruohtasiid.</p>
<p>Mii leat huksen ovttasbargguid, iešstivrenorganaid ja daid geavdagaid. Vaikko mii leat šaddan dovddusin ja min leat dohkkehan álbmogin, de min mearkkašupmi álbmogin, gávppašanguoibmin, buvttadeaddjin, diehtogáldun ja ráđđádallin lea marginaliserejuvvon.</p>
<p>Mii orrut maiddái gáidan iežamet árbevirolaš eallinvuogis. Mii leat hábmen sámi hálddahusorgánaid. Mii leat bastán joatkit sámi árbevirolaš ealáhusaiguin. Mii leat šaddan dovddusin sisriikalaš ja riikkaidgaskasaš dásis sápmelažžan: álbmogin, mas lea vuoigatvuohta iežas gillii, kultuvrii ja eallinvuohkái. Mii sápmelaččat diehtit dan ja mii diehtit maid ahte mii rievdat oppa áigge. Min eallinbiras, ealáhusat, beaive-‐ ja jahkerytma, min bearašáddejupmi, ekonomiija, teknihkka maid mii geavahit, min diđovašvuohta rievdá oppa áigge. Ovddeš sámi eallinvuohki báhcá beaive beaivvis ain dobbelii.</p>
<p>Min diehtu, min jurddašanvuohki, vásihanvuohki, eallinvuohki, árvvut ja vuohki mo hábmet luondduáddejumi ja áddejumi eará olbmuid birra, dat rievdá. Nuppiin sániin dat jávká, vajálduvvá ja dan sadjái boahtá juoga eará unnanažžii ja jiena jávohaga. Mii eat leat goassege vuostálastán dihtolágan ovdaneami. Árbevirolaš ealáhusathan leat vuođđuduvvan eatnama ja dan resurssaid geavaheapmái. Ja geavahanvugiid jievddalaš ovdáneapmái, mii leamaš eallineaktun garra diliin. Buot dát geavaheapmi leamaš dan mielde mo eanan suvdá. Dakkár várjaleaddji oktavuohta eatnamiin, ealiheaddjiin, leamaš buot jurddašeami vuođđun. Dán dieđu gohčodit árbevirolaš diehtun ja árbevirolaš máhttun.</p>
<p>Mii leat oahppan geavahit oarjemáilmmi demokratia ávkin, leat oahppan gáibidit ja hárjanan gáibidit ja vel ožžonge ruđa, soames háve juoba láhkanuppástusage.</p>
<p>Adnetgo mii iežamet vánhemiid doarvái árvvus? Min nissonolbmuid, min mánáid?</p>
<p>Nákcetgo mii fuolahit vai sii šaddašedje gitta min kultuvrii, vaikko olles beaivvi gaccašedje eará árvomáilmmi oahpu? Nákcetgo mii fuolahit das ahte skuvlii mannan ii mearkkaš dan ahte galgá gáidat iežas kultuvrras? Nákcetgo mii garvit darváneames jugešvuhtii, iešsoardimiidda, insestii, servošiidda, mat leat illávejiid dušše danne go dat leat sápmelaččat?</p>
<p>Vai mii ceavzašeimmet, mii fertet ráhkadišgoahtit strategiaid dain eallima ceavzineavttuin, maid mii eat galgga massit vai bisuhat iešvuohtamet.</p>
<p>Nubbi bákkolaš lávki lea dikšugoahtit min hávváduvvan vuoigŋamet. Dás ii leat ulbmilin maŋos mannat, baicce leat figgamin dássededdui árbevirolaš eallinvuogi ja ođđaáigge metodaid gaskka.</p>
<p>Sámiid 18. konfereansa ávžžuha Sámiráđi nannet sámi kultuvrra ja sámi árvvuid vuođđun iežas bargguin ja ná leat ofelažžan ain ovddosguvlui ja hápmet ja ollášuhttit sámekulturpolitihkálaš doaibmaplána. <em type="bold">10. Cealkámuš Sámi Allaskuvlla birra </em></p>
<p>Sámiid 18. konfereansa doarju Sámi Allaskuvlla ortniiduvvama Sámi Universitehtan ja sávvá doaimmat dán ulbmila ektui nannejuvvojit. Sámiid allaoahpahus lea dál ordnejuvvon iešguđet riikkaid lágaid ja vuogádagaid mielde.</p>
<p>Sámekonfereansa doarju ovttasbarggu ja rahčamuša allaoahpahusa harmoniserema ektui.</p>
<p>Sámekonfereansa bivdá buot riikkaid, gos sámit ásset, searvat ovttas sámiiguin sámi allaoahpahusa ja dutkama nannenbargui ja bivdá stáhtain dán bargui resurssaid. <em type="bold">11. Cealkámuš SameNeta ruhtadeami birra </em></p>
<p><em type="bold">Duogáš </em></p>
<p>SameNet lea konferánsa-‐ ja epoastapográmma interneahtas mas leat badjel 6000 geavaheaddji (golggotmánnu 2004). SameNet lea vuosttažettin fálaldat, nu go namma muitala, sámi organisašuvnnaide, institušuvnnaide ja ovttaskas olbmuide. Sámi</p>
<p>Oahpahusguodásj lea bidjan ollu návccaid SameNeta huksemii. Prošeakta @stoahppa, mii lea ruhtadan SameNeta loahpahuvvui čakčamánu 20. beaivvi 2004. Samij Åhpadusguovdásj Johkamohkkis lea 3 jagi bargan oččodit bistevaš ruhtadeami SameNetii, muhto ii leat lihkostuvvan.</p>
<p>SameNet ásahii suoidnemánu 1. beaivvi 2004 divvaga privahta geavaheddjiide ja organisašuvnnaide ruhtadandihte doaimma muhto sii leat ožžon sisa dušše beali bušehterejuvvon dietnasiin.</p>
<p>Samij Åhpadusguovdásj lea dál bargamin davviriikkalš interreg-‐ohcamušain oažžun dihte ruhtadeami SameNetii jagiide 2005-‐2006. Sii leat váldán oktávuođa ovttasbargoguimmiiguin Norgga ja Suoma bealde. Našunála ruhtadeapmi ohccojuvvo</p>
<p>Sámedikkiin Norgas, Ruoŧas ja Suomas. Skuvla ohcá ruhtadeami maid EU Ulbmil 1-‐prográmmas molssaeaktun. Maŋimus molssaeaktu lea ollásit ruhtadit geavaheaddjidivvaga bokte SameNeta danláhkai ahte buot geavaheaddjit gártet máksit.</p>
<p>Jus Samij Åhpadusguovdásj ii oaččo doarjaga SameNeta doibmii de lea ballu ahte</p>
<p>SameNeta doaibma heaittihuvvo juovlamánu 31. beaivvi 2004.</p>
<p><em type="bold">Cealkámuš </em></p>
<p>Sámiid 18. konfereansa oaivvilda ahte min ruhtajuolludeaddji eiseválddit berrejit vuoruhit barggu ahte bisuhit SameNeta danin go neahtta lea dehálaš gulahallangaskaoapmi sápmelaččaide rájáid rastá. Dákkár gulahallangaskaoapmi oanida guhkes gaskkaid Sámis.</p>
<p>SámeNeta lea dehalaš fáladahkan, man nuorat ja studeanttat geavahit, ja mii ain boahtteáiggisge berre leat nuvttá geavaheddjiide.</p>
<p>Sámiid 18. konfereansa oaivilda ahte almmolaš eiseválddiin lea ovddasvástádus ruhtadit</p>
<p>SameNeta boahttevaš doaimma. Sámekonfereansa ávžžuha Sámedikkiid Norggas, Ruoŧas ja Suomas juolludit prošeaktaruđaid unnimusat guovtti jahkái (2006-‐2007), vai ohccojuvvon Interreg-‐ruđat sáhttet máksojuvvot, dehe eará ládje veahkehit vai doaibmaruđat eará gálduin juolluduvvojit.</p>
</body></document>
