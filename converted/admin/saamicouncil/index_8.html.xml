<document xml:lang="sme" id="no_id"><header><title> Sámiráđđi - Sámekonvenšuvdna beahttá</title><genre code="admin"/><author><unknown/></author><year>2017</year><wordcount>251</wordcount><conversion_status type="standard"/><availability><license type="standard"/></availability><multilingual/><origFileName>http://www.saamicouncil.net/odas/samekonvensuvdna-beahtta/</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><list><p type="listitem" xml:lang="kal">   <list><p type="listitem" xml:lang="kal">Saami</p>
<p type="listitem" xml:lang="eng">English</p>
<p type="listitem" xml:lang="yid">Finnish</p>
<p type="listitem" xml:lang="eng">Norwegian</p>
<p type="listitem" xml:lang="eng">Russian</p>
</list></p>
</list><list><p type="listitem">Ruoktu</p>
<p type="listitem">Ođas</p>
</list><p type="title">Arkiiva</p>
<list><p type="listitem">2017 <list><p type="listitem">Cuoŋománnu 2017 (1 ođas)</p>
<p type="listitem">Njukčamánnu 2017 (1 ođas)</p>
<p type="listitem">Guovvamánnu 2017 (2 ođđasa)</p>
<p type="listitem">Ođđajagimánnu 2017 (1 ođas)</p>
</list></p>
<p type="listitem">2016 <list><p type="listitem">Juovlamánnu 2016 (1 ođas)</p>
<p type="listitem">Skábmamánnu 2016 (2 ođđasa)</p>
<p type="listitem">Golggotmánnu 2016 (1 ođas)</p>
<p type="listitem">Čakčamánnu 2016 (1 ođas)</p>
<p type="listitem">Borgemánnu 2016 (1 ođas)</p>
<p type="listitem">Suoidnemánnu 2016 (1 ođas)</p>
<p type="listitem">Njukčamánnu 2016 (2 ođđasa)</p>
</list></p>
<p type="listitem">2015 <list><p type="listitem">Juovlamánnu 2015 (1 ođas)</p>
<p type="listitem">Golggotmánnu 2015 (4 ođđasa)</p>
</list></p>
</list><p type="title">Sámekonvenšuvdna beahttá</p>
<p>Sámiráđđi lea behtohallan árvaluvvon sámekonvenšuvdnii mii gieskat lea almmuhuvvon.</p>
<p>Sámiráđđi lea álgoveardidemiid dahkan árvaluvvon sámekonvenšuvnnas mii almmuhuvui bearjadága 13.01.17. Sámiráđi mielas lea stuorra váttisvuohtan ahte árvalus ii doala otná riikkaidgaskasašrievtti dási. Sámiráđđi vuosttažettiin čujuha čuovvovaš áššiide:</p>
<p>1. Konvenšuvdnaárvalus duššindahká sámi álbmoga iešmearrideami go dan vuoigatvuođa buohtastahttá konsultašvdnavuoigatvuođaiguin.</p>
<p>2. Konvenšuvdnaárvalus addá stádaide oktonas loahpalaš válddi mearridit geat sáhttet dieđihuvvot sámedikkiid jienastusloguide.</p>
<p>3. Konvenšuvdnaárvalus dohkkeha iešalddis sámi eananvuoigatvuođaid, muhto dasto rahppá vejolašvuođa dáid vuoigatvuođaid ektui sisabahkkemiid friddja, dieđihuvvon ovdalgihtiimiehtama hága (Free, Prior and Informed Consent).</p>
<p>4. Konvenšuvdnaárvalus ii dovddas mearrasápmelaččaide vuoigatvuođaid daid vuonaide ja lagas riddoguovlluide man sii leat áiggiid čađa geavahan.</p>
<p>Lei Sámiráđđi Sámekonferánssas Åres 1986:s mii vuosttaš heave evttohii ahte sámekonvenšuvdna galggašii ásahuvvot. Danin Sámiráđđi dovdá erenoamáš ovddasvástádusa bearráigeahččat ahte sámekonvenšuvdna dohkkeha ja nanne sámi álbmoga vuoigatvuođaid.</p>
<p>Sámiráđđi áigu dál vuolggahit proseassa gos sámi siviilaservodat oažžu vejolašvuođa veardidit ja buktit evttohusaid sohppojuvvon sámekonvenšuvdnaárvalussii.</p>
</body></document>