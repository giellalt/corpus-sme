<document xml:lang="sme" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <year>2015</year>
    <wordcount>1080</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.saamicouncil.net/fileadmin/user_upload/Documents/Beavdegirjjit_ja_ear%C3%A1_mearr%C3%A1dusat/SR_doaibmaplana_2015.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="deu">
      <em type="bold">SÁMIRÁĐĐI </em>
    </p>
    <p xml:lang="deu">
      <em type="bold">SAMERÅDET </em>
    </p>
    <p xml:lang="vep">
      <em type="bold">SAAMELAISNEUVOSTO </em>
    </p>
    <p xml:lang="vep">
      <em type="bold">SAAMI COUNCIL </em>
    </p>
    <p xml:lang="deu">
      <em type="bold">COЮЗ CAAMOB </em>
    </p>
    <p>
      <em type="bold">Doaibmaplána 2015 </em>
    </p>
    <p>Dohkkehuvvon Sámiráđičoahkkimis</p>
    <p>18-19.b. golggotmánus 2014</p>
    <p>Kárášjogas</p>
    <p>SR 2 Ášši 20/14<em type="bold"> </em></p>
    <p xml:lang="vep">
      <em type="bold">1. ULBMILAT  </em>
    </p>
    <p xml:lang="koi">
      <em type="italic"><span type="quote">“Mii sámit leat okta álbmot eaige riikaráját galgga hehttet min álbmoga oktavuođa”</span>. </em>
    </p>
    <p>Sámiráđi váldoulbmilin lea gozihit sámiid ovdduid álbmogin, nannet sámiid</p>
    <p>oktiigullevašvuođa riikkarájáid rastá oktan álbmogin ja eamiálbmogin ja bargat, ahte</p>
    <p>sápmelaččat maiddái boahttevuođas dohkkehuvvojit oktan álbmogin ja eamiálbmogin, man</p>
    <p>kultuvrralaš, politihkalaš, ekonomalaš, siviila, sosiálalaš ja  vuoiŋŋalaš vuoigatvuođat</p>
    <p>sihkkarastojit guđege riikka láhkaásahusain, guoskevaš riikkaid ja sámiid ovddasteaddji</p>
    <p>orgánaid gaskasaš soahpamušaiguin ja álbmotrievttálaš šiehtadusaiguin muđui. Sámiráđđi</p>
    <p>bargá maiddái riikkaidgaskasaččat sápmelaččaid ja eará eamiálbmogiid beroštumiid ja</p>
    <p>vuoigatvuođaid ovddideami ja sihkkarastima várás.</p>
    <p>Riikkaidgaskasaš bargu lea dehálaš oassin Sámiráđi doaimmas. Eamiálbmogiid</p>
    <p>olmmošvuoigatvuođaid bealušteapmi, ovttasbargu eará eamiálbmogiiguin ja árktalaš ja</p>
    <p>birasáššit leat guovddážis. Dasa lassin Sámiráđis lea mihttomearrin aktiivvalaččat oasálastit</p>
    <p>servodatdigaštallamii Sámis. Sámiráđđi áigu nannet iežas NGO rolla, ja hástalit ja bidjat</p>
    <p>vuordámušaid sihke Suoma, Norgga, Ruošša ja Ruoŧa eiseválddiide, muhto maiddái</p>
    <p>Sámedikkiide.</p>
    <p xml:lang="vep">
      <em type="bold">2. OPPALAČČAT SÁMIRÁĐI BIRRA </em>
    </p>
    <p>Sámiráđđi lea Suoma, Norgga, Ruošša ja Ruoŧa sámi organisašuvnnaid eaktodáhtolaš ja</p>
    <p>iešráđálaš kulturpolitihkalaš ja politihkalaš ovttasbargosearvi. Sámiráđđi lea ii-ráđđehuslaš</p>
    <p xml:lang="eng">siviilaorganisašuvdna (non-governmental organization).</p>
    <p>Sámiráđi bajimuš orgána lea sámekonferánsa mii lágiduvvo juohke njealját jagi. Jagis 2013</p>
    <p>Murmánskkas dollon 20. Sámekonferánssa fáddán lei “Sápmi 2053 – sámi kultuvra ja</p>
    <p>industriija lassáneapmi”. Konferánssas dohkkehuvvui Kuellnegk Neark-julggaštus, maid</p>
    <p>Sámiráđđi áigu geavahit vuođđun iežas bargui.</p>
    <p>Sámiráđis leat doaimmas golbma temáhtalaš ossodaga: Árktalaš – ja birasáššiid ossodat,</p>
    <p>olmmošvuoigatvuođaossodat ja kulturossodat. Stuorra oassi ráđi barggus doaimmahuvvo</p>
    <p>ossodagaid bokte. Ossodatjođiheaddjit vástidit ossodagaid doaimmain.  Ossodagaid doaimma</p>
    <p>birra čilgejuvvo eanet čuoggáin 2, 3 ja 4. Čállingoddi dikšu hálddahuslaš koordinerema ja lea earenomážit láktájuvvon oktii kulturossodagain. Kulturovdaneapmi lea hui dehelaš Sámiráđi</p>
    <p>doibmii ja buot mainna Sámiráđđi barga galgá leahkit vuođustuvvon kultuvrra perspektiivvas.</p>
    <p xml:lang="vep">
      <em type="bold">3. KULTUROSSODAT  </em>
    </p>
    <p xml:lang="nno">
      <em type="italic"><span type="quote">“Sámiráđđi áigu ovddidit ollislaš sámi kulturpolitihka.”</span> </em>
    </p>
    <p>3.1. Lill Tove Fredriksen, Mikael Pirak, Magreta Sara, Larisa Avdejeva ja Niko Valkeapää</p>
    <p>leat válljejuvvon miellahttun kulturlávdegoddái áigodahkii 2015-2016. Lill Tove Fredriksen</p>
    <p>lea válljejuvvon jođiheaddjin. Kulturlávdegoddi lea Sámiráđi oktavuođaorgána sámi dáidda-</p>
    <p>ja kulturservviide nugo omd. duodjeorganisašuvnnaide, girjjálašvuođaorganisašuvnnaide,</p>
    <p>filbma- ja musihkkaservviide.</p>
    <p>3.2. Kulturpolitihkalaš doibmii gullá sámiid servodateallima seailluheapmi, giktaleapmi ja</p>
    <p>ovddideapmi oppalaččat ja sierra kultuvrralaš doaimmat. Sámiráđđi galgá nannet árbevirolaš</p>
    <p>ja ođđaáigásaš sámi kultuvrra.</p>
    <p>3.3 Sámiráđđi juohká jahkásaččat ruhtadoarjagiid sámi kulturdoaimmaide. Lea</p>
    <p>kulturlávdegoddi mii hálddaša doarjjaortnega. Dása gullet doarjagat omd.</p>
    <p>čáppagirjjálašvuhtii, prošeaktadoarjagat, oahppomátke- ja bargostipeanddat. Sámiráđđi</p>
    <p>earenoamážit doarju prošeavttaid mat dihtomielalaččat barget olles Sámi perspektiivvas.</p>
    <p>Sámiráđis lea áigumuš buorebut olgomáilbmái čalmmustahttit kulturdoarjaga buriid bohtosiid.</p>
    <p>3.4. Sámiráđđi áigu kulturdoarjaga lassin jagis 2015 juolludit 3 bargostipeandda mas lea 20</p>
    <p>000 Euro árvu, nana kulturbargiide Sámis.</p>
    <p>3.5. Sámiráđđi áigu bargagoahtit dan ala ahte ásahit rájakeahtes sámi kulturfoandda.</p>
    <p>3.6. Sámiráđđi oamasta Sámi duodjemearkka, mii lea sámi duoji gálvomearka. Dál oaidnit</p>
    <p>dárbbu ođđasit geahčadišgoahtit duodjemearkka njuolggadusaid ja hálddašeami nu ahte dat</p>
    <p>lea buoremusat heivehuvvon ođđa áigái.</p>
    <p xml:lang="vep">
      <em type="bold">4. OLMMOŠVUOIGATVUOĐAOSSODAT  </em>
    </p>
    <p>
      <em type="italic"> “Sámiráđđi háliida nannet ja oažžut ipmárdusa riikkaidgaskasaččat eamiálbmogiid </em>
    </p>
    <p>
      <em type="italic">olmmošvuoigatvuođaide.” </em>
    </p>
    <p>4.1. Sámiráđđi háliida vuoruhit eamiálbmogiid máilmmikonferánssa (WCIP)</p>
    <p>loahppadokumeantta čađaheami dego:</p>
    <p type="listitem">•  buoridit EMRIP doaibmaválddi nu, ahte das boahtá eamiálbmotjulggaštusa</p>
    <p>gozihanorgána (artihkkal 28)</p>
    <p type="listitem">•  buoridit eamiálbmogiid oassálastinvejolašvuođaid ON:s (artihkkal 33)</p>
    <p>Sámiráđđi oassálastá aktiivvalaččat loahppadokumeantta čađahanšiehtadallamiidda.</p>
    <p>4.2. Sámiráđđi váldá oasi aktiivvalaččat ON:a eamiálbmogiid vuoigatvuođaide guoski</p>
    <p>čoahkkimiidda, omd. ONa Bissovaš forumii, EMRIPii jna.</p>
    <p>4.3. Sámiráđđi háliida bargat nu ahte ovddidit juridihkalaš čadnon neavvuid mat dáhkidit</p>
    <p>eamiálbmogiid vuoigatvuođa iežas genehtalaš resurssaide, árbevirolaš máhtuide ja árbevirolaš</p>
    <p>kultuvrralaš doaimmaide. Sámiráđđi háliida njunušrolla go leat šiehtadallamat dákkár</p>
    <p>neavvuid, earenoamážit WIPO oktavuođas.</p>
    <p>
      <em type="italic"> “Sámiráđđi háliida bargat nu ahte sámi vuoigatvuođat našunála, guovllu ja báikkálaš </em>
    </p>
    <p>
      <em type="italic">dásis čađahuvvojit” </em>
    </p>
    <p>4.4. Sámiráđđi áigu gozihit sámi vuoigatvuođaid, erenoamáš deaddu eatnan- ja</p>
    <p>luondduriggodatvuoigatvuođain, nu, ahte aktiivvalaččat buvttada báldalas</p>
    <p>mearreáigeraporttaid ON:a soahpamušaid gozihanorgánaide (treaty bodies) ja</p>
    <p>máilmmiviidosaš olmmošvuoigatvuođaid goziheapmái (Universal Periodic Review, UPR)</p>
    <p>Suoma, Ruoŧa, Norgga ja Ruošša mearreáigásaš raporttaid lassin. Bargu dahkko ovttasráđiid</p>
    <p>lahttoorganisašuvnnaiguin. Vejolašvuođaidis mielde Sámiráđđi goziha, ahte dát ON:a orgánat</p>
    <p>dutkkahit/gažadit daid riikkaid, gos sápmelaččat ásset.</p>
    <p>4.5. Sámiráđđi oaidná stuorra dárbbu veahkehit sámi báikkálaš servodaga ja</p>
    <p>vuoigatvuođaoamasteddjiid sihkkarastit sámi vuoigatvuođaid, ee. dakko bokte ahte veahkehit</p>
    <p>oažžut áššiid riikkaidgaskasaš olmmošvuoigatvuođa orgánaide. Dán rolla eai leat odne gallis</p>
    <p>earát sámi servodagas geat sáhttet deavdit.</p>
    <p>4.6.  Sámiráđđi áigu hástalit ja veahkehit ásahit oahppofálaldaga eamiálbmogiid ja sámiid</p>
    <p>vuoigatvuođaid ektui Davviriikkaid universitehtaide ja Sámi Allaskuvlii.</p>
    <p xml:lang="fkv">
      <em type="bold">5. ÁRKTALAŠ- JA BIRASOSSODAT  </em>
    </p>
    <p>
      <em type="bold">“Dearvvaslaš ja buvttadeaddji ekovuogádagat, sihke nannámis ja čáziin, lea vuođđun </em>
    </p>
    <p>
      <em type="bold">sámi kultuvrii ja identitehtii.” </em>
    </p>
    <p>
      <em type="bold">“Sámi kulturvuođđu galgá sihkarastot ja nannejuvvot ceavzilis luondduresurssa </em>
    </p>
    <p>
      <em type="bold">hálddašeami bokte. Dasa vejolaš váikkuhusat, nugo nuoskkideapmi, dálkkádat </em>
    </p>
    <p>
      <em type="bold">rievdadeamit ja earáhuhtton luonddugeavaheapmi fertejit eastaduvvot.” </em>
    </p>
    <p>5.1. Sámiráđđi áigu oassálastit Árktalaš ráđi bargguide ja doaimmaide, bistevaš oasseváldin</p>
    <p>(Permanent Participant), sihke bargojoavkkuin ja Task Force:ain vai sámi perspektiivat ja</p>
    <p>beroštumit váldojit vuhtii.</p>
    <p type="listitem">•  Oassálastit Árktalaš ráđi Senior Arctic Officals ja bargojoavkočoahkkimiidda;</p>
    <p type="listitem">•  Čatnat alcceseamet čehpiid sámiid servodagas geat sáhttet searvat iešguhtege</p>
    <p>čehppodagain bargojoavkočoahkkimiidda dahje čállosiid bokte;</p>
    <p type="listitem">•  Gaskkustit Árktalaš ráđi raporttaid ja bargguid bohtosiid sámi servodahkii, ja maid</p>
    <p>loktet vuorjašumiid sámi servodagas Árktalaš ráđi vuogádahkii.</p>
    <p type="listitem">•  Doarjut Bistevaš Oasseváldiide kapasitetafoandda ásaheami.</p>
    <p>5.2. Sámiráđđi áigu oassálastit ON:a Luondduvalljivuođa konvenšuvnna (CBD) bargui,</p>
    <p>erenoamáš das mii guoská artihkkala 8(j) árbedieđu, innovašuvnna ja geavahusa doaimmaide</p>
    <p>ja artihkkala 10(c) bargoplána árbevirolaš ceavzilis luondduvalljivuođa geavaheami</p>
    <p>čuovvuleapmái;</p>
    <p type="listitem">•  Oassálastit vejolaš Artihkkal 8(j) Bargojovakko čoahkkimii;</p>
    <p type="listitem">•  Ohcat oassilastima sámi čehpiid várás vejolaš CBD ekspeartta čoahkkimiidda;</p>
    <p type="listitem">•  Árvvoštallat CBD indikáhtoriid ja eará CBD mearrádusaid implementerema sámiid</p>
    <p>servodagain Suoma, Norgga, Ruoŧa ja Ruošša bealde Sámi;</p>
    <p type="listitem">•  Árvvoštallat/gozihit Bargoplána 10(c) árbevirolaš ceavzilis luondduvalljivuođa</p>
    <p>geavaheami bargoplána doibmiibidjama sámi guovlluin;</p>
    <p type="listitem">•  Sihkkarastit ahte buoremus máhttu, sihke árbediehtu ja dieđa, mii lea fidnemis</p>
    <p>geavahuvvo vuođđun máhttobuvttadeapmái sámi servodagas ja sámi servodaga birra.</p>
    <p xml:lang="deu">
      <em type="bold">6. EARÁ </em>
    </p>
    <p>6.1. Sámiráđđi áigu vuoruhit gelbbolašvuođahuksema sámi nuoraid gaskkas Sámiráđi</p>
    <p>bargosurggiid ektui.</p>
    <p>6.2. Jagis 2017 lea 100 jagi áigi go sápmelaččat olles Sámis vuosttaš háve čoahkkanedje ja</p>
    <p>organiserejedje iežaset. Sámiráđđi áigu searvat 100 jagi ávvudeami plánenprosessii, ja</p>
    <p>ráhkkanišgoahtit dasa ahte lágidit boahtte sámekonfereanssa dan oktavuođas Troanddimis.</p>
    <p>6.3. Sámiráđis lea áigumuš nannet gulahallama ja ovttasbarggu Sámi Parlamentáralaš Ráđiin</p>
    <p>ja ovttaskas Sámedikkiiguin.</p>
    <p>6.4. Sámiráđđi áigu doaibmaáigodagas vuoruhit gulahallama, sihke siskkáldas ja olgguldas,</p>
    <p>dan bokte ahte čuovvut iežas aiddo mearriduvvon gulahallanplána. Earret eará galgá ođđa</p>
    <p>neahttasiidu álmmuhuvvot ja áigut sáddegoahtit ođasreivviid min doaimma birra.</p>
    <p>6.5. Sámiráđis lea áigumuš 2015:s álggahit barggu ásahit sámi ovddasteami Brusselis, nannen</p>
    <p>dihtii sámiid beroštumiid EU ektui. Sámiráđđi áigu maid dárkilit čuovvut mielde ja iskat</p>
    <p>váikkuhit go EU dál lea ođasmahttimin iežas eamiálbmotpolitihka ja Árktalaš strategiijaid.</p>
    <p>6.6. Dehálaš oassi Sámiráđi doaimmas lea ovttasbargu eará eamiálbmogiiguin. Ovttasbargu</p>
    <p>lea iešguđetge surggiin, ja dađis ilbmet ođđa ovttasbargovejolašvuođat. Sámiráđis lea</p>
    <p>erenoamáš   lagaš ovttasbargu servviiguin: Inuit Circumpolar Council (ICC), Russian</p>
    <p xml:lang="eng">Association of Indigenous Peoples of the North (RAIPON), Assembly of First Nations</p>
    <p xml:lang="eng">(Kanada), Organisation of Indigenous Peoples in Africa, AMAN (Indonesia), Cordeliera</p>
    <p xml:lang="eng">Peoples´ Alliance (Filippinat), Asian Indigenous Peoples´ Pact, Tebtebba Foundation</p>
    <p xml:lang="nob">(Filippinat) och FAIRA (Australia).</p>
    <p>6.7. Hálddahusa ektui Sámiráđđi áigu vuoruhit nannen- ja stabiliserendoaimmaid, nu ahte mis</p>
    <p>leat buoremus eavttut doaibmat áigumušaid mielde.</p>
  </body>
</document>
