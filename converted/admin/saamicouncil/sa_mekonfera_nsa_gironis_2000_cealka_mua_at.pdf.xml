<document xml:lang="sme" id="no_id"><header><title/><genre code="admin"/><author><unknown/></author><year>2000</year><wordcount>3905</wordcount><conversion_status type="standard"/><availability><license type="standard"/></availability><multilingual/><origFileName>http://www.saamicouncil.net/fileadmin/user_upload/Documents/Cealk%C3%A1mu%C5%A1at/S%C3%A1mekonfer%C3%A1nsa_Gironis_2000_cealk%C3%A1mu%C5%A1at.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">Sámekonferánsa  Gironis  2000  -‐  cealkámušat  </em></p>
<p>CEALKÁMUŠAT  1.  Jurdagat  nuorra  sámiin,  geat  sávvet  sáhttit  álgit  árbevirolaš  ealáhussii  2.  Vuollái  skuvlaahkásaččaid  giellabirrasa  buorideami  birra  3.  Goalmmát  mailmmekonfereansa  rasismma,  nállevealaheami,  vierroolbmovaši  ja  eará  utnoheamevuođaid  vuostá  4.  Nuoraid  boahtteáigi  boazodoalus  5.  Girona  julggáštus  6.  Julggáštus  sámiid  iešmearridanvuoigatvuođas  7.  Tibeta  dilit  8.  ON:ii  Bissovaš  Álgoálbmotforum  9.  Ruoŧa  riikka  raporta  1999  ON:ii  nállevealaheamiáššiid  komiteai  (CERD)  10. Proteasta  guovddášráđđehusa  badjelmearálaš  veahkaválddi  vuostá,  man  dat  geavaha  Burnt  Church:a  mi´kmaq`iid  vuostá  11. Oktasašbargu  The  Interior  Alliance`in,  vai  dovddastivčče  min  šiitemeahttun  eanaoamastanvuoigatvuođa  iešmearrideami  duohta  vuođđun  12. Sápmi-‐nama  geavaheapmi  13. Cealkámuš  Davviriikkaid  Ministtarráđđái  Davviriikkalaš  gelbbolašvuođa  guovddáža  ceggemii  sámi  ealáhusaid  ovdáneami  várás  14. Sámiid  visumfriddjavuohta  Suomas,  Ruoŧas,  Norggas  ja  Ruoššas</p>
<p xml:lang="nob"><em type="bold">Resolusjon  nr  1.  Tankene  til  unge  samer  som  önsker  å  etablere  seg  i  tradisjonelle  næringer.    </em></p>
<p xml:lang="nob">Forord    I  dag  ser  vi  at  de  enkelte  land  forstetter  sine  aktiviteter  som  skogavvirkning  og  gruvedrift,    noe  som  innskrenker  og  begrenser  tradisjonell  samisk  bruk  av  land.  Under  slike  betingelser  føler  samene  at  det  er  utrygt  å  basere  sitt  livsgrunnlag  på  tradisjonelle  næringsveger.</p>
<p xml:lang="nob">Utøvelse  av  slikt  utkomme  er  ikke  noe  som  man  uten  videre  kan  endre  hvis/når  markedet  blir  mindre  gunstig.  Det  kreves  en  livslang  forpliktelse.  Tradisjonell  næringsvirksomhet  er  helt  sentral  for  bevaring  og  utvikling  av  samisk  språk.</p>
<p xml:lang="nob">La  oss  speilvende  problemstillingen    Hvis  vi  overfører  problemet  til  et  majoritetskonsept  og  tenker  oss  en  situasjon  der  unge    døtre  og  sønner  av  finske,  svenske,  norske  og  russiske  jordbrukere  ønsker  og  fortsette  i  sine  foreldres  næringer.  Ville  noen  begynne  som  landbruker  vel  vitende  at  regjeringen  hvilken  dag  som  helst  kunne  legge  nye  restriksjoner  på  bruken  av  dyrkingsjord?  Hvem  ville  begynne  som  bonde  når  det  er  klart  at  man  ikke  har  lov  til  å  beskytte  sitt  fe  mot  rovdyr?  Unge  jordbrukere  ville  overveie  meget  nøye  sitt  valg  av  yrke  hvis  de  visste  at  regjeringen  en  dag  kunne  ta  fra  dem  inntekten  av  vedhogst  i  egen  skog.  Hvilke  beslutninger  kunne  du  tenke  deg  å  ta  hvis  det  når  som  helst  kunne  inntreffe  at  et  stort  multinasjonalt  selskap  enten  kunne  få  rett  til  å  dyrke  vekster  på  dine  åkre,  kanskje  bare  for  å  more  seg,  eller  å  anlegge  en  gruve  på  din  hjemplass  etter  eget  forgodtbefinnende?</p>
<p xml:lang="nob">Slike  realiteter  vil  møte  unge  samer  som  vurderer  å  gå  inn  i  tradisjonelle  samiske  næringer.</p>
<p xml:lang="nob">Forslag    Samenes  17.  konferanse,  arrangert  i  Kiruna  28.-‐30.  september  2000  krever  at  regjeringene  aksepterer  samenes  rett  til  selvbesemmelse.  Kun  da  vil  unge  samer  være  i  stand  til  å  kjenne  seg  trygge  nok  til  å  gå  inn  i  tradisjonelle  levesett  og  fortsette  i  sine  forfedres  fotspor.  Dette  er  helt  nødvendig  hvis  samenes  framtid  skal  kunne  sikres  og  utvikles.  I  denne  selvsamme  stund  er  en  ung  same  i  ferd  med  å  ta  en  avgjørelse  som  angår  hennes/hans  framtid.  Denne  bestemmelsen  vil  skape  basis  for  unge  samers  framtid  -‐  ikke  bare  denne  unge  sames  framtid  -‐  men  framtiden  for  hennes/hans  familie,  samfunn  og  hele  det  samiske  folk.  Vil  hun/han  gjøre  anstrengelser  for  bevaring  og  styrking  av  den  samiske  kultur,  eller  kommer  avgjørelsen  til  å  bli  enda  et  nytt  skritt  i  retning  av  utslettelse  av  samisk  levesett?  Dette  vil  bli  utfordringen  som  møter  regjeringene  i  Finland,  Norge,  Sverige  og  Russland.</p>
<p xml:lang="nob"><em type="bold">Resolusjon  nr  2  Bedring  av  språkmiljøet  for  barn  under  skolepliktig  alder    </em></p>
<p xml:lang="nob">Samenes  17.  konferanse  i  Kiruna  krever  at  de  land  der  samer  bor  som  opprinnelige  folk,    holder  oppsyn  med  at  kommuner  og/eller  sameting  legger  forholdene  for  førskolebarn    således  til  rette  at  samiske  barn  får  et  trygt  språklig  og  kulturelt  oppvekstmiljø.</p>
<p xml:lang="nob">Dette  gjelder  barnehager,  daghjem,  språkrøktsamlinger  og  andre  kulturtilbud  som  f.eks.    radio-‐  og  TV-‐programmer.</p>
<p xml:lang="nob">Også  samiske  foreldre  må  gis  nødvendig  støtte  gjennom  at  det  iverksettes  informasjonsarbeid  overfor  disse  om  to-‐språklighet,  morsmålets  betydning  og  likeledes  at    det  tilbys  språkkurser.</p>
<p xml:lang="nno"><em type="bold">Resolusjon  nr.  3    RESOLUSJON    OM    DEN    TREDJE    VERDENSKONFERANSEN    MOT    RASISME,    RASEDISKRIMINERING,    FREMMEDHAT    OG    BESLEKTET    INTOLERANSE  </em></p>
<p xml:lang="nob">Den  tredje  verdenskonferansen  mot  rasisme,  rasediskriminering,  fremmedhat  og  beslektet  intoleranse  arrangeres  31.  august  –  7.  september  2001  i  Sør-‐Afrika.  FN  har  siden  opprettelsen  i  1945  arbeidet  for  å  fremme  menneskerettigheter  og  sikre  grunnleggende  frihet  for  alle,  uavhengig  av  rase,  kjønn,  språk  og  religion.  I  1963  vedtok  FN  erklæringen  om  eliminasjon  av  alle  former  for  rasediskriminering.  I  1965  vedtok  FN  rasediskrimineringskonvensjonen,  som  alle  de  nordiske  statene  og  Russland  har  ratifisert.</p>
<p xml:lang="nob">Formålet  med  verdenskonferansen  i  2001  er  å  videreføre  arbeidet  med  de  internasjonale  konvensjonene  mot  rasediskriminering.</p>
<p xml:lang="nob">Diskriminering  av  urfolk  er  dessverre  i  svært  liten  grad  blitt  viet  oppmerksomhet  i  forberedelsesprosessen  til  konferansen,  til  tross  for  at  urfolk  over  hele  verden  fremdeles  utsettes  for  diskriminering.    Diskriminering  er  fremdeles  kjerneproblemet  for  de  fleste  urfolk.  Slik  diskriminering  er  i  det  vesentligste  fremdeles  av  samme  art  og  omfang  som  beskrevet  i  FNs  spesialstudie  om  diskriminering  av  urfolk  (Study  of  the  Problem  of  Discrimination  Against  Indigenous  Populations  –  E/CN.4/Sub.2/1986/7).    Urfolk  utsettes  fremdeles  for  diskriminering  på  områder  som  kultur,  språk,  utdannelse,  helse  og  retten  til  land,  vann  og  naturressurser  i  egne  områder.  Dette  er  blant  annet  fastlått  i  den  generelle  anbefalingen  fra  FNs  rasediskrimineringskomite  (General  recommendation  XXIII  (51)  concerning  Indigenous  Peoples,  18  August  1997)</p>
<p xml:lang="nob">Samekonferansen  er  derfor  av  den  oppfatning  at  det  er  påkrevd  med  styrket  innsats  for  å  bekjempe  diskriminering  av  urfolk.  I  den  forbindelse  er  det  viktig  at  også  urfolk  kan  delta  i  forberedelsene  til  konferansen  så  vel  som  på  verdenskonferansen  i  2001.</p>
<p xml:lang="nob">Samekonferansen  beklager  på  det  sterkeste  at  samene  ikke  er  invitert  til  den  europeiske  forberedelseskonferansen  11.  –  13.  oktober  2000  i  Strasbourg.  Til  tross  for  at  Europarådet  har  invitert  en  rekke  frivillige  organisasjoner  (NGO)  har  ingen  samiske  organisasjoner  mottatt  slik  invitasjon.  Dette  innebærer  at  man  ikke  vil  ha  noen  urfolksrepresentanter  til  stede  i  Strasbourg,  noe  som  ikke  er  akseptabelt.</p>
<p xml:lang="nob">Samekonferansen  ber  derfor  om  at  de  nordiske  statene  og  Russland  bidrar  til  at  samiske  organisasjoner  inviteres  til  forberedelsesmøtet  i  Strasbourg,  slik  at  urfolks  synspunkter  kan  inkluderes  i  sluttdokumentet  fra  møtet.</p>
<p xml:lang="nob">Samekonferansen  anser  det  som  viktig  at  sluttdokumentene  fra  selve  verdenskonferansen  inneholder  et  eget  kapittel  om  diskriminering  av  urfolk  og  at  handlingsplanen  også  inneholder  særegne  tiltak  for  bekjempelse  av  diskriminering  av  urfolk.  For  å  oppnå  dette  er  det  viktig  at  så  vidt  mange  som  mulig  urfolksrepresentanter  får  anledning  til  å  delta  på  verdenskonferansen.</p>
<p xml:lang="nob">Samekonferansen  ber  derfor  de  nordiske  statene  og  Russland  til  å  bidra  til  at  urfolksorganisasjoner  gis  anledning  til  aktivt  å  delta  i  verdenskonferansen.  Urfolksrepresentanter  bør  blant  annet  inviteres  til  å  holde  innlegg  i  verdenskonferansens  hovedforsamling.  Samekonferansen  understreker  også  viktigheten  av  at  nødvendige  økonomiske  midler  avsettes  for  urfolksdeltakelse.  I  den  forbindelse  bør  man  spesielt  ta  hensyn  til  urfolk  fra  fattige  land.</p>
<p xml:lang="nob"><em type="bold">Resolusjon  nr.  4    RESOLUSJON  OM  FREMTIDEN  FOR  UNGDOM  I  REINDRIFTA  </em></p>
<p xml:lang="nob">Størrelsen  på  dagens  rovviltstamme  er  nå  i  de  fleste  områder  uholdbart  stor.  Dette  resulterer  i  at  livsgrunnlaget  blir  revet  vekk  foran  øyene  våre.</p>
<p xml:lang="nob">Samekonferansen  ser  med  frykt  på  dagens  rovviltforvaltning.  Man  kan  ikke  lenger  godta  en  strategi  som  kun  vektlegger  økonomisk  kompensasjon,  noe  som  bare  er  en  midlertidlig  løsning.  Dette  utsetter  kun  problemene.  Dessuten  kan  ikke  næringen  baseres  på  erstatningsutbetalinger.  Reindrifftsnæringa  vil  leve  av  inntekter  fra  næringen.  Inntekt  basert  på  erstatningsutbetalinger  er  med  på  å  svekke  selvfølelsen  blant  reindriftsutøvere.  Det  gir  ingen  yrkesstolthet  å  være  avhengig  av  statlige  overføringer,  men  derimot  av  å  være  selvstendig  næringsutøver.</p>
<p xml:lang="nob">Reindriftsnæringen  trenger  og  krever  tiltro  og  forståelse,  forståelse  for  deres  egen  kompetanse  til  å  forvalte  samt  forme  sin  egen  fremtid.</p>
<p xml:lang="nob">Den  17.  Samekonferansen,  samlet  i  Kiruna  28.-‐30.  september  2000  krever  at  rovviltforvaltningen  skal  bygge  på  de  tradisjonelle  kunnskapene  og  kompetansen  utøvere  av  reindriftsnæringen  besitter.  Rovviltstammene  må  reduseres  slik  at  det  sikrer  ungdommenes  fremtid  og  næringens  eksistens.</p>
<p><em type="bold">Resolusjon  nr.  6  RESOLUSJON  OM  SAMENES  RETT  TIL  SELVBESTEMMELSE</em>  </p>
<p xml:lang="nob">Den  17.  Samekonferansen,  samlet  i  Kiruna  28.  –  30.  September  2000:</p>
<p xml:lang="nob">Gjentar  at  samene  er  ett  folk,  og  at  rikenes  grenser  ikke  skal  bryte  vårt  folks  fellesskap;  Fra  våre  forfedre-‐  og  mødre  har  vi  fått  i  arv  våre  umistelige  kollektive  rettigheter,  deriblant  retten  til  land,  vann  og  naturrikdommer.</p>
<p xml:lang="nob">På  dette  grunnlag  har  det  samiske  folk,  i  likhet  med  alle  andre  folk,  rett  til  selvbestemmelse.  I  kraft  av  denne  retten,  kan  vi  bestemme  vår  egen  politiske,  økonomiske,  sosiale  og  kulturelle  utvikling  i  samsvar  med  våre  egne  behov  og  tradisjoner.  Denne  retten  er  uttrykkelig  nedfelt  i  FNs  Charter,  FN-‐konvensjonen  om  sivile  og  politiske  rettigheter,  og  konvensjonen  om  økonomiske,  sosiale  og  kulturelle  rettigheter.  FNs  menneskerettighetskomité  har  da  også  på  dette  grunnlag  i  oktober  1999,  anmodet  den  Norske  Regjering  til  å  rapportere  til  FN  om  gjennomføringen  av  den  samiske  selvbestemmelsesretten,  inkludert  retten  til  land,  vann  og  naturressurser.  Dette  er  å  anse  som  en  anerkjennelse  fra  FN  om  at  Samene  har  rett  til  selvbestemmelse.</p>
<p xml:lang="nob">Retten  til  selvbestemmelse  omfatter  blant  annet  vår  rett  til  for  våre  egne  formål  fritt  å  råde  over  våre  naturrikdommer  og  –forekomster,  og  ikke  i  noe  tilfelle  kan  det  samiske  folk  bli  berøvet  sitt  eget  eksistensgrunnlag.  Våre  landområder  og  naturressurser  er  avgjørende  for  vår  kultur  og  vårt  fremtidige  eksistensgrunnlag  som  folk.</p>
<p xml:lang="nob">Retten  til  å  utøve  og  utvikle  vår  egen  kultur,  språk  og  verdier  er  også  grunnleggende  deler  av  vår  rett  til  selvbestemmelse.  For  øvrig  omfatter  denne  retten  alle  aspekter  av  det  samiske  samfunn,  deriblant  næringer,  miljø,  helse,  media,  utdanning,  forskning,  og  oppvekstvilkårene  for  barn  og  ungdom.</p>
<p xml:lang="nob">Samekonferansen  beklager  på  det  sterkeste  at  Regjeringene  i  Finland,  Norge,  Russland  og  Sverige  ennå  ikke  fullt  ut  har  anerkjent  det  samiske  folkets  rett  til  selvbestemmelse.  Vi  vil  derfor  igjen  anmode  at  de  respektive  Regjeringene  snarest  anerkjenner  denne  grunnleggende  retten.</p>
<p xml:lang="nob">Samekonferansen  forutsetter  at  samens  rett  til  selvbestemmelse  vil  danne  utgangspunktet  for  de  fremtidige  bestrebelsene  med  å  utarbeide  en  samekonvensjon.  Videre  forutsetter  samekonferansen  at  Regjeringene  i  Finland,  Norge,  Russland  og  Sverige  aktivt  bidrar  til  at  retten  til  selvbestemmelse  forblir  fundamentet  for  FNs  utkast  til  deklarasjon  om  urfolksrettigheter.</p>
<p xml:lang="nob">Samekonferansen  forventer  også  at  de  respektive  Regjeringene  snarest  initierer  prosesser  hvor  ved  de  i  samarbeid  med  Sametingene  søker  å  identifisere  det  nærmere  innholdet  av  retten  til  selvbestemmelse.  Det  forutsettes  at  slike  prosesser  skal  foregå  med  god  vilje,  og  i  former  som  er  tilpasset  forholdene,  og  med  den  målsetting  å  oppnå  enighet.</p>
<p xml:lang="est"><em type="bold">Resolusjon  nr.  7  RESOLUSJON  OM  TIBET</em>  </p>
<p xml:lang="nob">Samekonferansen,  som  representerer  samiske  organisasjoner  i  Finland,  Norge,  Russland  og  Sverige,  ønsker  herved:</p>
<p xml:lang="nob">1.  på  det  sterkeste  fordømme  den  kinesiske  okkupasjonen  av  Tibet.  I  år  er  det  50  år  siden  kinesiske  militærstyrker  angrep  Tibet,  og  derved  okkuperte  den  selvstendige  Tibetanske  staten;  2.  å  uttrykke  dyp  bekymring  i  forbindelse  med  at  det  rapporteres  om  grove  krenkelser  av  det  Tibetanske  folkets  grunnleggende  menneskerettigheter,  og  i  forbindelse  med  den  økte  begrensningen  i  utøvelsen  av  deres  kulturelle  og  religiøse  friheter;  3.  å  uttrykke  støtte  til  det  Tibetanske  folk  og  deres  fredelige  kamp  for  frihet;  4.  å  uttrykke  den  dypeste  bekymring  for  framtiden  for  det  Tibetanske  folk  og  deres  særegne  kultur,  identitet  og  sivilisasjon;  5.  å  be  regjeringene  i  Finland,  Norge,  Russland  og  Sverige  om  å  legge  press  på  kinesiske  myndigheter  med  den  hensikt  å  få  i  stand  en  dialog  og  forhandlinger  med  Hans  Hellighet  Dalai  Lama,  med  målsetting  om  -‐  å  få  slutt  på  okkupasjonen  av  Tibet,  -‐  å  få  slutt  på  den  kinesiske  immigrasjonspolitikken,  som  er  en  trussel  for  det  Tibetanske  folkets  overlevelse,  -‐  å  respektere  det  Tibetanske  folkets  grunnleggende  menneskerettigheter  og  friheter,  -‐  å  iverksette  de-‐militarisering    av  Tibet,  og  -‐  å  verne  miljøet  i  Tibet.</p>
<p xml:lang="nob"><em type="bold">Resolusjon  nr.  8  RESOLUSJON  OM  ETABLERING  AV    FNs  PERMANENTE  FORUM  FOR  URFOLKSSAKER</em>  </p>
<p xml:lang="nob">Samekonferansen  støtter  resolusjonen  i  FNs  økonomiske  og  sosiale  råd  om  etablering  av  et  permanent  forum  for  urfolkssaker  innenfor  FN.  Samekonferansen  er  av  den  formening  at  forumet  sterkt  vil  bidra  til  å  fremme  urfolksspørsmål  innenfor  FN,  og  at  den  derfor  vil  ha  en  nøkkelrolle  i  arbeidet  med  å  styrke  urfolksrettigheter  i  alle  deler  av  verden.  Samekonferansen  vil  derfor  gjennom  Samerådet  aktivt  ta  del  i  arbeidet  innenfor  dette  nye  organet.</p>
<p xml:lang="nob">Samekonferansen  anmoder  også  de  nordiske  stater  og  den  Russiske  Føderasjonen  til  aktivt  å  ta  del  i  arbeidet  innenfor  dette  nye  organet,  for  å  fremme  og  beskytte  urfolksrettigheter  og  interesser.</p>
<p xml:lang="nob">Permanent  forum  for  urfolkssaker  etableres  som  et  underliggende  organ  for  det  økonomiske  og  sosiale  råd  i  FN.  Forumet  vil  bestå  av  16  medlemmer,  8  medlemmer  utpekes  av  regjeringene  mens  de  8  urfolksmedlemmene  utpekes  av  Presidenten  i  det  økonomiske  og  sosiale  råd  i  samråd  med  urfolk.</p>
<p xml:lang="nob">Forumet  har  som  mandat  å  ta  opp  alle  saker  av  interesse  for  urfolk  som  faller  inn  under  mandatet  til  FNs  økonomiske  og  sosiale  råd,  blant  annet  økonomisk  og  sosial  utvikling,  kultur,  miljøspørsmål,  utdanning,  helse  og  menneskerettigheter.</p>
<p xml:lang="nob">Samekonferansen  foreslår  tidligere  Sametingspresident  i  Norge,  professor  Ole  Henrik  Magga,  som  kandidat  til  å  bli  medlem  i  Permanent  Forum.</p>
<p xml:lang="dan"><em type="bold">Resolusjon  nr  9.  Sveriges  rapport  1999  til  FN's  Rasediskrimineringskomité  (CERD)  </em></p>
<p xml:lang="nob">Den  17.  samekonferanse  som  representerer  de  samiske  hovedorganisasjonene  i  Norge,  Sverige,  Finland  og  Russland,  som  trådte  sammen  i  Giron/Kiruna  den  28.-‐30.  september  2000,</p>
<p xml:lang="nob">konstaterte  at  samene  utgjør  ett  folk,  med  egen  historie,  kultur,  tradisjoner,  næringer  og  språk,</p>
<p xml:lang="nob">noterte  seg  at  samene  anerkjennes  som  et  folk  av  regjeringene  i  Finland,  Norge,  Sverige  og  Russland,</p>
<p xml:lang="nob">konstaterte  videre  at  i  følge  internasjonal  rett,  uttrykt  bl.a.  i  FN's  konvensjoner  om  Sivile  og  politiske  respektive  Økonomiske,  sosiale  og  kulturelle  rettigheter,  er  alle  folk  garantert  visse  grundleggende  friheter  og  rettigheter,  og  at  blant  disse  inngår  retten  til  land  og  retten  til  egen  kultur,  omfattende  rett  til  eget  språk,  og</p>
<p xml:lang="nob">konstaterte  sammenfatningsvis  at  enhver  forskjell  i  tilpasning  av  disse  grunnleggende  friheter  og  rettigheter  mellom  ulike  folk  utgjør  en  diskriminering  basert  på  rase.</p>
<p xml:lang="nob">Med  ovenstående  fakta  i  minne  ble  Samekonferansen  enig  om  følgende  resolusjon:</p>
<p xml:lang="nob">Sverige  avla  i  august  1999  rapport  til  FN's  Rasediskrimineringskomité  (CERD),  beskrivende  de  framsteg  den  svenske  regjeringen  anså  seg  ha  gjort  med  hensyn  til  eliminering  av  rasediskriminering  i  Sverige.</p>
<p xml:lang="nob">FN's  Rasediskrimineringskomité  kommenterte  i  august  2000  den  svenske  rapporten.  Rasediskrimineringskomitéen  kritiserer  deri  Sverige  kraftig  for  Sveriges  behandling  av  sin  opprinnelige  befolkning,  samene.  Komitéen  understreker  reindriftens  avgjørende  betydning  for  bevaring  av  den  samiske  kultur  og  samenes  tradisjonelle  levesett.  Rasediskrimineringskomitéen  anbefaler  videre  Sverige  spesifikt</p>
<p xml:lang="nob">-‐  i  lovgivning  anerkjenne  samenes  rett  til  deres  tradisjonelle  marker,  og  nevner  derved  særskilt  samenes  rett  til  jakt  og  fiske</p>
<p xml:lang="nob">-‐  å  opphøre  med  privatisering  av  landområder  der  en  privatisering  truer  å  ytterlig  uttynne  samens  rett  til  land</p>
<p xml:lang="nob">-‐  å  utvide  loven  (1999:1175)  om  rett  til  å  nytte  samisk  hos  forvaltningsmyndighet  og  domstoler,  til  å  kunne  tilpasses  ikke  en  begrenset  del  av  men  i  hele  det  samiske  området,  samt</p>
<p xml:lang="nob">-‐  å  ratifisere  ILO's  konvensjon  nr  169.</p>
<p xml:lang="nob">Samekonferansen  tiltrer  uttalelsen  til  FN's  Rasediskrimineringskomité  og  oppfordrer  Sverige  å  etterleve  sine  initiativ  i  henhold  til  vedtatt  internasjonal  lovgivning  og  rette  på  de  av  FN  påtalte  mangler,  samt  også  forøvrig  opphøre  med  all  diskriminering  av  samene  ved  å  tilrettelegge  like  muligheter  for  Sveriges  samiske  og  ikke-‐samiske  befolkning  til  å  kunne  bevare  og  utvikle  sine  respektive  kulturer.</p>
<p xml:lang="nob">En  rettelse  av  ovenforpåtalte  mangler  er  ikke  tilstrekkelig.  Den  svenske  regjering  har  vist  begrenset  kunnskap  om  og  forståelse  for  samenes  spesielle  behov  og  problem.  En  slik  kunnskap  finnes  kun  hos  samene  selv.  Det  er  en  forutsetning  for  en  varig  positiv  utvikling  av  det  samiske  samfunnet  at  samene  får  bestemme  over  de  samiske  næringene,  markene  og  kulturen.  Samekonferansen  oppfordrer  derfor  Sverige  videre  til  å  tilkjenne  samene  den  rett  til  selvbestemmelse  som  tilkommer  samtlige  folk  i  samsvar  med  internasjonal  rett,  uttrykt  i  bl.a.  artiklene  1  i  FN's  konvensjoner  om  Økonomiske,  sosiale  og  kulturelle  respektive  Sivile  og  politiske  rettigheter.  En  underkjennelse  av  det  samiske  folks  rett  til  selvbestemmelse  konstituerer  enda  et  eksempel  på  diskriminering  basert  på  rase.  Samekonferansen  henviser  i  denne  sammenheng  den  svenske  regjeringens  oppmerksomhet  til  at  FN's  Menneskerettskomité  i  oktober  1999  under  sin  67.  sesjon  oppfordrer  Norge  til  å  rapportere  på  hvilket  sett  Norge  garanterer  samenes  rett  til  selvbestemmelse  i  samsvar  med  artikkel  1  i  konvensjonen  om  Sivile  og  politiske  retttigheter.</p>
<p xml:lang="nob">Samekonferansen  oppfordrer  avslutningsvis  regjeringene  i  Finland,  Norge  og  Russland  til  å  forstå  FN's  Rasediskrimineringskomités  uttalelse  ikke  som  en  kritikk  av  Sverige  spesielt,  men  som  en  underkjennelse  av  Skandinavias  og  Russlands  samepolitikk  generelt.  Den  diskriminering  av  samene  som  FN  senest  har  pekt  på  i  sin  kommentar  til  Sveriges  rapport  til  Rasediskrimineringskomitéen  pågår  likt  i  hele  det  samiske  området  og  påtalte  mangler  skal  derfor  rettes  på  ikke  bare  i  Sverige  men  også  i  Norge,  Finland  og  Russland.</p>
<p xml:lang="nob"><em type="bold">Resolusjon  nr  10.  Motstand  mot  overdreven  voldsbruk  overfor  Mi'Kmaq-‐folket  i  Burnt  Church  fra  sentralregjeringen  side  som  istedet  burde  ta  opp  følsomme  traktatspørsmål  til  behandling    </em></p>
<p xml:lang="nob">Ettersom  Samerådet  er  en  internasjonal  urfolksorganisasjon  som  representerer  samenes  interesser  og  som  over  de  forgangne  tiår  har  samarbeidet  med  andre  urfolk  for  menneskerettigheter  på  internasjonalt  nivå,</p>
<p xml:lang="nob">Fordi  vi  tror  at  regjeringer  må  stå  globalt  ansvarlige  for  sine  brudd  på  grunnleggende  urfoksrettigheter,</p>
<p xml:lang="nob">Ettersom  vi  har  sett  bilder  av  og  hørt  om  senkingen  av  Mi'Kmaq  fiskebåter  i  Burnt  Churh  utført  av  Det  Kanadiske  Departement  for  Fiskerier  og  Oceaner,  noterer  vi  at  regjeringen  i  dette  og  andre  tilfelle  har  utøvet  overdreven  livstruende  vold  mot  våre  urfolksbrødre  og  søstre  i  Kanada  da  disse  nyttet  sine  opprinnelige  og  traktatmessige  rettigheter,</p>
<p xml:lang="nob">Mens  den  kanadiske  regjering  nekter  å  forhandle  i  en  god  atmosfære  med  urfolk  om  iverksettelse  av  traktaten  som  Kronen  signerte  i  1760-‐61  med  Mi'Kmaq-‐folket,  en  traktat  som  verner  deres  rett  til  å  tjene  til  en  moderat  innkomst  fra  fiske,</p>
<p xml:lang="nob">Mens  den  kanadiske  høyesterett  har  anerkjent  og  igjen  har  bekreftet  disse  rettigheter  i  sin  beslutning  (R.v.Marshall  [1999]  3  S.C.R  456)  og  har  oppfordret  regjeringen  til  å  forhandle  om  fellesforvaltning  av  fiskeriene  med  Mi'Kmaq-‐folket,</p>
<p xml:lang="nob">Mens  den  kanadiske  regjering  nekter  å  avvikle  sin  eksklusive  jurisdiksjon  om  bevaring  og  bruk  av  naturressurser  og  også  nekter  å  anerkjenne  urfolks  rett  til  selvbestemmelse  som  en  del  av  de  fundamentale  beslutningsprosessene,</p>
<p xml:lang="nob">Mens  Mi'Kmaq-‐folket  oversendte  en  omfattende  plan  om  bevaring  og  forvaltning  av  fiskerier,  en  plan  som  sentralregjeringen  ikke  har  reagert  på,</p>
<p xml:lang="nob">Mens  Mi'Kmaq-‐folket  dermed  har  bestemt  seg  for  å  utøve  sin  opprinnelige  og  traktatmessige  rett  i  samsvar  med  sin  egen  plan,  har  regjeringen  daglig  overfalt  urfolkenes  båter  og  ødelagt  fangstredskaper,</p>
<p xml:lang="nob">Fordi  dette  er  å  betrakte  som  brudd  på  de  mest  grunnleggende  menneske-‐  og  urfolksrettigheter  under  nasjonale  og  internasjonale  lover  og  som  har  ført  til  alvorlige  skader  på  Mi'Kmaq  oppsynsmenn  og  til  arrestasjon  av  andre  som  utøver  sine  nedarvede  rettigheter,</p>
<p xml:lang="nob">Og  fordi  vi  samer  som  et  folk  ærer  engasjementet  til  disse  folk,  som  risikerer  sine  liv  for  å  beskytte  sine  fundamentale  rettigheter  og  fordi  vi  forstår  nødvendigheten  av  internasjonalt  samarbeid  mellom  urfolk  i  deres  forsvar  av  sine  nedarvede  rettigheter,</p>
<p xml:lang="nob">LA  DET  DERFOR  VÆRE  ERKLÆRT  at  Samerådet  fullstendig  avviser  overdreven  truende  voldsbruk  mot  Mi'Kmaq-‐fiskere  og  -‐folk  som  nytter  sin  rett  til  å  sikre  seg  en  moderat  inntekt  ved  å  fiske  i  sine  tradisjonelle  områder  og  utøve  sin  egen  forvaltning,</p>
<p xml:lang="nob">MÅ  DET  VIDERE  VÆRE  ERKLÆRT  at  vi  oppfordrer  den  kanadiske  regjering  til  å  innfri  sin  egen  konstitusjonelle  plikt  og  iverksette  beslutningen  fra  sin  egen  høyesterett  som  anerkjenner  Urfolks  Eiendoms-‐  og  Traktatrett,</p>
<p xml:lang="nob">MÅ  DET  VIDERE  VÆRE  ERKLÆRT  at  vi  støtter  utvikling  av  urfolks  egne  planer,  slike  som  Burnt  Church  Fiskeriforvaltningsplan,  som  grunnlag  for  fellesforvaltning  av  urfolks  tradisjonelle  områder  og  naturressurser,</p>
<p xml:lang="nob">LA  DET  ER  DERMED  TIL  SLUTT  VÆRE  ERKLÆRT  at  Samerådet  oppfordrer  den  kanadiske  regjering  til  å  få  i  gang  forhandlinger  med  Mi'Kmaq-‐folket  og  andre  urfolk  over  hele  Kanada  i  en  god  ånd  og  med  tillit,  og  slik  sette  et  eksempel  på  anerkjennelse  av  urfolks  rettigheter  på  internasjonalt  nivå  noe  som  vil  tjene  alle  urbefolkninger.</p>
<p xml:lang="nob"><em type="bold">Resolusjon  nr  11.  Samarbeid  med  organisasjonen  The  Interior  Alliance  for  å  oppnå  anerkjennelse  av  vår  uavhendelige  rett  til  land  som  det  sanne  grunnlag  for  selvbestemmelse.      </em></p>
<p xml:lang="nob">Mens  det  samiske  folk  gjennom  alle  tider  har  opprettholdt  en  sterk  forbindelse  til  våre  urfolksbrødre  og  søstre  i  det  som  nå  benevnes  som  British  Columbia,  og</p>
<p xml:lang="nob">Mens  <em type="italic">the  First  Nation  of  British  Columbia</em>  for  25  år  siden  tok  i  mot  urfolk  fra  hele  kloden,  inklusive  en  stor  samisk  delegasjon,  som  gjester  til  sine  tradisjonelle  territorier,  og  </p>
<p xml:lang="nob">Mens  vi  her  feirer  25års  jubileum  for  opprettelsen  av  Verdensrådet  for  Urfolk  (WCIP)  i  Port  Alberni,  der  Storhøvding  George  Manuel,  secwepemc  fra  det  indre  British  Columbia  ble  valgt  som  president  og  den  nå  avdøde  samen  Aslak  Nils  Sara  også  ble  medlem  i  det  første  styret,  og</p>
<p xml:lang="nob">Mens  våre  ledere  og  vårt  folk  på  denne  tiden  avla  løfte  om  å  opprette  en  sterk  front  av  urfolk  til  å  beskytte  vår  umistelige  rett  til  land  og  selvbestemmelse  mot  forsøk  fra  ulike  nasjonalstater  på  utslettelse  av  våre  rettigheter,</p>
<p xml:lang="nob">Mens  vi  i  løpet  av  de  siste  25  år  har  fått  anerkjent  våre  rettigheter  under  internasjonal  og  nasjonal  inkludert  konstitusjonell  lovgivning,  forsøker  mange  regjeringer  fremdeles  undergrave  våre  interesser  og  utslette  vår  nedarvede  rett  til  land  som  det  sanne  fundament  for  selvbetemmelse,</p>
<p xml:lang="nob">Mens  for  eksempel  Høyesterett  i  Kanada  har  anerkjent  Urfolks  Eiendomsrett  som  en  kollektiv  eiendomsrett  for  urfolk  over  deres  tradisjonelle  territorier  i  Delgamuukw-‐ beslutningen  av  1997,  roper  Kanadas  regjering  fremdeles  på  avvikling  eller  <span type="quote" xml:lang="dan">"avståelse,  utlevering  og  overdragelse"</span>  av  disse  umistelige  rettigheter  til  land  og  akseptering  av  regjeringens  eksklusive  jurisdiksjon  over  land  og  ressursutnyttelse  og  miljøvern,  og</p>
<p xml:lang="dan">Fordi  FN's  Menneskerettighetskomité  har  anmodet  Kanada  i  1999  om  at  <span type="quote" xml:lang="nob">"praksisen  med  avvikling  av  nedarvede  Urfolksrettigheter  må  skrinlegges  fordi  den  er  uforenlig  med  Artikkel  1  i  The  Convenant"</span>,  og  videre</p>
<p xml:lang="nob">Fordi  <em type="italic">the  Interior  Alliance</em>,  representerende  5  nasjoner  i  det  indre  British  Columbia,  har  arbeidet  på  det  lokale,  nasjonale  og  internasjonale  nivå  for  anerkjennelse  av  Urfolks  Eiendomsrett  til  land  og  avvisning  av  den  nåværende  praksis  som  er  en  avviklingspolitikk,  </p>
<p xml:lang="nob">LA  DET  DERFOR  VÆRE  ERKLÆRT  at  Samerådet  støtter  oppropet  til  urfolk  i  Kanada  og  organisasjoner  som  the  Interior  Alliance  om  full  anerkjennelse  og  implementering  av  våre  uavståelige  rettigheter  til  land  som  grunnlaget  for  selvbestemmelse  som  urfolk,</p>
<p xml:lang="nob">LA  DET  VIDERE  VÆRE  ERKLÆRT  at  vi  påkaller  den  kanadiske  regjering  med  oppfordring  til  å  innfri  sin  konstitusjonelle  plikt  og  implementere  sin  egen  høyesteretts  beslutning  som  har  anerkjent  Urfolks  Eiendomsrett  til  Land,  og  LA  DET  OGSÅ  VIDERE  VÆRE  ERKLÆRT  at  vi  forventer  at  Kanada  vill  etterkomme  og  respektere  oppfordringen  til  FN's  Menneskeretttighetskomité  om  å  skrinlegge  landets  avviklingspolicy  og  respektere  egen  plikt  overfor  nasjonal  og  internasjonal  lov,  og</p>
<p xml:lang="nob">LA  DET  DERMED  TIL  SLUTT  VÆRE  ERKLÆRT  at  Samerådet  vil  fornye  sitt  engasjement  i  samarbeid  med  andre  urfolk  og  organisasjoner  som  the  Interior  Alliance  i  oppbygging  av  våre  eldres,  lederes  og  forfedres  posisjon  og  anseelsen  til  våre  forfedre  som  kjempet  for  anerkjennelse  av  vår  umistelige  rett  til  jord  og  selvbestemmelse  på  det  nasjonale  og  internasjonale  plan.</p>
<p xml:lang="nno"><em type="bold">Resolusjon  nr  12.  RESOLUSJON  OM  BRUK  AV  SAMISKE  NAVN  </em></p>
<p xml:lang="nob">Den  17.  Samekonferansen,  samlet  i  Kiruna  28.-‐30.  september  2000  er  imot  at  ordet  Sápmi  brukes  som  firmanavn  slik  det  blant  annet  er  blitt  gjort  av  Sápmi  AS  i  Karasjok.  En  slik  bruk  av  begrepet  Sápmi  er  fullstendig  uakseptabelt  og  vitner  om  manglende  kunnskap  om  samiske  forhold.</p>
<p xml:lang="nob">Samekonferansen  ber  om  at  det  igangsettes  tiltak  som  skal  sikre  at  ordet  Sápmi  ikke  brukes  i  kommersiell  sammenheng.</p>
<p xml:lang="nob"><em type="bold">Resolusjon  nr  13.  Uttalelse  til  Nordisk  Ministeråd  om  etablering  av  et  Nordisk  kompetansesenter  for  samisk  næringsutvikling.  </em></p>
<p xml:lang="nob">Den  17.  samekonferanse  med  tema  selvråderett  ble  gjennomført  28.-‐30.  september  2000  i  Giron/Kiruna,  Sverige.</p>
<p xml:lang="nob">Samenes  17.  konferanse  gir  enstemmig  støtte  til  Nordisk  Ministerråds  arbeid  med  å  prioritere  opprettelsen  av  et  nordisk  kompetansesenter  for  samisk  næringsutvikling.</p>
<p xml:lang="nob">Samenes  17.  konferanse  viser  i  denne  saken  også  til  seminaret  Nordisk  senter  for  samisk  næringsutvikling  som  ble  gjennomført  27.  september  2000  i  Giron/Kiruna,  Sverige.  Det  ble  der  foreslått  at  Samerådet  virkeliggjør  Nordisk  Ministerråds  arbeid  med  opprettelse  av  dette  kompetansesenteret.</p>
<p xml:lang="nob">Av  den  grunn  gir  Samenes  17.  konferanse  sin  støtte  til  etableringen  av  dette  kompetansesenter  og  oppfordrer  samtidig  Ministerrådet  til  å  yte  midler  til  formålet  slik  at  Samerådet  blir  tilført  økonomiske  ressurser  til  å  fullføre  tiltaket.  Det  ble  under  seminaret  oppnevnt  en  referansegruppe  hvis  formål  er  å  avhjelpe  Samerådet  med  å  legge  forholdene  slik  til  rette  at  senteret  blir  anerkjent  over  hele  Sápmi  og  får  nøvendig  lokal  forankring.</p>
<p xml:lang="nob"><em type="bold">Resolusjon  nr  14.  Visumfrihet  for  samer  i  Finland,  Sverige,  Norge  og  Russland  </em></p>
<p xml:lang="nob">Vi  samer  er  ett  folk  adskilt  av  fire  nasjonalstaters  grenser,  og  vi  møter  stadig  vansker  i  vårt  samarbeid  over  statsgrensene.</p>
<p xml:lang="nob">Vi  oppfordrer  regjeringene  i  de  respektive  stater;  Sverige,  Finland,  Norge  og  Russland,  til  å  gi  samene  i  de  nevnte  land  rett  til  å  ferdes  over  disse  lands  grenser  uten  visum.</p>
<p xml:lang="nob">Samenes  17.  konferanse  ber  regjeringene  i  de  forannevnte  stater  arbeide  for  å  finne  en  positiv  løsning  på  dette  spørsmålet.</p>
</body></document>