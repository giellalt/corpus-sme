<document xml:lang="sme" id="no_id"><header><title/><genre code="admin"/><author><unknown/></author><wordcount>3029</wordcount><conversion_status type="standard"/><availability><license type="standard"/></availability><multilingual/><origFileName>http://www.saamicouncil.net/fileadmin/user_upload/Documents/Eara_dokumeanttat/UNDRIP_s%C3%A1megillii.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="vep">OVTTASTUVVAN NAŠUVNNAID EAMIÁLBMOTVUOIGATVUOĐAID JULGGAŠTUS</p>
<p><em type="italic">Dievasčoahkkin</em>, mii </p>
<p><em type="italic">doaibmá</em> Ovttastuvvan Našuvnnaid vuođđogirjji ulbmiliid ja vuođđojurdagiid mielde ja vearihis dáhtuin </p>
<p>daid geatnegasvuođaid ollašuhttimii, maid stáhtat leat váldán badjelasaset vuođđogirjji olis,</p>
<p><em type="italic">nanne,</em>  ahte  eamiálbmogat  leat  ovttaveardásaččat  eará  álbmogiiguin,  ja  mii  seammás  dovddasta  buot </p>
<p>álbmogiid vuoigatvuođa leat sierraláganat, atnit iežaset sierraláganin, ja gudnejahttojuvvot dakkárin,</p>
<p><em type="italic">nanne</em>  maiddái  dan,  ahte  buot  álbmogat  buktet  oasis  máilmmi  álbmogiid  ja  kultuvrraid </p>
<p>máŋggabealatvuhtii ja riggodahkii, mii lea olmmošsoga oktasaš árbi,</p>
<p><em type="italic">nanne</em> dasa lassin dan, ahte buot oahpat, politihkat ja vuogádagat, mat vuođđuduvvet soames álbmogiid </p>
<p>ja oktagas olbmuid stuorit árvui sin čearddalaš duogáža geažil dahje nállái, oskkoldahkii, etnalašvuhtii dahje  kultuvrii  guoski  earuhusaid  geažil  dahje  ovddidit  dákkár  jurdaga,  leat  rasisttalaččat,  dieđalaččat boastut, juridihkalaččat fámuheamit, morálalaččat hilgunveara ja sosiálalaččat eahpevuoiggalaččat,</p>
<p><em type="italic">ođđasis  nanne</em>  dan  ahte  eamiálbmogat  eai  galggašii  vuoigatvuođaideaset  geavahettiin  vealahuvvot </p>
<p>mange láhkái,</p>
<p><em type="italic">lea  fuolastuvvan</em>  das  ahte  eamiálbmogat  leat  gillán  historjjálaš  boasttuvuođain,  earret  earáid  boađusin </p>
<p>sin  koloniseremis  ja  sin  eatnamiid,  guovlluid  ja  luondduriggodagaid  rihpamis  ja  dan  láhkái  sin  leat eastadan geavaheamis erenoamážit sin vuoigatvuođa ovdánit iežaset dárbbuid ja deaŧuid mielde,</p>
<p><em type="italic">dovddasta</em>  hohpolaš  dárbbu  gudnejahttit  ja  ovddidit  eamiálbmogiid  lunddolaš  vuoigatvuođaid  mat </p>
<p>vuođđuduvvet  sin  politihkalaš,  ekonomalaš  ja  sosiála  ráhkadusaide  ja  sin  kultuvrraide,  vuoiŋŋala árbevieruide,  historjái  ja  filosofiijaide,  erenoamážit  sin  vuoigatvuođaid  eatnamiiddáseaset, guovlluidasaset ja luondduriggodagaidasaset,</p>
<p><em type="italic">dovddasta maiddái</em> hohpolaš dárbbu gudnejahttit ja ovddidit eamiálbmogiid daid vuoigatvuođaid, mat </p>
<p>leat nannejuvvon iešguđet stáhtaiguin dahkkon soahpamušaiguin, šiehtadusaiguin ja eará huksejeaddji ordnemiiguin,</p>
<p><em type="italic">atná  buorrin</em>  dan  dili,  ahte  eamiálbmogat  organiserejit  iežaset  sin  politihkalaš,  ekonomalaš,  sosiála  ja </p>
<p>kultuvrralaš ahtanuššama várás vai loahpahit buotlágán vealaheami ja soardima gos dal ain dáhpáhuvaš</p>
<p><em type="italic">osku</em>  dasa,  ahte  hálddašemiin  gárggiidahttimiid,  mat  váikkuhit  sidjiide,  sin  eatnamiidda,  guovlluide  ja </p>
<p>luondduriggodagaide, eamiálbmogat sáhttet doalahit ja nanusmahttit iežaset institušuvnnaid, kultuvrraid ja árbevieruid, ja ovddidit iežaset gárggiideami sin figgamušaid ja dárbbuid mielde,</p>
<p><em type="italic">dovddasta</em>  dan,  ahte  eamiálbmogiid  dieđuid,  kultuvrraid  ja  árbevirolaš  geavadiid  gudnejahttin  lea </p>
<p>dehálaš oassin suvdilis ja dássebealát ovdáneamis ja doarvái buorre birashálddašeamis,</p>
<p><em type="italic">deattuha</em> dan, ahte eamiálbmogiid eatnamiid ja guovlluid demilitariseremis lea dehálaš mearkkašupmi </p>
<p>ráffái,  ekonomalaš  ja  sosiála  gárggiideapmái  ja  ovddideapmái,  ja  máilmmi  nášuvnnaid  ja  álbmogiid gaskasaš áddehallamii ja ustitlaš gaskavuođaide,</p>
<p>1   mielde,</p>
<p><em type="italic">oaivvilda,</em>  ahte  daidda  vuoigatvuođaide,  mat  leat  nannejuvvon  soahpamušain, šiehtadusain  ja  eará </p>
<p>huksejeaddji  ordnemiin  stáhtaid  ja  eamiálbmogiid  gaskkas, čatnasit  muhtin  oktavuođain riikkaidgaskasaš mearkkašupmi, beroštupmi, vástu ja iešvuohta,</p>
<p><em type="italic">oaivvilda maiddái</em> dan, ahte soahpamušat, šiehtadusat ja eará huksejeaddji ordnemat, ja daid ovddastan </p>
<p>gaskavuođat leat vuođđun eamiálbmogiid ja stáhtaid gaskasaš nanusmahtton guoibmáivuhtii,</p>
<p><em type="italic">dovddasta</em>,  ahte  Ovttastuvvan  Našuvnnaid  vuođđogirji,  riikkaidgaskasaš  konvenšuvdna  ekonomalaš </p>
<p>sosiálalaš ja kultuvrralaš vuoigatvuođaid birra ja riikkaidgaskasaš konvenšuvdna siviila ja politihkala vuoigatvuođaid  birra  ja  maiddái  Vienna  julggaštus  ja  doaibmaplána  nannejit  buot  álbmogiid iešmearridanvuoigatvuođa  vuđolaš  mearkkašumi,  man  vuoigatvuođa  vuođul  sii  ieža  friddja  mearridit iežaset politihkalaš sajádaga ja friddja jođihit sin ekonomalaš, sosiála ja kultuvrralaš gárggiideami,</p>
<p><em type="italic">atná  mielas</em>,  ahte  ii  miige  dán  julggaštusas  galggašii  adnot  dasa  ahte  biehttalit  ovttage  álbmogis  dan </p>
<p>iešmearridanvuoigatvuođa, mii čađahuvvo álbmotrievtti mielde,</p>
<p><em type="italic">osku </em>dasa,  ahte  eamiálbmogiid  vuoigatvuođaid  dovddasteapmi  dán  julggaštusas  buorida  harmonala </p>
<p>ovttasbargogaskavuođaid  stáhta  ja  eamiálbmogiid  gaskkas,  mat  vuođđuduvvet  vuoiggalašvuođa, demokratiija,  olmmošvuoigatvuođaid  gudnejahttima,  vealakeahtesvuođa  ja  vearihis  dáhtu vuođđojurdagiidda,</p>
<p><em type="italic">movttiidahttá</em> stáhtaid čuovvut ja beaktilit ollašuhttit buot daid geatnegasvuođaid mat riikkaidgaskasa </p>
<p>áššebáhpáriid mielde gusket eamiálbmogiidda, erenoamážit daid mat gullet olmmošvuoigatvuođaide, ja dahkat dán ráđđálagaid ja ovttasbarggus guoskevaš álbmogiiguin,</p>
<p><em type="italic">deattuha,</em> ahte Ovttastuvvan Našuvnnain lea dehálaš ja bistevaš doaibma eamiálbmogiid vuoigatvuođaid </p>
<p>gárggiidahttimis ja suodjaleamis,</p>
<p><em type="italic">jáhkká,</em>  ahte  dát  julggaštus  lea  ođđa  dehálaš  lávki  ovddosguvlui  eamiálbmogiid  vuoigatvuođaid  ja </p>
<p>friddjavuođaid  dovddasteamis,  ovddideamis  ja  suodjaleamis,  ja  dehálaš  doaimmaid  ovddideamis Ovttastuvvan Našuvnnaid vuogádagas dán suorggis,</p>
<p><em type="italic">dovddasta  ja  ođđasis  nanne</em>,  ahte  eamiálbmogiid  oktagas  olbmuin  lea  almma  vealaheami  haga </p>
<p>vuoigatvuohta  visot  olmmošvuoigatvuođaide,  mat  leat  dovddastuvvon  álbmotrievttis,  ja  ahte eamiálbmogiin  leat  kollektiiva  vuoigatvuođat,  mat  leat  vealtameahttumat  sin  leahkimii, buresbirgejupmái ja sin ollislaš gárggiideapmái álbmogin,</p>
<p><em type="italic">dovddasta,</em> ahte eamiálbmogiid dilit molsašuddet guovllus guvlui ja riikkas riikii, ja ahte nášuvnnalaš ja </p>
<p>guovlulaš  iešlágiid  ja  máŋggalágán  historjjálaš  ja  kultuvrralaš  duogážiid  mearkkašumi  berre  váldit vuhtii,</p>
<p><em type="italic">allaáiggálaččat  cealká</em> čuovvovaš  Ovttastuvvan  Našuvnnaid  eamiálbmotvuoigatvuođaid  julggaštusa </p>
<p>ulbmilstandárdan, masa berre figgat guoibmáivuođa ja goappeš beali gudnejahttima vuoiŋŋain:</p>
<p>2   Eamiálbmogiin  lea,  joavkun  ja  oktagas  olmmožin,  vuoigatvuohta  ollásit  návddašit  visot olmmošvuoigatvuođaid  ja  vuođđofriddjavuođaid  dakkárin  go  dat  leat  dovddastuvvon  Ovttastuvvan Našuvnnaid vuođđogirjjis, olmmošvuoigatvuođaid oppamáilmmálaš julggaštusas ja olmmošvuoigatvuođaide guoski álbmotrievttis.</p>
<p xml:lang="smj"><em type="italic">Artihkal 2 </em></p>
<p>Eamiálbmogat ja daid oktagas olbmot leat friddja ja ovttaveardásaččat eará álbmogiid ja olbmuid ektui ja sis lea vuoigatvuođaideaset geavahettiin vuoigatvuohta leat buotlágan vealaheami haga, erenoamážit dakkár vealaheami mii vuođđuduvvá sin eamiálbmotduogážii dahje -identitehtii.</p>
<p xml:lang="smj"><em type="italic">Artihkal 3 </em></p>
<p>Eamiálbmogiin  lea  vuoigatvuohta  iešmearrideapmái.  Dán  vuoigatvuođa  vuođul  sii  mearridit  friddja iežaset politihkalaš sajádaga ja ovddidit friddja iežaset ekonomalaš, sosiála ja kultuvrralaš gárggiideami.</p>
<p xml:lang="smj"><em type="italic">Artihkal 4 </em></p>
<p>Iešmearridanvuoigatvuođa hárjehettiin eamiálbmogiin lea vuoigatvuohta autonomiijai dahje iešráđđemii áššiin  mat  gusket  sin  siskkáldas  dahje  báikkálaš  áššiide,  nugo  maiddái  sin  autonomalaš  doaimmaid ruhtadanvugiide.</p>
<p xml:lang="smj"><em type="italic">Artihkal 5 </em></p>
<p>Eamiálbmogiin  lea  vuoigatvuohta  doalahit  ja  nannet  sin  sierra  politihkalaš,  vuoigatvuođalaš ekonomalaš,  sosiála  ja  kultuvrralaš  institušuvnnaid,  seammás  go  sii  seailluhit  iežaset  vuoigatvuođaid oassálastit  dievaslaččat,  juos  sii  nu  válljejit,  riikka  politihkalaš,  ekonomalaš,  sosiála  ja  kultuvrrala eallimii.</p>
<p xml:lang="smj"><em type="italic">Artihkal 6 </em></p>
<p>Eamiálbmogiid juohke oktagas olbmos lea vuoigatvuohta riikkavulošvuhtii.</p>
<p xml:lang="smj"><em type="italic">Artihkal 7 </em></p>
<p>1.  Eamiálbmogiid  oktagas  olbmos  lea  vuoigatvuohta  eallimii,  rumašlaš  ja  silola guoskatmeahttunvuhtii, friddjavuhtii ja persovnnalaš oadjebasvuhtii.</p>
<p>2. Eamiálbmogiin lea kollektiiva vuoigatvuohta eallit friddjavuođas, ráfis ja oadjebasat sierra álbmogin ja  sii  eai  galgga  vásihit  álbmotgoddimiid  dahje  eará  veahkaválddi,  masa  gullá  maiddái  mánáid  sirdin bákkuin sin joavkkus nuppi jovkui.</p>
<p xml:lang="smj"><em type="italic">Artihkal 8 </em></p>
<p>1. Eamiálbmogiin ja daid oktagas olbmuin lea vuoigatvuohta dasa, ahte sii eai assimilerejuvvo bákkuin iige sin kultuvra billistuvvo.</p>
<p>2. Stáhtat galget fállat beaktilis skihkáldusaid, mat estet ja njulgejit:</p>
<p>(a) buot doaimmaid, maid ulbmilin dahje boađusin lea sin guoskatmeahttunvuođa rivven sierra álbmogin, dahje sin kultuvrralaš árvvuid dahje etnalaš identitehta rivven;</p>
<p>3   (c) buotlágán olbmuid bággosirdima, man ulbmilin dahje boađusin lea sin ovttage vuoigatvuođ rihkkun dahje geahnohuhttin;</p>
<p>(d) buotlágán bággoassimilerema dahje -integrerema;</p>
<p>(e)  buotlágán  propagánda,  man  ulbmilin  lea  ovddidit  nállevealaheami  dahje  etnihkala vealaheami sin vuostá, dahje oalgguhit dasa.</p>
<p xml:lang="smj"><em type="italic">Artihkal 9 </em></p>
<p>Eamiálbmogiin  ja  daid  oktagas  olbmuin  lea  vuoigatvuohta  gullat  eamiálbmotservodahkii  dahje  - nášuvdnii,  guoskevaš  servodaga  dahje  nášuvnna  árbevieruid  ja  vugiid  mielde.  Dákkár  vuoigatvuođ geavaheapmi ii galgga dagahit mangelágán vealaheami.</p>
<p xml:lang="smj"><em type="italic">Artihkal 10 </em></p>
<p>Eamiálbmogiid  ii  galgga  bákkuin  sirdit  eret  sin  eatnamiin  ja  guovlluin.  Sirddiheami  ii  galgga čađahit almmá  ahte  guoskevaš  eamiálbmogat  leat  ožžon  vuđolaš  dieđu  sirddiheami  sivaid  birra  ja  leat  dasa bákku haga ovddalgihtii miehtan, ja ovdalgo lea sohppojuvvon vuoiggalaš ja govttolaš buhtadusa birra ja, goas vejolaš, vejolašvuođain máhccat guvlui.</p>
<p xml:lang="smj"><em type="italic">Artihkal 11 </em></p>
<p>1. Eamiálbmogiin lea vuoigatvuohta hárjehit ja ealáskahttit sin kultuvrralaš árbevieruid ja dábiid. Dása gullá  vuoigatvuohta  doalahit,  suodjalit  ja  gárggiidahttit  dološ,  dálá  ja  boahttevaš  kultuvrrala albmanemiid, nugo arkeologalaš ja historjjálaš báikkiid, gálvvuid, málliid, seremoniijaid, teknologiijaid, govva- ja lávdedáidaga ja girjjálašvuođa.</p>
<p>2.  Stáhtat  galget  fuolahit  njulgemiid  dakkár  beaktilis  skihkáldusaiguin  maidda  sáhttet  gullat máhcaheamit  ja  mat  dahkkojit  ovttasráđiid  eamiálbmogiiguin  ja  mat  gusket  sin  kultuvrralaš vuoiŋŋašdujiid, oskkoldatlaš ja vuoiŋŋalaš opmodahkii mii lea váldon sis eret almmá ahte sii leat ožžon vuđolaš  dieđu  dan  birra  ja  leat  dasa  bákku  haga  ovddalgihtii  miehtan,  dahje  rihkkumiin  sin  lágaid, árbevieruid ja dábiid.</p>
<p xml:lang="smj"><em type="italic">Artihkal 12 </em></p>
<p>1.  Eamiálbmogiin  lea  vuoigatvuohta  ovdanbuktit,  hárjehit,  ovddidit  ja  oahpahit  sin  vuoiŋŋalaš  ja oskkoldatlaš árbevieruid, dábiid ja meanuid; vuoigatvuohta doalahit, suodjalit ja beassat atnit ráfis sin oskkoldatlaš  ja  kultuvrralaš  báikkiid;  vuoigatvuohta  geavahit  sin  bassi  áđaid  ja  mearridit  daid geavaheamis; ja vuoigatvuohta sin máttuid liikkaid ja bázahusaid máhcaheapmái ruovttoluotta.</p>
<p>2. Stáhtat galget geahččalit guoskevaš eamiálbmogiiguin ovttasráđiid ovddiduvvon vuoiggalaš, rabas ja beaktilis skihkáldusaiguin dahkat vejolažžan beasu daid bassi áđaide ja máttuid liikkaide ja bázahusaide mat leat stáhtaid hálddus, ja/dahje dahkat vejolažžan daid máhcaheami.</p>
<p>4   1.  Eamiálbmogiin  lea  vuoigatvuohta  ealáskahttit,  geavahit,  gággiidahttit  ja  sirdit  boahtteva sohkabuolvvaide  sin  historjjáid,  gielaid,  njálmmálaš  árbevieruid,  filosofiijaid, čállinvugiid  ja girjjálašvuođa ja meroštallat ja bisuhit sin servodat-, báike- ja olbmonamaid.</p>
<p>2.  Stáhtat  galget  bidjat  johtui  beaktilis  doaimmaid  dáhkidan  dihte  ahte  dát  vuoigatvuohta  lea suodjaluvvon  ja  dáhkidan  dihte  ahte  eamiálbmogat  sáhttet  ipmirdit  politihkalaš,  rievttálaš  ja hálddahuslaš  proseassaid,  ja  ahte  sii  ipmirduvvojit  dain,  dárbbu  mielde  dulkoma  vehkiin  dahje  eará heivvolaš vugiid bokte.</p>
<p xml:lang="smj"><em type="italic">Artihkal 14 </em></p>
<p>1. Eamiálbmogiin lea vuoigatvuohta vuođđudit ja hálddašit iežaset oahpahusvuogádagaid ja -ásahusaid mat  fállet  oahpahusa  sin  iežaset  gillii,  vugiiguin  mat  heivejit  sin  kultuvrralaš  oahpahus-  ja oahppanvugiide.</p>
<p>2.  Eamiálbmogiid  oktagas  olbmuin,  erenoamážit  mánáin,  lea  vealaheami  haga  vuoigatvuohta oahpahussii visot dásiin ja hámiin mat stáhtas leat.</p>
<p>3.  Stáhtat  galget  ovttasráđiid  eamiálbmogiiguin  bidjat  johtui  beaktilis  doaimmaid  dan  várás  ahte eamiálbmogiid  oktagas  olbmot,  erenoamážit  mánát,  maiddái  sii  guđet  ásset  servodagaideaset olggobealde, fidnešedje vejolašvuođaid mielde oahpahusa iežaset kultuvrras ja iežaset gillii.</p>
<p xml:lang="smj"><em type="italic">Artihkal 15 </em></p>
<p>1.  Eamiálbmogiin  lea  vuoigatvuohta  sin  kultuvrraid,  árbevieruid,  historjjáid  ja  figgamušaid  árvui  ja máŋggabealatvuhtii, mat galget heivvolaččat boahtit ovdán oahpahusas ja almmolaš diehtojuohkimis.</p>
<p>2.  Stáhtat  galget  ráđđálagaid  ja  ovttasbarggus  gullevaš  eamiálbmogiiguin  bidjat  johtui  beaktilis doaimmaid hehtten dihte ovdagáttuid, duššindahkan dihte vealaheami ja ovddidan dihte utnolašvuođa, ipmárdusa ja buriid gaskavuođaid eamiálbmogiid ja servodaga buot eará osiid gaskkas.</p>
<p xml:lang="smj"><em type="italic">Artihkal 16 </em></p>
<p>1.  Eamiálbmogiin  lea  vuoigatvuohta  vuođđudit  iežaset  mediaid  iežaset  gielaide  ja  geavahit  earáid  go eamiálbmogiid mediaid buot hámiid almmá vealaheami haga.</p>
<p>2.  Stáhtat  galget  bidjat  johtui  beaktilis  doaimmaid  sihkkarastin  dihte  ahte  stáhtalaš  mediat áššáigullevaččat čalmmustahttet  eamiálbmogiid  kultuvrralaš  máŋggabealatvuođa.  Stáhtat  galget, sátnefriddjavuođa  dáhkideami  soarddekeahttá,  movttiidahttit  priváhta  media  albmáláhkái</p>
<p>čalmmustahttit eamiálbmogiid kultuvrralaš máŋggabealatvuođa.</p>
<p xml:lang="smj"><em type="italic">Artihkal 17 </em></p>
<p>1.  Eamiálbmogiin  ja  daid  oktagas  olbmuin  lea  vuoigatvuohta  návddašit  ollislaččat  buot  daid vuoigatvuođaid mat leat ásahuvvon riikkaidgaskasaš ja sisriikkalaš bargodiliide guoskevaš gustojeaddji lágain.</p>
<p>5   leat várálaš dahje mii soaitá ráddjet máná oahpahusa, dahje vahágahttit máná dearvvašvuođa dahje su rumašlaš,  silolaš,  vuoiŋŋalaš,  morálalaš  dahje  sosiála  ovdáneami,  válddedettiin  vuhtii  sin  erenoamá hearkivuođa ja oahpahusa dehálašvuođa mánáid ahtanuššamis.</p>
<p>3.  Eamiálbmogiid  oktagas  olbmuin  lea  vuoigatvuohta  leat  vásitkeahttá  mangelágan  vealaheaddji bargodiliid ja -eavttuid, nugo bálvalus- ja bálkáeavttuid.</p>
<p xml:lang="smj"><em type="italic">Artihkal 18 </em></p>
<p>Eamiálbmogiin  lea  vuoigatvuohta  oassálastit  mearrádusaid  dahkamii  áššiin  mat  sáhttet čuohcat  sin vuoigatvuođaide,  daid  ovddasteddjiid  bokte  maid  sii  ieža  leat  válljen  gaskaneaset  iežaset meannudanvugiid  mielde,  ja  sis  lea  maiddái  vuoigatvuohta  doalahit  ja  gárggiidahttit  iežaset mearrideaddji eamiálbmotásahusaid.</p>
<p xml:lang="smj"><em type="italic">Artihkal 19 </em></p>
<p>Stáhtat  galget  ráđđádallat  ja  ovttasbargat  vearihis  dáhtuin  guoskevaš  eamiálbmogiiguin  sin  iežaset ovddasteaddji  ásahusaid  bokte  oažžun  dihte  ovddalgihtii  sin  miehtama,  mii  vuođđuduvvá  vuđola dieđuide  ja  lea  dahkkon  bákku  haga,  ovdal  go  mearridit  ja  ollašuhttet  lágaid  dahje  hálddahusla doaimmaid mat sáhttet čuohcat sidjiide.</p>
<p xml:lang="smj"><em type="italic">Artihkal 20 </em></p>
<p>1.  Eamiálbmogiin  lea  vuoigatvuohta  doalahit  ja  gárggiidahttit  sin  politihkalaš,  ekonomalaš  ja  sosiála vuogádagaid ja ásahusaid, oadjebasat návddašit iežaset eallinvuođu ja gárggiidanvuođu, ja friddja váldit oasi buot sin árbevirolaš dahje eará ekonomalaš doaimmaide.</p>
<p>2.  Eamiálbmogiin  geain  leat  rivvejuvvon  sin  eallinvuođđu  ja  gárggiidanvuođđu  lea  vuoigatvuohta vuoiggalaš ja govttolaš buhtadussii.</p>
<p xml:lang="smj"><em type="italic">Artihkal 21 </em></p>
<p>1.  Eamiálbmogiin  lea  vuoigatvuohta  vealaheami  haga  buoridit  iežaset  ekonomalaš  ja  sosiála  diliid, earret  earáid  oahpahus-,  bargo-,  fidnooahpahus-  ja  ođđasisoahpahus-,  ássan-,  buhtisvuođa-, dearvvašvuođa- ja sosiáladorvosurggiin.</p>
<p>2. Stáhtat galget bidjat johtui beaktilis doaimmaid ja, goas heivvolaš, earenomáš doaimmaid dáhkidan dihte  sin  ekonomalaš  ja  sosiála  diliid  bistevaš  buorideami.  Erenoamážit  galgá  váldit  vuhtii eamiálbmogiid boarrásiid, nissoniid, nuoraid, mánáid ja lápmásiid vuoigatvuođaid ja sierra dárbbuid.</p>
<p xml:lang="smj"><em type="italic">Artihkal 22 </em></p>
<p>1. Dán julggaštusa ollašuhtedettiin galgá erenomážit váldit vuhtii eamiálbmogiid boarrásiid, nissoniid, nuoraid, mánáid ja lápmásiid vuoigatvuođaid ja sierra dárbbuid.</p>
<p>2.  Stáhtat  galget  ovttasráđiid  eamiálbmogiiguin  bidjat  johtui  doaimmaid  dáhkidan  dihte  ahte eamiálbmogiid nissonat ja mánát ožžot ollislaš suodjaleami ja dáhkádusaid buotlágán veahkaválddi ja vealaheami vuostá.</p>
<p>6   Eamiálbmogiin  lea  vuoigatvuohta  mearridit  ja  ovddidit  vuoruhemiid  ja  strategiijaid  maid  bokte  sii geavahit  iežaset  vuoigatvuođa  ovdáneapmái.  Erenomážit  lea  eamiálbmogiin  vuoigatvuohta aktiivvalaččat  leat  mielde  ovddideamen  ja  mearrideamen  daid  dearvvašvuođa,  ássama  ja  eará ekonomalaš  ja  sosiála  prográmmaid  mat čuhcet  sidjiide  ja,  nu  guhkás  go  vejolaš,  hálddašit  dákkár prográmmaid iežaset ásahusaid bokte.</p>
<p xml:lang="smj"><em type="italic">Artihkal 24 </em></p>
<p>1.  Eamiálbmogiin  lea  vuoigatvuohta  sin  iežaset  árbevirolaš  dálkasiidda  ja  doalahit  iežaset dearvvasvuođavuogádagaid,  dasa  gullet  sin  dehálaš  dálkkodanšattuid,  -elliid  ja  -minerálaid vurkkodeapmi. Eami�</p>
<p>2.  Eamiálbmogiid  oktagas  olbmuin  lea  dássálas  vuoigatvuohta  buoremus  dási  rumašlaš  ja  vuoiŋŋala dearvvašvuhtii mii lea olámuttus. Stáhtat galget čađahit dárbbašlaš doaimmaid maid ulbmilin lea juksat dán vuoigatvuođa ollislaš ollašuhttima dađistaga.</p>
<p xml:lang="smj"><em type="italic">Artihkal 25 </em></p>
<p>Eamiálbmogiin  lea  vuoigatvuohta  doalahit  ja  nanusmahttit  sin  mihtilmas  vuoiŋŋalaš  oktavuođaid daiguin  sin  eatnamiiguin,  guovlluiguin, čáziiguin,  riddoguovlluiguin  ja  eará  luondduriggodagaiguin maid  sii  árbevirolaččat  leat  oamastan  dahje  muđui  ásaiduhttán  ja  geavahan,  ja  áimmahuššat  sin geatnegasvuođaid boahttevaš buolvvaide dán oktavuođas.</p>
<p xml:lang="smj"><em type="italic">Artihkal 26 </em></p>
<p>1.  Eamiálbmogiin  lea  vuoigatvuohta  daidda  eatnamiidda,  guovlluide  ja  luondduriggodagaide  maid  sii árbevirolaččat leat oamastan, ásaiduhttán dahje muđui geavahan dahje háhkan.</p>
<p>2.  Eamiálbmogiin  lea  vuoigatvuohta  oamastit,  geavahit,  gárggiidahttit  ja  stivret  daid  eatnamiid, guovlluid ja luondduriggodagaid maid sii háldejit árbevirolaš oamasteami vuođul dahje eará árbevirola hálddašeami dahje geavaheami vuođul, nugo maiddái daid maid sii muđui leat háhkan.</p>
<p>3.  Stáhtat  galget  addit  lágalaš  dovddasteami  ja  suoji  dáidda  eatnamiidda,  guovlluide  ja luondduriggodagaide.  Dákkár  dovddasteami  galgá  dahkat  gudnejahttimiin  dohkálaččat  guoskeva eamiálbmogiid dábiid, árbevieruid ja eananhálddašanvuogádagaid.</p>
<p xml:lang="smj"><em type="italic">Artihkal 27 </em></p>
<p>Stáhtat  galget  ovttasráđiid  guoskevaš  eamiálbmogiiguin  vuođđudit  ja  ollašuhttit  vuoiggalaš sorjjasmeahttun,  bealátkeahtes,  rabas  ja čađačuovgi  proseassa  mii  dohkálaččat  dovddasta eamiálbmogiid lágaid, árbevieruid, dábiid ja eananhálddašanvuogádagaid, dovddastan ja nannen dihte eamiálbmogiid vuoigatvuođaid mat čatnasit sin eatnamiidda, guovlluide ja luondduriggodagaide, oktan daiguin maid sii árbevirolaččat leat oamastan dahje muđui ásaiduhttán dahje geavahan. Eamiálbmogiin galgá leat vuoigatvuohta oassálastit dán prosessii.</p>
<p>7   1. Eamiálbmogiin lea vuoigatvuohta njulgemii vugiiguin maidda sáhttá gullat máhcaheapmi dahje, juos dat  ii  leat  vejolaš,  vuoiggalaš  ja  govttolaš  buhtadus  daid  eatnamiid,  guovlluid  ja  luondduriggodagaid ovddas  maid  sii  árbevirolaččat  leat  oamastan  dahje  muđui  ásaiduhttán  dahje  geavahan  ja  mat  leat konfiskerejuvvon,  váldon  eret,  váldon  háldui,  geavahuvvon  dahje  vahágahttojuvvon  almmá  sin ovddalgihtii miehtama haga, mii lea vuođđuduvvan vuđolaš dieđuide ja lea dahkkon bákku haga.</p>
<p>2.  Juos  guoskevaš  álbmogiiguin  ii  leat  bákku  haga  nuppeláhkái  sohppojuvvon,  galgá  buhtadus  leat dakkár  eanan,  guovlun  ja  luondduriggodahkan  mat  leat  ovttaveardásaččat šlájaset,  viidodagaset  ja rievttálaš sajádagaset dáfos, dahje ruđalaš buhtadussan dahje eará heivvolaš njulgemin.</p>
<p xml:lang="smj"><em type="italic">Artihkal 29 </em></p>
<p>1.  Eamiálbmogiin  lea  vuoigatvuohta  seailluhit  ja  suodjalit  birrasa  ja  sin  eatnamiid  dahje  guovlluid  ja luondduriggodagaid  buvttadannávcca.  Stáhtat  galget  vuođđudit  ja  ollašuhttit  doarjjaprográmmaid eamiálbmogiid váras dákkár seailluheapmái ja suodjaleapmái, almmá vealaheami haga.</p>
<p>2.  Stáhtat  galget  bidjat  johtui  beaktilis  doaimmaid  mat  dáhkidit  ahte  makkárge  váralaš  ávdnasiid vurkkodeapmi  dahje  loahppavurken  ii  dahkko  eamiálbmogiid  eatnamiin  dahje  guovlluin  almmá  sin ovddalgihtii miehtama haga, mii lea vuođđuduvvan vuđolaš dieđuide ja lea dahkkon bákku haga.</p>
<p>3.  Stáhtat  galget  maiddái  bidjat  johtui  beaktilis  doaimmaid  mat  dáhkidit,  dárbbu  mielde,  ahte eamiálbmogiid dearvvasvuođa vákšuma, doalaheami ja máhcaheami prográmmat, maid leat ovddidan ja ollašuhttán álbmogat geaidda dákkár á</p>
<p xml:lang="smj"><em type="italic">Artihkal 30 </em></p>
<p>1.  Soahteveaga  doaimmaid  ii  galgga čađahit  eamiálbmogiid  eatnamiin  ja  guovlluin,  earret  juos  daid vuoigadahttá  mearkkašahtti  almmolaš  deaŧŧu  dahje  juos  dan  birra  lea  bákku  haga  sohppojuvvon guoskevaš eamiálbmogiiguin dahje sii leat dan bivdán.</p>
<p>2.  Stáhtat  galget  beaktilit  ráđđádallat  guoskevaš  eamiálbmogiiguin  áššáigullevaš  meannudanvugiiguin ja earenomážit sin ovddasteaddji ásahusaiguin, ovdal go geavahišgohtet sin eatnamiid dahje guovlluid soahteveaga doaimmaide.</p>
<p xml:lang="smj"><em type="italic">Artihkal 31 </em></p>
<p>1.  Eamiálbmogiin  lea  vuoigatvuohta  doalahit,  stivret,  suodjalit  ja  ovddidit  kultuvrralaš  árbbiset, árbedieđuset ja árbevirolaš kultuvrralaš olggosbuktimiid, nugo maiddái sin diehtagiid, teknologiijaid ja kultuvrraid ovdanbuktimiid, oktan olmmošlaš ja genehtalaš resurssaiguin, siepmaniiguin, dálkasiiguin, dieđuiguin  elliid  ja šattuid  iešvuođain,  njálmmálaš  árbevieruiguin,  girjjálašvuođain,  hábmemiin, faláštallamiiguin  ja  árbevirolaš  stoahkamiiguin  ja  govva-  ja  lávdedáidagiiguin.  Sis  lea  maiddái vuoigatvuohta doalahit, stivret, suodjalit ja ovddidit sin vuoiŋŋalaš opmodaga dakkár kultuvrralaš árbbi, árbedieđu ja árbevirolaš kultuvrralaš olggosbuktimiid hárrái.</p>
<p>2.  Ovttasráđiid  eamiálbmogiiguin  stáhtat  galget  bidjat  johtui  beaktilis  doaimmaid  dovddastan  ja suodjalan dihte dáid vuoigatvuođaid geavaheami.</p>
<p>8   1.  Eamiálbmogiin  lea  vuoigatvuohta  mearridit  ja  ovddidit  sin  eatnamiid  dahje  guovlluid  ja  eará luondduriggodagaid gárggiidahttima ja geavahusa vuoruhemiid ja strategiijaid.</p>
<p>2.  Stáhtat  galget  ráđđádallat  ja  ovttasbargat  vearihis  dáhtuin  guoskevaš  eamiálbmogiiguin  sin  iežaset ovddasteaddji  ásahusaid  bokte,  oažžun  dihte  sin  miehtama,  mii  vuođđuduvvá  vuđolaš  dieđuide  ja  lea dahkkon  bákku  haga,  ovdal  go  dohkkehuvvo  makkárge  prošeakta,  mii čuohcá  sin  eatnamiidda  dahje guovlluide  ja  eará  luondduriggodagaide,  erenomážit  sin  minerála-, čáhce-  dahje  eará luondduriggodagaid gárggiidahttima, geavaheami dahje ávkkástallama oktavuođas.</p>
<p>3.  Stáhtat  galget  fuolahit  beaktilis  skihkáldusaid  buot  dakkár  doaimmaid  vuoiggalaš  ja  govttola njulgemii,  ja  dat  galget  bidjat  johtui  heivvolaš  doaimmaid  láivudan  dihte  daid  vahátlaš  biraslaš ekonomalaš, sosiálalaš, kultuvrralaš ja vuoiŋŋalaš váikkuhusaid.</p>
<p xml:lang="smj"><em type="italic">Artihkal 33 </em></p>
<p>1.  Eamiálbmogiin  lea  vuoigatvuohta  mearridit  iežaset  identitehta  dahje  lahttovuođa  iežaset  dábiid  ja árbevieruid  mielde.  Dát  ii  gáržžit  eamiálbmogiid  oktagas  olbmuid  vuoigatvuođa  fidnet riikkalahttovuođa dan riikkas gos sii orrot.</p>
<p>2.  Eamiálbmogiin  lea  vuoigatvuohta  mearridit  iežaset  ásahusaid  ráhkadusaid  ja  válljet  daid  lahtuid iežaset meannudanvugiid mielde.</p>
<p xml:lang="smj"><em type="italic">Artihkal 34 </em></p>
<p>Eamiálbmogiin  lea  vuoigatvuohta  ovddidit,  gárggiidahttit  ja  doalahit  iežaset  ásahushámádagaid  ja sidjiide  mihtilmas  vieruid,  vuoiŋŋalašvuođa,  árbevieruid,  meannudanvugiid,  vuogádagaid  ja,  juos dakkárat  leat,  riektevuogádagaid  dahje  -vieruid,  riikkaidgaskasaš  olmmošvuoigatvuođaid  standárddaid mielde.</p>
<p xml:lang="smj"><em type="italic">Artihkal 35 </em></p>
<p>Eamiálbmogiin  lea  vuoigatvuohta  mearridit  makkár  geatnegasvuođat  oktagas  olbmuin  leat  sin servodagaid hárrái.</p>
<p xml:lang="smj"><em type="italic">Artihkal 36 </em></p>
<p>1.   Eamiálbmogiin,  erenoamážit  sis  geaid  riikkaidgaskasaš  riikkaráját  juhket  máŋgga  oassái,  lea vuoigatvuohta bisuhit ja ovddidit oktavuođaid, gaskavuođaid ja ovttasbarggu iežaset lahtuiguin ja eará olbmuiguin rájiid rastá, daidda gullet maiddái vuoiŋŋalaš, kultuvrralaš, politihkalaš ja sosiála ulbm</p>
<p>2.  Stáhtat  galget  ráđđálagaid  ja  ovttasbarggus  eamiálbmogiiguin  bidjat  johtui  beaktilis  doaimmaid álkidahttin dihte dán vuoigatvuođa geavaheami ja dáhkidan dihte dan ollašuhttima.</p>
<p xml:lang="smj"><em type="italic">Artihkal 37 </em></p>
<p>1. Eamiálbmogiin lea vuoigatvuohta ahte soahpamušat, šiehtadusat ja eará huksejeaddji ordnemat, mat leat  dahkkon  stáhtaiguin  dahje  daid  maŋisboahttiiguin,  dovddastuvvojit, čuvvojuvvojit  ja ollašuhttojuvvojit  ja  ahte  stáhtat  dollet  ja  gudnejahttet  dakkár  soahpamušaid, šiehtadusaid  ja  eará huksejeaddji ordnemiid.</p>
<p>9   bokte.</p>
<p xml:lang="smj"><em type="italic">Artihkal 38 </em></p>
<p>Stáhtat galget ráđđálagaid ja ovttasbarggus eamiálbmogiiguin bidjat johtui heivvolaš doaimmaid, oktan láhkaásahandoaimmaiguin, juksan dihte dán julggaštusa mihttomeriid.</p>
<p xml:lang="smj"><em type="italic">Artihkal 39 </em></p>
<p>Eamiálbmogiin  lea  vuoigatvuohta  oažžut  ruđalaš  ja  teknihkalaš  veahki  stáhtain  ja  riikkaidgaskasa ovttasbarggu bokte dán julggaštusas oaivvilduvvon vuoigatvuođaid návddašeami várás.</p>
<p xml:lang="smj"><em type="italic">Artihkal 40 </em></p>
<p>Eamiálbmogiin  lea  vuoigatvuohta  vuoiggalaš  ja  govttolaš  meannudemiide,  main čovdojuvvojit  sin giččut ja riiddut stáhtaiguin ja eará oasehasaiguin, vuoigatvuohta fidnet ášši čovdojupmái dakkaviđe ja vuoigatvuohta  beaktilis  riektedoarjalemiide  sin  oktagaslaš  ja  kollektiiva  vuoigatvuođaid  buotlágan rihkkumiid  vuostá.  Dákkár čovdojumis  galgá  dohkálaččat  váldit  vuhtii  guoskevaš  eamiálbmogiid dábiid, árbevieruid, njuolggadusaid ja riektevuogádagaid ja riikkaidgaskasaš olmmošvuoigatvuođaid.</p>
<p xml:lang="smj"><em type="italic">Artihkal 41 </em></p>
<p>Ovttastuvvan  Našuvnnaid  vuogádaga  orgánat  ja  sierraorganisašuvnnat  ja  eará  ráđđehusaidgaskasa organisašuvnnat  galget  veahkehit  dán  julggaštusa  mearrádusaid  ollislaš  ollašuhttima  earret  earáid ekonomalaš  ovttasbarggu  ja  teknihkalaš  veahki  johtui  bidjama  bokte.  Galgá  váldit  atnui  vugiid  mat dáhkidit eamiálbmogiid oassálastima áššiide mat čuhcet sidjiide.</p>
<p xml:lang="smj"><em type="italic">Artihkal 42 </em></p>
<p>Ovttastuvvan  Našuvnnat,  dan  orgánat,  oktan  Eamiálbmotáššiid  bissovaš  forumiin,  ja sierraorganisašuvnnat,  oktan  riikkaid  dásiin,  ja  stáhtat  galget  ovddidit  dán  julggaštusa  mearrádusaid gudnejahttima ja ollislaš geavaheami ja čuovvut dán julggaštusa doaibmama ja beaktilvuođa.</p>
<p xml:lang="smj"><em type="italic">Artihkal 43 </em></p>
<p>Dán  julggaštusas  dovddastuvvon  vuoigatvuođat  ráhkadit  vuolimus  dási  standárddaid  máilmmi eamiálbmogiid ceavzimii, árvui ja buresbirgejupmái.</p>
<p xml:lang="smj"><em type="italic">Artihkal 44 </em></p>
<p>Visot dán julggaštusas dovddastuvvon vuoigatvuođat ja friddjavuođat dáhkiduvvojit ovttaveardásaččat eamiálbmogiid dievdduide ja nissonolbmuide.</p>
<p xml:lang="smj"><em type="italic">Artihkal 45 </em></p>
<p>Ii  miige  dán  julggaštusas  galgga  dulkojuvvot  geahpedit  dahje  heaittihit  daid  vuoigatvuođaid  mat eamiálbmogiin leat odne, dahje maid sii boahtteáiggis soitet fidnet.</p>
<p>10   1. Ii miige dán julggaštusas galgga dulkojuvvot buktit mielddis ovttage stáhtii, álbmogii, jovkui dahje oktagas olbmui makkárge vuoigatvuođa váldit oasi mange doibmii dahje doaimmahit mange dagu mii rihkku  Ovttastuvvan  Našuvnnaid  vuođđogirjji  dahje  dulkojuvvot  addit  lobi  dahje  giktalit  makkárge doibmii mii cuvkešii dahje geahnohuhtášii, ollislaččat dahje oasil, iehčanas ja sorjjasmeahttun stáhtaid guovlolaš guoskatmeahttunvuođa dahje politihkalaš oktilašvuođa.</p>
<p>2.  Dán  julggaštusas  ovdanbuktojuvvon  vuoigatvuođaid  geavaheamis  galgá  gudnejahttit  buohkaid olmmošvuoigatvuođat  ja  vuođđofriddjavuođaid.  Dán  julggaštusas  ásahuvvon  vuoigatvuođaid geavaheapmái  oččot čuohcat  dušše  lágain  mearriduvvon  gá</p>
<p>3.  Dán  julggaštusas  ásahuvvon  mearrádusaid  galgá  dulkot  vuoiggalašvuođa,  demokratiija, olmmošvuoigatvuođaid gudnejahttima, ovttaveardásašvuođa, vealatkeahtesvuođa, buori hálddašeami ja vearihis dáhtu vuođđojurdagiid mielde.</p>
<p xml:lang="vep">11</p>
</body></document>