<document xml:lang="sme" id="no_id"><header><title/><genre code="admin"/><author><unknown/></author><year>2000</year><wordcount>730</wordcount><conversion_status type="standard"/><availability><license type="standard"/></availability><multilingual/><origFileName>http://www.saamicouncil.net/fileadmin/user_upload/Documents/Julgg%C3%A1%C5%A1tusat/S%C3%A1mekonfer%C3%A1nsa_Gironis_2000_julgg%C3%A1%C5%A1tus.pdf</origFileName><parallel_text xml:lang="nob" location="kiruna_deklaration__2000.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">Sámekonferánsa   Gironis   2000      -‐   julggáštus   </em></p>
<p>Gironii   28.   -‐   30.   9.   2000   čoahkkanan   Sámiid   17.   konfereansa,   mii   ovddasta   Suoma,   Norgga,   Ruošša   ja   Ruoŧa   sámiid   váldoservviid:</p>
<p>Geardduha,   ahte   sápmelaččat   leat   okta   álbmot   eaige   riikkaid   rájit   galgga   rihkkut   min   álbmoga   oktiigullevašvuođa;</p>
<p>Deattuha,   ahte   mis   lea   iežamet   historjá,   iežamet   árbevierut,   iežamet   kultuvra   ja   iežamet   giella;</p>
<p>Deattuha   maiddái,   ahte   mii   leat   iežamet   máttarvánhemiin   árben   bissovaš   vuoigatvuođaideamet   eatnamii,   čáziide   ja   luondduriggodagaide,   ja   dát   vuoigatvuođat   dovddastuvvojit   ILO-‐šiehtadusas   nr.   169   eamiálbmogiid   birra   ja   daid   dovddasta   maiddái   ON-‐ soahpamuš   siviila   ja   politihkalaš   vuoigatvuođaid   birra;</p>
<p>Nanne,   ahte   sámi   álbmogis   nugo   buot   earáge   álbmogiin   lea   vuoigatvuohta   iešmearrideapmái.   Dán   vuoigatvuođa   olis,   mii   lea   maiddái   ON:a   siviila   ja   politihkalaš   vuoigatvuođaid   soahpamušas,   mis   lea   vuoigatvuohta   mearredit   iežamet   politihkalaš,   ekonomalaš,   sosiála   ja   kultuvrralaš   ovdáneamis   iežamet   dárbbuid   ja   árbevieruid   mielde;</p>
<p>Cealká,   ahte   mii   joatkit   ovttasbarggu   máilmmi   eará   eamiálbmogiiguin   ovddidan   dihte   álgoálbmogiid   vuoigatvuođaid   ja   friddjavuođaid   dohkkehuvvon   álbmotrivttiid   standdarddaid   ja   dovddastuvvon   riikkaidgaskasaš   politihkalaš   vuođđojurdagiid   mielde   báikkálaš,   sisriikkalaš,   guovlluid   ja   riikkaidgaskasaš   dásis.</p>
<p>Cealká,   ahte   Murmanskkas   dollojuvvon   16.   sámekonfereanssa   julggáštus   (Murmanskka   julggáštus)   lea   ain   min   organisašuvnnaid   ovttastbarggu   vuođđun.</p>
<p>Mii   leat   maiddái   ovtta   oaivilis,   ahte:</p>
<p><em type="italic">I.   Sámi   servodat   </em></p>
<p>1.      Álbmogiid   vuoigatvuohta   iešmearrideapmái   lea   okta   vuođđoolmmošvuoigatvuođain,   ja   našunálstáhtaid   geatnegasvuohta   lea   dan   dihte   dovddastit   sámi   álbmoga   rievtti   iešmearrideapmái;</p>
<p>2.      Iešmearridanvuoigatvuođa   olis   sámi   álbmot   sáhtta   dáhkidit   bistevaš   ovdáneami   iežas   guovlluin   riikkarájiid   rastá;   3.      Stáhtat   galget   riikkaidgaskasaš   rievtti   vuhtiiváldimiin   dovddastit   álbmogiid   vuoigatvuođa   oamastit,   eaiggáduššat,   hálddašit   ja   geavahit   eana-‐   ja   čáhceviidodagaid   ja   luondduresurssaid,   mii   maiddái   mearkkaša,   ahte   álbmoga   ii   mange   dilis   sáhte   sirret   iežas   eallinvuođus;</p>
<p>4.      Stáhtaid   geatnegasvuohta   lea   dan   dihte   dovddastit   ja   gudnejahttit   sámi   álbmoga   vuoigatvuođa   oamastit,   eaiggáduššat,   hálddašit   ja   geavahit   eana-‐,   mearra-‐,   čáhce-‐   ja   luondduresurssaid   iežas   guovlluin;</p>
<p>5.      Min   eana-‐,   mearra-‐   ja   čáhceviidodagat   ja   luondduresurssat   leat   áibbas   dehalaččat   min   kultuvrra   ja   ealáhusaid   seailumii   nugomat   boazodollui,   meahccebivdui,   guolástussii   ja   boaittobeali   resurssaid   áimmahuššamii.   Nášunálstáhtaid   geatnegasvuohta   lea   danin   ásahit   nana   vuoigatvuođalaš   suoji   min   árbevirolaš   guovlluide   ja   ealáhusaide;</p>
<p>6.      Min   giella   ja   kultuvra   lea   oktasaš   árbámet   min   máttarvanhemiin,   ja   stáhtaid   geatnegasvuohta   lea   dáhkidit,   ahte   mii   sáhttit   friddja   geavahit,   gáhttet   ja   ovddidit   gielamet   ja   kultuvrramet.   Sámegiella   galgá   dovddastuvvot   virggálaš   giellan   olles   sámeguovllus;</p>
<p>7.      Sámi   álbmogis   lea   vuoigatvuohta   ieš   vuođđudit,   hálddašit   ja   ovddidit   oahpahusinstitušuvnnaid   ja   -‐plánaid   iežas   kultuvrra   ja   árbevieruid   vuođul.   Nášunálstáhtain   lea   erenomaš   ovddasvástádus   dáhkidit,   ahte   eanemus   áitojuvvon   sámi   suopmaniid   seailun   sihkkarastojuvvo   vealtameahttun   ekonomalaš   resurssaiguin   sámi   oahpahussii;</p>
<p>8.      Sámi   servodagas   lea   vuoigatvuohta   eallit   ja   ovdánit   sápmelaš   oktavuohtan   riikka   rájiid   rastá.   Guoskevaš   našunálstáhtain   lea   danin   geatnegasvuohta   sihkkarastit   sámi   oktiigullevašvuođa   sámekonvenšuvnnain,   mii   čatná   vuoigatvuođalaččat;</p>
<p>9.      Sámi   parlamentáralaš   ráđđi   -‐   Sámedikkiid   oktasaš   orgána   -‐   lea   sámi   demokratiija   ovddideami   guovddášinstitušuvdna,   ja   danin   dasa   galgá   sihkkarastit   vealtameahttun   olmmošlaš   ja   ekonomalaš   resurssaid;</p>
<p><em type="italic">II.   Álbmogiidgaskasaš   ovttasbargu   </em></p>
<p><em type="italic">Davviriikkalaš   ovttasbargu   </em></p>
<p>10.   Sápmelaččat   galget   juksat   seamma   dási   go   visot   eará   álbmogat   Davvieatnamiin,   ja   danin   sápmelaččaid   galgá   dovddastit   Davviriikkaid   ráđi   ja   Davviriikkaid   ministtarráđi   dievas   lahttun;</p>
<p><em type="italic">Barents-‐ovttasbargu   </em></p>
<p>11.      Barents-‐guovlu   lea   ásahuvvon   sámi   árbevirolaš   guovllu   sisa,   ja   sápmelaččaide   ja   Barents-‐ guovllu   eará   álgoálbmogiidda   galgá   danin   dovddastuvvot   stuorit   politihkalaš   ja   ekonomalaš   váikkuhus   dán   guovllu   ovddideamis.   Eamiálbmogiid   oassálastin   Barents-‐ovttasbarggu   politihkalaš   proseassain   galgá   oažžut   lasi   ekonomalaš   juolludemiid   dán   dárkkuhussii.   Dát   heivešii   oktii   dainna   ulbmiliin,   man   ON   lea   cealkán   álgoálbmogiid   riikkaidgaskasaš   logijahkái   (1994-‐2004):   nannet   riikkaidgaskasaš   ovttasbarggu   eamiálbmogiid   váttisvuođaid   čoavdimis   dakkár   surggiin   nugo   dearvvasvuohta,   oahpahus,   ovdáneapmi,   biras   ja   olmmošvuoigatvuođat;</p>
<p><em type="italic">Eurohpa   uniovdna   </em></p>
<p>12.      Eanetlohku   sámi   álbmogis   lea   dál   juogo   Eurohpa   uniovnna   dahje   Eurohpa   ekonomalaš   ovttasbarggu   oassi,   ja   danin   lea   vealtameahttun,   ahte   sámi   álbmogii   dáhkiduvvo   dárbbašlaš   oassálastin   EU   dehalaš   orgánain   ja   institušuvnnain;</p>
<p>13.   Sápmelaččain   álgoálbmogin   Eurohpa   uniovnna   siste   lea   gáibádus,   ahte   lahttoriikkat   dohkkehit   sámiid   dillái   guoskevaš   oktasaš   politihka,   mii   vuođđuduvvá   sisriikkalaččat   ja   riikkaidgaskasaččat   dovddastuvvon   vuoigatvuođalaš   ja   politihkalaš   vuođđojurdagiidda   eamiálbmogiid   rivtti</p>
<p>14.      Sámi   beroštumiid   ja   vuoigatvuođaid   beaktilis   vuhtiiváldima   sihkkarastima   várás   Eurohpa   uniovnna   sisa   galgá   ásahuvvot   sierra   sámi   guovlu;</p>
<p><em type="italic">Árktalaš   ovttasbargu   </em></p>
<p>15.      Lea   oalle   dehalaš,   ahte   álgoálbmogiidda   dáhkiduvvo   ain   ovddosguvluige   beaktilis   ja   mearkkašahtti   oassálastin   Árktalaš   ráđis.</p>
<p>16.   Figgamuš   eamiálbmogiid   bissovaš   beaktilis   ja   mearkkašahtti   oassálastimii   Arktalaš   ráđis   galgá   vuhttot   maiddái   daid   ruhtajuolludemiin,   maid   nášunálstáhtat   addet   álgoálbmotorganisašuvnnaide   dán   dárkkuhussii.</p>
<p><em type="italic">Ovttastuvvan   nášuvnnat   </em></p>
<p>17.      ON:a   julggáštusbargu   álgoálbmogiid   vuoigatvuođain   lea   oalle   dehalaš   eamiálbmogiid   rivttiid   gáhttemii,   ja   danin   mii   bargat   dákkár   deklarašuvnna   jođanis   dohkkeheami   beales;</p>
<p>18.      Bissovaš   ON-‐foruma   vuođđudeapmi   álgoálbmogiid   áššiid   várás   buorida   eamiálbmogiid   beroštumiid   ja   vuoigatvuođaid   ovddideami,   ja   danin   mii   áigut   aktiivvalaččat   bargat   dán   foruma   siste   min   iežamet   ja   eará   álgoálbmogiid   rivttiid   ja   friddjavuođaid   ovddideami   ja   gáhttema   beales;</p>
<p>19.      Mii   bargat   aktiivvalaččat   maiddái   eará   áššáigullevaš   ON-‐orgánaid   siste   álgoálbmogiid   vuoigatvuođaid   ovddideami   beales;</p>
<p><em type="italic">III.   Riikkaidgaskasaš   solidaritehta   </em></p>
<p>20.   Mii   joatkit   ja   nannet   ovttasbarggu   eará   eamiálbmogiiguin   sisriikkalaš,   regionála   ja   riikkaidgaskasaš   dásis;</p>
<p>21.      Mii   dáhttut   joatkit   solidaritehtabarggu   eará   álgoálbmogiiguin   ovdamearkka   dihte   dakkár   surggiin   go   veahkeheapmi,   demokratia,   olmmošvuoigatvuođat   ja   kapasitehta   huksen;</p>
</body></document>