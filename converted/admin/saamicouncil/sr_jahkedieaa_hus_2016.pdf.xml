<document xml:lang="sme" id="no_id"><header><title/><genre code="admin"/><author><unknown/></author><year>2017</year><wordcount>3297</wordcount><conversion_status type="standard"/><availability><license type="standard"/></availability><multilingual/><origFileName>http://www.saamicouncil.net/fileadmin/user_upload/Documents/Beavdegirjjit_ja_ear%C3%A1_mearr%C3%A1dusat/SR_jahkedie%C4%91%C3%A1hus_2016.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="deu"><em type="bold">JAHKEDIEÐÁHUS 2016 </em></p>
<p>Mearriduvvon Bargolávdegottis 07.01.17</p>
<p xml:lang="deu"><em type="bold">1. MIHTTOMEARIT </em></p>
<p xml:lang="vep"><em type="bold">1.1. ULBMILAT  </em></p>
<p xml:lang="vep"><em type="italic"><span type="quote">“Mii sámit leat okta álbmot eaige riikaráját galgga hehttet min álbmoga oktavuođa”</span>. </em></p>
<p>Sámiráđi váldoulbmilin lea gozihit sámiid ovdduid álbmogin, nannet sámiid oktiigullevašvuođa riikkarájáid rastá oktan álbmogin ja eamiálbmogin ja bargat, ahte sápmelaččat maiddái boahttevuođas dohkkehuvvojit oktan álbmogin ja eamiálbmogin, man kultuvrralaš, politihkalaš, ekonomalaš, siviila, sosiálalaš ja  vuoiŋŋalaš vuoigatvuođat sihkkarastojit guđege riikka láhkaásahusain, guoskevaš riikkaid ja sámiid ovddasteaddji orgánaid gaskasaš soahpamušaiguin ja álbmotrievttálaš šiehtadusaiguin muđui. Sámiráđđi bargá maiddái riikkaidgaskasaččat sápmelaččaid ja eará eamiálbmogiid beroštumiid ja vuoigatvuođaid ovddideami ja sihkkarastima várás.</p>
<p>Riikkaidgaskasaš bargu lea dehálaš oassin Sámiráđi doaimmas. Eamiálbmogiid olmmošvuoigatvuođaid bealušteapmi, ovttasbargu eará eamiálbmogiiguin ja árktalaš ja birasáššit leat guovddážis. Dasa lassin Sámiráđđi lea aktiivvalaččat oasálastán servodatdigaštallamii Sámis. Sámiráđi áigumuš lea nannet iežas NGO rolla, ja hástalit ja bidjat vuordámušaid sihke Suoma, Norgga, Ruošša ja Ruoŧa eiseválddiide, muhto maiddái Sámedikkiide.</p>
<p xml:lang="vep"><em type="bold">1.2. OPPALAČČAT SÁMIRÁÐI BIRRA   </em></p>
<p>Sámiráđđi lea Suoma, Norgga, Ruošša ja Ruoŧa sámi organisašuvnnaid eaktodáhtolaš ja iešráđálaš kulturpolitihkalaš ja politihkalaš ovttasbargosearvi. Sámiráđđi lea ii-ráđđehuslaš siviilaorganisašuvdna (non-governmental organization).</p>
<p>Sámiráđi bajimuš orgána lea sámekonferánsa mii lágiduvvo juohke njealját jagi. Ovddit háve Sámekonfereansa dollui Murmánskkas jagis 2013, gos dohkkehuvvui sihke Kuellnegk Nearkjulggaštus ja máŋggat cealkámušat, maid Sámiráđđi geavaha vuođđun iežas bargui, lassin jahkásaš doaibmaplánaide. Boahtte konferánsa lágiduvvo guovvamánus 2017 Troanddimis, gos maiddái lea 100 jagi ávvudoalut sámiid vuosttaš organiseremis. Sámiráđđi lea jagis 2016 geavahan ollu návccaid ráhkkanit Sámekonferánsii ja 100 jagi ávvudoaluide.</p>
<p>Sámiráđis leat doaimmas golbma temáhtalaš ossodaga: Árktalaš – ja birasáššiid ossodat, olmmošvuoigatvuođaossodat ja kulturossodat. Ossodagaid doaimma birra čilgejuvvo eanet čuoggáin 2, 3 ja 4. Sámiráđis lea maid čállingoddi mii dikšu hálddahuslaš bargguid.</p>
<p xml:lang="vep"><em type="bold">2. SÁMIRÁÐI KULTUROSSODAT  </em></p>
<p>Kulturossodaga ulbmilin lea ovddidit ollislaš sámi kulturpolitihka ja doarjut máŋggabealat sámi kulturdoaimmaid. Lars Miguel Utsi lea virgáduvvon hoavdan kulturossodagas 60% virggis, ja álggii bargui 01.01.15.</p>
<p xml:lang="deu"><em type="bold">2.1. KULTURLÁVDEGODDI   </em></p>
<p>Kulturlávdegottis leat vihtta miellahttu. Njealjis miellahtuin ovddastit sámi dáidda- ja kulturorganisašuvnnaid, ja viđát miellahttu ovddasta Sámiráđi. Miellahtuid ja várrelahtuid doaibmaáigodat leat guokte kaleanddarjagi.</p>
<p>Kulturlávdegotti miellahtut válljejuvvon jagiide 2015-2016 leat (várrelahtut ruođuid siste):</p>
<p>jođiheaddji Lill Tove Fredriksen (Margit Varsi), Mikael Pirak (Britta Marakatt-Labba), Magreta Sara (Kristin Solberg), Larisa Avdejeva (Nina Sharshina) ja Niko Valkeapää (Tatiana Egorova).</p>
<p>Kulturlávdegottis ledje guokte čoahkkima jagis 2016.</p>
<p>Sámiráđđi válljii golggotmánus ođđa kulturlávdegotti jagiide 2017-2018. Láhttut (várrelahtut ruođuid siste) leat: jođiheaddji Lill-Tove Fredriksen (Margit Varsi), Nils Anders Inga (Peter Rohde), Sunna Nousuniemi (Xia Torikka), Larisa Avdejeva (Anna Galkina) ja Niko Valkeapää (Tatiana Egorova).</p>
<p xml:lang="vep"><em type="bold">2.2. KULTURMEARRERUÐAT   </em></p>
<p>Jagis 2016 juhkkojuvvojedje golbma bargostipeandda mas guđesge lei 20 000 € árvu ja prošeaktaruđat oktiibuot 119 000 € ovddas. Sámiráđi kulturmearreruđat leat erenoamážat go daid bokte beassá doarjut sámi kultuvrra buot njealji riikkain. Jagis 2016 ledje boahtán ohcamušat oktiibuot 597 788 € ovddas, eanet go viđageardánii nu olu go ruhta lea várrejuvvon. Dát čájeha man stuorra dárbu lea dákkár doarjjaortnegii. Jagis 2016 leat earret eará dorjon sámiduoji, CD almmuhemiid, konsearttaid, festiválaid, dáidda, mánáid- ja nuoraidoaimmaid, sámi designa ja teáhtera. Sámiráđđi lea maid dorjon iešguđetge kulturdoaluid sámi 100-jagi ávvudoaluid oktavuođas Tråantes. Ollislaš listu juolludemiin lea mielddusin.</p>
<p>Čuovvovaš golbma sámi kulturbargi ožžo bargostipeanddaid jagis 2016:</p>
<p type="listitem">• Birgitta Ricklund: <span type="quote">“Geerje – Sámi designa iluin”</span> – ráhkadit ođđaáigásaš sámi buktagiid</p>
<p>geavaheapmái, dego bevddiid, stuoluid, skábiid, dáiddahearvvaid sihke ruovttuide ja almmolaš báikkiide.</p>
<p type="listitem">• Paul-Anders Simma: <span type="quote">”Ráhkis Eadni – Sámi mánát mánáidruovttuin”</span> – čállit</p>
<p>guhkesfilmmagiehtačállosa muhtin sámi mánáid birra mánáidskuvllain mat vigget doalahit sámegiela ja sin sámi identitehta. Giehtačálus šaddá vuođđun dokumentárafilbmii.</p>
<p type="listitem">• Biret Ristin Sara: <span type="quote">”Árbevirolaš juoigan”</span> – Čiekŋudit luohtemáilbmái, bargat eanet dološ</p>
<p>luđiin. Ođđaáiggeluohtemálle eanet ja eanet vuoitigoahtá ovddeš árbevieru badjel. Dološ juoiganárbevierru lea vuođđun ođđahámát juoigamii, ja lea dehálaš ahte mii eat masse dan čehppodaga.</p>
<p xml:lang="deu"><em type="bold">2.3. GIRJJÁLAŠVUOÐABÁLKKAŠUPMI </em></p>
<p>Sámiráđi girjjalašvuođabálkkašumi ulbmilin lea movttiidahttit olbmuid čállit. Girjjalašvuođabálkkašumi álgogiella galgá leat sámegiella. Unnitlogu sámegillii jorgaluvvon girji sáhttá goit maid dohkkehuvvot. Bálkkašupmi geigejuvvo juohke nuppi jagi, ja molsašuddá gaskal mánáidgirjji ja ollesolbmogirjji. Dán jagis geigejuvvui bálkkašupmi mánáid- dehe nuoraidgirjái.</p>
<p>Siri Broch Johansen oaččui bálkkašumi nuoraidromána ovddas <span type="quote">”Mun lean čuoigi”</span>, ČálliidLágádus, 2014. Geigendilálašvuohta lei Gironis golggotmánu 22. beaivvi Sámiráđi čoahkkima oktavuođas gos ledje mállásat ja kulturdoalut.</p>
<p xml:lang="vep"><em type="bold">2.4. KULTURSEMINÁRA </em></p>
<p>Oassin Sámiráđi ráhkkaneamis Sámekonfereanssii Tråantes guovvamánu 9.-11. beivviid 2017, lágidii kulturossodat rabas seminára Kárášjogas skábmamánu 4. beaivvi fáttáin <span type="quote">”Kulturaktivisma: vássánáigi - dálááigi – boahtteáigi”</span>. Seminára attii vejolašvuođa gullat maid sámi kulturservvodat oaivvilda leat dehálaš sámi servvodahkii dálá- ja boahtteáiggis. Sámi dáidda-, kultur- ja nuoraidsearvvit ja eará kulturberošteaddjit ledje bovdejuvvon searvat.</p>
<p>Semináras muitalii Veli-Pekka Lehtola, historijádutki, sámi servodaga historjjá birra. Áslat Holmberg, Suoma Sámedikki kulturlávdegotti jođiheaddji, muitalii otná kulturaktivismma birra. Ánde Somby, jurista, muitalii kulturaktivismma retorihka birra. Maŋŋil sáh</p>
<p>Semináras ledje sullii 30-40 oassálasti, ee. ovddasteaddjit kulturservviin, medias, eiseváldiin ja eará berošteaddjit.</p>
<p xml:lang="deu"><em type="bold">2.5. SÁMI ČEARDDALAŠ DOVDDALDAGAID LÁVDEGODDI  </em></p>
<p>Sámi čearddalaš dovddaldagaid lávdegoddi galgá čielggadit mo sámi čearddalaš dovddaldagaid, nu mo leavgga, galgá hálddašit boahttevuođas. Sámiráđi ovddasteaddjit lávdegottis leat Olav Mathis Eira, Anne Nuorgam ja Natalia Gavrilova. Sámi Parlamentáralaš Ráđis lea ovddasvástádus koordineret lávdegotti barggu.</p>
<p xml:lang="deu"><em type="bold">2.6. SÁMI DUODJEMEARKKA OVDDIDEAPMI  </em></p>
<p>Sámiráđis leamašan prošeakta <span type="quote">”Revitaliseret Sámi duodjemearkka”</span> jođus, ruhtaduvvon norgga Sámedikki bokte. Piia Nuorgam lea jođihan prošeavtta. Prošeavtta oktavuođas lei Sámiráđis hui lágaš gulahallan duodjeservviiguin buot njeallji riikkain, ja lágidii máŋggaid duodjesemináraid ja deaivvademiid. Prošeakta lea dál loahpahuvvon, ja prošeaktarápporta lea geigejuvvon Sámiráđđái borgemánus 2016.</p>
<p>Prošeavtta rápporttas evttohuvvo ahte ásahuvvojit guokte sierra mearkka. Okta árbevirolaš duoddjái, ja okta eará buvttagiidda man sápmelaš lea ráhkadan. Čielggadandihtii mo mearkkaid hálddašeami virggálaš struktuvra berre leat, evttohuvvo 3-5 jagi joatkkaprošeakta gos dat bealit čielggaduvvojit.</p>
<p>Sámiráđis leamašan Sámedikkiiguin gulahallan áššis, ja Suoma ja Norgga Sámedikkit dorjot jurdaga vuolggahit joatkkaprošeavtta, ja dorjot maid ahte Sámiráđđi dan berre jođihit. Sámiráđđi lea válbmeme joatkkaprošeavtta ja ulbmil lea ahte dat álggahuvvo jagis 2017.</p>
<p xml:lang="vep"><em type="bold">3. OLMMOŠVUOIGATVUOĐAOSSODAT </em></p>
<p>Olmmošvuoigatvuođaossodaga ulbmilin lea nannet álgoálbmogiid olmmošvuoigatvuođaid globála dásis ja seammás ollašuhttit sámiid vuoigatvuođaid riikkaidgaskasaččat, našunála ja báikkálaš dásis. Juhkosa doaimma ruhtadii dušše Suoma ráđđehus ja Tamalpais Trust. Norgga ja Ruoŧa ráđđehusat biehttaledje ruhtadeamis.</p>
<p>Olmmošvuoigatvuođaossodaga hoavdan lea bargan Ánne Nuorgam. Bargin leamašan maid professor Mattias Åhrén.</p>
<p xml:lang="sma"><em type="bold">3.1. EAMIÁLBMOGIID MÁILMMIKONFERÁNSSA (WCIP) LOAHPPADOKUMEANTTA  OLLAŠUHTTIN  </em></p>
<p>ON váldočoahkkin dohkkehii eamiálbmogiid máilmmikonfereanssa loahppadokumeantta 2014 čavčča. Jagi 2016 áigge Sámiráđđi vuoruhii loahppadokumeantta čađaheamis guokte artihkkala:</p>
<p type="listitem">• buoridit EMRIP doaibmaválddi nu, ahte das boahtá eamiálbmotjulggaštusa</p>
<p>gozihanorgána (artihkal 28)</p>
<p type="listitem">• buoridit álgoálbmogiid oassálastinvejolašvuođaid ON:s (artihkal 33)</p>
<p>Jagis 2016 Sámiráđđi oassálasttii áššedovdičoahkkimii EMRIP doaibmaválddis Geneves cuoŋománu 4.-5 beivviid, ON lágidii muđui velá guvttiid ráđđádallamiid, maidda Sámiráđđi ii oassálastán. Olmmošvuoigatvuođaráđi dohkkehii EMRIPii ođđa mandáhta čakčamánus 2016, ja dat čuovvu oalle guhkás Sámiráđi evttohusaid. EMRIP lahttomearri lassánii viđa lahttus čieža lahttui, ja nuba Arktalaš guovlu fidnii iežas lahttu. Sámiráđđi doarjjui EMRIP lahttun áigodahkii 2017–2019 inuihtta Dalee Sambo Dorouhg Alaskas.</p>
<p>Álgoálbmogiid oassálastinvejolašvuođaid buorideamis ON:s miellahttoriikkat lágidedje njeljii šiehtadallamiid álgoálbmogiiguin, maidda Sámiráđđi oassálasttii guktii. Šiehtadallamat joatkašuvvet ain jagi 2017:s.</p>
<p xml:lang="deu"><em type="bold">3.2. ÁLGOÁLBMOGIID BISSOVAŠ FORUM  </em></p>
<p>Sámiráđđi oassálasttii Álgoálbmogiid Bissovaš Foruma 15. čoahkkimii. Doppe Sámiráđđi doalai sáhkavuoruid ee. čuovvovaš fáttáin: oahpahusas ja gielas ja maid duohtavuođa- ja soabadankomiteaid vuođđudeamis álgoálbmogiid ja stáhtaid gaskii. Ánne Nuorgam válljejuvvui Bissovaš Foruma lahttun áigodahkii 2017-2019 arktalaš guovllu ovddasteaddjin, Sámiráđi </p>
<p xml:lang="deu"><em type="bold">3.3. EMRIP  </em></p>
<p>Sámiráđđi ii oassálastán EMRIP čoahkkimii olmmošlaš sivaid geažil, muhto Sámiráđi sáhkavuorru Deanu soahpamušas lohkkojuvvui goittot čoahkkimis.</p>
<p xml:lang="deu"><em type="bold">3.4. ÁLGOÁLBMOGIID ERENOAMÁŠ RAPORTEREJEADDJI  </em></p>
<p>Álgoálbmogiid earenoamáš raporterejeaddji Victoria Tauli-Corpuz galledii Sámi borgemánus 2015. Sámit bukte ovdan buriid geavadiid, sámerivttiid loavkašuhttimiid ja ovddit raportta ávžžuhusaid čuovvoleami. Tauli-Corpus almmustuhtii raportta sámiin mii gieđahallui olmmošvuoigatvuođaráđi čoahkkimis čakčamánus 2016. Čoahkkimii oassálasttii Áile Jávo. Raporttas earenoamáš deaddu lei iešmearrideamis, eanavuoigatvuođain ja ealáhusain.</p>
<p><em type="bold">3.5. UNIVERSÁLA ÁIGODATRAPORTA JA ON GOHCINORGÁNAT  </em></p>
<p>Sámiráđđi buvttadii raportta Suoma UPR várás čakčamánus. Gieđahallan lea cuoŋománus 2017.</p>
<p xml:lang="vep"><em type="bold">3.6. SÁMIID VUOIGATVUOÐAT  </em></p>
<p>Vaikko álgoálbmotvuoigatvuođaid ovddideapmi riikkaidgaskasaččat lea ain olmmošvuoigatvuođaossodaga guovddáš bargun, de ossodat leat joatkán barggustis sámiid vuoigatvuođaid, earenoamážit eana- ja resursavuoigatvuođaid ollašuhttimis. Norgga, Ruoŧa ja Suoma riektevuogádagat dovddastit prinsihpa dásis sámiid vuoigatvuođa daidda eatnamiidda, maid leat árbevirolaččat atnán. Muhto eahpesihkkarvuohta prinsihpaid konkrehta čađaheamis dagaha beaivválaš váttisvuođaid sámiide, earenoamážit eanavuoigatvuođaid ektui.</p>
<p><em type="bold">3.7.1. Sámemeroštallan Suomas </em></p>
<p>Alimus hálddahusriekti dohkkehii 2015 93 ođđa jienasteaddji sámedikki válgalogahallamii. Dát jienasteaddjit besse jienastit jagi 2015 sámedikki válggain. Sámiráđđi lea veahkehan Suoma beale miellahttoservviid ovddasteddjiid váidit sámedikki válggaid ja gáibidan, ahte ođđa válggat lágiduvvojit main eai leat dát 93 ođđa válgalogahallamii dohkkehuvvon olbmo fárus. Suoma alimus hálddahusriekti lea gieđahallan ášši ja Sámiráđđi váiddii dan mearrádusas CERDii.</p>
<p><em type="bold">3.7.2. Veahkki bealuštit sámi vuoigatvuođaid eatnamiidda ja čáziide </em>Sámiráđđi lea aktiivvalaččat dorjon dáistaleami bealuštit sámi vuoigatvuođaid ja cakkadit industriijaásahemiid sámi eana- ja čáhceguovlluide. Sámiráđđi geahččala vuosttažettiin oččodit gulahallama gaskal fitnodagaid ja sámiid geaidda dat njuolgga čuohcá áigeguovdilis guovllus, ja iskkadit vejolašvuođaid gávdnat konsensusčovdosiid. Jus dat ii leat vejolaš, ja fitnodat ii ane árvvus sámiid olmmošvuoigatvuođaid, de geahččalat oažžut fitnodagaid ođđasit árvvoštallat iežaset oainnuid ee. dan bokte ahte loktet áššiid riikkaidgaskasaš arenai. Sámiráđđi lea ožžon prošeaktadoarjaga Sámedikkis Norggas joatkit dán barggu. Prošeakta jotkojuvvo ain boahtte jagi. </p>
<p xml:lang="fkv"><em type="bold">4. ÁRKTALAŠ- JA BIRASOSSODAT   </em></p>
<p>Árktalaš- ja Birasossodaga ulbmilat leat sihkarastit dearvvaslaš ja buvttadeaddji ekovuogádagat, sihke nannámis ja čáziin, go dat leat vuođđun sámi kultuvrii ja identitehtii. Lassin lea ulbmilin ahte sámi kulturvuođđu galgá sihkarastot ja nannejuvvot ceavzilis luondduresurssa hálddašeami bokte. Dasa vejolaš váikkuhusat, nugo nuoskkideapmi, dálkkádat rievdadeamit ja earáhuhtton luonddugeavaheapmi fertejit eastaduvvot.</p>
<p xml:lang="fkv"><em type="bold">4.1. SÁMIRÁÐI OASÁLASTIN ÁRKTALAŠ RÁÐI BARGGUIDE JA DOAIMMAIDE  </em></p>
<p>Sámiráđis lea Bissovaš Ovddasteaddji (Permanent Participant) sajádat Árktalaš Ráđis, ja lea jagis 2016 aktiivvalaččat oasálasttán ráđi bargguin virgeolbmuidčoahkkimiin (Senior Arctic Official), fagálaš bargojoavkkuin, gaskaboddosás lavdegottiin, ekspeartajoavkkuin ja prošeaktajoavkkuin. Dan mii leat dahkan nu guhkkás og návccat ollejit ja Sámiráđi vuoruhemiid mielde nu mo dat lea čilgejuvvon Sámekonferánssa julggáštusain </p>
<p>Jagi 2016 mielde lea Sámiráđđi ávkkástallan logi iešguđetge ovddasteaddjiid sámi ásahusain oasálastit Árktalaš Rádi guoskevaš bargguin surggiin nu og birasbargu sihke mariinaguovlluin ja gáttis, dearvvašvuohta, dutkan, árbevirolaš máhttu ja telekommunikašuvdna. Dát áššedovdit leat oasálasttán AMAP, CAFF ja PAME bargojoavkkuin, CLEO bargobájis, AHHEG, Rising Sun prošeavttas, infrastruktuvra ja telekommunikašuvdna Task Force:as, dieđalaš ovttasbarggu Task Force:as, Árktalaš mariina ovttasbarggu Task Force:as, AACA, ARAF, ARR, karbona ja metána ekspeartajoavkkus, SAON Review ja SAONa stivrenjoavkkus.</p>
<p>Sámiráđđi lea maid searvan sáhkavuoruiguin ja logaldallamiiguin moanat čoahkkimmiidda, semináraide ja konferánssaide man fáddán lea Árktis ja/dahje birasáššiit vaikke eai gula njuolga Árktalaš Ráđđái. Earret eará Arctic Frontiers Romssas, Adaption Futures Conference Rotterdamas, Arctic Circle sihke Ruonáeatnamis ja Islánddas, Arctic Science Minesterial Washingtonas ja Arctic Futures Brusselis.</p>
<p>Sámiráđđi lea joatkán oktavuođa huksemiin Árktalaš ráđi observatevrra stáhtaiguin. Samiráđđi lea earret eará moddii čoahkkinastán Singaporain. Sámiráđđi lea maiddái oasálastán doaluiguin maid IPS lea lágidan eamiálbmogiidda ja observatevrraide ja doaibmabádjái Arktis 2045 mii lei čátnon Storbrittánnia Árktalaš bargui.</p>
<p>Sámiráđđi lea maid aktiivvalaččat searvan bargui ásahit Bistevaš Oasseválddiid (PP) kapasitehta foanda, mii lea ožžon nama Álgu. Sámiráđđi lea jagis 2016 oasálastán guovtti bargobádjái dan ektui ja lea nammadan Outi Paadara foandda stivrii.</p>
<p>Árktalaš- ja Birasossodaga hoavda Gunn-Britt Retter lea nammduvvon ekspeartan Norgga Olgoriikkaministtara Arctic Team:ii. Dat addá buori vejolašvuođa váikkuhit Norgga árktalaš politihkii ja sihkarastit ahte eamiálbmotbealit eai vajálduvvo dan oktavuođas.</p>
<p xml:lang="deu"><em type="bold">4.2. GULAHALLAN SÁMI SERVODAGAIN  </em></p>
<p>Sámiráđđi čoahkkan guktii jagis, ja láve de čoahkkimii bovdet iežas miellahttuorganisašuvnnaid dan riikkas gos čoahkkin lágiduvvo. Guovvamánus 2016 oasálasttii Suoma Árktalas Ambassadevra gulahallamii Sámiráđiin ja suomabeal miellahttuorganisašuvnnain ja suoma Sámedikkiin Árktalaš Ráđi birra ja erenoamášit Suoma plánaid iežas čuovvovaš jođihanáigodagas. Čávččabeallái ges bovdii Sámiráđđi Ruoŧa Árktalas Ambassadevrra ruoŧabeal Sápmái nu ahte son ja su bargit besset oahpásmuvvat sámi servodahkii ja sámi kultuvrii. Laponia, báikkálaš čearut ja Saminuorra ledje maid guossin muitaleamin iežaset bargguid birra. Sámiráđđi oaidná dehálažžan hukset buori gulahallama iešguđetge Árktalaš Ambassadevraiguin.</p>
<p>Sámiráđđi oasálasttá maid iešguđetge semináraide, konferánssaide ja čoahkkimiidda Sámis maid earát lágidit. Earret eará lea Sámiráđđi doallan sáhkavuoru Norgga Sámedikki ja Sámi Allaskuvlla semináras árbevirolaš máhtu birra.</p>
<p>Sámi Allaskuvla ovttas Riikkaidgaskasaš Boazodoalloguovddážiin lágidii álggahanoahpu Luondduvalljivuođa konvenšuvnna artihkal 8(j) ektui. Sámiráđđi oasálasttii logaldallin kurssas. Kurssas ledje eanaš ruoššabeal studeanttat.</p>
<p xml:lang="vep"><em type="bold">4.3. SÁMI LUONDDU ÁVKKÁSTALLAMA ÁRVOVUOÐÐU </em></p>
<p>Sámiráđđi lágidii bargobáji sámi luonddu ávkkástallama árvovuođu birra. Doppe oasálastte birrasii 10 áššedovdi geain ledje iešguđet lágan duogážat. Dás ságastalle sámi árvvuid birra, sámi eallinoainnu ja makkár oktavuohta lea sámi kultuvrras ja luonddubirrasis. Duogáš bargobáji lágideapmái lea ahte Sámiráđđi áiggošii hápmet nannusat vuođu ákkastallat sámi áddejumi luondduriggodagaid hálddašeami ja birgejumi birra ja áigu Sámiid 21. konferenssii bidjat ovdán cealkkámuša áššis.</p>
<p><em type="bold">4.4. SÁMIRÁÐI OASÁLASTIN ON LUONDDUBIRAS KONVENŠUVNNAIDE  </em></p>
<p>Sámiráđđi ii leat 2016:s nu olu deattuhan Luondduvalljivuođa konvenšuvnna (CBD, nu mo ovdalis jagiid. Konvenšuvnna 13. COP-čoahkkin lágiduvvui Cancunas, Meksikos juovlamánus. Sámiráđi bealis ledje guokte oasálastti, nubbi lei mielde dušše ovtta váhku. Sámiráđđi ii lean dán jagi ožžon liige ruhtadeami oasálasttimii. CBD čoahkkin mearridii earret eará Mo’otz Kuxtal eaktodáhtolaš njuolggadusaid mo ovddidit ortnegiid mat sihkarastet eamiálbmogiid FPIC ja mo juogadit badjelbáhcaga mii boahtá eamiálbmogiid árbevirolaš máhtu geavaheamis, ja mii guoská CBD:ii ja rápporterema boastto geavaheami ektui.</p>
<p>Maŋŋá ON:a dálkkádatkonvenšuvnna (UNFCCC) 21. COP-čoahkkin Pariissas 2015:s, de ii leamašan Sámiráđis ruhtadeapmi joatkit UNFCCC bargguiguin. Sámiráđđi fitnii goitge loahpas ruhtadeami guovtti olbmui searvat 22. COP-čoahkkimii Marrakechas, Marokkos. Sámiráđđi lea aktiivvalaččat searvan UNFCCC eamiálbmotcaucusii IIPFCC:ii. Doppe mii leat leamašan mielde máilmmeviidosaš stivrenjoavkkus, mis leamašan teknihkalaš ekspearta lahttu ja mii leat doaibman Árktalaš guovllu gulahallanolbmon. Dan doaimma váldá dál ICC badjelasas. 22. COPčoahkkimis Samiráđđi maid ovttasbarggai Davviriikkalaš Ministarráđiin bidjandihtii fuomášumi dálkkádatrievdademiide Árktalaš guovlluin.</p>
<p xml:lang="deu"><em type="bold">5. SÁMIRÁÐI ORGANISAŠUVDNA </em></p>
<p>Sámiráđis leat 9 miellahttuorganisašuvnna: Norgga Boazosápmelaččaid Riikkasearvi (NBR/NRL), Norgga Sámiid Riikkasearvi (NSR), Sámi Álbmotlihttu (SÁL), Suoma Sámiid Guovddášsearvi (SSG), Sámiid Riikkasearvi (SR), Riikkasearvi Same Ätnam (RSÄ), Boazoeaiggádiid oktavuohta (BEO), Murmánskka guovllu Sámesearvi (OOSMO) ja Guoládaga Sámi Searvi (GSS).</p>
<p>Sámiráđđi lea deattuhan buori gulahallama miellahttuorganisašuvnnaiguin, ja leat earret eará ásahan dábi gos leat bovden organisašuvnnaid gulahallamii ráđđečoahkkimiid oktavuođas. Jagis 2016 mii leat deaivvadan Suoma beal miellahttuorganisašuvnnain.</p>
<p>Sámiid 20. konfereansa válljii čuovvovaš lahtuid Sámiráđđái jagiide 2013 – 2017:</p>
<p><em type="italic">Lahttu</em><em type="bold">   </em>  <em type="italic">Várrelahttu    Searvi</em><em type="bold"> </em></p>
<p>Åsa Larsson Blind   Mattias Harr   SR Lea Simma    Helena Omma   SR Kristina Nordling   Lillian Mikaelsson RSÄ Per Olof Nutti     Marja Kari Omma BEO Tatjana Egorova   Maja Pirogova   GSS Andrej Danilov   Natalia Gavrilova OOSMO Áile Javo     Christina Henrikssen  NSR Geir Tommy Pedersen  Ol-Johan Gaup  NSR Olav Mathis Eira  Nancy Porsanger NBR Ellen Inga Turi   Mattias Jåma   NBR Bjørg Bonk   Henrik Kolstrøm SÁL Ara Aikio    Anne-Maria Magga SSG Niko Valkeapää  Antti Aikio  SSG Jouni Lukkari    Tuomas Aslak Juuso  SSG Anne Nuorgam  Outi Paadar  SSG</p>
<p>Geir Tommy Pedersen geassádii lahttun golggotmánus 2015. Su sadjái válljejuvvui guovvamánus 2016 Ol-Johan Gaup ođđa lahttun. Ođđa várrelahttun válljejuvvui Beaska Niillas.</p>
<p>Ánne Nuorgam geassádii lahttun golggotmánus 2014. Su sadjái válljejuvvui guovvamánus 2015 Outi Paadar fásta lahttun. Ođđa várrelahttun válljejuvvui Minna Näkkäläjärvi.</p>
<p>Bargolávdegotti (BL) miellahtut leamašan guovvamánu 2015 rájes Áile Jávo, Andrei Danilov, Åsa Larsson-Blind ja Jouni Lukkari. Áile Jávo válljejuvvui seammás presideantan guovtti jahkái. BL:s ledje ovcci čoahkkima jagis 2016.</p>
<p>Sámiráđđi leamašan fásta váldočálli haga jagis 2016. Jevgenij Jushkov doaimmai gaskaboddosaččat virggis álgo jahkeabeali 2016:s. Dan maŋŋá lea Áile Jávo doaimmahan váldočálli bargguid. Virgi almmuhuvvui ohcanlahkai, ja Áile Jávo virgáduvvui bistevaččat virgái guovvamanu 2017 rájes.</p>
<p xml:lang="deu"><em type="bold">5.1. EKONOMIIJA  </em></p>
<p>Sámiráđis lei stabila ekonomija jagis 2016 ja likviditehta leamašan maid buorre. Deháleamos ruhtajuollodeaddjit leamašan Davviriikkalaš Ministtarráđđi, Norgga, Ruoŧa ja Suoma Ol</p>
<p>Ruđat Davviriikalaš Ministtarráđis geavahuvvui kulturdoarjagii, hálddahuslaš koordineremii, ja golut ruošša beal sámiid oasálastimii Sámiráđi bargguin, nu mo bušeahta mielde lei várrejuvvon. Ruđat Olgoriikkadepartemeanttain leat geavahuvvon Árktalaš- ja Birasdoaimmaide ja Olmmošvuoigatvuođadoaimmaide. Mearkkašahtti dán jagi lea ahte Norga ja Ruoŧŧa eaba leat ruhtadan Olmmosvuoigatvuođadoaimmaid. Dat lea dagahan váttes ekonomálaš dili Olmmošvuoigatvuođaossodahkii ja leat dan dihtii ferten gáržžidit doaimmaid.</p>
<p>Sámiráđđi osttii ain jagis 2016 rehketdoalubálvalusa báikkálaš rehketdoallofitnodagas <span type="quote" xml:lang="fin">"Utsjoen tilipalvelut"</span> Anne Forsell bokte Ohcejogas. Sámiráđi revisor lei Tarja Sälevä Roavvenjárggas.</p>
<p xml:lang="deu"><em type="bold">6. EARÁ </em></p>
<p xml:lang="fkv"><em type="bold">6.1. OVTTASBARGU EARÁ EAMIÁLBMOGIIGUIN JA EARÁ ÁSAHUSAIGUIN  </em></p>
<p>Sámiráđđi čađat ovttasbargá eará eamiálbmogiiguin, ja erenoamáš lágaš ovttasbargu lea organisašuvnnaiguin geat ovddastit árktalaš eamiálbmogiid, nu mo Inuit Circumpolar Council (ICC), Ruonáeatnama ráđđehus, Russian Association of Indigenous Peoples of the North (RAIPON), Arctic Athabaskan Council, Aleut International Council ja Gwich´in Council International. Eará eamiálbmotorganisašuvnnaid gaskkas geaiguin lea lagaš ovttasbargu, sáhttá namuhit Tebtebba Foundation (Filippiinnat), Asian Indigenous Peoples Pact (AIPP) (SouthEast Asia), FAIRA (Austrália) ja Assembly of First Nations (Kánada). Dán jagi leamašan erenoamáš lagaš ovttasbargu ICC:ain, go leat oktasaš prošeavttaid čađahan.</p>
<p>Sámiráđđi ovttasbargá ja ráđđádallá maid jámma Sámi Parlamentáralaš Ráđiin (SPR), ja lea oasalastán mottii čoahkkimiidda ja semináraide man Sámedikkit leat lágidan. Mis lea maid buorre ovttasbargu World Reindeer Herders’ Association:in ja International Centre for Reindeer Husbandry:n.</p>
<p>Sámiráđđi lea jagis 2016 atnán erenoamáš fuola dan hearkkes dili mii eamiálbmogiin lea Ruoššas, ja lea máŋgii čoahkkinastán sihke ruošša eamiálbmotovddasteaddjiiguin ja iešguđet ge eiseváldiiguin gos dát leamašan fáddán. Sámi Parlamentarálaš Ráđđi ja Barentsa eamiálbmotbargojoavku lágidedje jorbabeavdesagastallama Murmánskkas sámi organiserema birra Ruoššas. Samiráđis ledje máŋga ovddasteaddjit mielde das iešguđet ge doaimmain. Geassemánus lágiduvvui stuorát čoahkkin Københápmanis gos e.e. IWGIA, Davviriikkalaš Ministtarráđđi, Samiráđđi ja Norgga Sámediggi oasálaste ovttas ovddasteddjiiguin ruošša eamiálbmogiid bealis. Dilli ruoššabeal eamiálbmogiidda lea hui duođalaš, ja Sámiráđđi ferte ain joatkit čuovvumis dili dárkilit.</p>
<p>Jagis 2016 leamašan stuorra fuomášupmi oljobohkanprošektii Davvi-Dakotas USA:s (Dakota Access Pipeline). Sámiráđđi lea aktiivvalaččat dorjon vuostálstima oljorevrriid huksemis guovllu eamiálbmogiid bassieatnamiid čađa. Mii leat sádden doarjjareivve Standing Rock Sioux Tribal Nationii, mii leat deaivvadan Standing Rock jođiheaddjiin David Archambault II:n ja mii leat bivdán báŋkkuid davviriikkain geassádit prošeavttas. Sámiráđđái lea dehálaš dán láhkai čájehit eamiálbmotsolidaritehta.</p>
<p>Sámiráđis lea lagaš ovttasbargu Davviriikkalaš Ministtarráđiin, ja leat earret eará jahkásaš gulahallančoahkkimat gos ságastallat vássán jagi doaimmain ja boahttevaš áigumušat ja hástalusat seammás go iskat mo vel sáhttá nannet ovttasbarggu.</p>
<p><em type="bold">6.2. GULAHALLAN  </em>Sámiráđđi lea joatkán vuoruhit gulahallama ja diehtojuohkima, sihke siskkáldasat ja olgguldasat, mearriduvvon gulahallanplána mielde. Sámiráđđi lea geavahan sihke neahttasiidduid </p>
<p xml:lang="fkv">www.saamicouncil.net, Facebook siiddu https://www.facebook.com/TheSaamiCouncil ja</p>
<p>Twittera @SaamiCouncil viššalit. Sámirađđi lea jagis 2016 vuoruhan jorgalit neahttasiidduid maiddái ruoŧa/dár</p>
<p>Sámiráđđi lea maid viššalit searvan sámi servodatdigaštallamii ja leat dávjá sihke oidnon ja gullon medias, sihke Sámis, riikkadásis ja internášunáladásis. Dán dahkat nu ahte beassat čalmmustahttit iežamet doaimma, ja bidjandihtii fuomášumi áššiide mat sámi álbmogii leat dehálaččat.</p>
<p xml:lang="deu"><em type="bold">6.3. EU  </em></p>
<p>Sámiráđđi lea joatkán figgamušaid ollašuhttit ahte ásahuvvo sámi čállingoddi Brusselis.  Sámiráđđi lea jagis 2016 geavahan návccaid ohcat doarjaga EU Interreg Nord vuogadagas 3 jagi ovdaprošektii man áigumuš lea bissovaččat ásahit čállingotti Brusselii. Dađi bahábut ohcamuš hilgojuvvui. Seammás lea Sámiráđđi guorahallan vejolašvuođaid oažžut doarjaga EU guovddáš bušeahtas, ja dat bargu jotkojuvvo.</p>
<p>EU lea maŋemuš jagiid bargan ođasmahttimiin iežaset Árktalaš politihka, ja Eurohpákommišuvdna almmuhii dan cuoŋománus. Sámiráđđi lea čađat proseassas aktiivvalaččát buktán oaiviliid ja evttohusaid dasa sihke čoahkkimiin ja čálalaččat. Sámiráđđi lea maid čuovvolan kommišuvnna barggu čađahit dán ođđa politihka, ja erenoamáš deaddu leamašan Stakeholder Forumii ja leat buktán cealkámušaid investeremiid ektui Árktalaš guovlluin.</p>
<p>Sámiráđđi lei ođđajagimánus bovden delegašuvnna EU kommišuvnnas galledit Sámi, ja beasaimet čájehit sihke Várjjatvuona ja boazodoaloguovlluid Anárguovllus. DG Mare ja DG Regio, ja EU:a ámbassada Norggas oassálaste. Muđuid lea Sámiráđđi searvan EU:a eamiálbmotdialogii, seminárii árktalaš politihka ektui, ja EU Polarnet bargobádjái Brusselis.</p>
<p xml:lang="deu"><em type="bold">6.4. NUORAID GELBBOLAŠVUOÐAHUKSEN  </em></p>
<p>Sámiráđđi lea joatkán vuoruhit gelbbolašvuođahuksema sámi nuoraid gaskkas riikkaidgaskasaš eamiálbmotáššiin. Sámiráđđi lea dahkan guorahallama maid ja mo Sámiráđđi sáhttá bargat olahan dihtii dán ulbmila. Sámiráđđi lea muđuid geahččalan vuoruhit nuorra olbmuid ovddasteaddjin iešguđetge čoahkkimiidda, go jáhkkit gelbbolašvuođahuksema doaibmat buoremusat go nuorat aktiivvalaččat servet čoahkkimiidda.</p>
<p>Sámiráđđi ovttas ICC:ain oaččui Nordregios ruhtadeami sámi ja inuihttanuoraid gelbbolašvuođa bajidanprošektii. Dan ulbmilin lea skuvlet nuoraid Sámis ja Ruonáeatnamis álgoálbmotvuoigatvuođain ja birasáššiin. Vuosttaš gursa lágiduvvui Ruonáeatnamis 2015 čavčča, ja nubbi gursa ges lágiduvvui geassemánus 2016 Anáris. Gursa lihkostuvai bures, ja Sámiráđđi lea dál ovttas ICC:ain veardideamen mo dan sáhttá čuovvolit.</p>
<p>Sámiráđđi lea maid doallan čoahkkima Norgga Sámedikki nuoraidlávdegottiin gos fáddá earret eará lei diehtojuohkin Sámiráđi doaimmaid birra ja mo nuorat sáhttet dasa searvat.</p>
<p><em type="bold">6.5. PSYHKALAŠ DEARVVAŠVUOHTA </em>Sámiráđis lea jođus ovttasbargu SANKS:ain mas ulbmilin lea nannet rájáhis sámi dearvvašvuođafálaldaga psyhkalaš dearvvašvuođa suorggis. Sámiráđđi lea maid ovttasbargoguoibmin prošeavttas man SANKS jođiha, gos ulbmilin lea eastadit iešsoardima Sámis. Prošeakta lea ožžon ruhtadeami Nordregios ja Sámedikkis Norggas. Sámiráđđi searvvai maid bargobádjái Tromssas miessemánus gos fáddán lei iešsoardideami eastadeapmi.  </p>
<p xml:lang="deu"><em type="bold">6.6. 21. SÁMEKONFERÁNSSA RÁHKKANEAPMI </em></p>
<p>Čuovvovaš Sámekonferánsa lágiduvvo guovvamánus 2017 Troanddimis, gos maiddái lea 100 jagi ávvudoalut sámiid vuosttaš organiseremis. Sámiráđđi lea jagis 2016 geavahan ollu návccaid ráhkkanit Sámekonferánsii ja 100 jagi ávvudoaluide. Golggotmánu rájes lea Åsa Larsson-Blind virgáduvvon konferánssakoordinátorin. Sámiráđdi lea deattuhan ruhtaohcamušaid lassin praktihkalaš ráhkkanemiide dego prográmma hápmen. Samiráđđi áigu maid Sámekonferánssa oktavuođas lágidit viiddis kulturprográmma, ja dat gáibida liigenávccaid. Ráhkkananproseassas Sámiráđis leamašan lágaš ovttasbargu eará s</p>
</body></document>