<document xml:lang="sme" id="no_id"><header><title> 
Ovdagotti miellahtut
</title><genre code="admin"/><author><unknown/></author><wordcount>1281</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.9 ; file-specific xsl  $Revision: 1.7 $; common.xsl  $Revision: 154948 $; </version></header><body><p>Ovdagotti miellahtut</p>
<p xml:lang="nob"><em type="bold">GOHČČUN ČOAHKKIMII </em></p>
<p><em type="bold">Lávdegoddi: </em>Ovdagoddi  </p>
<p><em type="bold">Čoahkkinbáiki: </em>Teknihkalaš etáhta čoahkkinlatnja </p>
<p><em type="bold">Dáhton: </em>27.05.2003 <em type="bold">Áigi: </em>09.00 </p>
<p xml:lang="nob"><em type="bold">ÁŠŠELISTU </em></p>
<p><em type="bold">Aššenr. Bajilčála </em></p>
<p>0021/03 <em type="bold">Váidda ášši 67/02 - gokčat rufedivodeami - Hánnomaras 27/29. </em>0022/03 <em type="bold">Ohcan ruđaid oasseruhtadit Sámi registrerenguovddáža ásaheami </em></p>
<p><em type="bold">váldoprošeavtta. </em></p>
<p>0023/03 <em type="bold">Ohcan doarja álggahit ođđa el.monteren fitnodaga. </em></p>
<p>0024/03 <em type="bold">Oh </em><em type="bold">can doarjaga divvut jieknjudanrusttega. </em></p>
<p>0025/03 <em type="bold">Ohcan álggahanloana. Ášši ii leat almmolaš §5A </em>0026/03 <em type="bold">Dohkkehit šiehtadallanbeavdegirjji. Ášši ii leat almmolaš §6 </em></p>
<p>Dieđut</p>
<p>Muđui</p>
<p>Jus it sáhte boahtit, dieđit nu jođanit og vejolaš tlf. 78 48 71 08, vai sáhttit gohččut sadjásaš lahtu.</p>
<p>Guovdageaidnu, 19.05.03</p>
<p>Jan Ole Buljo</p>
<p>Sátnejođiheaddji</p>
<p>Máŋggus: Ovdagotti 1. sadjásaš miellahtuide, ráđđeolbmái, almmuheapmái,</p>
<p>etáhtaide/PO-kántuvrraide, politihkalaš bellodagaide, mediai,</p>
<p>dárkkistanlávdegoddái, boarrasiidráđi jođ. ja revišuvdnii.</p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0067/02 Ovdagoddi 19.12.2002 </p>
<p>0021/03 Ovdagoddi 20.05.2003 </p>
<p>Áššemeannud.: Sten Olav Hætta Vuorká 614 &amp;55</p>
<p>Vuorkááššenr. : 02/02187</p>
<p><em type="bold">Čoahkkinčálus sáddejuvvo: </em></p>
<list><p type="listitem">Ohcai</p>
</list><p xml:lang="nob"><em type="bold">VÁIDDA ÁŠŠI 67/02 - GOKCAT RUFEDIVODEAMI - HANNOMARAS 27/29 </em></p>
<p>Mielddus:</p>
<p>- váidda beaivádan 10.02.03</p>
<p>Čujuhus lea:</p>
<p>- Ovdagotti ášši 67/02</p>
<p>Áššečilgehus:</p>
<p>Ášši galgá meannuduvvot ovdagottis ja lea váidda hálddašanlága njuolggadusaid mielde. Jus ovdagoddi vállje hilgut váidaga, sáddejuvvo ášši suohkana váidinlávdegoddái mearriduvvot doppe.</p>
<p>Ohcci Nils Mathis Eira lea oastán suohkanlaš orrunviesu Hánnomaras 27/29, gnr 3/1 F82 Guovdageainnu suohkanis jagis 1999. Son ozai oažžut gokčojuvvot olggosgoluid divodit ruferevrriid. Ohcamistis mearkkaša son ahte go osttii viesu, de oaččui dieđu suohkanis ahte rufe lei buđđosan olggobealde viesu. Čájehuvvui ahte ruferevrret ledje buđđosan maiddai viesu vuolde. Dán dihtge oaivvilda son ahte sus lea riekti oažžut dán golu gokčojuvvot. Divodeami golut leat duođaštuvvon vahátraporttain ja fakturaválddahusain. Oktiibuot leat divodeamit gártan kr 39.052 ovddas oktii momssain. Ohcci diđoštii ohcamistis ahte rufedivodeamit viesu olggobealde šadde seammá muđu máksit.</p>
<p>Ovdagoddi meannudii ášši čoahkkimis 19.12.2002 áššis 0067/02 ja mearridii čuovvovaččat:</p>
<p><em type="italic">Ohcan hilgoj </em><em type="italic">uvvo. </em></p>
<p><em type="italic">Ággan hilgumii lea ahte ohcci lea ovdal ožžon opmodaga vuovdinsupmi vuoliduvvot dainna duogážiin ahte sáhtii leat boastuvuohta ruferevrres. </em></p>
<p>Ohcci lea dál ovddidan váidaga ovdagotti mearrádussii. Váidagis čállo ahte ohcci lea oastán viesu alimus haddemeroštallamii. Son čuoččuha ahte áššečilgehusas boahtá ovdan ahte leat leamaš haddešiehtadallamat ja ahte dát ii leat riekta.</p>
<p>Viidásit čujuhuvvo dasa ahte divodeamit viesu vuolde ledje dakkár máid ii lean vuordán, ja bivdá dan dihte ahte ášši meannuduvvo ođđasit.</p>
<p>Ohcci oaččui dieđu mearrádusa birra 16.01.03. Váiddá lea beaiváduvvon 10.02.03. Váidda rehkenasto dan dihte boahtán áigemeari siskkobealde ja váldo meannudeapmái.</p>
<p>Árvvoštallan:</p>
<p>Ohcci Nils Mathis Eira lea oastán suohkanlaš orrunviesu Hánnomaras 27/29, gnr 3/1 F82 Guovdageainnu suohkanis jagis 1999. Son ozai oažžut gokčojuvvot olggosgoluid divodit ruferevrriid. Ohcamistis mearkkaša son ahte go osttii viesu, de oaččui dieđu suohkanis ahte rufe lei buđđosan olggobealde viesu. Čájehuvvui ahte ruferevrret ledje buđđosan maiddai viesu vuolde. Dán dihtge oaivvilda son ahte sus lea riekti oažžut dán golu gokčojuvvot. Divodeami golut leat duođaštuvvon vahátraporttain ja fakturaválddahusain. Oktiibuot leat divodeamit gártan kr 39.052 ovddas oktii momssain. Ohcci diđoštii ohcamistis ahte rufedivodeamit viesu olggobealde šadde seammá muđu máksit.</p>
<p>Lea riekta nu movt ohcci čállá váidagistis ahte ii čađahuvvon haddešiehtadallan. Muhto šiehtadallui baicca ahte oasti galggai beassat oastit viesu vuollel meroštuvvon hatti. Viesu meroštuvvon haddi lei kr 700 000. Vuovdima njuolggadusat lohke ahte viessu ii galgan vuovdit meroštuvvon hatti vuollelii. Muhto Nils Mathis Eira goitge beasai oastit viesu kr 640 750 ovdas. Ággan dasa boahtá ovdan oastinšiehtadusas. Oastinšiehtadusas lea dát vuođđuduvvon čuovvovaš cealkágiin:</p>
<p xml:lang="nob"><span type="quote" xml:lang="nob">”Pga. mulig feil på avløpsledningen, selges eiendommen under takstpris”</span>.</p>
<p>Dán gávppis lea Eira álgoálggus ožžon vuoliduvvot hatti kr 59.250 haddemeroštallama ektui ja nu movt boahtá ovdan oastinšiehtadusas, lea dát dahkkon dainna duogážiin go sáhttá leat boastuvuohta ruferevrres.</p>
<p>Ohcci ii ovddit makkárge ođđa ákkaid iežas váidagis. Eai boađe ge ođđa dieđut mat addet vuođu nuppástuhttit dahje rievdadit ovdagotti mearrádusa. Váidda berre hilgojuvvot.</p>
<p>Mearrádusevttohus:</p>
<p>Váidda hilgojuvvo.</p>
<p>Ášši sáddejuvvo váidinlávdegoddái viidásit meannudeapmái</p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0022/03 Ovdagoddi 20.05.2003 </p>
<p>Áššemeannud.: Leif Halonen Vuorká FOND 2002</p>
<p>Vuorkááššenr. : 02/01098</p>
<p>Čoahkkinčálus sáddejuvvo:</p>
<list><p type="listitem">ohcai</p>
</list><p xml:lang="nob"><em type="bold">OHCAN RUDAID OASSERUHTADIT SÁMI REGISTRERENGUOVDDÁZA ÁSAHEAMI VÁLDOPROŠEAVTTA. </em></p>
<p>Čujuhusat leat:</p>
<p>Sami Arkiivva ohcan beaiváduvvon 17.12.02 mas ohcet kr. 150.000,- oasseruhtadit váldoprošeavtta, sihkkarastit báikkálaš gelbbolašvuođa ja ráhkkanit ásahit Sámi Registrerenguovddáža Guovdageidnui.</p>
<p>Áššečilgehus: </p>
<p>Sámi Arkiiva lea ovdal ožžon ruđaid suohkanis ovdaprošektii Sámi Registrerenguovddáža dáfus. Dađi mielde go ipmirdit, de lea dát bargu oassin páhkas mainna Finnut Čáhcesullos lea bargame dál ja masa suohkan lea juolludan ruđaid.</p>
<p>Sámi Arkiiva ohcá kr. 250.000,- oahpaheapmái, oahpahussii ja kvalitehtasihkkarastimii (mávssuide) ja kr. 50.000,- hálddahusgoluide, oktiibuot kr. 300.000,-</p>
<p>Ruhtadeami dáfus leat jurddašan ahte Sámediggi gokčá beali goluin ja Guovdageainnu suohkan nuppi beali.</p>
<p>Árvvoštallan: </p>
<p>Go Guovdageainnu suohkan diehtá ahte Sámediggi juo lea hilgon dán ohcama, de ii leat suohkana mielas ulbmálaš juolludit ruđa dakkárii mii ii leat ollásii ruhtaduvvon.</p>
<p>Mearrádusevttohus: </p>
<p>Ohcan hilgojuvvo.</p>
<p>Ágga: Guovdageainnu suohkan lea proseassas Finnut Consult:in ásahit bistevaš našuvnnalaš</p>
<p>registrerenbargosajiid. Dán proseassas lea maiddái Sámi Arkiiva mielde.</p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0023/03 Ovdagoddi 20.05.2003 </p>
<p>Áššemeannud.: Leif Halonen Vuorká 242 U</p>
<p>Vuorkááššenr. : 03/00576</p>
<p><em type="bold">Čoahkkinčálus sáddejuvvo: </em></p>
<p>- ohcai</p>
<p xml:lang="nob"><em type="bold">OHCAN DOARJA ÁLGGAHIT OÐÐA EL.MONTEREN FITNODAGA </em></p>
<p>Čujuhusat leat:</p>
<p>Kautokeino Elektro ohcan beaiváduvvon 11.03.03, Thoralf Johnskareng bokte gii ohcá 30% investerendoarjaga gollorámma vuođul mii ohcamis lea kr. 116.423,50 álggahit elektrihkalaš monterenfitnodaga Guovdageainnus. Fitnodat lea registrerejuvvon Brønnøysundregisttariin 10.02.03 namain Kautokeino Elektro.</p>
<p>Áššečilgehus: </p>
<p>Iešguđet fitnodagaid fálaldagat čájehit maid áigu investeret, ja visot hattit leat earret momssa.</p>
<p xml:lang="nob">Finnmark kontorservice kr. 35.600,-</p>
<p xml:lang="nob">Motex kr. 4.300,-</p>
<p xml:lang="nob">Nexans distribusjon kr. 38.378,50</p>
<p xml:lang="nob">Nelfo kr. 8.200,-</p>
<p xml:lang="nob">Arctic Net kr. 18. 042,-</p>
<p xml:lang="nob">Rádjovisti <em type="italic">kr. 12. 903,- </em></p>
<p xml:lang="nob">SUBMI kr.117.423,50</p>
<p>Ná lea jurddašan čoavdit ruhtadeami:</p>
<p>Doarjja Sámediggi (30 %) kr. 34.927,-</p>
<p>Doarjja Guovdageainnu suohkan (30%) kr. 34.927,-</p>
<p xml:lang="nob">Iežasruhta <em type="italic">kr. 47.569,50 </em></p>
<p xml:lang="nob">SUBMI kr.117.423,50</p>
<p>Ohcamis orru leamen rehkenastinmeattáhus.</p>
<p>Árvvoštallan: </p>
<p>Maŋŋel go Sørnes Elektro reastaluvai, de ii leat Guovdageainnus iešheanalis elektromonterejeaddji fitnodat. Suorggis leat registrerejuvvon ovttaolbmodoaimmat. Ohcci lei Sørnes Elektro beaivválaš jođiheaddji.</p>
<p>Ohccojuvvo 30% doarjja sihke Sámedikkis ja Guovdageainnu suohkanis. Ii leat dábálaš addit 60% doarjaga investeremiidda. Mii diehtit ahte Sámediggi lea juolludan kr. 24.000,- investerendoarjaga prošektii ja ávžžuhit ahte ovdagoddi dahká dan seamma.</p>
<p>Ruhtadeapmi šaddá dalle ná:</p>
<p>Sámediggi kr. 24.000,-</p>
<p>Guovdageainnu suohkan kr. 24.000,-</p>
<p xml:lang="nob">Iežasruhta <em type="italic">kr. </em><em type="italic">69.423,50 </em></p>
<p>Submi kr.117.423,50</p>
<p>Mearrádusevttohus: </p>
<p>Guovdageainnu suohkan addá Kautokeino Elektro, Thoralf Jonskareng:i kr. 24.000,- investerendoarjaga álggahit El.monterenfitnodaga Guovdageainnus.</p>
<p>Juolludeami noađuha ealáhusfondii.</p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0024/03 Ovdagoddi 20.05.2003 </p>
<p>Áššemeannud.: Leif Halonen Vuorká 242</p>
<p>Vuorkááššenr. : 03/01017</p>
<p><em type="bold">Čoahkkinčálus sáddejuvvo: </em></p>
<p>- ohcai</p>
<p xml:lang="nob"><em type="bold">OHCAN DOARJAGA DIVVUT JIEKNJUDANRUSTTEGA </em></p>
<p>Č ujuhusat leat: </p>
<p>Ohcan beaivádan 13.05.03 ja guokte mildosa York Refrigeration</p>
<p>Áššeč ilgehus: </p>
<p>Ohccojuvvo ollásit ruhtadit golu mii lea kr. 476.420,- buoridit jiekŋudanrusttega Nuortamaras Eiendomsselskáhpis A/S. Galgá dahkkot service golmmá bumppes, vihtta ođđa bumppe galget ostot, mas bohtet oasit ja monteren 4 bumppiide, go okta bumpe várra galgá lea liige. Dasa lassin bohtet golut mátkkiide ja fáhkka diŋggaide. Go opmodatselskáhppii dušše láigoha olggos, de eai oaččo ruovttoluotta momssa.</p>
<p>Ášši ságaškuššo stivrras bearjadaga 16.05.2003.</p>
<p>Árvvoštallan: </p>
<p>Olggosláigodoaibma Nuortamaras Eiendomsselskáhppis A/S ii sáhte čađahuvvot jus jiekŋudanrusttet ii doaimma. Suohkanii, gii eaiggáda opmodaga, ii leat jierpmálaš ahte ii bija finodahkii dan dárbbašlaš ruhtalána nu ahte sáhttá doaimmahit olggosláigoma. Jus ii lea olggosláigon, de lea fitnodat de facto reastaluvvan. Lea sávahahtti ahte doaibmabidju biddjo johttui dakkaviđe, go Guovdageainnu ovdánahttin ja ođđahutkan strategiijaplánas lea eaktuduvvon ahte opmodagas lea doaimmaheapmi.</p>
<p>Árvvoštallo dan láhkái ahte suohkan addá oasi doarjaga ja oasi loana, ja geažuhuvvo 50 - 50 juogadeami suohkanlaš vuođđoinvesteren. Kapitálasirdin f</p>
<p>Eaktuduvvo ahte stivra formálalaččat dahká doarjja- ja loatnaohcama.</p>
<p>Mearrádusevttohus: </p>
<list><p type="listitem">Guovdageainnu suohkan juolluda Nuortamaras Eiendomsselskap:i A/S kr. 238.000 doarjjan váldoservicebargui ja buoridit opmodat jiekŋudanrusttega.</p>
</list><p>Ruhta váldo ealáhusfoanddas.</p>
<list><p type="listitem">Guovdageainnu suohkan juolluda Nuortamaras Eiendomsselskap:i A/S kr. 238.000 loana váldoservicebargui ja buoridit opmodat jiekŋudanrusttega.</p>
</list><p>Loatna noađuhuvvo Fápmofoandda dábálaš eavttuid vuođul ja manná ollislaččat máksimii go vejolaš oasuskapitálaviiddideapmi lea čađahuvvon ja oasuskapitála máksojuvvon sisa.</p>
<p>Postačujuhus: Čujuhus: Telefuvdna (suohkan <em type="bold">) </em>: 78 48 71 00 </p>
<p>Servicetorget Bredbuktnesveien 6 Telefuvdna (áššem.) 78 48 71 34</p>
<p xml:lang="nob">Bredbuktnesveien 6 9520 KAUTOKEINO Telefaksa: 78 48 71 99</p>
<p xml:lang="nob">KAUTOKEINO E-postadresse: e-post@kautokeino.kommune.no</p>
<p><em type="bold">Ášši </em><em type="bold">0021/03 </em></p>
<p xml:lang="nob">Side 3 av 11</p>
<p><em type="bold">Ášši - </em><em type="bold">0021/03 </em></p>
<p xml:lang="nob">Side 2 av 11</p>
<p><em type="bold">Ášši </em><em type="bold">0022/03 </em></p>
<p xml:lang="nob">Side 7 av 11</p>
<p><em type="bold">Ášši - </em><em type="bold">0022/03 </em></p>
<p xml:lang="nob">Side 4 av 11</p>
<p><em type="bold">Ášši </em><em type="bold">0023/03 </em></p>
<p xml:lang="nob">Side 8 av 8</p>
<p><em type="bold">Ášši - </em><em type="bold">0023/03 </em></p>
<p xml:lang="nob">Side 5 av 11</p>
</body></document>