<document xml:lang="sme" id="no_id"><header><title> 
Plánenlávdegotti miellahtut
</title><genre code="admin"/><author><unknown/></author><wordcount>3988</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.9 ; file-specific xsl  $Revision: 1.8 $; common.xsl  $Revision: 154948 $; </version></header><body><p>Plánenlávdegotti miellahtut</p>
<p xml:lang="nob">GOHČČUN ČOAHKKIMII </p>
<p>Lávdegoddi: Plánenlávdegoddi  </p>
<p>Čoahkkinbáiki: Teknihkalaš etahta čoahkkinlatnja </p>
<p>Dáhton: 19.02.2004 Áigi: 09:00 </p>
<p xml:lang="nob">ÁŠŠELISTU </p>
<p>Aššenr. Bajilčála </p>
<p>0001/04 Čavžo Safari - ceggejuvvon bartii dihto saji. </p>
<p>0002/04 Ellen Inga Eira - ohcan juohkit eatnama. </p>
<p>0003/04 Johan Klemet K. Hætta - váidda plánalávdegotti áššemearrádus 0025/03. </p>
<p xml:lang="nob">0004/04 Telenor - Orušvári reflektora. </p>
<p>0005/04 Guhkidit gaskaboddosaš lobi - Filbmagoahti. </p>
<p>0006/04 Diŋgovatna mihtideame Vuoraš jávrri bárta guovllus. </p>
<p>0007/04 Plánenlávdegotti čoahkkinprográmma 2004. </p>
<p>0008/04 Mohtorjohtolaga suohkanoasseplána - čilgehus. </p>
<p>0009/04 Geađgejávrri bártaguovllu muddenplána. </p>
<p>0010/04 Bártaguovlu Goldinjávrris - priváhta mudden. </p>
<p xml:lang="nob">0011/04 Innsjøfisk AS - pr iváhta regulerenplána Ádjetjohka. </p>
<p>0012/04 Beazedievá muddenplána huksensajiid viidideapmi ja ealáhusovdaneapmi. </p>
<p>0013/04 Johan Anders I. Buljo - ohcan juohkit eatnama 17/14. </p>
<p>0014/04 Suohkanplána arealoassi - ođasteapmi 2004. </p>
<p>Dieđut</p>
<p>Muđui</p>
<p>Jus it sáhte boahtit, dieđit nu jođanit go vejolaš tlf. 78 48 71 00, vai sáhttit gohččut sadjásaš lahtu.</p>
<p>Guovdageaidnu, 11.02.04</p>
<p>Isak Mathis O. Hætta</p>
<p>Plánenlávdegotti nubbin jođiheaddji</p>
<p>Sisagohččun sáddejuvvo: </p>
<p>Boasta mielde: Plánalávdegotti 1. várrelahtuide , revišuvdnii, boarrásiidráđi jođiheaddjái, </p>
<p>dárkkistanlávdegotti jođiheaddjái.</p>
<p>Siskaldas boasta : Ráđđeolbmái, sátnejođiheaddjai, .(buot KK-geavahedjiide - vižžet áššebahpiriid O-diskkas) </p>
<p>E -post a : Media, politihkariin main lea e-posta. </p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p xml:lang="nob">0007/02 Planutvalget 24.04.2002 </p>
<p xml:lang="nob">0004/03 Planutvalget 20.03.2003 </p>
<p>0001/04 Plánenlávdegoddi 19.02.2004 </p>
<p>Áššemeannud.: Sunniva Skålnes Vuorká L33</p>
<p>Vuorkááššenr. : 99/00821</p>
<p>Čoahkkinčálus sáddejuvvo:</p>
<p xml:lang="nob">ČAVŽO SAFARI - CEGGEJUVVON BARTII DIHTO SAJI </p>
<p>Čujuhusat leat:</p>
<list><p type="listitem">Áššebáhpirat ovdalaš áššemeannudeamis, Plánalávdegotti ášši 0007/02 ja ášši 0004/03.</p>
<p type="listitem">Oarje-Finnmárkku boazodoallohálddahusa váidda beaiváduvvon 28.5.03</p>
</list><p>Ohcama ja váidaga galgá ain plánalávdegoddi meannudit go galgá árvvoštallat dispensašuvnna Guovdageainnu suohkana suohkanplánas phl. § 7 vuođul ja seammás mearridit dahkat juohkinmieđiheami mearrádusa phl. § 63 vuođul.</p>
<p>Hálddahusa mearkkašumit: </p>
<p>Plánalávdegotti áššis 0007/02 hilgojuvvui ohcan, muhto maŋŋil áššis 0004/03 mieđihuvvui. Boazodoallohálddahus lea reivvestis 28.5.03 váidán plánalávdegotti áššemearrádusa 0004/03.</p>
<p>Áššis eai ovdanboađe makkárge ođđa bealit mat rievdadit hálddahusa áššeevttohusa ahte hilgut ohcama.</p>
<p>Mearrádusevttohus:</p>
<p>Plánalávdegoddi geassá ruovttoluotta iežas áššemearrádusa 0004/03.</p>
<p>Plánalávdegoddi lea árvvoštallan ášši ođđasit ja hilgu phl. § 26 vuođul ohcama ahte addit dihto saji ceggejuvvon bartii Virdnejávrris seamma ákkain go maid lávdegoddi mearridii áššis 0007/02.</p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0002/04 Plánenlávdegoddi 19.02.2004 </p>
<p>Áššemeannud.: Sten Olav Hætta Vuorká L33</p>
<p>Vuorkááššenr. : 02/00982</p>
<p>Čoahkkinčálus sáddejuvvo:</p>
<p xml:lang="nob">ELLEN INGA EIRA - OHCAN JUOHKIT EATNAMA </p>
<p>Čujuhusat leat: </p>
<list><p type="listitem">Ohcan beaiváduvvon 3.4.02</p>
<p type="listitem">Kopiija ránnádieđáhusas o/guitiin</p>
<p type="listitem">GAB registtara čálus</p>
<p type="listitem">Stáhta eanandoallohálddahusa mearrádus beaiváduvvon 10.10.03</p>
</list><p>Áššečilgehus: </p>
<p>Plánalávdegoddi galgá meannudit ohcama go galgá árvvoštallat dispensašuvnna suohkanplána areáloasis vrd. phl. § 7 ja seammás addit juohkinlobi phl. § 63 vuođul.</p>
<p>Ohccojuvvo juohkit viessosaji mii lea sullii 900 kvm, nu ahte goappeš ásodagat guovttebearašásodagas ožžot sierra viessosaji. Ii šatta mihkkege erohusaid luoddaearu dáfus, dušše ahte ráhkaduvvo lágačuorvva duođaštus oktasaš luoddaearus. Eanan mas ohcá juohkit viessosaji lea 47,5 daa.</p>
<p>Suohkanoasseplánas lea guovlu várrejuvvon LNF-guovlun.</p>
<p>Hálddahusa mearkkašumit:</p>
<p>Ášši lea ovdal meannuduvvon Fylkkaeanandoallostivrras 28.8.02, mas sii hilgo mieđihit juohkima. Ohcci lea reivves 5.9.03 váidán mearrádusa Stáhta eanandoallohálddahussii, mii dasto lea mieđihan juohkima. Guoskevaš ránnát leat mieđihan juohkimii. Teknihkalaš hoavda mieđiha juohkit viessosaji nugo ohccojuvvon.</p>
<p>Mearrádusevttohus:</p>
<p>Plánalávdegoddi lea árvvoštallan ohcama ja addá phl. § 7 vuođul dispensašuvnna suohkanplánas ja seammás phl. § 63 vuođul mieđiha juohkima ovtta viessosadjái nugo lea ohccojuvvon.</p>
<p>Dát eavttut biddjojit:</p>
<p>- Luoddaearru ja vej. eará oktasaš ráhkkanusaid sihkkarastá lágačuorvva duođaštusain</p>
<p>- Mihttu ráddjejuvvo 1 daa.</p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p xml:lang="nob">0014/03 Planutvalget 20.03.2003 </p>
<p xml:lang="nob">0025/03 Planutvalget 25.06.2003 </p>
<p>0003/04 Plánenlávdegoddi 19.02.2004 </p>
<p>Áššemeannud.: Sten Olav Hætta Vuorká L42</p>
<p>Vuorkááššenr. : 01/02542</p>
<p>Čoahkkinčálus sáddejuvvo:</p>
<p xml:lang="nob">JOHAN KLEMET K. HÆTTA - VÁIDDA PLÁNALÁVDEGOTTI ÁŠŠEMEARRÁDUS 0025/03 </p>
<p>Ášši ii leat vuos garvvis sámegillii. </p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p xml:lang="nob">0038/02 Teknisk styre 26.07.2002 </p>
<p>0004/04 Plánenlávdegoddi 19.02.2004 </p>
<p>Áššemeannud.: Sten Olav Hætta Vuorká L42</p>
<p>Vuorkááššenr. : 02/01199</p>
<p xml:lang="nob">TELENOR - ORUŠVÁRI REFLEKTORA </p>
<p>Ášši ii leat vuos garvvis sámegillii. </p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0005/04 Plánenlávdegoddi 19.02.2004 </p>
<p>Áššemeannud.: Sten Olav Hætta Vuorká L33</p>
<p>Vuorkááššenr. : 03/01450</p>
<p xml:lang="nob">GUHKIDIT GASKABODDOSAŠ LOBI - FILBMAGOAHTI </p>
<p>Ášši ii leat vuos garvvis sámegillii. </p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0006/04 Plánenlávdegoddi 19.02.2004 </p>
<p>Áššemeannud.: Sten Olav Hætta Vuorká L33</p>
<p>Vuorkááššenr. : 02/01636</p>
<p xml:lang="nob">DINGOVATNA MIHTIDEAME VUORAŠJÁVRRI BÁRTA GUOVLLUS. </p>
<p>Ášši ii leat vuos garvvis sámegillii. </p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0007/04 Plánenlávdegoddi 19.02.2004 </p>
<p>Áššemeannud.: Sten Olav Hætta Vuorká 062 L</p>
<p>Vuorkááššenr. : 04/00176</p>
<p xml:lang="nob">PLÁNENLÁVDEGOTTI ČOAHKKINPROGRÁMMA 2004 </p>
<p>Ášši ii leat vuos garvvis sámegillii. </p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0008/04 Plánenlávdegoddi 19.02.2004 </p>
<p>Áššemeannud.: Sunniva Skålnes Vuorká K01</p>
<p>Vuorkááššenr. : 02/02480</p>
<p xml:lang="nob">MOHTORJOHTOLAGA SUOHKANOASSEPLÁNA - CILGEHUS </p>
<p>Čujuhusat leat: </p>
<list><p type="listitem">Vuorkápearbma 1 ja 2: Mohtorjohtolat meahcis - sisdoallá duogášdieđuid ja reivvestallamiid</p>
<p type="listitem">www.dn.no - mohtorjohtolatgeahččaleapmi</p>
<p type="listitem">iešguhtet median almmolaš digaštallan fáttás</p>
</list><p>Áššečilgehus: </p>
<p>Mohtorjohtolat Guovdageainnu suohkana mehciin digáštallojuvvo dál dávjá ja ollu. Erenoamážit gullá bievlavuodjimii. Čilgehusas dás eat geahččat makkár iešguhtet oaivilat leat ilbman dán digaštallamis, muhto geahččalit baicca fuomášuhttit duogáža ja duohta dieđuid. Dan dahkat váldosáni hámis. Eanet boahtá čilgejuvvot plánalávdegotti čoahkkimis, sihke vuosttaš čoahkkimis go čilget barggus ja maŋŋel plánaevttohusa politihkalaš meannudeamis.</p>
<p>Guovdageainnu mohtorjohtolaga suohkanoasseplána bargu álggahuvvui danin og suohkan oássálasti stáhtalaš geahččaleamis mot hálddašit mohtorjohtolaga plána- ja huksenlága vuođul. Stuoradiggi álggahii geahččaleami. Luondduhálddašan direktoráhtta oaččui ovddasvástádussan bidjat geahččaleami johtui, ja čuovvolit dan doaibmanáiggis. Guovdageainnu suohkan lea okta gávcci suohkaniin mat oassálastet dán geahččaleapmái. Geahččaleami álggahedje 2000:s ja galgá plána mielde heaittihuvvot dán jagi loahpas. Guovdageainnu suohkan geavatlaččat ii álggahan barggu ovdal diibmá. Gullevaš suohkanat leat ohcan viiddidit prošeavtta. Eat vuos dieđi mieđihit go dan dahkat. Jus geahččalanáigodaga eai viiddit, de mis lea unnán áigi gárvvistit plána ja geahččalit dan geavatlaččat. Jus suohkan boahtá dan dillái ahte bargu ii buvtte dohkkehuvvon plána, de lea aŋkke dat bargu hui dehálaš. Plánabargguin háhkat bajilgova mohtorjohtolatváttisvuođain mii suohkanis ii leat leamaš ovdal, mii beassat digaštallat láhkačállosiid ja boahtteáigi geavahusa njuolggadusaid. Ođđa plána- ja huksenlága evttohus geažuha muđui ahte mohtorjohtolaga hálddašeapmi boahtá biddjon dan lága vuollái. Báikkálaččat Finnmárkkus lea dasa lassin fylkkamánni birasgáhttenossodat ja fylkkagielda digaštallan mohtorjohtolatváttisvuođaid, digaštallan masa suohkan ferte oassálastit. Guovdageainnu suohkana plánabargu šaddá leat dehálaš oassin dan digaštallamis.</p>
<p>Plánabargu dán rádjái </p>
<p>Geavatlaš plánabargu álggii diibmá. Dán rádjái leat ráhkadan kárttaid buot suohkana skutermáđiijain. Kárta boahtá leat vuođđun loahpalaš plánakártii. Viidáset leat ráhkadan kártta buot rabas bievlamáđiijain, ja oahpes dispensašuvdnageainnuin. Ealgabivddu fáddákárta lea goalmmát kárta mii lea ráhkaduvvon. Dás leat merken mot ealgaválat leat juhkkojuvvon. Čálalaš gálduin leat ráhkadan viiddis čilgehusa mas geahččalit buktit bajilgova suohkana mohtorjohtolagas, sihke viidodaga, mearkkašumi, ovdáneami ja dasa gullevaš oainnuid dáfus. Dasa lassin leat ráhkadan plánii mearrádusaid evttohusa.</p>
<p>Ovttasbargu </p>
<p>Dan áiggis go leat bargan mohtorjohtolatplánain lea mis leamaš lagas ovttasbargu dehálaš guoskevaš bealálaččaiguin nugo ovdalaš meahcástanstivrrain, Stáhtavuvddiin/meahccebálvalusain, Stáhta meahccebearráigeahčuin, oarje-Finnmárkku boazodoallokantuvrrain, Guovdageainnu bivdiid- ja guolástusservviin, Guovdageainnu ealgabivdiidservviin, suohkana mánáidgárddiid ovddasteddjiiguin, fysiterapeuhtain, ja muhtin oktagaslaš olbmuiguin geat leat beroštan plánabarggus. Mii leat maid digaštallan plánabarggu fylkkagieldda plánaovddasvástideddjiin, ja fylkkamánni birasgáhttenossodagain. Go mii leat okta dain gávcci oassálasttiin stáhtalaš geahččalanprošeavttas, de leat oassálastan čoahkkimiin maid Luonddugáhtten Direktoráhtta lea lágidan.</p>
<p>Johtaluslohkan </p>
<p>Plána lei ahte galggai čađahit johtaluslohkamiid diimmá jagi skutervuodjimis ja bievlavuovdjimis. Meahccebálvalus galggai doaimmahit dan barggu. Nákcasivaid geažil eai ollen go čađahit ovtta lohkama. Dán čađahedje čakčamánu 9.b.diibmá.</p>
<p>Plánabarggu vuođđu - plánaeavttut </p>
<p>Váilevaš bajilgovva, dárbu buoret duohtadieđuide ja garra, dávjá vuostálasti oaivilat leat dovddahan mohtorjohtolaga digaštallama Guovdageainnu suohkanis. Ovdal digaštalle veaháš johtalusa muohtaeatnamis, ja dalle erenoamážit skohterjohtalusa gilis ja gili birra. Dál lea measta visot fuomášupmi biddjon bievlavuodjimii. Suohkana geavahus go meannuda</p>
<p>ja juolluda dispensašuvnnaid vuodjit olggobealde rabas bievlamáđiijaid lea ožžon, ja oažžu ain eanas oasi dán fuomášumis. Go suohkan lagamus boahtteáiggis galgá meannudit mohtorjohtolaga suohkanoasseplána, lea min mielas dehálaš bidjat fuomášumi mihá viidát čuolbmačilgehussii. Dán plánaproseassas leat bidján dáid dilálašvuođaid vuođđun:</p>
<list><p type="listitem">Ii gávdno čohkkejuvvon bajilgovva dál das mot mohtorjohtolat suohkana mehciin lea. Dat gullá johtolahkii sihke muohtaeatnamiin ja bievlaeatnamiin, sihke rabas láhtuin ja dispensašuvdnageainnuin, ja gullá ealáhusvuodjimii (ovddemusat boazodoallu), vuodjin biebmoháhkama olis (bivdu, guolásteapmi, murjen ja sullásaš) ja astoáiggevuodjimii.</p>
<p type="listitem">Vuodjin muohtaeatnamiin ii adno leat beare stuora váttisvuohtan, muhto suohkana bievlavuodjima dispensašuvnnaid geavahus lea dagahan garra reakšuvnnaid. Reakšuvnnat leat erenoamážit boahtán luonddu- ja birasgáhttenbealis ja boazodoalus. Digaštallamis lea sáhka sihke luonddugáhttemis, ja dehálaš ealáhusa nannemis ja vuoigatvuođain geavahit daid stuora meahcceguovlluid.</p>
<p type="listitem">Suohkana dispensašuvdnageavahus lea dagahan ahte measta juo buot suohkana olbmot geat ohcet bievlavuodjin-dispensašuvnna, ožžot dan mieđihuvvot nugo leat ohcan dahje dalle go ohcamiid rievdadit.</p>
<p type="listitem">Viiddis dispensašuvdnageavahus rihkku deŧalaš mihttomeriid Mohtorjohtolaga lágas, našuvnnalaš láhkaásahus, ja mohtorjohtolaga ođđa hálddašanortenga geahččaleami áigumušaiguin.</p>
<p type="listitem">Muohtaskohtervuodjin orru stabiliserejuvvon, soaitá veaháš unnon, ja 4- ja 6-juvllagiid lohku bievlavuodjima váste lea hirbmadit lassánan (18 proseantta lassáneapmi riikadásis 2003:s).</p>
</list><p>Mohtorjohtalusgeahččaleami njuolggadusat </p>
<p>Mohtorjohtolaga hálddašeami geahččaleapmái plána- ja huksenlága vuođul leat ráhkadan njuolggadusaid. Seammás leat govvidan dákkár váldoulbmilliid geahččaleapmái:</p>
<list><p type="listitem">olahit mohtorjohtolatlága ulbmila, buoret ládje go dál</p>
<p type="listitem">geahpedit mohtorjohtolaga, geahpedit rieja ja ollu muohtorjohtolaga</p>
<p type="listitem">sihkkarastit ahte mohtorjohtolaga áššiin ollislaččat árvvoštallá buot guoskevaš beroštumiid</p>
<p type="listitem">váikkuhit mohtorojohtalusáššiin oažžut demokráhtaleabbut, effektiivaleabbut ja diehttevaččabut meannudeami ja geavahusa</p>
</list><p>Nášuvnnalaš láhkaásahus geavahit mohtorfievrruid mehciin ja čázádagain ii leat fámus geahččalanáigodagas. Plána- ja huksenlága mearrádusat gullet suohkanplánemii (Kap. I, II, III ja IV), mutho das leat muhtin spiehkasteamit.</p>
<p>Guovdageainnu mohtorjohtolaga suohkanoasseplána galgá čuovvolit geahččalanortnega áigumusaid. Das lea vuođđun ahte mohtorjohtolaga galgá ovttastahttit eará areálgeavahemiin ja suodjalemiin. Geavatlaččat mielddisbuktá dat čuovvovaččat:</p>
<p>- Suohkana areálaid juohkit guovlluide dan vuođul gos mohtorjohtolat sáhttá leat dahje ii sáhte leat</p>
<list><p type="listitem">Biddjo eaktun ahte mohtorjohtolat galgá čuovvut máđiijaid/dihkáduvvon geainnuid</p>
<p type="listitem">Čadnojit mearrádusat plánakártii</p>
<p type="listitem">Njuolggadusčálus galgá šaddat iešguoddibun, eaktuduvvo geahpedeami nu ahte lea minimála dárbu dispensašuvnnaide.</p>
</list><p>Plánaevttohus </p>
<p>Mohtorjohtolaga suohkanoasseplánas bohtet leat golbma iešguhtet plánakártta:</p>
<list><p type="listitem">Kárta mii čájeha muohtaeatnamiid máđiijaid (skuhtermáđiijaid)</p>
<p type="listitem">Kárta mii čájeha bievlavuodjima máđiijaid</p>
<p type="listitem">Ealgabivddu fáddákárta (vállajuohkin, máđiijat ja fásta leairabáikkit)</p>
</list><p>Kárttaid fárus čuvvot plánamearrádusat maiguin mudde mohtorjohtolaga.</p>
<p>Muohtaeatnamat - skohterláhtut </p>
<p>Dán evttohusa mot hálddašit areála ja hábmet máđiijaid bidjat loahpalaš plánahábmemii vuođđun:</p>
<list><p type="listitem">Eanas muddui bisuhit dálá máđiijaid</p>
<p type="listitem">Juohkit suohkana meahcceareálaid guovlluide ná:</p>
<p type="listitem">A guovlu - "ii - guovlu" skohtervuodjimii. Gullá álbmotmeahccái, dehálaš boazodoalloguovlluide ja dehálaš jeaggeguovlluide. Álgoálggus ii galgga sáhttit addit dispensašuvnnaid vuodjit dákkár guovlluin, eambbo jus ohcamis sáhttá čujuhit hui erenoamáš dárbbuide.</p>
<p type="listitem">B guovlu - " ii - guovlu, spiehkastagaiguin". Dán guovllus ii leat álgoálggus lohpi vuodjit mohtorfievrruiguin. Dispensašuvdngieđahallamiin sáhttá spiehkastit dan njuolggadusas. Jus leaš johtolat, de galgá dat čuovvut mearriduvvon dihkáduvvon geainnuid.</p>
<p type="listitem">C guovlu - "Juo-guovlu" skohtervuodjimii. Dán guovllus leat máđiijat gos dálvet sáhttá vuodjit friddja, ja dasa gullet dálá rabas máđiijat, šaddet smávit rievdadeamit maid plánaevttohusas boahtit evttohit.</p>
<p type="listitem">Dasa lassin áigut mii evttohit dán rievdadusa: Gos máđiijat rasttidit obba jiekŋa jávrriid, de gohčodit visot jávrri viidodaga dahje jávrri osiid skuhtermáđidjan. Loahpalaš plánas ovdanboahtá makkár jávrriide dat boahtá gullat.</p>
</list><p>Bievlavuodjinmáđiijat </p>
<p>Bievlavuodjima plánakárta galgá areála juohkit guovlluide seammaládje og muohtaeatnama vuodjima. Dát guovllut evttohuvvojit:</p>
<list><p type="listitem">A-guovlu - "Ii-guovlu" bievlavuodjimiidda. Gullá álbmotmeahccái ja dehálaš bovnnahat- ja jeaggeguovlluide, dehálaš alážiidda ja guovlluide mat leat erenoamáš hearkkit doldašuvvamiidda. Álggoálggus ii galgga sáhttit addit dispensašuvnnaid vuodjit dákkár guovlluin, eambbo jus ohcamis sáhttá čujuhit hui erenoamáš dárbbuide.</p>
<p type="listitem">B-guovllu - " Ii guovlu - spiehkastemiiguin." Mohtorjohtolat ii leat álgoálggus lohpi dán guovllus. Dispensašuvdnagieđahallamiin sáhttá spiehkastit dan njuolggadusas. Jus leaš johtolat, de galgá dat čuovvut mearriduvvon dihkáduvvon geainnuid.</p>
<p type="listitem">C-guovlu - rabas máđiijat bievlavuodjimiidda. Dáidda guovlluide gullet suohkana buot rabas bievlamáđiijat.</p>
</list><p>Plánaproseassas galgá árvvoštallat rahpat soames ođđa bievlamáđiijaid. Dát gullá dihkáduvvon geainnuide gosa dávjá addet vuodjindispensašuvnnaid ja dasto dihkáduvvon geainnuide maid atnet ollu ja mat dasto leat buorit "vuodjinluottat". Dakkár dihkáduvvon geainnut dávjá mannet guollejávrriide gos bivdet ollu. Seammás go dát leat jávrrit main gierdá eanet bivdit, de oaidnit ovdamunnin gudjet johtolaga deike, maid sáhttá dahkat go rahpá bievlamáđiijaid dakkár jávrriid lusa.</p>
<p>-Lea ulbmil geahpedit dispensašuvnnaid logu. Dan galgá dahkat ná:</p>
<list><p type="listitem">Ii addojuvvo dispensašuvdna vuodjit guovlluin maidda ovdalaš jeaggeráfáiduhttin plána gullá.</p>
<p type="listitem">Rabas skuhtermáđiijaid viiddidit doppe gos rasttidit jiekŋa jávrriid ja fátmmasta obba jávrri viidodaga.</p>
<p type="listitem">"Dispensašuvndageainnut" ealgabivddu bievlavuodjima váste várrejuvvojit dán ulbmilii, ja eai rahpojuvvo meahcceressursaid ávkkástallama johtolaga váste. (gullá maiddái ollu daid ođđa geainnuide álbmotmeahci guvlui, ja geainnuide mat mannet várrečohkkaide dahje eará dábálaš várdanbáikkiide, eai fal geainnut mat manne guollejávrriide ja jeaggeguovlluide).</p>
<p type="listitem">Ráhkaduvvojit čielga njuolggadusat mot meannudit dispensašuvdnaohcamiid.</p>
</list><p>Das galgá váldit vuhtii gáibádusa ahte álggos árvvoštallat sáhttá go ulbmila masa ohcá dispensašuvnna čoavdit nu ahte vuodjá rabas máđiijaid mielde.</p>
<list><p type="listitem">Kulturvuođul ávkkásteami doahpagii ferte addit čielgaset definišuvnna.</p>
</list><p>Fáddákárta ealgabivdu </p>
<p>Mohtorjohtolaga ealgabivddu oktavuođas sáhttá reguleret moatti ládje, juogo dispensašuvnnaide ráhkadit njuolggadusčállosa dahje muddet láhtuid mat mannet iešguhtet vállaide ealggabivddu sierra fáddákártii.</p>
<p>Areálgeavaheapmi ja máđiijat mat dás čájehuvvojit leat bievlavuodjinkártta čuovvoleapmin.</p>
<p>Dasa lassin čájehuvvo dálá ealgavállaid juohkin. Dáid dilálašvuođaid bidjat vuođđun dán fáddákárta hábmemis:</p>
<list><p type="listitem">Vuođđun leat dálá ealgávállat</p>
<p type="listitem">Johtolat vállaide galgá dahkkot luotta mielde (riikaluodda, fylkkaluodda) dahje rabas bievlamáđiijaid mielde gokko lea vejolaš.</p>
<p type="listitem">Juohke vállas merkejuvvojit 1-2 dohkkehuvvon leairasaji.</p>
<p type="listitem">Vuodjindispensašuvdna sáhttá addit vállaide mat eai lean guovlluin gos leat máđiijat dahje vuodjingeainnut. Sii galget čuovvut suohkana kárttaid geaidnomearkkaid. Vejolaččat sáhttá hábmet ealgabivdokártta nu ahte dat čájeha lobálaš vuodjingeainnuid iešguhtet vállii. Dát leat vuodjingeainnut mat leat rahpasat sidjiide geat bivdet gullevaš villain. Dat maid sáhttet leat dušše rabas bivdináigodagas, ja muđui bievlavuodjináigodagas ii leat lohpi daid geavahit.</p>
<p type="listitem">Addojuvvo lohpi vuodjit fásta leairasadjái. Vállas ii leat eará vuodjin lobálaš.</p>
<p type="listitem">Vállat main lea leairasadji gitta 5 km eret biilaluottas ožžot eanemusat dispensašuvnna 2 mohtorfivrui (4- dahje 6-juvllat). Vállat main lea guhkit gaska vuodjingeainnu ja leairasaji gaskal sáhttet oažžut dispensašuvnna 4 mohtorfivrui. Maiddái dása gullá dat molssaeaktu ahte mearridit dáid geainnuid fáddákártii.</p>
<p type="listitem">Vállaide mat leat álbmotmeahci ráji vuosttá galgá árvvoštallat geavahit áibmofievrruid jai  bievlavuodjinfievrruid bivddu oktavuođas.</p>
<p type="listitem">Dispensašuvnna ohcamis galgá vuodjingeainnu kártta almmuhit ja dohkkehuvvot ovttas ohcamiin.</p>
</list><p>Fáddákárta iešalddis ii leat juridihkalaš čadnin, muhto plánakártta sáhttá hábmet nu ahte šaddá juridihkalaš čadnin ráddjejuvvon áigodahkii.</p>
<p>Boazodoallu ja mohtorjohtolat </p>
<p>Boazodoalu mohtorjohtolaga boazodoalu oktavuođas eat bearehaga digaštala dán oktavuođas, danin go Láhka boazodoalu birra addá vuodjinfápmudusaid ealáhussii. </p>
<p>Boazodoallu lea dattetge dán rádjái searvan plánabargui. Dán proseassas leat mii gávnnahan dákkár njuolggadusaid:</p>
<list><p type="listitem">Boazodoalu ja suohkana dálvemáđiijaid ovttastahttit guovlluin gos dan sáhttá dahkat (omd. muhtin oktagaslaš guođohanbártaguovlluide).</p>
<p type="listitem">Plánabarggu oktavuođas lea lunddolaš geahčadit vejolašvuođaid ráddjet boazodoalu bievlavuodjimiid suohkana dálveguohtunguovlluin.</p>
</list><p>Bearráigeahčču </p>
<p>Unnán bearráigeahčču mohtorjohtolagain meahcis, ja dasto minimála vejolašvuohta válddahallat lobihisvuođaid dihte sáhttá billistit morála ja dagahit ahte dakkár vuodjin leavvá. Suohkan vuordá ahte stáhta čuovvola dán plánabarggu ovddasvástádusaset ja nanne bearráigeahččaneiseválddiid duoddaris.</p>
<p>Ovdá neapmi </p>
<p>Mohtorjohtolaga suohkanoasseplána bargu joatká. Eaktuduvvo ahte plána biddjo plánalávdegotti vuosttašgeardde meannudeapmái boahtte čoahkkimis.</p>
<p>Vurdojuvvon boađus plánabarggus </p>
<p>Stáhtalaš geahččaleapmi hálddašit mohtorjohtolaga plána- ja huksenlága vuođul loahpahuvvo dán jagi loahpas. Suohkanis lea danin unnán vejolašvuohta geahččalit ortnega geavatlaččat, eambbo go jus geahččaleapmi guhkiduvvo. Dakkár guhkideami leat ohcan. Fylkkamánni lassin berošta das mot suohkan geavatlaččat hálddaša mohtorjohtolaga, ja lea geažidan ahte sii áigot čuovvolit dan, ja erenoamážit mot dispensašuvdnaohcamiid gieđahallet. Fylkkamánni lea vuođđudan joavkku mii galgá guorahallat bievlavuodjima fylkkas, ja mii galgá buktit njuolggadusaid dán suorggi boahttevaš láhkačállosii.</p>
<p>Bargu maid Guovdageainnu suohkan dahká mohtorjohtolatsuorggis dasto ii leat "duššin" vaikko šattašii nu boastut ahte mielddisbuktá plána maid dušše sáhttá geavahit oanehit áigái, dahje ii mearriduvvo makkárge plana obanassiige. Bargu addá dehálaš bajilgova suohkana mohtorjohtolagas, dat addá ipmárdusa iešguhtet geavahusain ja dárbbuin, dat boahtá addit njuolggadusaid boahtteáiggi politihkkii ja danin mihá buoret vuođu beaivválaš hálddašeapmái.</p>
<p>Mearrádusevttohus: </p>
<p>Plánalávdegoddi čujuha bajábealde čilgehussii ja ávžžuha čuovvolit govviduvvon čovdosa, sihke plánasisdoalu ja ovdáneami dáfus.</p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0009/04 Plánenlávdegoddi 19.02.2004 </p>
<p>Áššemeannud.: Sunniva Skålnes Vuorká L12</p>
<p>Vuorkááššenr. : 03/00581</p>
<p xml:lang="nob">GEADGEJÁVRRI BÁRTAGUOVLLU MUDDENPLÁNA </p>
<p>Ášši ii leat vuos garvvis sámegillii. </p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0010/04 Plánenlávdegoddi 19.02.2004 </p>
<p>Áššemeannud.: Sunniva Skålnes Vuorká L12</p>
<p>Vuorkááššenr. : 03/00944</p>
<p xml:lang="nob">BÁRTAGUOVLU GOLDINJÁVRRIS - PRIVÁHTA MUDDEN </p>
<p>Ohci: Johan Mathis Tornensis</p>
<p>Čujuhusat leat: </p>
<list><p type="listitem">Per Ove Gaup reive, beaiváduvvon 20.02.03</p>
<p type="listitem">Johan Mathis Tornensis reive, beaiváduvvon 07.04.03</p>
<p type="listitem">Johan Mathis Tornensis reive, beaiváduvvon 25.04.03</p>
<p type="listitem">Suohkanplána areáloassi, ođasteapmi 1999-2000.</p>
<p type="listitem" xml:lang="nob"/>
</list><p>Áššečilgehus: </p>
<p>Johan Mathis Tornensis ohcá lobi ráhkadišgoahtit muddenplána boahtteáiggi bártaguovllu váste Goldinjávrris Máze lulábealde. Guovlu maid ohcá planet lea priváhta eanan, ja ohcci eaiggáduššá dan. Guovlu gullá obbalaččat stuorát areálii Goldinjávrris mii suohkanplána areáloasis lea várrejuvvon bártahuksemiidda.</p>
<p>Areálas maid ohcá planet ja gosa áigu hukset bárttaid, ii leat luoddaoktavuohta riikaluddii. Go galgá beassat bártaguvlui, de dárbbaša rasttidit stáhtaeatnama. Ohcci plane ieš hukset guvlui nugohčoduvvon birasbárttaid. Ohcci ii daja viidáset maidege mot áigu čoavdit boahtinluotta ja jus galggaš leat biilabisánansadji. Suohkanis eai leat konkrehta plánat ordnet areála muđui mii lea várrejuvvon huksenulbmiliidda. Lea eahpesihkar goas dat dáhpáhuvvá.</p>
<p>Árvvoštallan: </p>
<p>Ášši bidjat plánalávdegoddái vai sii árvvoštallet berre go priváhta regulerenplána barggu álggahit, vrd. plána- ja huksenlága § 30. Mii eat oainne deaŧalaš ákkaid maiguin biehttalit dán ohcama. Maid mii dattetge áigut deattuhit lea ahte ohcci ferte eananeaiggádiin váldit ovdan luoddaoktavuođa gažaldaga Rl.93:s eret, Stáhtavuovdi SF ja suohkana plánaeiseválddiin árrat plánaproseassas. Evttohusa mot čoavdit biilabisánansaji dárbbuid ferte maiddái árvvoštallat árrat plánaproseassas. Viidáset áigut čujuhit ahte guovllus sáhttet leat suodjalanveara kulturmuittut, go lea boares meahcceeanan. Mii muittuhit seammás ahte plána- ja huksenlága § 27-1, mii gáibida ahte fágačeahpit galget ráhkadit plána, gullá maiddái muddenplánaide maid priváhta olbmot ovdanbidjet.</p>
<p>Mearrádusevttohus: </p>
<p>Plánalávdegoddi čujuha áššečilgehussii ja plána- ja huksenlága § 30, ja ávžžuha ahte ohcci, Johan Mathis Tornensis, sáhttá bargagoahtit muddenplánain gnr.17, bnr.5 Goldinjávrris nu go lea ohcan. Plánalávdegoddi veahkeha dađistaga rávvagiiguin ja bagadallamiin.</p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0011/04 Plánenlávdegoddi 19.02.2004 </p>
<p>Áššemeannud.: Sunniva Skålnes Vuorká L12</p>
<p>Vuorkááššenr. : 03/01073</p>
<p xml:lang="nob">INNSJØFISK AS - PRIVÁHTA REGULERENPLÁNA ÁDJETJOHKA </p>
<p>Čujuhusat leat: </p>
<list><p type="listitem">Reivvestallamat Innsjøfisk AS, SND ja eará gullevaš bealálaččaid gaskkas</p>
<p type="listitem">Čoahkkin Innsjøfisk AS, stáhtavuovddi ja suohkana gaskkas 03.07.03</p>
<p type="listitem">Norut/NIBR Finnmárku P.Nilsen bokte: Sáivaguollešaddadeapmi - báiki Innsjøfisk AS:i.</p>
<p type="listitem">Innsjøfisk AS reive, beaiváduvvon 17.11.03</p>
</list><p>Áššečilgehus: </p>
<p>Sáivaguliid šaddadeapmi lea máilmmidásis stuora ealáhus, mihá stuorát go mearraguliid šadddadeapmi. Norggas lea dát ealáhus áibbas álgobáliin. Sihke eiseválddiid ja ealáhusbirrasa bealis lea hui sávahahtti buorebut ovdánahttit sáivaguollešaddadeami riikkas. Davvi-Norgga galgá leat nannenguovlun dan dáfus ahte suorgái hukset gelbbolašvuođa.</p>
<p>Deháleamos eavttut go galgá boahtit johtui sáivaguollešaddademiin lea ahte gávdná valljit ráinnas čázi, buorre genaávdnasiid guollešlájain maid áigu šaddadit, buorre biras vai ovdánahttá dárbbašlaš gelbbolašvuođa ja ahte riskadáhtolaš kapitála lea gávdnamis. Lea vuosttaš čuokkis, ráinnas čáhci, oktan eará areálgullevaš dilálašvuođaiguin maid plánalávdegoddi galgá árvvoštallat ovdanbiddjon ohcamis.</p>
<p>Vejolaš huksensajiid árvvoštallan : </p>
<p>Innsjøfisk AS Nils Thomas Utsi bokte ohcá huksensaji vuskoniid šaddadanrusttegii. Guovlu gosa ohcet lea gos Stáhta luoddadoaimmahaga čievravieččahat ovdal lávii leat Ádjetjogas/Ákšomuoŧkkis. Dán vejolaš huksensaji lea ovdal ovdanbidjat suohkanii. Dalle ávžžuhuvvui ohcci guorahallat eará vejolašvuođaid. Dat lea dál dahkkon.</p>
<p>Leat árvvoštallojuvvon čieža iešguhtet báikki gosa cegget rusttega, Siebejogas, Suohpatjávrris, guokte Ádjetjogas, boazonjuovahat, Čábardasjogas ja Ávžejogas. Dáid báikkiid leat čilgen ja árvvoštallan dáid iešvuođaid vuođul: gávdná čázii ja buriid infiltrašuvdnamássáid, ahte lea gahčahat čáhcegáldos vejolaš rusttegii, areála, lea go almmolaš luodda ja elrávdnji gávdnamis, lagasvuohta bargofápmui ja gilvaguolle-/máddoguollerusttegii.</p>
<p>Dan vuođul čoahkkáigeassá raporta ahte Čábardašjoga báiki lea heivvoleamos, dasto boahtá Ávžejohka ja Suohpatjávri. Báiki lulábeal Ádjetjoga, mii dasto lea dat báiki masa Utsi ohcá, lea vuoruhuvvon njealjádin buoremussan.</p>
<p>Ohcci lea válljen Ádjetjoga báikki šaddadanrusttega básan, ja bivdá dál suohkanis veahki vai beassá joatkit plánabargguin.</p>
<p>Eará bealit huksensaji árvvoštallamis: </p>
<p>Ádjetjohka lea mávssoleamos mássávieččahat-guovlu oalle lahka Guovdageainnu. Suohkanplána areáloasis lea okta stuorát guovlu várrejuvvon dán ulbmilii. Innsjøfisk AS ohcá huksensaji Stáhta luoddadoaimmahaga heaittihuvvon mássávieččahahkii. Dát lea oassin stuorát oktilas másságávdnamiin, mat leat vuohkkasat čievravieččahahkii ja eará gávpelaš anihahtti geagđgemássáide. Boahtteáiggi mássávieččahat lea hui lahka ohccojuvvon šaddadanrusttega huksensaji, lea fylkkaluodda mii lea earrun gaskal daid. Jurdda lea ahte dán guovllu osiide galget ráhkaduvvot muddenplánat. Go luoddadoaimmahat heitii viežžame mássáid guovllus ii mearkkaš ahte dáppe lea oalát gidden mássáviežžamiid. Suohkana entrepreneuvrraide, viessohuksejeddjiide ja earáide geat dárbbašit čievramássáid lea dát áidna vejolašvuohtan mas sáhttá rehkenastit ahte viežžan doaibmaekonomalaččat lea gánnáhahtti lagabus boahtteáiggis. Mássávieččahaga rahpan lea leamaš nákkovuloš, ja areáloasis gáibiduvvo ahte vejolaš doaimma galgá heivehit boazodoalu áigodatlaš johttinmálliide. Suohkan siđai digaštallančoahkkimis Innsjøfisk AS ja Stáhtavuovddi gaskkas árvvoštallat maiddái ránnádilálašvuođaid go guorahalle iešguhtet báikkiid. Báikái maid ohcan fátmmasta, lulabealde Ádjetjoga, bivdimet maiddái vuđolaččat árvvoštallat lea go stuorát mássávieččahat heivvolaš guollešaddademiin, dahje sáhttet go dát guokte ealáhusa leat hehttehussan goabbatguoibmáseaskka. Momeanttaid maid ea.ea. namuhedje ledje nugo gavja- ja riedjagivssiid ja čáhcebuvttiheami.</p>
<p>Ii oktage dáin dilálašvuođain leat váldon fárrui ovdanbiddjon raportii.</p>
<p>Árvvoštallan: </p>
<p>Guokte dehálaš beroštumiid ferte árvvoštallat vuostálagaid dán áššis. Čievramássáid gávdnan lea dehálaš gili entrepreneuvrraide ja Guovdageainnu servodahkii obbalaččat. Seammás háliida suohkan doarjut jurdaga ásahit sáivaguliide šaddadanrusttega. Suohkana mielas dat lea dehálaš ealáhussan boahtteáiggis, ja lea ealáhus mas leat ollu ja dehálaš eavttut bidjat juste min suohkanii. Mii váillahit dattetge guorahallama das mot dát ealáhusat vejolaččat sáhtáše doaibmat ovttas boahtteáiggis, ja mii ohcalit čielga vástádusa ahte ii leat moktege hehttehussan válljejuvvon báikái. Ovdal go dakkár geatnegahtti vástádus gávdno, de ii sáhte teknihkalaš hoavda ávžžuhit šaddadanrusttegii ohccojuvvon báikki. Ávžžuhus dahkko dan vuođul go eai leat doarvái duođaštusat ja dan dilálašvuođa vuođul go čievramássáid ii sáhte sirdit, maid guollešaddadanhuksensaji álkit sáhttá. Dehálaš lassimomeantan lea maiddái ahte ohccojuvvon báiki ii leat namuhuvvon buoremus molsaeaktun gosa Guovdageainnus boahtteáiggis cegget guollešaddadanrusttega, muhto lea easkka njealját sajis. Mii eat ávžžut ráhkadit priváhta muddenplána válljejuvvon huksensadjái, muhto bivdit ohcci árvvoštallat ovtta dain eará vejolašvuođain guollešaddandanrusttega ceggemii.</p>
<p>Mearrádusevttohus: </p>
<p>Plánalávdegoddi čujuha § 30 plána- ja huksenlágas ja namuhuvvon áššeguorahallamii ja ávžžuhit ahte Innsjøfisk AS Nils Thomas Utsi bokte ii álggat priváhta muddenplána bargguin dainna jurdagiin ahte cegget guollešaddadanrusttega Ádjetjohkii. Ohcci berre árvvoštallat ráhkadit muddenplána muhtin eará huksensaji vejolašvuhtii.</p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0012/04 Plánenlávdegoddi 19.02.2004 </p>
<p>Áššemeannud.: Sunniva Skålnes Vuorká L33</p>
<p>Vuorkááššenr. : 03/01138</p>
<p xml:lang="nob">BEAZEDIEVÁ MUDDENPLÁNA HUKSENSAJIID VIIDIDEAPMI JA </p>
<p xml:lang="nob">EALÁHUSOVDANEAMPMI </p>
<p>Ášši ii leat vuos garvvis sámegillii. </p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0013/04 Plánenlávdegoddi 19.02.2004 </p>
<p>Áššemeannud.: Sunniva Skålnes Vuorká L33</p>
<p>Vuorkááššenr. : 03/01446</p>
<p xml:lang="nob">JOHAN ANDERS I. BULJO - OHCAN JUOHKIT EATNAMA 17/14 </p>
<p>Ášši ii leat vuos garvvis sámegillii. </p>
<p xml:lang="nob">ČOAHKKINGIRJI</p>
<p>Áššenr. Lávdegoddi Čoahkkindáhton</p>
<p>0014/04 Plánenlávdegoddi 19.02.2004 </p>
<p>Áššemeannud.: Sunniva Skålnes Vuorká L1</p>
<p>Vuorkááššenr. : 04/00091</p>
<p>Čoahkkinčálus sáddejuvvo:</p>
<p xml:lang="nob">SUOHKANPLÁNA AREALOASSI - OÐASTEAPMI 2004 </p>
<p>Čujuhusat leat: </p>
<list><p type="listitem">suohkanplána arealoassi 1992</p>
<p type="listitem">suohkanplána arealoassi, ođasteapmi 199-2000</p>
</list><p>Áššečilgehus:</p>
<p>Suohkanplána arealoassi galgá láhkavuođđudusa vuođul ođastuvvot juohke válgaáigodagas. Guovdageaidnu lea dan dilis ahte mearrideimmet arealoasi vuosttaš gearddi 1992. Dat ii ođastuvvon čuovvovaš válgaáigodagas, dan dihte go ledje stuora plánadoaimmat eará guovlluin. 1998 álggaheimme ođasteami arealoasis. Evttohus plánengártemii mearrádusaguin ja čilgehusaguin ráhkaduvvui ja meannuduvvui dain politihkalaš orgánain suohkanis.</p>
<p>Suohkanstivrra loahppameannudeapmi dáhpahuvai čoahkkimis 20.10.00.</p>
<p>Buot orgánat gos meannudedje arealoasi, plánalávdegottis, ovdagottis ja suohkanstivrras, bohte evttohusat rievdadeapmái, gos bohte ollu evttohusat rievdadeapmái. Muhtin oassit dain meannuduvvo suohkanstivrra meannudeames plánas. Oasit dáin ledje dan dásis ahte dat gáibidedje ođđa meannudeami guoskevaš sektoreiseválddiin. Dát ii dáhpahuvvon, ja arealoassi ii dan dihte ge meannuduvvon nu go departemeantta suohkanplána arealoassái lei čujuhun. Evttohuvvon rievdadeamit eai váldon ovdamearka dihte mielde plánas. Viidaseappot ii sáddejuvvon plána departementtii dohkkeheapmai, ja čuovvovaččat ii de maiddái almmuhuvvon dohkkalaččan, nu go láhka gáibida. Dilli dál maŋit áigái lea leamaš dakkár ahte mii leat ferten atnit muhtun muddui dan boares arealoasi, muhtun muddui dan ođđasa, mii lea dohkkehuvvon suohkanstivrras, muhto gos dat ieš guđet rievdadeamit eai leat sajáiduvvon.</p>
<p>Duogaš soahp a meahttunvuhtii </p>
<p>Ahte arealoassi ii meannuduvvon nu go dat bođii ovdan 2000:as, sáhttá soahpameahttunvuohta sierranas guovlluin, čiljejuvvot mottiin sániin ná:</p>
<list><p type="listitem">Heivehan bartaguovllu boazodoalu ektui</p>
<p type="listitem">Vuođđoávdnasiid ráhkadeapmi boazodoalu ektui - gáibadus das ahte váldit eret muhtun guovlluid, gáibadus váikkuhusčielggadeapmái</p>
<p type="listitem">Eahpečielggasvuohta ”ráfáidahttojuvvon” guovlluid oktavuođas. Dat guoská erenoamážit jeaggeguovllut mat ovdal leat váldon mielde evttohusain jeagge suodjalanplánas Finnmárkkus. Maŋemus plánaevttohusas ledje dát merkejuvvon LNF (dieđuin: luonddugáhtten), plánastatus mielddisbuvtti vuosteháguid boazodoalus ja dáloniin</p>
<p type="listitem">Politihkalaš evttohus ”jávkadit álbmotmeahci” dieđuhaga movt dát galggái dahkkot</p>
<p type="listitem">Guovllut ráfáidahttojuvvon - vuosteháhku sis boazodoalus</p>
</list><p>Viidaset bargu </p>
<p>Rammaid ja sisdoalu vuođul plánabarggus, lea lunddolaš váldit vuolggasaji dan barggus mii dahkkui ovddit ođasteames. Erenoamáš dehálaš lea deattuhit evttohusaid movt rievdadit mat bohte ovdan plánaevttuhusaid loahppameannudeames ja guorahallat duogáša.</p>
<p>Plána viidaseappot barggus lea maid dehálaš divaštallat bargovuogi. Viidodat ja hápmi leat dehálaš gazaldagat dás.</p>
<p>Viidodat ja rámmat </p>
<p>Dehálaš fáttat plánabarggus šaddet danin:</p>
<list><p type="listitem">LNF rádjen huksenguovlluid ektui</p>
<p type="listitem">Areála suodjalus árbevirolaš geavaheami ektui</p>
<p type="listitem">Bartahuksen ja boazodoallu</p>
<p type="listitem">Álgoávnnas roggan - eará ealáhusáigumušat</p>
<p type="listitem">Viidánan viessohuksen</p>
</list><p>Oasálastin </p>
<p>Ovddit ođasteamis stivrii plánabarggu hálddatlaš stivrenjoavku, politihkkarat oasálaste og čilgejedje ja meannudedje plána plánalávdegottis. Plánalávdegoddi ferte guorahallat jus dán bargui lea dárbu dán vuoru.</p>
<p>Áigeplána </p>
<p>Ođasteapmi arealoasis lea viiddis ja garra bargu. Otná teknihkalaš bargoveaga ektui lea una vejolašvuohta álggahit dán barggu ovdal og eará stuorit plánabargu, mohtorjohtolaga suohkanoasseplána, lea loahppamuttus. Dat mearkkaša ahte mii ille nagodit álgit ovdal og čakčageasi/čakčat.</p>
<p>Mearrádusevttohus: </p>
<p>Plánalávdegoddi čájeha guorahallama ja mearrida čuovvut bargovuogi suohkanplána arealoasi ođastemiin.</p>
<p>Postačujuhus: Čujuhus: Telefuvdna (suohkan ) : 78 48 71 00 </p>
<p>Servicetorget Bredbuktnesveien 6 Telefuvdna (áššem.) 78 48 71 34</p>
<p xml:lang="nob">Bredbuktnesveien 6 9520 KAUTOKEINO Telefaksa: 78 48 71 99</p>
<p xml:lang="nob">KAUTOKEINO E-postadresse: e-post@kautokeino.kommune.no</p>
<p>Ášši 0001/04 </p>
<p xml:lang="nob">Side 3 av 22</p>
<p>0001 -ášši 0001/04 </p>
<p xml:lang="nob">Side 2 av 22</p>
<p>Ášši 0002/04 </p>
<p xml:lang="nob">Side 4 av 22</p>
<p>0002 -ášši 0002/04 </p>
<p xml:lang="nob">Side 3 av 22</p>
<p>Ášši 0003/04 </p>
<p xml:lang="nob">Side 5 av 22</p>
<p>0003 -ášši 0003/04 </p>
<p xml:lang="nob">Side 4 av 22</p>
<p>Ášši 0004/04 </p>
<p xml:lang="nob">Side 11 av 22</p>
<p>0004 -ášši 0004/04 </p>
<p xml:lang="nob">Side 5 av 22</p>
<p>Ášši 0005/04 </p>
<p xml:lang="nob">Side 12 av 22</p>
<p>0005 -ášši 0005/04 </p>
<p xml:lang="nob">Side 6 av 22</p>
<p>Ášši 0006/04 </p>
<p xml:lang="nob">Side 13 av 22</p>
<p>0006 -ášši 0006/04 </p>
<p xml:lang="nob">Side 7 av 22</p>
<p>Ášši 0007/04 </p>
<p xml:lang="nob">Side 14 av 22</p>
<p>0007 -ášši 0007/04 </p>
<p xml:lang="nob">Side 8 av 22</p>
<p>Ášši 0008/04 </p>
<p xml:lang="nob">Side 10 av 22</p>
<p>0008 -ášši 0008/04 </p>
<p xml:lang="nob">Side 9 av 22</p>
<p>Ášši 0009/04 </p>
<p xml:lang="nob">Side 21 av 22</p>
<p>0009 -ášši 0009/04 </p>
<p xml:lang="nob">Side 15 av 22</p>
<p>Ášši 0010/04 </p>
<p xml:lang="nob">Side 17 av 22</p>
<p>0010 -ášši 0010/04 </p>
<p xml:lang="nob">Side 16 av 22</p>
<p>Ášši 0011/04 </p>
<p xml:lang="nob">Side 18 av 22</p>
<p>0011 -ášši 0011/04 </p>
<p xml:lang="nob">Side 17 av 22</p>
<p>Ášši 0012/04 </p>
<p xml:lang="nob">Side 26 av 22</p>
<p>0012 -ášši 0012/04 </p>
<p xml:lang="nob">Side 19 av 22</p>
<p>Ášši 0013/04 </p>
<p xml:lang="nob">Side 27 av 22</p>
<p>0013 -ášši 0013/04 </p>
<p xml:lang="nob">Side 20 av 22</p>
<p>Ášši 0014/04 </p>
<p xml:lang="nob">Side 22 av 22</p>
<p>0014 -ášši 0014/04 </p>
<p xml:lang="nob">Side 21 av 22</p>
</body></document>