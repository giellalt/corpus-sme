<document xml:lang="sme" id="no_id"><header><title> 
Guovdageainnu mánáidskuvlla váhnenbargolávdegoddi
</title><genre code="admin"/><author><person firstname="Anne Marit" lastname="Triumf" sex="unknown" born="" nationality=""/></author><year>2001</year><wordcount>765</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.9 ; file-specific xsl  $Revision: 1.9 $; common.xsl  $Revision: 154948 $; </version></header><body><p>Guovdageainnu mánáidskuvlla váhnenbargolávdegoddi</p>
<p>Čálli Anne Marit Triumf Sáddejuvvo: </p>
<p>Postboks 78 VBL lahtuide ja várrelahtuide</p>
<p>9521 GUOVDAGEAIDNU Hálddahussii ja skuvlakantuvrii</p>
<p>Tlf. ruoktot 78486501 Klássajođiheddjiide</p>
<p>Bargu: 78484211 Gulahallanváhnemiidda</p>
<p xml:lang="nob">VBL-DIEĐUT 2/01</p>
<p>Dá leat dieđut Guovdageainnu mánáidskuvlla váhnenbargolávdegottis. </p>
<p>VBL doalái čoahkkima 05.04.01 gos gieđahalaimet čuvvovaš áššiid:</p>
<p>Skuvlaruktu 2001/02 </p>
<p>Ovddit VBL lea evttohan ahte eai berre bođu friddjabeaivvit gasku skuvlajagi.</p>
<p>Dien evttohusa ii leat skuvlakántuvra váldan vuhtii. Dan dihte lea VBL dál evttohan ahte jus galget leat bođu friddjabeaivvit, de berre daid bidjat dalle go joatkkaskuvllas lea friddja ja muđui eará skuvlláin sihke Finnmárkkus ja Tromssas.</p>
<p>Klással atnja dilalašvuohta mánáidskuvllas. </p>
<p>Okta oassi mánáidskuvllas lea giddejuvvon asbest geažil. Oasis mii lea giddejuvvon lea ea.ea. klássalatnja ja bibliotehka mas leat sihke girjjit ja moadde dihtormášiinna. 1. klássa mas lei klássalatnja giddejuvvon oasis leat fárren Márkan mánáidgárdde visttiide. Sis ii leat dastto nu ollu oktavuohta eará skuvlámánáiguin. Dasa eai leat buot skuvlamánát liikon.</p>
<p>Dat mii lea erenoamáš váidalahtti lea go skuvlamánát eai beasa atnit bibliotehka ja dihtormášiinnaid nu movt galggeše beassat. VBL lea dan dihte čállán reivve suohkánii mas bivdit suohkana divvut lanjaid gos lea asbest jođaneamos lági mielde, nu ahte lanjaid beassá váldit atnui čavčča rajes.</p>
<p xml:lang="nob">Kantiina. </p>
<p>Rektor muitalii ahte heitot ruhtadili geažil ferte kantiina giddejuvvot čavčča rajes. Mánát eai beasa šat doppe oastit biepmu, ja dat sáhtta mielddisbuktit ahte skuvlamánát eai šat skalle boradit skuvllas nu movt berreše. VBL mearridii čállit reivve suohkánii gos bivdit kántiinna doalahuvvot rábasiin. Evttohit maid Aetata čađa oažžut olbmuid geat barget doppe.</p>
<p>VBL lea muđui ovdal (16.03.98) čállán reivve suohkánii man dehalaš kántiina lea skuvlamánáide.</p>
<p>L-97 - Skuvlla ja ohppiid válljemat. </p>
<p>10-jagi vuođđoskuvlla sámi oahppoplánas (L-97) lea okta káhpittal mii lea skuvlla ja ohppiid válljemiid birra.</p>
<p>Skuvlla ja ohppiid válljemiid ulbmilat leat</p>
<p>- diktit juohke skuvlla válljet báikkálaš doaibmasurggiid</p>
<p>- diktit ohppiid válljet doaimmaid iežaset beroštumiid ektui.</p>
<p>Smávvaskuvladásis galget diibmojuohkoplána jahkediimmut erenoamášit adnot skuvlla válljemiidda ja nuoraidskuvladásis fas ohppiid válljemiidda. Gaskadásis berrejit diimmut adnot beali skuvlla ja beali ohppiid válljemiidda.</p>
<p>Ulbmilat:</p>
<p>Skuvlla válljen galgá veahkehit ovdánahttit skuvlla oahpahus- ja bajásšaddanbirrasin, ja ovddidit buori ovttasdoaimma buohkaide skuvla-servodagas, ja ovdánahttit aktiiva rolla báikegottis.</p>
<p>Oahppit galget beassat hárjehallat válljet, váldit ovddasvástádusa iežaset iešguđetlágan doaimmaid oahppamis ja bargat bargobihtáiguin ja prošeavttaiguin. Beroštumiid ja eavttuid mielde galgá juohkehaš háhkat alccesis fágalaš, sosiála ja kultuvrralaš dáidduid mat leat deaŧalaččat oahppi ahkái. Go oahppit atnet iežaset nanu beliid, galget sii vásihit ahte hálddašit doaimmaideaset.</p>
<p>Dá lea oanehaččat čilgehuvvon mii Skuvlla ja ohppiid válljemat lea. Jus oktage áigu eambbo dieđui</p>
<p>VBL mearridii čoahkkimis čállit reivve skuvlii jearrat movt skuvla lea jurddašan bargat áššiin.</p>
<p>Muđui: </p>
<p>Kursa </p>
<p>19.04.01 lágiduvvui kursa ”Skuvlla ja ruovttu ovttasbargu”. Kurssas ledje sihke oahpaheaddjit ja gulahallanváhnemat. Kurssa logaldalli lei Knut Kristoffersen. Son lea miellahttu lávdegottis ”Foreldreutvalget for grunnskolen”. Kurssas bođii ovdan movt ovttasbargu gaskal ruovttu ja skuvlla berre doaibmat, ja makkár doaimmat sáhttet leat.</p>
<p>Kurssas lei maid joavkobargu. Dat lei buorre, go de besse oahpaheaddjit ja váhnemat humadit, meastta klássadásis, movt sáhtta buoridit ovttasbarggu gaskal ruovttu ja skuvlla.</p>
<p>Mánáidskuvlla rektor ráhkada dievas raportta.</p>
<p>Dađibahabut eai boahtan kursii eambbo go 9 gulahallanváhnema vaikko leat 31 gulahallanváhnema. Dat gal lea váidalahtti. Livččii soma jus eambbo vahnemat aktiivvalaččat oasalasttet das mii dáhpáhuvvá skuvllas. Dat lea váhnemiid ovddasvásttádus ahte mánát ožžot oahpu, ja dan dihte lea sis geatnegasvuohta leat mielde ja váikkuhit dan mii dáhpáhuvvá skuvllas. Jus lea buorre ovttasbargu gaskal skuvlla ja ruovttu, de dat lea ávkin min mánáide.</p>
<p>Rigearra skuvlabusses. </p>
<p>Okta skuvlabussevuodji lea muitalan ahte lea hirpmat rigearra skuvlabussiin. Berrešii hupmojuvvot váhnenčoahkkimiin movt rigeara sáhtašii unnidit. Soaitašii vuogas ahte váhnemat duollet dálle čuvvot skuvlabusse oaidnindihte movt dilli lea. Dat soaitá maid unnidit rigeara skuvlabusses.</p>
<p>Geahččalan prošeakta - Earalagán oahpahusmálle. </p>
<p>Guovdageainnu mánáidskuvla lea SU kántuvrras ohcán kr 660 000,- doarjaga geahččalan prošektii maid leat goččodan Earalagan oahpahusmálle . Suohkana oassi prošeavttas lea kr 220 000,-. Prošeakta álggahuvvo čakčat jus ožžot ruđaid. Prošeakta čađahuvvo álggos 7. luohkkáin. Oahppit luvvejuvvojit dábalaš diibmoplánas, muhto váhnemat, oahppit ja oahpaheaddjit ráhkadit ovttas oahppoplána 3 vahkkui hávális. Maŋŋil go 3 vahkku leat gollan evaluerejuvvo plána ja ođđa plána ráhkaduvvo. Jus geahččalanprošeakta lihkkostuvvá bures, de besset dáđistaga eambbo luohkát mielde prošeaktii.</p>
<p>Skuvlamánáid buktin ja viežžan. </p>
<p>Muittuhus : Go buktet ja vižžet mánáid skuvllas, de galget bisánit bisanansadjái mii lea davabealde skuvlla. Ii leat lohpi buktit ja viežžat mánáid bussebisanansájis. </p>
<p>Ávžžuhus: Go vurdet mánáid, de berre biillamutuvrra jaddadit. De ii gártta nu ollu eksosa biillaid birra. Lea heitot go mánát fertejit eksosa čáđa vázzit ja vuoiŋŋat. Earenoamažit lea daidda heitot geain lea astma. </p>
<p>Jus leat ovttasge áššit VBL čoahkkimii, de dieđihehpet ovdaolbmui dahje eará lahttuide. Ovdaolbmo tlf. nr. ruovttus lea 78 48 54 54</p>
<p>Dearvuođaiguin VBL </p>
</body></document>