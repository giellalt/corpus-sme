<document xml:lang="sme" id="no_id"><header><title> 
VÁHNEMAT/OVDDASTEADDJIT
</title><genre code="admin"/><author><person firstname="Maja" lastname="Hætta" sex="unknown" born="" nationality=""/></author><wordcount>336</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.9 ; file-specific xsl  $Revision: 1.8 $; common.xsl  $Revision: 154948 $; </version></header><body><p xml:lang="nob"><em type="bold">VÁHNEMAT/OVDDASTEADDJIT </em></p>
<p xml:lang="nob"><em type="bold">DÁLVI LEA BOAĐE BOAĐI, JA VISSASIT NU MAID DIH </em><em type="bold">K </em><em type="bold">KI. </em></p>
<p xml:lang="nob"><em type="bold">ÁIGI ISKAT LEAT GO DIHKIT. </em></p>
<p xml:lang="nob"><em type="bold">NJOAMMUN: </em></p>
<p>Juohke áidna čavčča ihttá dihkki skuvllain. Divri njoammu nuppi olbmás nubbái, mánáid stoahkanmálliid mielde. Mánát leat dávjá nu ahte luoikkahallet gáhpiriid ja liinniid gaskaneaset, ja de lea álki ahte dihkki manná nuppis nubbái. Skuvllas heaŋgájit biktasat hui lahkálaga feaskkáris, ja de sáhttá dihkki vánddardit biktasiid mielde. Dihkki eallá olbmo oaivvis go monne ja njammá vara. Oaivvi olggobealde dat jápmá oalle fargga.</p>
<p><em type="bold">RUOHKKAN LEA DOVDOMEARKAN </em><em type="bold">: </em></p>
<p><em type="bold">Buohkat geain leat mánát skuvllas, berrejit dál iskat oaiveasi, erenoamžit jus mánát ollu ruhkket oaivvi. </em></p>
<p>Dihkki ja monit leat dábálaččat vuovttain gittá oaiveasi lahká. Sáhttá leat váttis fuobmát dihkiid, muhto dihkkečohkumiin, dahje stuoridanlásiin manná bures. Doala vilges báhpira oaivve vuolde ja gálge dihkkečohkumiin. Jus mánás leat dihkit de dan fuobmá dáinna lágiin. Dákkár čohkuma oastá apotehkas. Doppe maiddai oažžu oastit reseptakeahtes dálkasiid mii váldá eret dán sojiidhis divrri. Lea DEHÁLAŠ iskat olles oaivvi. Erenoamažit ferte geahččat beljjiid duohken ja mánáid niskkis.</p>
<p xml:lang="nob"><em type="bold">GÁLGEN GÁVDNÁ JA DÁLKKODA: </em></p>
<p>Go atná dihkkedálkasiid ja dihkkečohkuma de beassá eret váttisvuođas. Go gálge (geahča mielddus 2), de dat sáhttá dálkodit du dieđu haga (Go gálge, de váldá eret vejolaš dihkiid ja moniid). Ale fal vajalduhte ahte sáhttet leat dihkit máŋga mánu iige mearkkaš ge dan, ja go manná nu guhká dihkiiguin ja ii ieš dan dieđe, de olle dihkki njoammut máŋgasiidda.</p>
<p>Go olbmos leat dihkit, dat ii mearkkaš ahte son lea čuorbi basadit ja ráinnasin doallat, muhto lea dehálaš dálkkodit mánáid geat leat dihkkeluvvan. Jus gávnnat dihkiid dahje moniid, de lea dehálaš ahte váhnemat ovttas mánáiguin hupmet rahpasit dan birra, ja muitalit máná ja bearraša olbmáide ja earáide geat leat bearraša birra, nu ahte sii maiddai dihtet iskat. Mii ávžžuhit dan dihte maiddai váhnemiid dieđihit mánáidgárdái ja addit mánáidgárdái lobi muitalit eará váhnemiidda ahte muhton mánáin mánáidgárddis leat dihkit.</p>
<p>Moadde čállosa leat mielddusin. Dain boahtá ovdan movt galgá iskat vuđolaččat, dihki birra diehtu ja movt dainna bihtit.</p>
<p>Dan dihte bivdit mii <em type="bold">BUOT VÁHNEMIID </em>iskat leat go mánáin dihkit. </p>
<p>Dearvuođaiguin</p>
<p xml:lang="nob">SKUVLADEARVVAŠVUOĐABÁLVALUS</p>
</body></document>