<document xml:lang="sme" id="no_id">
  <header>
    <title> 
Guovdageainnu mánáidskuvlla váhnenbargolávdegoddi
</title>
    <genre code="admin"/>
    <author>
      <person firstname="Anne Marit" lastname="Triumf" sex="f" born="" nationality=""/>
    </author>
    <year>2001</year>
    <wordcount>587</wordcount>
    <conversion_status type="standard"/>
    <availability>
      <free/>
    </availability>
    <multilingual>
      <language xml:lang="nob"/>
    </multilingual>
    <metadata>
      <uncomplete/>
    </metadata>
    <version>XSLtemplate  1.9 ; file-specific xsl  $Revision: 1.8 $; common.xsl  $Revision: 154948 $; </version>
  </header>
  <body>
    <p>Guovdageainnu mánáidskuvlla váhnenbargolávdegoddi</p>
    <p>Čálli Anne Marit Triumf <em type="bold">Sáddejuvvo: </em></p>
    <p>Postboks 78 Gulahallanváhnemiidda</p>
    <p>9521 GUOVDAGEAIDNU Hálddahussii ja skuvlakantuvrii</p>
    <p>Klássajođiheddjiide</p>
    <p>VBL lahtuide ja várrelahtuide</p>
    <p xml:lang="nob">VBL-DIEĐUT 1/01</p>
    <p>Dá leat dieđut Guovdageainnu mánáidskuvlla váhnenbargolávdegottis.</p>
    <p>Dan ođđa lávdegottis leat leamaš guokte čoahkkima, ja dás leat dieđut áššiid birra mat leat gieđahallojuvvon.</p>
    <p><em type="bold">Váhnenbargolávdegoddái </em>leat válljejuvvon čuvvovaš olbmot, ja sii ovddastit iešguđet luohkkádásiid: </p>
    <p>1. l: Anne Marit Triumf</p>
    <p>Vara: Nils Jørgen Nystø, Samuel Aslak Kemi, Karin M. Hætta, Geir Pedersen.</p>
    <p>2. l: Johan Mikkel Bongo</p>
    <p>Vara: Gunn H. Pulk, Mathis O. Hætta, Sara Margrethe Oskal</p>
    <p xml:lang="nob">3. l: Klemet Turi</p>
    <p>Vara: Inger-marie Oskal, Johan Mathis Gaup, Sara Bæhr</p>
    <p xml:lang="nob">4. l: Anders M. Buljo</p>
    <p>Ii vuoruhuvvon váralisttu: Karen Inga Buljo Oskal, Ellen Oskal, Lars Johan Vasara, Marit Triumf</p>
    <p xml:lang="nob">5. l: Sylvi Granaas</p>
    <p>Ii vuoruhuvvon váralisttu: Grethe Bergstrøm, Torbjørn Larsen, Mikkel Magnus Utsi.</p>
    <p>6. l: Ii leat dieđihuvvon guhte dáin lea válljejuvvon:</p>
    <p>May Torill Hætta Siri, May Toril Hansen, Berit Anne Ragnhild Siri, Johan Henrik Buljo</p>
    <p xml:lang="nob">7. l: Johan Henrik Skum</p>
    <p>Vára: Marit Anne Kemi, Ellen Rávdná Triumf, Kurt Are Hætta, Tove Børresen.</p>
    <p>
      <em type="bold">Vuosttaš čoa </em>
      <em type="bold">hkkin dollojuvvui 08.02.01 </em>
    </p>
    <p>Klemet Turi válljejuvvui jođiheaddjin.</p>
    <p>Anne Marit Triumf válljejuvvui nubbinjođiheaddjin ja čállin.</p>
    <p>Ovttasbargolávdegottis leat min áirrasin:</p>
    <p>Ovdaolmmoš Klemet Turi ja nubbinovdaolmmoš/čálli Anne Marit Triumf</p>
    <p>Čoahkkimis čilgii ovddit VBL-čálli oanehaččat VBL barggu ja doaimmaid birra.</p>
    <p>Ášši mii gieđahallojuvvui:</p>
    <p>
      <em type="bold">Lágideapmi - Sámi álbmotbeaivi ja Norgga álbmotbeaivi. </em>
    </p>
    <p>Mii čuovvolit muhtun muddui dan maid ovddit VBL oaivvilda bajábeal namuhuvvon doaluid birra, muhto mii evttohit suohkanii ahte 9. luohkát besset lágidit Norgga álbmotbeaivvi ja 10. luohkát lágidit Sámi álbmotbeaivvi.</p>
    <p>Mii oaivvildit ahte ii heive nu bures ahte 10. luohkát lágidit Norgga álbmotbeaivvi go justte dalle lea 10. luohkáin eksamenráhkkaneapmi.</p>
    <p>
      <em type="bold">Nubbe </em>
      <em type="bold">čoahkkin dollojuvvui 21.02.01. </em>
    </p>
    <p>Dán čoahkkimis lei mielde rektor Bodil Utsi Vars.</p>
    <p>Čoahkkimis ledje dát áššit gieđahallamii:</p>
    <p>
      <em type="bold">Oktasaš čoahkkimat rektoriin. </em>
    </p>
    <p>Mii doallat oktii mánus oktasaš čoahkkima gaskal VBL ja rektora. Jođiheaddji ja nubbinjođiheaddji oassálasttiba čoahkkimiin.</p>
    <p>
      <em type="bold">Diŋgot diehtojuohkin bláđiid. </em>
    </p>
    <p>- Bláđi <span type="quote" xml:lang="nob">”Foreldrekontakten”</span> addojuvvo klássajođiheaddjái. Son fas fuolaha ahte gulahallanváhnemat ožžot bláđi.</p>
    <p>- Rektor diŋgo girjjáža <span type="quote" xml:lang="nob">“Hvordan få økt foreldreinnflytelse i skolen”</span> VBL lahttuide.</p>
    <p>- Bláđđi <span type="quote" xml:lang="nob">”Hjem og skole”</span>. Rektor iskká lea go ruhta diŋgot bláđi VBL lahttuide.</p>
    <p>
      <em type="bold">Kursa: Nannet ovttasbarggu gaskal skuvlla ja ruovttu. </em>
    </p>
    <p>Stáhta oahpahuskántuvra lea juolludan kr 10 000,- lágidit kurssa masa servet VBL lahtut, gulahallanváhnemat, ovttasbargolávdegoddi ja rektor su hálddahusain. Rektor ii oažžo dieđuid ovdal maŋŋel njukčamánu 1. beaivvi goas kurssa heive doallat.</p>
    <p>VBL ja rektora oktasaš čoahkkimis plánejuvvo eambbo kurssa lágideami ektui.</p>
    <p>
      <em type="bold">Mo bargat viidasit temain: Skuvlamánáid olmmošvierru </em>
    </p>
    <p>Rektor muitalii ahte lea</p>
    <p>- lágiduvvon kursa oahpaheddjiide tema birra</p>
    <p>- <span type="quote" xml:lang="nob">”Sosiallæringsplána”</span> bargu lea álggahuvvon</p>
    <p>- Sosialoahpaheaddji lea biddjon gaskaboddosaččat 30% virgái, muhto bargojuvvo oažžut fástta virgin čavča rajes</p>
    <p>- Ohppiid ráđđi ráhkadeame plána movt sii hálidit bargat temain.</p>
    <p>Mo sáhttet váhnemat leat mielde barggus:</p>
    <p>Váhnenčoahkkimis berre hupmot</p>
    <p>- makkar láhttema váhnemat dohkkehit iežaset mánáin</p>
    <p>- maid váhnen vuordá skuvllas ja maid skuvla vuordá váhnemis</p>
    <p>- movt váhnemat sáhttet leat ressursan skuvlii</p>
    <p>ja muđui fokuseret ahte váhnemiin lea ovddasvástádus bajásgeassit mánáideaset.</p>
    <p>Muđui mearriduvvui čoahkkimis ahte rektor váldá ášši bajás bargiid čoahkkimis ja bivdá klássajođiheddjiid gohččut váhnenčoahkkimii gos ášši gieđahallojuvvo.</p>
    <p>
      <em type="bold">Eara dieđut rektoris: </em>
    </p>
    <p>- Skuvllas leat dal unnan klássalanjat go okta oassi skuvllas lea giddejuvvon asbesta dihte. Lea eahpečielggas goas giddejuvvon lanjat fas ráhppojuvvojit go lea sihke divrras ja ollu bargu divvut lanjaid. Ii leat sihkar ahte diet lanjat ráhppojuvvojit čakčii.</p>
    <p>- Čakčat giddejuvvo kantiina heajos ruhtadili geažil.</p>
    <p>- Rektor lea ožžon listtu Álbmotregisttaris ahte leat 51 máná mat álget 1. luohkkái čakčat.</p>
    <p>Jus leat ovttasge áššit VBL čoahkkimii, de dieđihehpet farggamusat ovdaolbmui dahje eará lahttuide. Ovdaolbmo tlf. nr. ruovttus lea 78 48 54 54</p>
    <p>
      <em type="italic">Dearvuođaiguin VBL </em>
    </p>
  </body>
</document>
