<document xml:lang="sme" id="no_id"><header><title> 
Untitled
</title><genre code="admin"/><author><unknown/></author><wordcount>396</wordcount><conversion_status type="standard"/><availability><free/></availability><multilingual><language xml:lang="nob"/></multilingual><metadata><uncomplete/></metadata><version>XSLtemplate  1.9 ; file-specific xsl  $Revision: 1.7 $; common.xsl  $Revision$; </version></header><body><p><em type="bold">Njuolggadusat - Guovdageainnu mánáidskuvlla astoáiggeortnet </em></p>
<p><em type="bold">1. Njuolggadusat </em>1.1 Namma: Guovdageainnu skuvlla astoáiggeortnet1.2 Skuvlla astoáiggeortnet jođihuvvo skuvlastivrra mearridan njuolggadusaid mielde ja stádadoarjaga juolludangáibádusaid mielde. </p>
<p><em type="bold">2. Ulbmil </em></p>
<p>Skuvlla astoáiggeortnet lea fuolahan- ja astoáigefálaldat mánáide 1. luohkás gitta 4. luohkkái ja doaimmashehttejuvvon mánáide gitta 12 jahkái.</p>
<p><em type="bold">3. Ovddasvástideaddji stivrenorgána </em></p>
<p>Skuvlastivra lea ovddasvástideaddji stivrenorgána. Skuvlla astoáiggeortnet lea kultur-ja bajásšaddanetáhta vuollásaš.</p>
<p><em type="bold">4. Stivren ja jođ </em><em type="bold">iheapmi </em></p>
<p>Skuvlla astoáiggeortnegis galgá leat sierra beaivválaš jođiheaddji.Rektoris lea pedagogalaš ja hálddatlaš ovddasvástádus.SAÁO beaivválaš jođiheaddji searvá Guovdageainnu skuvlla personálčoahkkimiidda dievaslaš vuoigatvuođaiguin SAÁO áššiin.</p>
<p>Stivra ásahuvvo. Stivrras lea rektor, bargiidáirras ja váhnenáirras ja várrelahtut. Beaivválaš jođiheaddji lea stivrra čálli.Okta váhnenáirras, geas lea mánná SAÁO:s, válljejuvvo skuvlla ovttasbargolávdegoddái. Beaivválaš jođiheaddjis lea vuoigatvuohta oassálastit ovttasbargolávdegotti čoahkkimis ja váldit sáni doppe. Buot váhnemat doibmet ovttas váhnenráđđin.</p>
<p><em type="bold">4.1 Bargoveahka </em></p>
<p>SAÁO:s galget unnimusat leat guokte fástabargi, jus leat badjel 8 máná. Sáhttá mánáide, geain leat erenoamáš dárbbut, virgáibidjat liige bargi dárbbu ja áššedovdi árvvoštallama mielde.</p>
<p><em type="bold">4.2 Jávohisgeatneagasvuohta </em></p>
<p>SAÁO bargiin lea jávohisgeatnegasvuohta hálddašanlága §§ 13 - 13 f mielde.</p>
<p><em type="bold">4.3 Politiatteasta </em></p>
<p>SAÁO bargiin galgá leat dohkkehuvvon politiatteasta.</p>
<p><em type="bold">5 Mánáid sisaváldin </em></p>
<p>Ohcanáigi almmuhuvvo áviissain. Kultur- ja bajásšaddanetáhtta sádde maiddái dieđu ja ohcanskovi buohkaide geat álget skuvlii. Dábálaččat doalahit mánát sajiset gitta dassážii go loahpahit njealját luohká.</p>
<p><em type="bold">Sisaváldineavttut </em></p>
<p>5.1 Jus leat eambbo ohccit go sajit, mearriduvvo sisaváldin dáid eavttuid mielde:</p>
<p>Mánát geain lea oktováhnen/ovddasteaddjiGoappaš váhnemat/ovddasteaddjit barggus/oahpu váldimeMánát, geat áššedovdi árvvoštallama mielde ožžot stuora ávkki SAÁO sajis, váldojuvvojit ovdalii earáid.</p>
<p>-Jus leat guoros sajit, sáhttet maiddái mánát geat leat bajit luohkáin go njealjádis, oažžut dábálaš saji.</p>
<p><em type="bold">5.2 Sisaváldináigodat </em></p>
<p>Váldosisaváldin lea giđđat.Sisaváldin sáhttá maiddái dahkkot skuvlajagi mielde.Jus leat sajit, sáhttá skuvlla astoáiggeortnet sisaváldit mánáid oanehit áigodagaide.Jus leat sajit, sáhttet maiddái beaiveguovdil-sajit <span type="quote">“ostojuvvot”</span>.</p>
<p><em type="bold">5.3 Sisaváldinásahus </em></p>
<p>Bajásšaddanetáhtta lea sisváldinásahus.Ohcan sáddejuvvo skuvlii.Skuvla árvala sisaváldima. Skuvlla árvalusa galgá bajásšaddanetáhtta dohkkehit. Váidalus sáddejuvvo bajásšaddanetáhttii ja meannuduvvo skuvlastivrras.</p>
<p><em type="bold">5.4 Saji eretcealkin </em></p>
<p>Gaskaneas eretcealkináigi lea ovtta mánu. Eretcealkin dahkko čálalaččat ja addojuvvo SAÁO jođiheaddjái. Go eretcealká saji maŋŋil cuoŋománu 1.b., galget váhnemat máksit saji ovddas gitta geassemánu lohppii.</p>
<p><em type="bold">6 Saji máksu </em></p>
<p>Saji ovddas galgá máksit suohkanstivrra mearridan máksomeriid ja njuolggadusaid mielde.</p>
<p><em type="bold">7 Boradeapmi </em></p>
<p>SAÁO:s lea oktii beaivái searveborramuš. Dán borramuša ovddas ii dárbbat máksit.</p>
<p><em type="bold">8 Rabasáigi </em></p>
<p>SAÁO Guovdageainnus lea rabas mánnodagas - bearjadahkii diibmu 0754 - 1600 ja čuovvu Guovdageainnu suohkana skuvlaruvttu.</p>
<p><em type="bold">9 Bušeahtta </em></p>
<p>Beaivválaš jođiheaddji evttoha bušeahta ovttasráđiid rektoriin ja skuvlla astoáiggeortnega eará bargiiguin. Stivra meannuda bušeahttaevttohusa ja sádde bajásšaddanetáhtti dohkkeheapmái.</p>
<p><em type="bold">10 Njuolggadusaid doaibmaáigi </em></p>
<p>Njuolggadusaid rievdadeami birra galgá skuvlastivra dehe suohkanstivra dahkat mearrádusa.</p>
</body></document>
