<document xml:lang="sme" id="no_id"><header><title>Mot skuolffit jietnadit? | Sámi Giellagáldu</title><genre code="admin"/><author><person firstname="Bigga-Helena" lastname="Magga" sex="unknown" born="" nationality=""/></author><year>2016</year><wordcount>197</wordcount><conversion_status type="standard"/><availability><license type="standard"/></availability><origFileName>http://www.giella.org/?p=2336</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>↓ Skip to Main Content</p>
<p type="title">Mot skuolffit jietnadit?</p>
<p>Posted on</p>
<p>by</p>
<p>Bigga-Helena Magga</p>
<p>Skulffiid dahjege idjalottiid jietnadeapmái ii leat okta sátni, lea skuolfeloddešlájas gitta, mot dat jietnada. Skuolffit, main lea vuollegis jietna nugo lidnu ja ránesskuolfi, bumppistit. Unna skuolffit nugo bearalskuolfi, njurggádit. Sáhpánskuolfi, bigán njulgestaga šnjirggáda ja buljarda.</p>
<p>Go muitalat skuolffi jietnadeamis, galggat diehtit mii skulffiid lea gažaldagas. Dalle don dieđát makkár sáni jietnadeamis geavahat. Jos bággu lea ovttain sániin dadjat, de skuolfi huiká. Huikit ja huikkašit- sániin lea dat earru ahte huikkašit gáibida vástideami, dan ahte soames vástida huikkašeapmái. Danin dat ii leat buorre sátni skuolffi jietnadeapmái.</p>
<p>Govva: Bigga-Helena Magga</p>
<p><em type="italic">Dá muhtin skuolfelottiid namat sihke sámegillii ja suoma- ruoŧa- ja dárogillii: </em> </p>
<p>skuolfi (jievjaskuolfi; soadjanjálla) – tunturipöllö; fjälluggla; snøugle</p>
<p>lidnu (bealljeskuolfi; bumbbástat; hahpat) – huuhkaja, berguv; hubro</p>
<p>ránesskuolfi – lapinpöllö; lappuggla; lappugle</p>
<p>bearalskuolfi (pearalskuolfi) – helmipöllö; pärluggla; perlugle</p>
<p>sáhpánskuolfi (bigán; skutnjaloddi) – hiiripöllö; hökuggla; haukugle</p>
<p>cihceskuolfi (čuonanskuolfi) – varpuspöllö; sparvuggla; spurveugle</p>
<p>skuolffit (idjalottit) – pöllöt; ugglor; ugler</p>
<p>skuolfelottit – pöllölinnut; ugglefåglar; ugler</p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Giellablogga</p>
<p>,</p>
<p>Ovdasiidu</p>
</body></document>
