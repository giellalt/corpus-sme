<document xml:lang="sme" id="no_id"><header><title/><genre code="admin"/><author><unknown/></author><year>2016</year><wordcount>1034</wordcount><conversion_status type="standard"/><availability><license type="standard"/></availability><origFileName>http://www.giella.org/wp-content/uploads/2014/02/Beavdegirji-13.-14.4.2016-Guovdageaidnu.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Beavdegirji 1/2016</p>
<p><em type="bold">Sámi Giellagáldu davvisámegiela giellajuogusčoahkkin 1/2016</em> </p>
<p><em type="bold">Áigi: </em>13.-14.4 2016 </p>
<p>13.4.2016 diibmu 9.20-16.45</p>
<p>14.4.2016 diibmu 8.30-16.00</p>
<p><em type="bold">Báiki: </em>Guovdageaidnu, Diehtosiida </p>
<p><em type="bold">Báikki nalde/eret:</em> </p>
<p>Lahtut:</p>
<p><em type="bold">Ruoŧŧa:</em> </p>
<p>Marit Anne Allas         Per Stefan Labba</p>
<p><em type="bold">Norga:</em> </p>
<p>Rávdná Turi Henriksen Berit Anne Baal Bals</p>
<p><em type="bold">Suopma:</em> <em type="bold"> </em>Kaarina Vuolab-Lohi </p>
<p>Marjaana Aikio</p>
<p>Várrelahtut:</p>
<p><em type="bold">Ruoŧŧa:</em> </p>
<p>Helena Omma Miliana Bær</p>
<p><em type="bold">Norga:</em> </p>
<p>Ritva Nystad      Trond Are Anti</p>
<p><em type="bold">Suopma:</em> <em type="bold"> </em>Sierge Rasmus </p>
<p>Ellen Pautamo Giellagáldu:  Marko Marjomaa Giellabargit: Marja Partapuoli Bigga-Helena Magga Maret Laila Anti</p>
<p><em type="bold">001/16 Čoahkkima rahpan</em> </p>
<p>Marko Marjomaa rahpá čoahkkima 9.20 Norgga áigge.</p>
<p><em type="bold">002/16 Lágalašvuođa ja mearridanválddi dohkkeheapmi</em> </p>
<p>Bargoortnega § 26 mielde galget čoahkkinbovdehus, áššelistu ja áššebáhpirat sáddejuvvot golbma vahku ovdal čoahkkima. Sámi Giellagáldu bargoortnega § 32 mielde lea giellajuhkosis mearridanváldi go unnimus bealli    lahtuin leat čoahkkimis ja jus lea unnimusat okta ovddasteaddji sihke Norggas, Ruoŧas ja Suomas.</p>
<p><em type="bold">Mearrádus: </em>Čoahkkinbovdehus- ja áššebáhpirat leat sáddejuvvon šleađgapoasta mielde 23.3.2016. </p>
<p>Čoahkkin lea lágalaš ja čoahkkimis lea mearridanváldi.</p>
<p><em type="bold">003/16 Beavdegirjedárkkisteddjiid ja jienaid rehkenastiid válljen </em> </p>
<p><em type="bold">Mearrádus</em>: Beavdegirjdárkkisteaddjin ja jienaidrehkenastin válljejuvvuiga: Kaarina Vuolab</p>
<p>Lohi ja Per Stefan Labba.</p>
<p><em type="bold">004/16 Áššelisttu dohkkeheapmi </em> </p>
<p>005/15  Konstitueren - Giellajuhkosa ságadoalli ja várreságadoalli válljen</p>
<p>006/15  Riektačállinrávagirjji gieđahallan 005/16  Riikkavulošvuođasániid ráhkadeami vuogádaga dohkkeheapmi 006/16  Dearvvašvuohtasániid dohkkeheapmi 007/16  Dihtor- ja mobiilateknihkkasániid dohkkeheapmi 008/16  Čuovvovaš čoahkkimat 009/16  Eará ovdanboahtti áššit 010/16  Almmuhanáššit 011/16   Čoahkkima loahpaheapmi</p>
<p><em type="bold">Mearrádus:</em> Áššelistu ja gieđahallanortnet dohkkehuvvui. </p>
<p><em type="bold">005/15 Konstitueren - Giellajuhkosa ságadoalli ja várreságadoalli válljen</em> </p>
<p>SáFá2 prošeakta lei ovttasbargoprošeakta Sámedikkiid gaska mii konkrehta álggahii Sámi Giellagáldu. Dát prošeaktaáigodat álggii 01.01.2013 ja dan áigodahkii válljejedje Sámedikkit lahtuid giellajuhkosiidda. Dáid mandáhta nogai dalle go prošeakta loahpahuvvui, 30.06.2014, muhto SPR mearridii guhkidit mandáhta 31.12.2014 rádjai, dáinna ákkain ahte eai háliidan loahpahit Sámedikkiid giellaovttasbarggu vaikko vel ovttasbargoprošeaktaáigodat nogaige.</p>
<p>Giellagáldu prošeakta álggahuvvui 01.08.2015, ja prošeakta bistá 31.05.2018. Dán áigodagas lea ođđa mandáhtaáigodat. Vuosttaš čoahkkimis galgá válljet ságadoalli ja várreságadoalli. Ságadoalli ja várreságadoalli ferteba leahkit fásta lahtut, ja ságadoalli ja várreságadoalli eaba sáhte boahtit</p>
<p>seamma riikkas, bargoortnega § 9 mielde.</p>
<p>Gielajuogus sirddii čoahkkimisttis Gironis 9.-10.12.2015 konstituerema čuovvovaš čoahkkimii</p>
<p>danin, ahte Suoma beale lahtuid mandáhta lei fámus dan jagi lohppii. Suoma sámedikki giellajuhkosa ođđa lahtut válljejuvvojit sámedikki vuosttas dievasčoahkkimis jagi 2016 álgobeale.</p>
<p><em type="bold">Mearrádus:  </em>Berit Anne Bals Baal válljejuvvo ságadoallin ja Marit Anne Allas válljejuvvo </p>
<p>várreságadoallin. Ovttajienalas mearradusat.</p>
<p><em type="bold">006/15 Riektačállinrávagirjji gieđahallan</em> </p>
<p>Giellajuogus gieđahalai Riektačállinrávagirjji čoahkkimisttis 11.-12.12.2015 Gironis ja mearridii čuovvovačča:</p>
<p><em type="italic">Sámi Giellagáldu davvisámegielat giellajuogus lea guorahallan Riektačállinrávagirjji ja buktán rievdadanárvalusaid. ASS|sáddejuvvo ruovttoluotta Norgga Sámediggái, Riektačállinrávagirji dohkkehuvvo dasto go giellajuhkosa rávvagat leat váldon vuhtii.</em> <em type="italic">Sámi giellagáldu hálddahus dárkkista divodemiid ja buktá giellajuhkosii dohkkeheapmái.</em> </p>
<p>Sámi Giellagáldu fuomášuhttá lahtuid ahte galggašedje geahččat dušše kommentáraid áššedokumeanttas.  Dát mii ii leat kommenterejuvvon lea juo dohkkehuvvon ovddit čoahkkimis.</p>
<p>Hálddahus lea gieđahallan Riektačállinrávagirjji ja geahččan makkár sisdollui gullevaš rievdadanevttohusat leat váldojuvvon vuhtii.</p>
<p>Nils Øivind Helander ja Maret Eira Gaino muitaleaba riektačállinrávagirjji birra, ja movt leat vuoruhan go leat geahččan kommentáraid.</p>
<p>Giellajuogus gieđahallá Riektačállinrávagirjji hálddahusa merkejumiid ja statistihka (sáddejuvvon 14-03-14) vuođul ja jogo dohkkeha dehe hilgu girjji.</p>
<p><em type="bold">Mearrádus: Riektačállinrávagirji dohkkehuvvo. </em>Giellajuogus bivdá ahte galgá leat vejolaš </p>
<p>rievdadit ja lasihit interneahtagirjji sisdollui. Čállinrávagirji lea ealli girji. Giellajuogus bivdá girjji čállinmeahttahusaid dárkkistit ovdal almmuheami.</p>
<p><em type="bold">005/16 Riikkavulošvuođanamahusaid/stáhtaborgárvuođanamahusaid  ráhkadeami vuogádaga dohkkeheapmi</em> </p>
<p>Sámi giellagáldu lea normeren riikkasániid 2014:s: beavdegirji 01.12.2014, beavdegirji 30.31.10.2014, beavdegirji 28.05.2014. Orui dan dihte maiddái lunddolaš normeret vuogádaga, mainna riikkavulošvuođasániid ráhkaduvvojit. Hálddahus lea čohkken riikkavulošvuođasániid ja bidjan daid TearbmaWikii. Sánit leat gávdnomis TearbmaWikis:</p>
<p><em type="italic">http://gtsvn.uit.no/termwiki/index.php/Collection:riikkavulo%C5%A1vuohta  </em> </p>
<p>Riikkavulošvuođasániid duogáš:</p>
<p><em type="italic">riikkavulošvuohta, stáhtaborgárvuohta – kansalaisuus S, medborgarskap R, statsborgerskap N</em> </p>
<p><em type="italic">čearddalašvuohta – kansallisuus S, nationalitet R, nasjonalitet N</em> </p>
<p>Sátni riikkavulošvuohta oaivvilda olbmo, gii orru dihto riikkas ja sus leat stáhtas ja servogas vuoigatvuođat dan riikii. Omd. Suoma riikavuloš olmmoš lea suopmelaš.</p>
<p>Čearddalašvuođain oaivvildit gullevašvuođa muhtin čerdii dahje álbmogii, dihto giella- dahje kulturoktavuhtii. Omd. sápmelaš.</p>
<p>Muhtin riikkain leat máŋgga čearddalašvuođa, muhto buohkain lea seamma riikkavulošvuohta. Omd. Suomas leat gárjillaččat, savolačča, sápmelaččat, muhto buohkat leat suopmelaččat nappo sis lea Suoma riikkavulošvuohta.</p>
<p>Ruoŧagillii nationalitet lea čearddalašvuohta, ja medborgarskap lea riikkavulošvuohta. Dárogillii čearddalašvuohta lea nasjonalitet ja riikkavulošvuohta statsborgerskap.</p>
<p>Omd. báhtareddjiid oktavuođas hupmat riikkavulošvuođas, danin ahte muitalit guđe riikkas sii leat eret, muhto eat sirre, man čerdii sii gullet.</p>
<p>RÁVVAGAT MOVT ČÁLLIT RIIKKAVULOŠVUOĐA NAMAHUSAID</p>
<p>● Riikkavulošvuođanamahusaid galgá čállit unna álgobustávain, omd. norgalaš. (Riikkaid namaid galgá čállit stuorra álgobustávain.)</p>
<p>● Váldonjuolggadus lea ahte riikkanammii laktojuvvo -laš geažus. Moldova – moldovalaš Egypta – egyptalaš Irak - iraklaš Israel – israellaš Chad – chadlaš Kypros - kyproslaš Myanmar – myanmarlaš</p>
<p>● Ruoŧŧa, Suopma ja Ruošša leat spiehkastagat: Ruoŧŧa – ruoŧŧelaš Suopma – suopmelaš Ruošša - ruošša dahje ruoššalaš</p>
<p>● Go riikka namma lea máŋggaidlogus, riikkavulošvuođa namahus čállo ná: Maledivat - maledivalaš Seychellat - seychellalaš Komorat - komorlaš</p>
<p>Filipiinnat - filipiinnalaš Filipinat - filipinalaš FUOM: Filipiinnat/Filipinat leat bálddalas hámit</p>
<p>● Riikkanamat main lea -eana(n) vuođđooassin, galgá riikkavulošvuođas vuođđooassi  leat  - eatnanlaš  Estteeana(n) - estteeatnanlaš / esttelaš Thaieana(n) - thaieatnanlaš</p>
<p>● Go namma nohká suolu-sátnái, mii lea máŋggaidlogus, de lea riikkavulošvuođa namahusas suolu-sátni suolohas-hámis. Álgu-diehtovuođus čilgejuvvo ahte suolohas lea <span type="quote">“(...)olmmoš guhte ássá sullos”</span> Salomonsullot – salomonsuolohas Marshallsullot – marshallsuolohas</p>
<p>● Go riikkanamas lea goallossáhcu, de dat guđđojuvvo eret riikkavuološvuođa namain.</p>
<p>Vilges-Ruošša - vilgesruoššalaš / vilgesruošša Ekváhtor-Guinea – ekváhtorguinealaš Ođđa-Selánda - ođđaselándalaš Gaska-Afrihká – gaskaafrihkálaš</p>
<p>● Go riikkanamahusain lea almmiguovllu, riikkavulošvuođa namahussii ii galgga leat sáhcu. Lulli-Afrihká - lulliafrihkálaš Mátta-Afrihká - máttaafrihkálaš Oarje-Afrihká - oarjeafrihkálaš</p>
<p>● Go riikkanamas leat máŋgga oasi, de čállojuvvojit oktii. Saint Vincent ja Grenadiinnat - saintvincentlaš / saintvincentgrenadiinnalaš El salvador – elsalvadorlaš</p>
<p><em type="bold">Mearrádus: </em> </p>
<p>Giellajuogus dohkkeha riikkavulošvuođa ráhkadeami vuogádaga.</p>
<p>Riikkavuološvuođalistu ráhkaduvvo daid njuolgadusaid mielde, ja hálddahus buktá riikkavuološvuođalisttu boahtte čoahkkimii.</p>
<p><em type="bold">006/16 Dearvvašvuođatearpmaid dohkkeheapmi</em> </p>
<p>Dearvvasvuođatearpmain leat anatomiija- ja dearvvašvuođatearpmat. Daid tearpmaid lea Sámi Giellagáldu ráhkadan dan maŋŋilgo giellabalvalussii bohtet dat gažaldahkan. Pekka Sammallahti lea fágalaččat veahkehan háddahusbargiid. Dakkát tearpmat leat merkejuvvon PS:n.</p>
<p><em type="bold">Mearrádus: </em>Tearpmat dohkkehuvvojit, earret go inkontinensatearpmat. Hálddahus dárkkista </p>
<p>definišuvnnaid fágaolbmuiguin. Giellajuogus geahčada daid boahtte čoahkkimis.</p>
<p><em type="bold">007/16 Dihtor- ja mobiilateknihkasániid dohkkeheapmi</em> </p>
<p>Hálddahus lea čohkken dihtor- ja mobiilasániid, eanáš dain leat sánit, maid olbmot leat jearran Giellagáldu giellarávvenbalvalusas.</p>
<p><em type="bold">Mearrádus: </em>Giellajuogus gieđahalai ja dohkkehii vihtta vuosttaš sáni. Loahpat gieđahallojuvvojit </p>
<p>čuovvovaš čoahkkimis.</p>
<p><em type="bold">008/16 Čuovvovaš čoahkkimat</em> </p>
<p>Bargoortnega mielde vuosttaš čoahkkimis sohppojuvvo unnimustá guokte čuovvovaš čoahkkináiggi.</p>
<p><em type="bold">Mearrádus:</em> Sohppojuvvui guovtti čuovvovaš čoahkkima áiggit:  </p>
<p>24.-25.5.2016 Heahttá</p>
<p>29.-30.9.2016 Jåhkåmåhkke</p>
<p><em type="bold">009/16 Eará ovdanboahtti áššit </em> </p>
<p>- Sámi giellalávdegotti dokumeanttat leat Norgga Sámedikkis. Giellajuogus atná dehálažžan oažžut gihtii ovdalaš mearrádusaid ja tearbmalisttuid, maid Sámi giellaráđđi ja Sámi giellalávdegoddi leat dahkan. Giellajuogus bivdá ahte Sámediggi lágida daid giellajuhkosii</p>
<p>farggamusat.</p>
<p><em type="bold">010/16 Almmuhanáššit</em> </p>
<p>Eai lean almmuhanáššit.</p>
<p><em type="bold">011/16 Čoahkkima loahpaheapmi </em> </p>
<p><em type="bold">Mearrádus: </em>Čoahkkin loahpahuvvui diibmu 16.00. </p>
<p>____________________________________    __________________________________</p>
<p>Ságadoalli Berit Anne Bals Baal      Čálli Marja Partapuoli</p>
<p>____________________________________    __________________________________</p>
<p>Beavdegirjedárkkisteaddji          Beavdegirjedárkkisteaddji</p>
<p>Kaarina Vuolab-Lohi   Per Stefan Labba</p>
</body></document>