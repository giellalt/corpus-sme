<document xml:lang="sme" id="no_id"><header><title>Čakčamánus ráhkkanit dálvái | Sámi Giellagáldu</title><genre code="admin"/><author><person firstname="Bigga-Helena" lastname="Magga" sex="f" born="" nationality="FI"/></author><year>2016</year><wordcount>196</wordcount><conversion_status type="standard"/><availability><license type="standard"/></availability><origFileName>http://www.giella.org/?p=2260</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>↓ Skip to Main Content</p>
<p type="title">Čakčamánus ráhkkanit dálvái</p>
<p>Posted on</p>
<p>by</p>
<p>Bigga-Helena Magga</p>
<p>Rievssat lonuhišgoahtán dálvedolggiid.</p>
<p>Sarvát leat čallagoahtán juo borgemánus ja álddut ja čearpmahat čallet čakčamánus.</p>
<p>Čakčamánus rievssahat lonuhišgohtet geassedolggiid jievja dálvedolggiide ja njoammil ja njálla jievja dálveguolggaide, muhto nu dahket eará eallitnai, lonuhit geassefárdda suhkkes dálvefárdan.</p>
<p>Čakčamánus bivdit dálveguliid meahccejávrriin. Čuovža dáidá das leat buoremus guolli.</p>
<p><em type="italic">Čakčamánus leat gilde-márjjavahkku, biráhisvahkku, máhtesmeasvahkku ja mihkkalmasvahkku </em></p>
<p>Gilde-Márjjávahku áigge lea buorre murjet ja beaskidit sávzzaid.</p>
<p>Biráhisvahkus lávejit leat garra biekkat ja čakčamánu nuppi vahku gohččodit lastarámadahkan goas lasttat gahčagohtet muorain. Lastariđđu lea biegga, mii váldá lasttaid muorain.</p>
<p>Máhtesmeasvahku álgá ragat ja luossa lea gođđame. Dan vahkus maid váldet buđehiid bealddus.</p>
<p>Mihkkalmasvahkus lea čakčajorggáldat (čakčadássebeaivi). Dalle idja ja beaivi lea ovtta guhkku.</p>
<p><em type="italic">Gáldut: </em></p>
<p><em type="italic">Eira Murud, M.M. (2012): Jahki Sámis, Luondduolbmo Birgen </em></p>
<p><em type="italic">Deanu giellagáddi: Sámi almmenáhkki 2014 </em></p>
<p><em type="italic">http://www.siida.fi/sisdoallu/8-jagiaiggi/cakca </em></p>
<p><em type="italic">Govat: </em></p>
<p><em type="italic">Bigga-Helena Magga </em></p>
<p><em type="italic">https://upload.wikimedia.org/wikipedia/commons/9/98/Denali_National_Park_Ptarmigan.jpg </em></p>
<p>____________________________________________________________________________</p>
<p>Giellagáldu čálligoahtá maiddái davvisámegillii jeavddalaččat áigeguovdilis dáhpáhusain ja muđui miellagiddevaš dahje hávskes áššiin mat gusket davvisámegiela . Čállosat almmustuvvet Sámi Giellagáldu neahttasiiddus ja Facebook-siiddus.</p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Giellablogga</p>
</body></document>
