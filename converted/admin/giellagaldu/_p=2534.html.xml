<document xml:lang="sme" id="no_id"><header><title>Supermánnu | Sámi Giellagáldu</title><genre code="admin"/><author><person firstname="Bigga-Helena" lastname="Magga" sex="unknown" born="" nationality=""/></author><year>2016</year><wordcount>225</wordcount><conversion_status type="standard"/><availability><license type="standard"/></availability><origFileName>http://www.giella.org/?p=2534</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>↓ Skip to Main Content</p>
<p type="title">Supermánnu</p>
<p>Posted on</p>
<p>by</p>
<p>Bigga-Helena Magga</p>
<p>Skábmamánu nuppi mánnodaga oidno almmiravddas ng. Supermánnu. Mánnu lea dalle iežas johtingeainnus lagamusas eatnama, 356 400 kilomehtera geahčen. Go mánnu lea guhkimusas eatnamis, dat lea sullii 406 700 kilomehtera geahčen. Sivvan dasa ahte mánu ja eatnama gaska molsašuddá lea mánu johtingeainnu elliptalaš hápmi.</p>
<p>Supermánu áigge mánnu lea measta goalmmátoasi girkásut ja sullii 14 % stuorát go dábálaččat. Ovddit geardi, go mánnu lea orron seammá stuoris, lei jagis 1948 ja čuovvovaš geardde dat lea jagi 2034 skábmamánus. Supermánnu -tearpma lea hutkan astrologa Richard Nolle 1970-logus.</p>
<p>Supermánnu šaddá go Eanan, Mánnu ja Beaivváš leat seammá linjjás ja Mánnu lea iežas johtingeainnus lagamusat Eatnama. Dalle Mánnu orru leame erenomáš stuoris Eatnamis geahčadettiin. Almmiravddas Mánnu orru leame stuorát go maid dat lea almmis. Dalle olbmo áiccut fillejit olbmo govahallat mánu stuorábun go maid dat duođalaččat lea.</p>
<p>Govva: Vilho-Simon Mäkinen</p>
<p>Supermánnu ii leat nu beare hárvenaš, dat oidno juohke 14 mánu. Dan jagi skábmamánus dat lea fal erenomáš stuoris. Juo Supermánu geahččá teleskohpain, gánneha geavahit vaikko beaivvášlásaid devkkodeaddjin. Váidalahtti dálkedieđáhus lea einnostan obbadálkki olles mánnodahkii.</p>
<p>Gádut:</p>
<p>https://www.ursa.fi/blogi/otsikon-takana/kuka-kumman-superkuu</p>
<p>http://www.avaruus.fi/index.php?id=8611</p>
<p>http://yle.fi/aihe/artikkeli/2016/11/13/katse-taivaalle-suurin-ja-kirkkain-superkuu-68-vuoteen</p>
<p>Govat:</p>
<p>Vilho-Simon Mäkinen</p>
<p>https://commons.wikimedia.org/wiki/File:Supermoon_comparison.jpg</p>
<p>https://pixabay.com/fi/moon-y%C3%B6-t%C3%A4ysikuu-kirkkaus-astro-1535927/</p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Giellablogga</p>
<p>,</p>
<p>Ovdasiidu</p>
</body></document>