<document xml:lang="sme" id="no_id"><header><title>Skábma | Sámi Giellagáldu</title><genre code="admin"/><author><person firstname="Bigga-Helena" lastname="Magga" sex="unknown" born="" nationality=""/></author><year>2016</year><wordcount>268</wordcount><conversion_status type="standard"/><availability><license type="standard"/></availability><origFileName>http://www.giella.org/?p=2619</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>↓ Skip to Main Content</p>
<p type="title">Skábma</p>
<p>Posted on</p>
<p>by</p>
<p>Bigga-Helena Magga</p>
<p>Juovlamánnu lea Sámis seavdnjámuš áigi, go skábma lea álgán iige dat noga ovdal go easka ođđajagimánu bealde. Skábman beaivváš ii loktan almmiravdda bajábeallái ollenge ja ijat ja beaivvit leat seamma seavdnjadat. Diehttelas olu lea gitta das makkár dálkkit deivet leat, leago jalahas vai obbadálki, leago juovlamánus muohta vai čáhppes eanan ja leago sadji mas geahččá badjin vai vuollin. Muohta, násttit ja mánnu čuvget bures go fastten muorat suoivvanastet ja unnidit čuovgga meari.</p>
<p>Govva: Bigga-Helena Magga</p>
<p>Bihkkaseavdnjat lea dábálaččat dušše čakčat obbadálkin. Seavdnjat lea go ii oainne jur maidege ja geamádat dalle go ii leat girkkis iige vel seavdnjatge, lean unnán čuovga. Veaigin gohččodit áiggi mii lea ija ja beaivvi gaskkas ja albma skápma áiggi gal oačču lohkat ahte idja ja beaivi leaba šaddan ovtta guhkes veaigin.</p>
<p>Láđasmánu áigge ihkku sáhttá leat girkásut go beaivet. Gárddástallamat stellejedje dolin láđasmánu áigodahkii vai bargoáigi lei veahá guhkkit. Olbmot lávejedje muitalit máidnasiid eahketbottaid. Mánáid lávejedje baldalit gopmemáidnasiin ja čeahpimus máinnasteaddji lei dat geasa alccet dahje su olbmái ledje dáhpáhuvvan buot fearánat.</p>
<p>Dan áigge olbmot eai dárbbat sirdit bargguideaset seavdnjada dihte go juohke sadjái lea vejolaš oažžut čuovgga. Bigálusgárddiin huraidit aggregáhtat, mat buvttadit čuovgga ja biillain ja gielkkáin leat buorit vuodjinčuovggat. Olbmot geavahit gállolámppáid iige giige coggal šat lubmalámppá njálbmái barggadettiin nugo vel muhtin áigge das maŋŋelii dahke.</p>
<p>Gáldut:</p>
<p>http://www.rktl.fi/www/uploads/pdf/raportti245.pdf</p>
<p>http://www.giella.org/?lang=smn</p>
<p>Govva:</p>
<p>Bigga-Helena Magga</p>
<p>Artihkalgovva: Vilho-Simon Mäkinen</p>
<p type="title">Share this:</p>
<list><p type="listitem">Click to share on Twitter (Opens in new window)</p>
<p type="listitem">Click to share on Facebook (Opens in new window)</p>
<p type="listitem">Click to share on Google+ (Opens in new window)</p>
</list><p type="title">Related</p>
<p>Posted in</p>
<p>Giellablogga</p>
<p>,</p>
<p>Uncategorized</p>
</body></document>
