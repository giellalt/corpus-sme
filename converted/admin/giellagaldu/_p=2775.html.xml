<document xml:lang="sme" id="no_id">
  <header>
    <title>Sámi Giellagáldu ovdanbuktá doaimmaset Máŋggagielalaš mánu áigge | Sámi Giellagáldu</title>
    <genre code="admin"/>
    <author>
      <person firstname="Neeta" lastname="Jääskö" sex="unknown" born="" nationality=""/>
    </author>
    <year>2017</year>
    <wordcount>282</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.giella.org/?p=2775</origFileName>
    <parallel_text xml:lang="fin" location="_p=2778.html"/>
    <parallel_text xml:lang="smn" location="_p=2771.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>↓ Skip to Main Content</p>
    <p type="title">Sámi Giellagáldu ovdanbuktá doaimmaset Máŋggagielalaš mánu áigge</p>
    <p>Posted on</p>
    <p>by</p>
    <p>Neeta Jääskö</p>
    <p>Riikkaidgaskasaš Eatnigiela beaivvis 21.2. lea álgán Máŋggagielalaš mánnu (Multilingual Month), mii bistá 21.3. rádjái ja masa Sámi Giellagáldu oassálastá nu ahte ovdanbuktá doaimmaset sierra girjerádjosiin Suoma sámi guovllus ja dan olggobealde. Ovdanbuktin bistá sullii beannot diimmu, man áigge iešguđet sámegiela gielabargit muitalit Giellagáldu doaimma birra ja ovdanbuktet sámi gielalaš maŋggabealátvuođa videoiguin ja ovdanbuktimiiguin. Giellabargiin sáhttá dieđusge maid jearrat giellagažaldagaid. Ovdanbuktin lea nuvtta girjerádjosii ja áiggi soahpat ovttas. Váldde áinnas oktavuođa!</p>
    <p>Giellagáldu lea davviriikkalaš prošeakta, man ulbmilin lea sajáiduhttit sámegielaid oktasaš fága- ja resursaguovddáža doaibmá Ruŧŧii, Supmii ja Norgii. Fága- ja resursaguovddáš Sámi Giellagáldu lea máŋggagielalašvuođa guovddážis ja fuolaha sámegielaid sátne- ja tearbmabargu, normeremis ja giellagáhttemis ja árgabeaivi giellarávvemis vai giela ovddideapmi bisolii mielde servodaga nuppástuvvamis.</p>
    <p>Multilingual Month (Máŋggagielalaš mánnu) álgá riikkaidgaskasaš eatniealabeaivvi 21.2. ja nohká 21.3. máilmmi divtta ja rasisma vuostásaš beaivái. Jahkásaš dáhpáhus ávvuda eatnigielaid, máŋggagielalašvuođa ja gielalaš máŋggabealatvuođa. Jagis 2017 Multilingual month čohkke organisašuvnnaid ja prošeavttaid davviriikalaš ovddasbarggu ovddideapmái. Máŋggagielalašvuođa ja eatnigiela mearkkašumi čalmmustahttin lea erenomáš dehálaš sápmelaččaide ja sámegielaide daningo buot sámegielat leat UNESCO mielde áitatvuložat eaige lahkage buot sámegielagat oaččo omd. oahpahusa iežas eatnigielain.</p>
    <p>Máŋggagielalašvuođa mánu áigge Sámi Giellagáldu háliida ovdanbuktit sámegielaid máŋggabealatvuođa ja doaimmaset viiddisvuođa Čeavetjávrris Troandimii ja ovdanbuktit sámegielaide ráhkaduvvon čállima ja gielageavaheami veahkeneavvuid nugo sátnegirjjiid ja njuolggolohkanprográmmaid ja buktit giellagáhtten- ja rávvenbálvalusa lagabui sámegielaid geavaheddjiid.</p>
    <p>
      <em type="bold">Lassedieđut ja ovdanbuktinbivdagat: </em>
    </p>
    <p>Sámi Giellagáldu / Neeta Jääskö  puh. 040 652 6235  info@giellagaldu.com  www.giella.org</p>
    <p><em type="italic">Multilingual Month </em>birra:  https://suomeksi.multilingualmonth.org/  </p>
    <p type="title">Share this:</p>
    <list>
      <p type="listitem">Click to share on Twitter (Opens in new window)</p>
      <p type="listitem">Click to share on Facebook (Opens in new window)</p>
      <p type="listitem">Click to share on Google+ (Opens in new window)</p>
    </list>
    <p type="title">Related</p>
    <p>Posted in</p>
    <p>Almmuhusat</p>
    <p>,</p>
    <p>Uncategorized</p>
  </body>
</document>
