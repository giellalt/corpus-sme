<document xml:lang="sme" id="no_id"><header><title>Jeara beare. Dáhto vástádusaid.</title><genre code="admin"/><author><unknown/></author><year>2015</year><wordcount>1088</wordcount><conversion_status type="standard"/><availability><license type="standard"/></availability><origFileName>https://helsenorge.no/SiteCollectionDocuments/jeara-beare.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">Leatgo pasieanta dahje oapmahaš? </em></p>
<p><em type="bold">Lea dehálaš jearrat jus juoga lea eahpečielggas, nu sáhtát </em><em type="bold">hehttet boasttuvuođaid ja boasttuáddejumiid čuožžileames </em></p>
<p><em type="bold">Jeara </em><em type="bold">beare! </em></p>
<p><em type="bold">Dáhto </em><em type="bold">vástádusaid </em></p>
<p><em type="bold">Jeara gažaldagaid. </em></p>
<p><em type="bold">Dáhto vástádusaid. Gullo. </em></p>
<p>Dearvvašvuođabargit leat fágačeahpit, muhto don dieđát iežat birra buoremusat. Gulahallama bokte oaččot dieđuid maid dárbbašat, ja de gulat maid makkár dieđuid ieš berret muitalit.</p>
<p>Dán gihppagis leat rávvagat mat nannejit du vejolašvuođa váikkuhit dikšui ja maiddái hehttet boasttuáddejumiid čuožžileames.</p>
<p>Gihpa lea pasieanttaid ja oapmahašagiid várás, muhto lea maiddái ávkkálaš buohkaide geaiguin leat dearvvašvuođabálvalusain oktavuohta.</p>
<p><em type="bold">Leago juoga eahpečielggas? Jeara beare! </em></p>
<p><em type="bold">Muhtin rávvagat Jeara dassážii go leat ádden. </em>Ráhkkan ja čális áinnas gažaldagaid maid háliidat jearrat doaktáris ovdagihtii. Hástte mielde ustiba dahje bearašlahttu jus lea dárbu. </p>
<p><em type="bold">Muital iežat buozalmasvuođahistorjjá birra. </em>Muital ovddeš buozalmasvuođa birra, operašuvnnaid, allergiijaid birra ja jus anát dálkasiid. Čális dieđuid maid dearvvašvuođabargi muitala. Dáhto beassat váikkuhit jus sii áiggošedje čađahit eará divššu. </p>
<p>Dáhto alccesat čálihit kopiija čujuhusas, iskkusvástádusas, olggosčálihan raporttas ja maiddái dálkkaslisttus.</p>
<p><em type="bold">Leago juoga </em><em type="bold">eahpečielggas? </em></p>
<p><em type="bold">Jeara beare: </em></p>
<p><em type="bold">Notáhtat: </em></p>
<p><em type="bold">Dát lei ođas </em><em type="bold">munnje. Sáhtát go </em><em type="bold">geardduhit? </em></p>
<p><em type="bold">Oaivvildat go …? </em></p>
<p><em type="bold">Gearddut dieđuid maid </em><em type="bold">ožžot iežat sániiguin. </em></p>
<p><em type="bold">In ádden buot maid </em><em type="bold">muitalit. Sáhtát go </em><em type="bold">čilget maid don </em><em type="bold">oaivvildit? </em></p>
<p><em type="bold">Dieđuid ovddas, giitu. </em></p>
<p><em type="bold">Lea ain juoga mii vuorjá, </em><em type="bold">sáhtán go dál jearrat? </em></p>
<p><em type="bold">Dearvvašvuođabargit galget muitalit </em>iešguđetlágan iskkademiid buriid ja baháid beliid birra. Dus lea riekti diehtit manin iskosat čađahuvvojit ja maid bohtosat mearkkašit dikšui. Lea álkit váikkuhit mearrádusaide iežat divššu ektui go dieđát buot beliid. </p>
<p><em type="bold">Rávvagat go galggat čađahit iskkadeami: </em></p>
<p><em type="bold">Ráhkkan. </em>Lea dehálaš čuovvut daid dieđuid maid leat ovdagihtii ožžon. Jeara jus juoga lea eahpečielggas. </p>
<p><em type="bold">Rivttes identitehta. </em>Hehtten dihte boasttudivššodeami, de galget álohii jearrat dus nama ja personnummira. Dearvvašvuođabargit geat dutnje leat oahppásat galget maid jearrat. Don sáhtát maid ieš muitalit. </p>
<p><em type="bold">Jeara mii lea viidásat plánejuvvon. </em>Čielggat makkár iskosiid ja iskkademiid galggat čađahit. Dáhto oažžut kopiija ja čilgehusa bohtosiidda. </p>
<p><em type="bold">Iskkadeamit </em></p>
<p><em type="bold">Leago juoga </em><em type="bold">eahpečielggas? </em></p>
<p><em type="bold">Jeara beare: </em></p>
<p><em type="bold">Gávdnojit go eará </em><em type="bold">iskkadeamit mu </em><em type="bold">symptomaide? </em></p>
<p><em type="bold">Sáhtán go oažžut </em><em type="bold">reakšuvnna/ liigeváikkuhusaid </em><em type="bold">iskkademiid geažil? </em></p>
<p><em type="bold">Mii dáhpáhuvvá </em><em type="bold">maŋŋil ja goas </em><em type="bold">oaččun vástádusa? </em></p>
<p><em type="bold">Notáhtat: </em></p>
<p><em type="bold">Geainna sáhtán </em><em type="bold">oktavuođa váldit jus in </em><em type="bold">oaččo vástádusa? </em></p>
<p><em type="bold">Mii lea ulbmil </em><em type="bold">dáinna </em><em type="bold">iskkademiin? </em></p>
<p><em type="bold">Buohcciviesus </em></p>
<p>Dávjá leat iskkadeamit, doavttirságastallamat ja boradeapmi čatnon rutiinnaide. Doavttir fitná beaivválaččat ságastallamin duinna fárrolaga ossodaga dearvvašvuođabargiin. Dáid galledemiiguin mearriduvvo dávjá makkár divššu fállet. Dán oktavuođas berret jearrat jus juoga lea eahpečielggas.</p>
<p><em type="bold">Rávvagat go leat buohcciviesus: </em></p>
<p><em type="bold">Ságastala doaktáriin go fitná du luhtte. </em>Atte dieđu jus vásihat liigeváikkuhusaid dahje jus leat gažaldagat divššu hárrái. Jeara dassážii go áddet! </p>
<p><em type="bold">Muital ja háleš oapmahašagiin. </em>Hástte fárrui ustiba dahje oapmahašagiid ságastallamiidda. </p>
<p><em type="bold">Jeara veahki. </em>Go leat buozas, ane muittus ahte it leat seamma gievra go muđuid. Ále bala veahki jearrat ovdamearkka dihtii go fertet hivssegis fitnat. Soaitát vel gahččat ja bávččagit. </p>
<p><em type="bold">Don berret diehtit makkár dálkasiid dárbbašat. </em>Bivdde fástadoaktáris oppalaš listu buot dálkasiid birra maid dárbbašat. Listu berre álohii leahkit sadjosis. Muital doaktárii jus borat luonddudálkasiid. </p>
<p><em type="bold">Leago juoga </em><em type="bold">eahpečielggas? </em></p>
<p><em type="bold">Jeara beare: </em></p>
<p><em type="bold">Notáhtat: </em></p>
<p><em type="bold">Mun dáhtošin </em><em type="bold">oapmahašagiid </em><em type="bold">hástit fárrui dehálaš </em><em type="bold">ságastallamiidda. Mo </em><em type="bold">mii čoavddašeimmet </em><em type="bold">dan? </em></p>
<p><em type="bold">Háliidan oskkáldasat </em><em type="bold">ságastallat doaktáriin. </em></p>
<p><em type="bold">Goas nu heive? </em></p>
<p><em type="bold">Buhtes gieđat gádjot heakka! </em></p>
<p><em type="bold">Buhtes gieđat </em>hehttejit njoammudávddaid ja infekšuvnnaid. Jus don ja du oapmahašagát bassabehtet gieđaid dávjá de sáhttibehtet veahkkin hehttet dáid. </p>
<p>Jus balat ahte doavttir dahje dearvvašvuođabargi ii leat gieđaid bassan, <em type="bold">de sáhtát jearrat sus. </em></p>
<p><em type="bold">Dávjá gávdnojit máŋgga lágan dálkkodanvuogit. </em>Dus lea riekti diehtit iešguđetlágan dálkkodanvugiid birra ja galggat beassat váikkuhit dálkkodanmearrádusaide. <em type="bold">Jus galggat čuohpaduvvot </em>de galggat beassat ságastallat čuohpadandoaktáriin ovdagihtii. Dalle beasat jearrat gažaldagaid ja maiddái váikkuhit dasa makkár nohkkadan vuogi háliidat. </p>
<p><em type="bold">Rávvagat divššu oktavuođas: </em></p>
<p><em type="bold">Bivdde veahki. </em>Go leat buozas, ane muittus ahte it leat seamma gievra go muđuid. Ále bala veahki jearrat ovdamearkka dihtii go fertet hivssegis fitnat. Soaitát vel gahččat ja bávččagit. </p>
<p><em type="bold">Muital dearvvašvuođabargiide. </em>Muital jus dus leat heajos vásáhusat nohkkadeami dálkasiid hárrái. Dahje jus eai oro seamma dálkasat maid lávet oažžut. Bivdde maiddái čállit dehálaš dieđuid journálii ja muital jus dus leat allergiijat. </p>
<p><em type="bold">Divššus </em></p>
<p><em type="bold">Leago juoga </em><em type="bold">eahpečielggas? </em></p>
<p><em type="bold">Jeara beare: </em></p>
<p><em type="bold">Notáhtat: </em></p>
<p><em type="bold">Mo sáhtán </em><em type="bold">ráhkkanit </em><em type="bold">dikšui? </em></p>
<p><em type="bold">Geasa sáhtán riŋget jus </em><em type="bold">hedjonan dahje leat </em><em type="bold">gažaldagat? </em></p>
<p><em type="bold">Makkár liigeváikkuhusat </em><em type="bold">sáhttet čuožžilit ja makkár </em><em type="bold">várra lea čatnon dán </em><em type="bold">dikšui? </em></p>
<p><em type="bold">Galggan go ráhkkanit </em><em type="bold">moktege mu dálkasiid </em><em type="bold">geažil? </em></p>
<p><em type="bold">Diehtá go </em><em type="bold">čuohpadandoavttir mu </em><em type="bold">buozalmasvuođa historjjá </em><em type="bold">birra, ovddeš čuohpademiid </em><em type="bold">birra, makkár dálkasiid </em><em type="bold">boran ja allergiijaid birra? </em></p>
<p><em type="bold">Ovdal go olggosčálihuvvot </em>de galggat ságastallat dearvvašvuođabargiin gii muitala maid galggat atnit muittus go ruoktot joavddat ja mii sáhttá čuožžilit maŋŋil divššu. Jus orro dárbu veahkkái go ruoktot joavddat, de jeara plána. </p>
<p><em type="bold">Jus leat buohcciviesus leamašan </em>de galggat dábálaččat kontrollas fitnat maŋŋil. Fertet ieš váldit oktavuođa fástadoaktáriin. Váldde mielde olggosčálihan raporta. Muhtomin joatkašuvvá dikšu buohcciviesus. Váldde oktavuođa jus it leat ožžon sisagohččuma šihtton áigemearrái. </p>
<p><em type="bold">Rávvagat go galggat ruoktot: </em></p>
<p><em type="bold">Gávnnat geas lea ovddasvástádus čuovvolit du </em>ja goas galggat kontrollii dahje veajuiduhttimii. </p>
<p><em type="bold">Gávnnat geainna galggat oktavuođa váldit </em>jus leat gažaldagat, bákčasat dahje vásihat váttisvuođaid čadnojuvvon dikšui (Namma/ossodat ja telefonnummira). </p>
<p><em type="bold">Dáhto oažžut kopiija </em>iskosiiguin, olggosčáliheami raporttas ja čujuhusas. </p>
<p><em type="bold">Muhtimiin lea dárbu </em>dálkasiidda, reaidduide dahje eará veahkkeneavvuide. Dus lea riekti oažžut bagadusa ja oahpaheami das mo galggat atnit daid. </p>
<p><em type="bold">Olggosčáliheami </em><em type="bold">oktavuođas </em></p>
<p><em type="bold">Leago juoga eahpečielggas? </em></p>
<p><em type="bold">Jeara beare: </em></p>
<p><em type="bold">Notáhtat: </em></p>
<p><em type="bold">Maid galggan </em><em type="bold">atnit muittus go </em><em type="bold">joavddan ruoktot? </em></p>
<p><em type="bold">Geas lea ovddasvástádus </em><em type="bold">muitalit doaktárii ja dearv- </em><em type="bold">vašvuođabargiide mu </em><em type="bold">buozalmasvuođa birra? </em></p>
<p><em type="bold">Geasa sáhtán riŋget jus </em><em type="bold">hedjonan dahje leat </em><em type="bold">gažaldagat? </em></p>
<p><em type="bold">Váldde álohii mielde iežat oppalaš dálkkaslistu </em></p>
<p>Doaktáriin ja buohcciviesuin ii leat oppalašgovva du dálkasiid badjel. Fievrret álohii listu mas čužžot namat dálkasiiguin maid geavahat. Nu sáhtát ieš hehttet boasttuvuođaid čuožžileames.</p>
<p>Bivdde fástadoaktáris oppalaš listu buot dálkasiid birra maid dárbbašat. Čájet listu go lea oktavuohta dearvvašvuođasurggiin ja apotehkain. Oppalaš dálkkaslistu addá sihke dutnje ja dearvvašvuođabargiide dorvvolašvuođa.</p>
<p><em type="bold">Du dálkasat </em></p>
<p>Dálkasat soitet rievdat dahje molsojuvvot divššu oktavuođas buohcciviesus. Dus lea riekti oažžut vuđolaš čilgejumi ođđa dálkasiid badjel ja maiddái oažžut ođđa dálkkaslistu. Dán listtu berret čájehit sidjiide geat dikšot du.</p>
<p><em type="bold">Rávvagat dálkkasgeavaheapmái: </em></p>
<p><em type="bold">Dáhto fástadoaktára </em>dávjá veardidit dárbbašat go buot dálkasiid maid anát ja siđa geahččat dáhtona. Bivdde veahki jus orro váttis doallat ortnega dálkasiid badjel. </p>
<p><em type="bold">Váldde oktavuođa doaktáriin </em>jus čuožžilit unohas liigeváikkuhusat. </p>
<p><em type="bold">Muital </em>doaktárii jus anát vitamiinnaid, luonddudálkasiid dahje dálkasiid maidda ii dárbbaš reseapta. </p>
<p><em type="bold">Ále goassege </em>ane eará olbmuid dálkasiid. </p>
<p><em type="bold">Doalvvo ruovttoluotta </em>apotehkii dálkasiid mat lea dáhtona meattá mannan. </p>
<p><em type="bold">Leago juoga </em><em type="bold">eahpečielggas? </em></p>
<p><em type="bold">Jeara beare: </em></p>
<p><em type="bold">Notáhtat: </em></p>
<p><em type="bold">Manne galggan </em><em type="bold">dáid dálkasiid </em><em type="bold">atnit? </em></p>
<p><em type="bold">Geainna galggan </em><em type="bold">oktavuođa váldit </em><em type="bold">jus čuožžilit unohas </em><em type="bold">dahje vuorddekeahtes </em><em type="bold">liigeváikkuhusat? </em></p>
<p><em type="bold">Leat go dát dálkasat maid in berre atnit eará dálkasiiguin dahje luonddudálkasiiguin? </em></p>
<p><em type="bold">Man guhká ja </em><em type="bold">dávjá galggan </em><em type="bold">dáid dálkasiid </em><em type="bold">atnit? </em></p>
<p><em type="bold">Jeara beare! </em>Lea našuvnnalaš pasieantta sihkkarvuođaprográmma I trygge hender 24-7 (Oadjebas gieđaidgaskka) ráhkadan. </p>
<p><em type="bold">Prográmma </em>galgá hehttet pasieanttavahágiid ja buoridit pasieanttasihkkarvuođa Norggas. Loga eambbo dieđuid pasientsikkerhetsprogrammet.no </p>
<p><em type="bold">Jeara beare! Gávdno elektrovnnalaččat </em></p>
<p><em type="bold">Kvalitehtadárkkistuvvon diehtojuohkkin </em><em type="bold">dearvvašvuođa, buozalmasvuođa, divššu ja rivttiid birra. </em></p>
<p><em type="bold">Jeara dassážii go áddet! </em></p>
<p><em type="bold">Čális gažaldagaid ja dieđuid maid oaččot. </em></p>
<p><em type="bold">Hástte mielde ustiba dahje bearašlahttu. </em></p>
<p><em type="bold">Dohppe mielde iežat dálkkaslisttu maid </em><em type="bold">čájehat. </em></p>
<p><em type="bold">Guorahala mii galgá dáhpáhuvvat divššu </em><em type="bold">olis ja gii lea ovddasvástideaddji. </em></p>
<p><em type="bold">Rávvagat pasieanttaide ja oapmahašagiide </em></p>
</body></document>
