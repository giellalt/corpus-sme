<document xml:lang="sme" id="no_id"><header><title>Bagadalli ruovttukantuvrra geavaheapmái gaskaoapmin ráddjet covid-19 njoammuma, ja rávvagat mo heivehit bargosajiid</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><publChannel><publication><publisher>Helsedirektoratet</publisher></publication></publChannel><wordcount>2167</wordcount><conversion_status type="standard"/><availability><license type="standard"/></availability><parallel_text xml:lang="nob" location="hjemmekontor-og-arbeidsplasser.pdf"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Duogáš Dán bagadallis lea rávvagat dasa goas berre árvvoštallat geavahit ruovttukantuvrra ráddjen dihte covid-19 njoammuma. Bagadallis leat maid rávvagat mo bargosajit berrejit láhččit unnidan dihte njoammuriskka. Lea Álbmotdearvvašvuođainstituhtta mii lea ráhkadan bagadalli ja lea Dearvvašvuođadirektoráhtta mii dan almmuha, lea Dearvvašvuođa- ja fuolahusdepartemeanta mii lea addán bargogohččuma. Bagadalli lea čállojuvvon doaimmahagaide almmolaš ja priváhta surggiin. Bagadalli boahtá lassin daid gustovaš njuolggadusaide mat leat guoskevaččat fitnodahkii, nu mo bargobirasláhka, ja eará válddahusat ja njuolggadusat mat gusket erenoamáš doaimmaide covid-19 oktavuođas. Bagadalli vuolggasadjin lea njoammudilálašvuohta Norggas nu mo lei 15.05.2020. Rávvagat bagadallis sáhttet rievdaduvvot go njoammudilálašvuohta rievdá dahje jus oažžut ođđa dieđuid. Lea ráhkaduvvon bagadalli doaimmahagaide main lea oktavuohta guovtti olbmo gaskkas1. Virusa, dávdda ja leavvama birra Čujuhuvvo siidui https://www.fhi.no/nettpub/coronavirus, doppe leat ođasmahtton ja dievasmahtti dieđut dán birra. 1 https://www.helsedirektoratet.no/veiledere/smittevernfaglig-forsvarlig-drift-i-virksomheter-med-en-til-enkontakt-som-frisorer-kroppspleie-mv-covid-19 </p>
<p>Ruovttukantuvra doaibmabidjun eastadit covid-19 njoammuma Ruovttukantuvra lea dehálaš doaibmabidju geahpedit oktavuođa olbmuid gaskkas sihke bargosajis ja mátkis bargui ja barggus go geavaha almmolaš fievrru. Ruovttukantuvrra geavaheapmi lea guovdilis doaibmabidju eastadit njoammuma jus: -</p>
<p>Leat alla njoammulogut báikegottis dahje bargosajis -</p>
<p>Go ii sáhte bisuhit ávžžuhuvvon gaskka olbmuid gaskkas almmolaš fievrruin mat geavahuvvojit mátkkoštit ovdan ruoktut bargui -</p>
<p>Go barggus ii sáhte bisuhit ávžžuhuvvon gaskka olbmuid gaskkas -</p>
<p>Eará doaibmabijut eastadit njoammuma dagahit dan dárbbašlažžan (ovdamearkka dihte ruovttuskuvlla dihte) -</p>
<p>Lea dárbbašlaš sihkkarastit jotkkolašvuođa doaimmahagas dákkár dilis go lea alla riska jávkamii</p>
<p>Dearvvašvuođaeiseválddit ja doaimmahagat fertejit árvvoštallat ruovttukantuvrra geavaheami eastadan dihte covid-19 njoammuma. Lea ráhkaduvvon iskanlista mas leat čuoggát maid sáhttá árvvoštallat. Geahča mildosa: Árvvoštallančuoggát ruovttukantuvrra geavaheapmái. Norggas lea Álbmotdearvvašvuođainstituhtta mii čuovvu covid-19 leavvama ja rávve njoammueastadanbijuid birra1. Dearvvašvuođadirektoráhta ja báikkálaš dearvvašvuođaeiseválddit sáhttet ávžžuhit geavahit ruovttukantuvrra njoammueastadandoaibmabidjun2. Ruovttukantuvrra geavaheapmi bisuhan dihte gaskka olbmuid gaskas almmolaš fievrruin lea erenoamáš guovdil bargosajiin gos ollu bargit geavahit dákkár fievrruid mátkkiide gaskal ruovttu ja bargosaji. Dát guoská erenoamážit stuorát gávpogiidda, ovdamearkka dihte Oslo-regiovdnii, gos almmolaš fievrruin lea garra deaddu ja ávžžohuvvo ahte bargosajit geavahit ruovttukantuvrraid go lea vejolaš. Dearvvašvuođaeisseválddiid rávvagat geavahit ruovttukantuvrra sáhttet rievdadallat njoammudilálašvuođa ektui, sihke báikkálaččat, regionálalaččat ja našuvnnalaččat. Sihke bargoaddit ja bargit fertejit danne leat ráhkkanan dasa ahte dá leat rávvagat mat rivdet, ja bargosajis berrejit leat buorit rutiinnat gieđahallat ahte stuorát oassi bargiin fertejit geavahit ruovttukantuvrra oanehat dahje guhkit áigodagaid. Doaimmahagat fertejit árvvoštallat galgá go ruovttukantuvra leat eará njoammueastadan doaimmaid lassin bargosajis. Geahča mildosiid: Árvvoštallančuoggát ruovttukantuvrra geavaheapmái Ruovttukantuvra lea maiddá guovdil olbmuide geain lea stuorát riska duođalaččat buohccát covid-19 geažil, go ii leat vejolaš dahje guovdil heivehit barggu eará láhkai. Berre dahkat dákkár árvvoštallamiid individuálalaččat, ja geavahit Álbmotdearvvašvuođainstituhta rávvagiid olbmuide riskajoavkkuin vuolggasadjin3. Ruovttukantuvra berre dušše dalle geavahuvvot go doaimmahat nagoda bisuhit kvaliteahtalaš buori fágalaš fálaldaga digitála čovdosiiguin. Máŋgga bálvalusas, nu mo ovdamearkka dihte dain main lea sáhka psykalaš dearvvašvuođas, hearkkes geavaheddjiin, vierisgielat mánáin ja nuorain, lea gaskavuođaid huksen ja nannen dehálaš oassi barggus, ja dávjjimusat dalle eai leat digitála bálvalusat buorit molssaeavttut. Lea erenoamáš dehálaš árvvoštallat leago digitála čovdosiin seamma buorre 1 https://www.fhi.no/sv/smittsomme-sykdommer/corona/dags--og-ukerapporter/dags--og-ukerapporter-omkoronavirus/ 2 https://www.helsedirektoratet.no/veiledere/koronavirus/naeringsliv-arbeidsliv-og-arbeidsmiljo 3 https://www.fhi.no/nettpub/coronavirus/fakta/risikogrupper/?term=&amp;h=1 kvaliteahta, ja leago bálvalus seamma olámuttos ja addá go seamma buori vásáhusa digitála čovdosiiguin. Bargobearráigeahččus leat sierra reaiddut čađahit riskaárvvoštallamiid bargosajiin1. Bargobearráigeahčču lea maiddá ráhkadan rávvagiid mo boahtit ruovttuluotta bargui kantuvrrabargosajiide2 ja bargoaddi ovddasvástádusa birra go lea bákkolaš ruovttukantuvra3. Geahča maiddá mildosa Árvvoštallančuoggát ruovttukantuvrra geavaheapmái. 1 https://www.arbeidstilsynet.no/hms/risikovurdering/ 2 https://www.arbeidstilsynet.no/tema/utforming-av-arbeidsplassen/rad-ved-tilbakeforing-til-arbeid-forkontorarbeidsplasser/ 3 https://www.arbeidstilsynet.no/nyheter/korona-palagt-hjemmekontor-hva-ma-arbeidsgiver-gjore/</p>
<p>Njoammueastadandoaibmabijut bargosajiin Dahkkojit ollu doaibmabijut juohke sajis servodagas mat oktiibuot ráddjejit njoammuma leavvamis. Lea dehálaš geavahit doaibmabijuid mat leat heivehuvvon iešguđetge diliide. <em type="italic">Rávvagiid ulbmil lea unnidit riskka ahte njoammuduvvo covid-19:in. </em>Leat golbma váldocakki goazahit njoammuma leavvamis, ja dat leat: 1. Olbmot geat leat buozas galget bissut ruovttus 2. Buorre giehta- ja gossanbuhtisvuohta, ja nannet buhtisteami 3. Doaibmabijut mat unnidit oktavuođa olbmuid gaskkas </p>
<p>Deháleamos doaibmabidju eastadit njoammuma lea ahte olbmot geat leat buozas bissut ruovttus. Dat guoská vaikke makkár buozalmasvuođas lea sáhka, ja maiddá dalle go eai leat garra dávdamearkkat. Gossanbuhtisvuohta ja doalahit gaskka lea mearrideaddji eastadan dihte goaikkanas-njoammuma, ja giehtabuhtisvuohta gis, ja erenoamážit garvit lihkaheamis ámadaju duolva gieđaiguin, lea dehálaš eastadan dihte eahpenjuolga oktavuohtanjoammuma. Berre árvvoštallat nannet buhtisteami, erenoamážit dakko gokko olbmot guoskkahit dávjá. Go fysalaččat bisuha guhkit gaskkaid olbmuid gaskkas, de unnida vejolašvuođa njoammut, maiddá ovdal dávdda dávdamearkkat dovdogohtet Vaikke vel čađahage doaibmabijuid bures, sáhttet lihkká covid-19 ja eará infekšuvnnat bohciidit. Jus čuovvu dáid njoammueastadandoaibmabijuid mat dás evttohuvvojit, goitge ráddje njoammuma leavvamis. Doaibmabijut dás vuolábealde teavsttas leat čilgehus njoammueastadandoaibmabijuin mat sáhttet váikkuhit ahte unnida njoammunriskka minimála dássái. Olbmot geat leat buozas galget bissut ruovttus Lea dehálaš ahte olbmot, vel geahppa vuoiŋŋahatvuolšedávdamearkkaiguin, eai boađe fysalaččat bargui dahje eará dilálašvuođaide gos deaivvadit earáiguin. Covid-19:s sáhttet leat hui geahppa dávdamearkkat ja sáhttá leat váttis daid earuhit eará vuoiŋŋahatvulššiin. Covid-19 dávdamearkkat mat dávjjimusat namuhuvvojit leat ahte álggus lea čottabávččas, nuorvvu ja veahá gosahat, dasa lassin lea buozalmasvuođadovdu, oaivebávččas ja deahkkebákčasat. Sáhttá maid šaddat čoavjebávččas ja luhčadávda. Sullii gávccis logi rávisolbmos leat dušše geahppa dávdamearkkat. Lea jáhkkimis ahte lea stuorát oassi mánáin geain leat dušše geahppa dávdamearkkat. Muhttin olbmuin geain lea covid-19 sáhttet dávdamearkkat ovdánit moatti beaivvis vahkkui gosahahkan, feberin ja dasa ahte šaddá váttis vuoigŋat, ja soapmásiidda vearrána dávda nu ahte šaddá dárbu dikšojuvvot buohcceviessus. Lea hui hárve ahte mánát buohccájit duođalaš covid-19-dávddain. Go navdojuvvo dahje duođaštuvvo covid-19 de gusket sierra ávžžuhu sat isolašuvnna dáfus sutnje guhte lea buozas ja errema dáfus sidjiide geat leat leamaš su lahka1 . Lea gielddadearvvašvuođabálvalusas mas lea ovddasvástádus čuovvolit covid-19-dáhpáhusaid ja váldit mearrádusaid dárbbašlaš doaibmabijuid ektui. Gielddadearvvašvuođabálvalus definere geain leamaš lahka oktavuohta sutnje guhte lea buozas ja geat galget erremii (njoammuma guorahallan), ja leago dárbu juohkit dieđuid earáide. Jus galggašii šaddat dárbu eanet doaibmabijuide lea gielddadearvvašvuođabálvalusa ovddasvástádus árvvoštallat ja vejolaččat daid gohččut. 1 https://www.fhi.no/nettpub/coronavirus/fakta/avstand-karantene-og-isolering/?term=&amp;h=1</p>
<p>Olbmot geat sáhttet leat báikkis -</p>
<p>Olbmot geain eai leat dávdda dávdamearkkat -</p>
<p>Bargit, geavaheaddjit ja earát geain leamaš vuoiŋŋahatvuolši, nu guhká go leat leamaš dávdamearkkaid haga unnimusat jándora -</p>
<p>Go lea vásihan covid-19 gusket sierra rávvagat dasa goas sáhttá heaittihit isolašuvnna, daid mearridit dearvvasvuođabálvalu s ja www.fhi.no</p>
<p>Olbmot geat eai sáhttet leat báikkis -</p>
<p>Olbmot geain leat vuoiŋŋahatvuolšši dávdamearkkat, vaikke vel leat dušše geahppa dávdamearkkat. -</p>
<p>Olbmot geat leat erremis ja isolašuvnnas. Lea dehálaš ahte bálvalus kommunisere dan bargiide, geavaheddjiide ja earáide. -</p>
<p>Leat boahtán sierra rávvagat spiehkastagaide erremis 1main vuođđun lea spiehkastatmearrádus covid-19-láhkaásahusas2.</p>
<p>Go muhttin buohccá go olbmot leat bargobáikkis Bargit geat buohccájit dan botta go leat barggus fertejit mannat ruoktut nu johtilit go vejolaš. Sii geat leat buozas ja geaid earát fertejit viežžat, fertejit vuordit sierra lanjas dahje olgun gos eai leat earát. Olbmot geat leat buozas eai berre váldit almmolaš fievrruid. Olbmot geat leat buozas berrejit gokčat njálmmi ja njuni jus eai sáhte doalahit guokte mehtera gaskka earáide, eastadan dihte njoammuma leavvamis. Maŋŋá galgá latnja, hivsset ja eará báikkit gos son guhte lea buozas lea leamaš. Sáhttá geavahit dábálaš buhtistanávdnasiid. Jus muhttin bargi ruovttus lea buozas Jus geas nu bargi ruovttus leat vuoiŋŋahatvuolšši dávdamearkkat, muhto ii leat duođaštuvvon covid-19, sáhttá bargi boahtit bargui nu mo dábálaččat. Bargi galgá dattege mannat ruoktut jus son dovdagoahtá covid-19 dávdamearkkaid. Jus geas nu bargi ruovttus lea duođaštuvvon covid-19 Jus lea duođaštuvvon ahte geas nu bargi ruovttus lea covid-19, galget lagasoktavuođat dollojuvvot erremis dearvvasvuođaeiseválddiid rávvagiid mielde. Buorre giehta- ja gossanbuhtisvuohta, ja nannet buhtisteami Buorit gossandábit ja buorre giehtabuhtisvuohta eastada njoammuma buot vuoiŋŋahatvulššiid vuostá, maiddá ođđa koronavirusa vuostá. Lea dehálaš ahte bargosaji jođiheaddjit sihkkarastet ahte bargit dovdet doaibmabijuid mat leat dás vuolábealde ja ahte sidjiide lea addon doarvái oahpahus. Berre heŋget diehtojuohkinplakáhtaid guovdilis báikkiide, nu mo olgouvssa lusa, oktasašlanjaide, gievkkanii ja hivssegii dahkan dihte bargiid dihtomielalažžan njoammueastadeamirávvagiid. Ávžžuhuvvo bassat gieđaid sovppáin ja čáziin maŋŋá go lea gossan, fitnan hivssegis, ovdal kohkke borramuša, ovdal ja maŋŋá boradeami, maŋŋá go lea leamaš oktavuohta elliiguin, ja muđui go oaidná ahte gieđat leat duolvan. Desifiserenávdnasat/giehtaspriita mas lea alkohola doibmet koronavirusa vuostá, ja lea molssaeaktu go ii leat vejolaš bassat gieđaid. Fuomáš ahte desinfekšuvdna 1 https://www.fhi.no/nettpub/coronavirus/rad-og-informasjon-til-andre-sektorer-ogyrkesgrupper/rad_til_arbeidsplasser/?term=&amp;h=1 2 https://lovdata.no/dokument/SF/forskrift/2020-03-27-470 mas lea alkohola ii leat beaktil go gieđat leat duolvasat dahje njuoskan – dalle berre vuos bassat gieđaid. Giehtabassan dahje giehtadesinfekšuvdna berre leat olámuttos oktasašlanjain nu mo olgouvssaid luhtte, boradanlanjain ja gos borramuš guossohuvvo. Garvve lihkaheames ámadaju dahje čalmmiid. Ávžžuhuvvo ahte sihkkunbábir/bábernjunneliidni ja vejolašvuohta bassat gieđaid/desinfiseret gieđaid lea álkit olámuttos bargiide, vai sáhttet geavahit daid go gosset dahje gastet. Jus eai leat olámuttos, ávžžuhuvvo gastit/gossat giehtagávvii. Hivssegat ja basadangárit, geavjjat ja eará dávvirat mat dávjá guoskkahuvvojit, berrejit bassot dávjá. Sáhttá geavahit desinfekšuvnna mas lea etanol go bassá olggožiid mat muđui leat buhttásat (nu mo geavjjaid, boallobevddiid, telefovnnaid ja sullasaččaid), muđui ávžžuhuvvo bures buhtistit dábálaš bassanávdnasiiguin dahje kloriinnain viessobuhtisteapmái. Geahča maiddá Álbmotdearvvašvuođainstituhta rávvagiid buhtisteami ja desinfekšuvnna birra https://www.fhi.no/nettpub/coronavirus/rad-og-informasjon-til-andre-sektorer-ogyrkesgrupper/rengjoring-og-desinfeksjon-ved-covid-19-til-sektorer-utenfor-helsetjenesten/) Berre árvvoštallat geavahit fásta bargansajiid nu guhkás go lea vejolaš, ja dasa lassin buhtistit bargansajiid bures. Go bargit juogadit bargansaji berre buhtistit olggožiid juohke geavaheaddji gaskkas. Doaibmabijut mat unnidit oktavuođa olbmuid gaskkas Doaibmabijut mat unnidit oktavuođa olbmuid gaskkas bargosajis Doaibmabijut mat unnidit oktavuođa olbmuid gaskkas eastadan dihte njoammuma leavvamis lea dehálaš buot dilálašvuođain ja ferte bisuhuvvot buot deaivvademiin, go bargit deaivvadit, go bargit deaivvadit kundariiguin/geavaheddjiiguin/klieanttaiguin. Berre doallat unnimus ovtta mehtera gaskka eará olbmuide olles bargobeaivvi. Dat guoská maiddá dalle go lea oktasaš kantuvrasearvevuohta. Doaimmahat ferte árvvoštallat man galles galget leat sajis, dan duohken man stuorra lanjat sis leat geavahusas. Gaska ferte doalahuvvot sihke bargostašuvnnain ja čoahkkimiin, váldouvssa luhtte, heaissain ja sullasaččain gos sáhttá šaddat gárži. Máŋgga doaimmahahkii sáhttá čoavddus bealleáigge ruovttukantuvrrain, mas bargiin lea ruovttukantuvra ovtta dahje máŋga beaivvi vahkus, leat buorre doaibmabidjun geahpedan dihte man galles leat barggus oktanaga. Ráddjen dihte fysalaš oktavuođa gaskal olbmuid geat barget/leat barggus oktanaga, berre láhčit máškidis bargoáigái, ja geahččalit bargat dan ala ahte leat dat seamma olbmot geat barget/leat barggus seamma joavkkus/fávttas. Doaibmabijut mat unnidit oktavuođa olbmuid gaskkas sáhttet leat omd. váldit eret stuoluid čoahkkinlanjain ja boradanlanjain, geavahit juohke nuppi bargansaji oktasaš kantuvrralanjas gos gaska gaskal olbmuid lea vuollel mehtera ja eará smávit kantuvrrabargosajiin. Berre árvvoštallat geavahit digitála čoahkkimiid molssaeaktun fysalaš čoahkkimiidda jus ii leat vejolašvuohta doalahit buori gaskka ovdal, dan botta ja maŋŋá čoahkkima. Fysalaš čoahkkimiidda guoská maid ávžžuhus mii guoská joavkosturrodahkii1 ja mearrádusat covid-19-láhkaásahusas lágidemiid birra1. 1 https://www.helsedirektoratet.no/veiledere/koronavirus/gruppestorrelse-og-avstand</p>
<p>Fievru ovdan ruoktut bargobáikái Ávžžuhuvvon gaska, unnimus okta mehter, berre doalahuvvot go čuovvu fievrruid ovdan ruoktut bargobáikái. Ruovttukantuvrra ja máškidis bargoáiggi geavaheapmi leat dehálaš doaibmabijut unnidan dihte fysalaš oktavuođa álbmogis ja geavaheami almmolaš fievrrideamis ovdan ruoktut bargobáikái, ja lea guovdil go almmolaš fievrrideami mielčuovvukapasitehta lea gáržžiduvvon. Dárbbašlaš njoammueastadandoaibmabijut, nu mo dat ahte unnánat sáhttet mátkkoštit oktanaga, dagaha ahte almmolaš fievrrideami kapasitehta lea gáržžiduvvon, erenoamážit lea dát čadnon gávpogiidda. Jus lea váttis doalahit ávžžuhuvvon gaskka almmolaš fievrrideamis bargui, berre doaimmahat árvvoštallat eará doaibmabijuid garvin dihte ahte bargit mátkkoštit kollektiivvajohtolagain. Sáhttá leat dan bokte ahte láhčá vai bargit sáhttet mátkkoštit eará láhkai, nu mo sihkkeliin/elsihkkeliin, dahje ahte leat eanet parkerensajit olámuttos. Kontinuitehtaplánen Ruovttukantuvra sáhttá maiddá geavahuvvot doaibmabidjun fitnodaga kontinuitehtaplánemis. Bargosajit fertejit ráhkkanit dasa ahte mielbargit sáhttet jávkat guhkitáiggi jus balahuvvo ahte lea dávda dahje duođaštuvvo ahte lea dávda, dahje ahte biddjojuvvojit erremii 10 beaivái maŋŋá go sis leamaš lahka oktavuođa ovttain gii lea njoammuduvvon. Jus ovtta bargis duođaštuvvo leat covid-19, sáhttet máŋga bargi definerejuvvot lagasoktavuohtan ja fertejit dalle erremii. Doaimmahagat mat leat sorjavaččat ahte kritihkalaš doaimmain lea kontinuitehta sáhttet árvvoštallat geavahit fásta bargojoavkkuid, garvin dihte ahte buot mielbargit geat gullet dán doibmii leat dilálašvuođas gos sáhttet njoammuduvvot oktanaga. Bagadalli kontinuitehtaplánemii – servodatsihkarvuođa ja gearggusvuođa direktoráhta (https://www.dsb.no/veiledere-handboker-og-informasjonsmateriell/veileder-ikontiunitetsplanlegging---opprettholdelse-av-kritiske-funksjoner-ved-hoyt-personellfravar/) 1 https://www.helsedirektoratet.no/veiledere/koronavirus/idrett-kultur-fornoyelsesparker-og-frivilligeorganisasjoner/forbud-mot-enkelte-kultur-og-idrettsarrangementer</p>
<p>Mildosat Árvvoštallančuoggát ruovttukantuvrra geavaheapmái <em type="bold">Dilálašvuohta našuvnnalaččat/báikkálaččat </em></p>
<p><em type="bold">Árvvoštallamat </em></p>
<p>Našuvnnalaš ja/dahje báikkálaš njoammudeatta -</p>
<p>Mo lea njoammudilálašvuohta našuvnnalaččat -</p>
<p>Mo lea njoammudilálašvuohta báikkálaččat (báikkálaš ja našuvnnalaš dearvvasvuođaeiseválddit)</p>
<p>Kollektiivajohtolaga dilálašvuohta -</p>
<p>Doaibmabijut mat unnidit oktavuođa olbmuid gaskkas garvin dihte gárživuođa almmolaš báikkis ja kollektiivajohtolagas (báikkálaš ja našuvnnalaš dearvvašvuođaeiseválddit)</p>
<p><em type="bold">Báikkálaš dilálašvuohta </em></p>
<p>Bargu sáhttá dahkkot ruovttukantuvrras -</p>
<p>Ruovttukantuvra berre dušše dalle geavahuvvot go doaimmahat nagoda bisuhit kvaliteahtalaš buori fágalaš fálaldaga digitála čovdosiiguin </p>
<p>Bargit riskajoavkkuin -</p>
<p>Ruovttukantuvra berre árvvoštallot olbmuide geain lea stuorát riska duođalaččat buohccát covid-19 geažil, jus ii leat vejolaš dahje guovdil heivehit barggu eará láhkai.</p>
<p>Bargit geain leat geahppa vuoiŋŋahatvuolšši dávdamearkkat dahje leat erremis -</p>
<p>Jus lea vejolaš, berre láhččit ruovttukantuvrračovdosa bargiide geat fertejit leat ruovttus, muhto sáhttet bargat</p>
<p>Sáhttetgo olbmot doalahit ávžžuhuvvon gaskka mátkkiin ovdan ruoktut bargui (doaimmahahkii) -</p>
<p>Árvvoštallat bargi dárbbu mátkkoštit kollektiivajohtolagain -</p>
<p>Árvvoštallat sáhttágo bargoaddi fállat molssaeavttu (sihkkeliid, eanet parkerensajiid jna) -</p>
<p>Ruovttukantuvrra geavaheapmi bisuhan dihte gaskka olbmuid gaskas almmolaš fievrruin lea erenoamážit guovdil bargosajiin gos ollu bargit geavahit dákkár fievrruid mátkkiide gaskal ruovttu ja bargosaji</p>
<p>Sáhttetgo olbmot doalahit ávžžuhuvvon gaskka barggus iežaset bargansajis (doaimmahat) -</p>
<p>Kártet bargosaji areálaid systemáhtalaččat -</p>
<p>Guovddášsuorggit: bargosadji/kantuvrasadji/oktasaš kantuvrralanjat, olgouvssat, heaissat, čoahkkinlanjat, boradanlanjat, molssodanlanjat jna.</p>
<p>Čoahkkimat -</p>
<p>Digitála čoahkkimat ávžžuhuvvojit jus leaš dakkár bargu ahte lea vejolaš -</p>
<p>Go lea dárbu fysalaš čoahkkimiidda ferte sihkkarastit ahte leat doarvái stuorra lanjat bisuhan dihte gaskka, ja čuovvut gustovaš njuolggadusaid joavkosturrodagaid ja lágidemiid dáfus</p>
<p>Kontinuitehtaplánen -</p>
<p>Doaimmahagat mat leat sorjavaččat ahte kritihkalaš doaimmain lea kontinuitehta sáhttet árvvoštallat geavahit fásta bargojoavkkuid, garvin dihte ahte buot mielbargit geat gullet dán doibmii leat dilálašvuođas gos sáhttet njoammuduvvot oktanaga -</p>
<p>Bargit sáhttet juhkkojuvvot joavkkuide mat lotnolassii barget ruovttukantuvrras ja leat fysalaččat bargosajis</p>
<p>Ruovttubargu muđui</p>
<p>Máŋgga doaimmahahkii sáhttá čoavddus bealleáigge ruovttukantuvrrain, mas bargiin lea ruovttukantuvra ovtta dahje máŋga beaivvi vahkus, leat buorre doaibmabidjun geahpedan dihte man galles leat barggus oktanaga. Aspeavttat árvvoštallamii: -</p>
<p>Doaimmat maid ii sáhte čoavdit go bargosajis -</p>
<p>Ergonomalaš ja sosiála vuhtiiváldimat, mátkkoštangaska jna. -</p>
<p>Sihkkarastit ahte lea minimála fysalaš čanastat bargosadjái -</p>
<p>Čađahit čoahkkimiid/ságastallamiid maid ii leat buorre čađahit digitálalaččat</p>
<p>Mátkkit</p>
<p>Digitála čoahkkimat ávžžuhuvvojit ovdal mátkkiid jus leaš dakkár bargu ahte lea vejolaš</p>
</body></document>
