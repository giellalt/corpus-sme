<document xml:lang="sme" id="no_id"><header><title>Áigeplána servodaga rahpamii cehkiid mielde</title><genre code="admin"/><author><person firstname="" lastname="helsenorge.no" sex="unknown" born="" nationality=""/></author><year>2020</year><wordcount>563</wordcount><conversion_status type="standard"/><availability><license type="standard"/></availability><origFileName>https://helsenorge.no/SiteCollectionDocuments/korona/korona-tidsplan-samisk.pdf</origFileName><parallel_text xml:lang="eng" location="korona_tidsplan_engelsk.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p type="listitem">Áigeplána servodaga rahpamii cehkiid mielde    Miessemánu 7. beaivvi dahkkojuvvojit čuovvovaš rievdadusat:</p>
<p type="listitem">Joavkkuid sturrodat priváhta oktavuođain lasihuvvo viđá olbmos gitta eanemusat 20  olbmui, mii eaktuda ahte sáhttá doallat unnimusat ovtta mehtera gaskka.</p>
<p type="listitem">Dat mearkkaša ahte maiddái hárjehallamat ja eará organiserejuvvon válaštallandoaimmat sáhttet čađahuvvot eanemusat 20 olbmui geat dollet unnimusat mehtera gaskka.</p>
<p type="listitem">Dás leat Dearvvašvuođadirektoráhta ávžžuhusat ja valáštallama iežas njuolggadusat mat gustojit. Daid berre čuovvut.</p>
<p type="listitem">Valáštallanhállat sáhttet rahpat. Lea gildojuvvon atnit molssodanlanjaid  valáštallanhállain.</p>
<p type="listitem">Lea lohpi lágidit priváhta doaluid main leat gitta 50 oasseváldi almmolaš báikkis, gos oasseváldit sáhttet doallat unnimusat mehtera gaskka guhtet guoibmáseaset, ja go  lea lágideaddji geas lea ovddasvástádus. Dat guoská buot lágan doaluide, maiddái  valáštallandoaluide, nugo čoahkkanemiide, cupaide ja kámpaide. Bargit dahje  doaimmaheaddjit geat čađahit doaluid almmolaš báikkis eai galgá rehkenastot leat  oassin doaluin.Sin rolla ferte čielggaduvvot sierra fidnosuorgestandárddain.</p>
<p type="listitem">Olgoriikamátkkiid gieldin dearvvašvuođabargiide heaittihuvvo. Rávvejuvvo ain garvit astoáiggemátkkiid.</p>
<p type="listitem">Olbmot geat leat leamaš olgoriikkas, fertejit ain erremii go bohtet ruoktot.</p>
<p type="listitem">Álbmot ferte leat gearggus ahte mátkeerren sáhttá bistit geasi badjel.</p>
<p type="listitem">Errengeasku rievdaduvvo 14 beaivvis 10 beaivái. Olbmot geat leat leamaš lagas oktavuođas njoammuduvvon olbmuin gitta 48 diimmu ovdal go go son oaččui daid  vuosttaš symptomaid galget erremii. Galgá ain erremii jus lea leamaš lahkalaga  njoammuduvvon olbmuiguin lagabus go guokte mehtera eret guhkit go15  minuhta.  Addo vejolašvuohta garvit errengeasku guhtta mánu olbmuide geain lea leamaš</p>
<p type="listitem">SARS-CoV-2 infekšuvdna.</p>
<p type="listitem">Bargoaddit berrejit sihkkarastit ahte bargit sáhttet doallat unnimusat mehtara gaska olles bargoáiggis Guovllut riikkas gos olbmot leat sorjavaččat atnit almmolaš fievrruid  ávžžuhuvvojit bargoaddit láhčit dili ruovttokantuvrii ja elektrovnnalaš čoahkkinastimii  nu guhkás go vejolaš, ja leat fysalaččat bargosajis dušše go lea dárbbašlaš. Dát  guoská earenoamažit Oslo-guvlui ja eará gávpogiidda gos lea deaddu  kollektiivajohtolagas.      Miessemánu 11. beaivvit šaddet čuovvovaš rievdadusat:</p>
<p type="listitem">Buot skuvllat ja joatkkaskuvllat galget rahpat buot luohkáide vahku 20 mielde.</p>
<p type="listitem">Njoammuma gáhttennjuolggadusat galget čuvvojuvvot, mii sáhttá mearkkašit ahte  buohkat eai sáhte leat skuvllas oktanaga.</p>
<p type="listitem">Rávisolbmuidoahpahus ja introdukšuvdnalága oahpahusortnegat báhtareddjiide  sáhttet maiddái rahpat vahkku 20.</p>
<p type="listitem">Álbmotallaskuvllat dollojuvvojit gitta skuvlajagi lohppii, earret oanehiskurssaid.</p>
<p type="listitem">Vuodjinskuvllat sáhttet rahpat. Sii galget čuovvut njoammuma gáhttengáibádusaid mat gusket eará fitnodagaide main oktavuohta guovtti olbmo gaskka.</p>
<p type="listitem">Áigumuš lea ahte bingohállat ja dakkáraččat sáhttet rahpat.</p>
<p type="listitem">Universitehtat, allaskuvllat ja fágaskuvllat galget joatkit gáiddusoahpahusa.</p>
<p>Studeanttaide geat fertejit leat oahppobáikkis doalahan dihte oahppoprogrešuvnna, sáhttá addit beassanlobi.</p>
<p type="listitem">Oahppobáikkit galget čuovvot njoammuma gáhttenfágalaš doallevaš doaimma gáibáidusaid.</p>
<p type="listitem">Kursadoaimmat studieforbund og Kompetansepluss ásahusaid olis galget joatkit gáiddusoahpahusain. Studeanttaide geat fertejit leat oahppobáikkis doalahan dihte  oahppoprogrešuvnna, sáhttá addit beassanlobi. Oahppobáikkit galget čuovvut  njoammuma gáhttenfágalaš gáibádusaid doahttalahtti doibmii.</p>
<p>Almmuhuvvo bagadus valáštallamii, mii deattuha mánáid- ja nuoraidvaláštallamiid mat mielddisbuktet fysalaš guoskama, nugo ovda mearkka dihte spábbačiekčan. Mihttomearri lea ahte mánát ja nuorat veahá eanet sáhttet doaimmahit iežaset valáštallama eanet dábálaš láhkái go odne, ovda mearkka dihte čiekčat earáid vuostá iežaset joavkkus. Dat galgá dahkkot njoammunfágalaš oadjebas láhkái.</p>
<p type="listitem">Geassemánu 1. beaivvi rájes lea áigumuš dahkat čuovvovaš rievdadusaid:</p>
<p type="listitem">Guossohanbáikkit mat eai vuovdde biepmu sáhttet rahpat, nu guhká go sii sáhttet doallat njuolggadusa ahte galgá leat unnimusat mehtera gaska. Galget leat  gáibádusat čohkkansajiide ja beavdeguossoheapmái láhkanjuolggadusas.</p>
<p type="listitem">Hervvoštallanpárkkat sáhttet rahpat.</p>
<p type="listitem">Rahppojuvvo organiserejuvvon vuojadeapmái, oktan skuvlavuojademiin.</p>
<p type="listitem">Helsedirektoratet (Dearvvašvuođadirektoráhtta) ja Folkehelseinstituttet (Álbmotdearvvašvuođainstituhtta) ráhkadit ođđa astoáigemátkkoštanrávvagiid  maŋemusat miessemánu 15. beaivvi. Rávvagat gustojit geassemánu 1. beaivvi rájes.    Geassemánu 15. beaivvi rájes lea áigumuš dahkat čuovvovačča:</p>
<p type="listitem">Rahppojuvvo doaluide main leat gitta 200 olbmo.</p>
<p type="listitem">Áigumuš rahpat hárjehallanguovddažiid, mii eaktuda ahte dearvvašvuođaeiseválddit  ovttas fidnosurggiin leat gávnnahan doallevaš doaimmaid njoammungáhttemii.</p>
<p type="listitem">Áigumuš rahpat vuojadanbáikkiid ja vuojadanhállaid oppalaččat olbmuide, mas lea  eaktun ahte dearvvašvuođaeiseválddit ovttas fidnosurggiin leat gávnnan doallevaš  doaimmaid njoammungáhttemii.</p>
<p>Bajimusspábbačiekčama ráidočiekčamat šaddet lobálaččat geassemánu 16. beaivvi rájes, spiehkasteami mielde covid-19-láhkanjuolggadusas.</p>
</body></document>
