<document xml:lang="sme" id="no_id"><header><title>Jahkedieđáhus 2016 Buhcciid- ja geavaheddjiidaittardeaddjit Norggas</title><genre code="admin"/><author><unknown/></author><year>2017</year><wordcount>4857</wordcount><conversion_status type="standard"/><availability><license type="standard"/></availability><origFileName>https://helsenorge.no/pobo-seksjon/Documents/Jahkedieđáhus%202016%20Buhcciid-%20ja%20geavaheddjiidáittardeaddjit%20Norggas.pdf</origFileName><parallel_text xml:lang="eng" location="jahkediedahus_2016_buhcciid_ja_geavaheddjiidaittardeaddjit_norggas.pdf"/><parallel_text xml:lang="nob" location="jahkediedahus_2016_buhcciid_ja_geavaheddjiidaittardeaddjit_norggas.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Jahkedieđáhus 2016</p>
<p>Buhcciid- ja geavaheddjiidáittardeaddjit</p>
<p>Norggas 2</p>
<p><em type="bold">Álgosátni </em></p>
<p>Pasieanta- ja geavaheddjiidáittardeaddjit 2016:s meannudedje sullii 15000 jearaldaga, ja sin mihttu lea leat dehálaš lágideaddjin buhcciid vásáhusaide. Áittardeaddjit fokuserejit leat doaibmilis ja ii byrokráhtalaš ortnegiin. Dalle go gáibiduvvo, galgá mannat oanehis áigi oktavuođaváldima rájes doaimma rádjái. Mii leat fálaldat buohkaid váste ja addit ruovttoluottadieđu dearvvašvuođabálvalusaide. Mii oaidnit ahte gulahallan osolaččaiguin sáhttá addit buoret bohtosa go formálalaš váiddameannudeapmi mii sáhttá šaddat guhkesáigásažžan. Bargovuohki geahpida váidalanorgánaid barggu. Lea dehálaš ahte olles riikkas gávdnojit báikkálaččat áittardeaddjikontuvrrat, vai mii sáhttit njuolga veahkehit doppe gos riiddut čuožžilit.</p>
<p>Mii fertet doallat čoahkkimiid pasieanttaiguin, geavaheddjiiguin ja oapmahaččaiguin ja hukset realisttalaš vuordámušaid dasa mot áittardeaddjit sáhttet veahkehit, ja maid sáhttá vuordit ja gáibidit dearvvašvuođa- ja fuolahusbálvalusain. Áittardeaddjit deattuhit buori gelbbolašvuođa gulahallamis ja gaskavuođahuksemis. Muhtun áššit leat nu duođalaččat ahte Fylkkamánni berre daid meannudit, dahje daidda berre ohccot ekonomalaš buhtadus. Áittardeddjiin lea viiddis vásáhus veahkehit pasieanttaid ja geavaheddjiid sin ášši oažžut rievttes geainnu ala.</p>
<p>Dábálaččat leat pasieanttat, geavaheaddjit ja oapmahaččat geat oaivvildit vásihan boasttudivššu, geat váldet oktavuođa pasieanta- ja geavaheddjiidáittardeddjiin. Seammás mii diehtit ahte dearvvašvuođa- ja fuolahussuorggis dahkko ollu buorre bargu. Dát lea perspektiiva maid eat ábut massit. Juohke beaivvi dearvvašvuođabargit barget garrasit ja dahket erohusa ovttaskasolbmuide. Áittardeaddjit oalgguhit dearvvašvuođabargiid. Mii oalgguhit daid geat geavahit sin bargonávccalaš eallima vai mii earát oažžut buori ja rievttes dearvvašvuođaveahki go dárbbašit. 3</p>
<p>Muhtomin manná boastut. Dalle leat áittardeaddjit olámuttos ja bealátkeahtes ortnegiin, geat barget vuhtiiváldit juohkehačča dárbbuid, beroštumiid ja riektesihkarvuođa oktavuođas dearvvašvuođabálvalusaiguin. Jahkedieđáhusas mii deattuhit muhtin vásáhusaid maid leat ožžon diimmá jagis, ja makkár rávvagat mis leat kvalitehtabuorideapmái.</p>
<p>Jahkedieđáhus ráhkaduvvo elektrovnnalaččat.</p>
<p>Jahkedieđáhus lea dárogillii, sámegillii, ja eŋgelasgillii. Don gávnnat dieđáhusaid čujuhusas pasientogbrukerombudet.no.</p>
<p>Dearvuođat</p>
<p>Lisa Refsnes, pasieanta- ja geavaheddjiidáittardeddjiid bargolávdegotti jođiheaddji ja Sogn ja Fjordane áittardeaddji.</p>
<p>Rune Johan Skjælaaen, Hordálanda Anne-Lise Kristensen, Oslo ja Akershus Tom Østhagen, Hedemárku ja Opplánda Runar Finvåg, Møre ja Romsdal</p>
<p>Odd Arvid Ryan, Romsa Inger-Marie Sommerset, Nordlánda Torunn Grinvoll, Vestfold Eli Marie Gotteberg, Aust-Agder Mette Elisabeth Eriksen, Finnmárku Anne-Lene E. Arnesen, Buskerud Marianne Eek, Østfold Gunhild Solberg, Vest-Agder Gro Snortheimsmoen Bergfjord, Rogalánda Elin Hagerup, Lulli-Trøndelága Else Jorunn Saga, Telemárku Kjell J. Vang, Davvi-Trøndelága (31 b. Borgemánu 2016 radjái) 5</p>
<p><em type="bold">Áittardeaddjit ávžžuhit </em> diehtojuohkinkampánjja riikka ássiide vai ožžot gelbbolašvuođa pasieanta- ja geavaheddjiidvuoigatvuođaid birra  diehtojuohkinkampánjja bálvalusdoaimmaheddjiide vai ožžot gelbbolašvuođa pasieanta- ja geavaheddjiidvuoigatvuođaid birra  ahte dearvvašvuođabálvalusat fertejit eambbo muitalit pasieanttaide ja geavaheddjiide pasieanta- ja geavaheddjiidáittardanortnega birra.  ahte bearráigeahččoortnet berre nannejuvvot  ahte pasieanttat geat vurdet badjel diimmu beassat fástadoaktára várrejuvvon diibmui eai berre dárbbašit máksit  ahte fástadoavttirortnet berre árvvoštallojuvvot  ahte nuorat gaskal 16 ja 18 jagi eai berre dárbbašit máksit iežasoasi fástadoaktára luhtte 6 </p>
<p><em type="bold">Oahpásnuvvan áittardeddjiid doaimmaide </em>Pasieanta- ja geavaheddjiidáittardeaddjit gávdnojit juohke fylkkas ja sis lea lagas oktavuohta ja fágalaš ovttasbargu. Pasieanta- ja geavaheddjiidvuoigatvuođalága § 8-1:s boahtá ovdan ahte áittardeaddji bargu lea guovtti oasis. Áittardeaddji galgá:  bargat ovttaskasáššiiguin  veahkehit kvaliteahta buoridit dearvvašvuođa- ja fuolahusbálvalusas. 2016:s sullii 15 000 olbmo válde oktavuođa buhcciid- ja geavaheddjiidáittardeddjiiguin ja obbalaččat ledje 17 600 iešguđetlágan áššečuolmma dearvvašvuođa- ja fuolahusbálvalusa dáfus. Olbmos leat dávjá eambbo go okta čuolbma masa dárbbaša neavvagiid, ráđđeaddima, dieđuid ja bagadusa. Áššečuolmmat juohkásit ná: 40 % 60 % </p>
<p>Kommunal helse- og omsorgstjeneste</p>
<p>Spesialisthelsetjeneste7</p>
<p><em type="bold">Bargu ovttaskasáššiiguin </em>Áittardeaddjit leat dehálaš vuostáiváldit ja gaskkusteaddjit pasieanta- ja geavaheddjiidvásáhusain. </p>
<p>Juohkehaš sáhttá váldit oktavuođa áittardeddjiin. Pasieanttat, geavaheaddjit, oamehasat ja dearvvašvuođa- ja fuolahusbálvalusa bargit váldet oktavuođa. Bálvalus lea nuvttá ja lea vejolaš anonymat váldit oktavuođa. Áittardeaddjit galget leat olámuttos fálaldahkan buohkaide geain leat gažaldagat, ruovttoluottadieđut dahje váidimat dearvvašvuođa- ja fuolahusbálvalusaid dáfus.</p>
<p>Áittardeaddjit deattuhit oktii ámadajuid čoahkkimiid. Ráđđeaddimii gullá dábálaččat guldalit, jearahit, addit dieđuid vejolašvuođaid birra, veahkehit sirret ja addit rávvagiid.</p>
<p>Jus lea vuođđu váldit ášši viidáset, de dat geavvá ovttas pasieanttain. Dávjá lea okta molssaeaktu dahje máŋga molssaeavttu:  váldit bajás ášši njuolga bálvalusbáikkiin, addit ruovttoluottadieđu dahje bivdit gulahallančoahkkima  váidit fylkkamánnái  ohcat buhtadusa Norgga pasieantavahátbuhtadusas</p>
<p>Áittardeddjiid barggu dovdomearka lea ahte sii leat lagas ja njuolga oktavuođas pasieanttaiguin, geavaheddjiiguin, oapmahaččaiguin ja bálvalusbáikkiiguin. 8</p>
<p><em type="bold">Váldit bajás ášši njuolga bálvalusbáikkiin </em>Eatnasat geat váldet oktavuođa áittardeddjiin, leat duhtameahttumat juoga mainna bálvalusas. Luohttámuš virgesadjái soaitá unnon dahje nohkan. Sáhttet buktit vahátlaš váikkuhusaid earenomážit pasieanttaide ja geavaheddjiide geat ain dárbbašit bálvalusaid. </p>
<p>Muhtumat háliidit váldit oktavuođa bálvalusbáikkiin ja čilget sin vásáhusaid, váidit dahje addit ruovttoluottadieđu. Muhtun áššiin áittardeaddjit veahkehit váldit oktavuođa bálvalusfálliin, ja áittardeaddjit maiddái sáhttet oassálastit čoahkkimiin. Áigumuš lea ahte pasieanta dahje geavaheaddji oažžu vejolašvuođa gaskkustit su vásáhusaid, oažžu vejolašvuođa jearahallat, ja soaitá oažžut šálloša, vásiha ahte lea ipmirduvvon ja ruovttoluotta fas oažžut luohttámuša. Áittardeaddjit leat mielde ráhkkanahttit vuođu buori gulahallamii.</p>
<p>Dákkár čoahkkimat sáhttet leat hui dehálaččat pasieanttaide, geavaheddjiide ja oapmahaččaide ja sáhttá goappaš osolažžii addit eanet ipmárdusa ja oahppama. Jus čoahkkin manná bures, de sáhttá geavvat ahte ášši <span type="quote">“manná rievttes guvlui”</span> ja addá vuođu dasa ahte ášši ii mana viidáset eará sajiide, muhto čovdojuvvo čoahkkima bokte. 9</p>
<p><em type="bold">Váidalus fylkkamánnái </em>Fylkkamánni lea sihke váidalanásahus ja bearráigeahččaneiseváldi ja ovddasta dehálaš riektesihkarvuođafunkšuvnna. Leat guovttemállet váidalusat mat leat áigeguovdilat:  vuoigatvuođaváidalus - go lea váilevaš ollašuhttin vuoigatvuođas  bearráigeahččováidalus - go vuostáiváldon bálvalusat eai leat leamašan oktiivástidan dearvvašvuođalágaiguin </p>
<p>Muhtin áššiid berre eandalii ovdanbuktit bearráigeahččaneiseváldái. Eará áššiin mii bagadallat pasieanttaid, geavaheddjiid ja oapmahaččaid maid sii sáhttet vuordit jus sáddejit váidaga fylkkamánnái muhtun dáhpáhusa ovddas mainna eai leat duhtavaččat. Dat lea vai ožžot realisttalaš vuordámušaid maid sii dainna sáhttet olahit. Dakkár dilálašvuođain mii sáhttit ávžžuhit eará vugiin čuovvulit ášši.</p>
<p><em type="bold">Norgga pasieantavahátbuhtadusa buhtadus (NPB) </em>Áittardeaddjit addet dieđuid vejolašvuođas ohcat buhtadusa go lea pasieantavahát čuožžilan. Go lea dárbu ráđđeaddimii, áittardeaddjit veahkehit nai sáddet ohcanbáhpiriid. </p>
<p>Lea áittardeddjiid vásáhus ahte rievddada man ollu dearvvašvuođabargit dihtet geatnegasvuođa birra addit dieđuid vejolašvuođa birra ohcat pasieantavahátbuhtadusa. Dearvvašvuođabargiin maiddái rievddada man ollu sii dihtet vejolašvuođa birra váldit oktavuođa pasieanta- ja geavaheddjiidáittardeddjiin. Mii vásihit ahte spesialistadearvvašvuođabálvalusas dihtet eambbo dán birra go suohkanlaš dearvvašvuođa- ja fuolahusbálvalusain. Spesialistadearvvašvuođabálvalusa ja suohkanlaš bálvalusaid áššiid juohkáseapmi NPE:I maiddái čájeha dán. 10</p>
<p><em type="bold">Bargu oažžut bálvalusain kvalitehtabuoridemiid </em>Áittardeddjiin lea beaivválaš oktavuohta bargiiguin bargobáikkiin čoavdin dihte áššiid. Pasieanta- ja geavaheddjiidvásáhusaid maid dát áššit ovddastit, addet buori vuođu buktit árvalusaid bálvalusbáikkiide mot bálvalusaid sáhttá buoridit. Mii addit dehálaš ruovttoluottadieđuid guoskevaš bálvalussuorggis, ja min geavahit rávvejeaddjin <span type="quote">“bealátkeahtes čalmmiiguin”</span>. </p>
<p>Áittardeaddjit earret eará čoahkkinastet dearvvašvuođadoaimmahagaid geavaheddjiidráđiin ja kvalitehta- ja pasieantasihkarvuođalávdegottiin. Áittardeaddjit deaivvadit suohkanlaš jođihangottiin,sihke hálddahuslaš ja politihkalaš. Áittardeddjiin leat jahkásaš čoahkkimat dearvvašvuođadoaimmahagaiguin, fylkkadoaktáriiguin, Stáhta dearvvašvuođabearráigeahčuin ja eará hálddahusdásiiguin ja veahkehit ávkkálaš ja dehálaš máhttojuohkimiin.</p>
<p>Stuoradiggepolitihkkárat maiddái ožžot dieđuid áittardeddjiid vásáhusaid birra, sihke go áittardeaddjit servet Stuoradikki gažademiide ja go leat njuolggo oktavuođas áirasiiguin geat gullet iešguđet fylkkaide (fylkkabeaŋkkaide). Pasieanta- ja geavaheddjiidáittardeaddjit vásáhusat geavahuvvojit jahkásaš dieđáhusas Stuorradiggái mii lea dearvvašvuođa- ja fuolahusbálvalusa Kvalitehta ja pasieantasihkarvuođa birra.</p>
<p>Pasieanta- ja geavaheddjiidáittardeaddjit veahkehit min bargosuorggi gulaskuddancealkámušaiguin. 11</p>
<p><em type="bold">Sivat manin áittardeddjiiguin váldet oktavuođa </em>Áittardeaddjit sirrejit oktavuođaváldimiid golmma váldokategoriijii vai addet eanemus aiddolaš ruovttoluottadieđuid dearvvašvuođabálvalussii. Dát leat vuoigatvuođat, bálvalusdoaimmat, ja vuogádat ja áššemeannudeapmi. Badjel 50 proseantta oktavuođaváldimiin gullet duhtameahttunvuhtii dainna mot iešalddis bálvalus doaimmahuvvo maid sii ožžot, sáhttá leat dagahuvvon vahágahttima rájes gitta váilevaš fuolahusa rádjái. 30 proseantta oktavuođaváldimiin gullet vuoigatvuođaide, dávjjimusat lea várohus ahte pasieanta- ja geavaheddjiidvuoigatvuođat leat rihkkojuvvon. 13 proseantta mii identifiseret nu ahte vuogádagat leat beahttán mat galget vuhtiiváldit pasieantasihkarvuođa ja pasieantadivššu jođu, ja lea máhtuhisvuođa, moivi ja ájahaddan áššemeannudeamis mii čuohcá pasieanttaide ja geavaheddjiide. </p>
<p>Measta juohke oktavuođaváldimis áittardeaddjit gávnnahit váilevaš ja heajos diehtojuohkinosiid. Pasieantadorvvolašvuohta lea mearrideaddjin buori ja ulbmilaš gulahallamii dearvvašvuođabargiid ja sin geat ožžot bálvalusaid ja sin oapmahaččaid gaskkas. 30 % 57 % 13 %</p>
<p>Årsak til henvendelse 1 - Rettigheter 2 - Tjenesteytelse 3 - System og saksbehandling12</p>
<p><em type="bold">Searvválaš diehtojuohkin vuoigatvuođaid ja áittardanortnega birra </em>Áittardeaddjit barget aktiivvalaččat bajidit máhtolašvuođa pasieanta- ja geavaheddjiidvuoigatvuođaid ja áittardeaddji ortnega birra. Mii logaldallat geavaheddjiidorganisašuvnnaide, buohcceviesu ja suohkanlaš bálvalusaid bargiide, studeanttaide, ohppiide, sisfárrejeddjiide oahpistankurssain, suohkanlaš ráđiide, pensionistaservviide, politihkalaš ja hálddahuslaš lávdegottiide. Searvválaš doaimmas oažžut maiddái ollu máhtolašvuođa dan birra mot bálvalusat vásihuvvojit leame. Áittardeaddjit maiddái logaldallet nationála ja guvllolaš kurssain ja konferánssain. </p>
<p>Áittardeaddjit oassálaste doaluin borgemánus Arendal-vahkkus čájáhusbevddiin, logaldallamiiguin ja searvamiin doaluide.</p>
<p>Politihkkárat háliidit áittardeaddjit galget oažžut stuorát oasi suohkanlaš bálvalusaid áššiin. Áittardeaddjit leat ovttaoaivilis dáinna háliidusain. Áittardeaddjit fertejit fitnat báikkiin gos olbmot ásset ja gos bálvalusat addojit vai olahit dán. Dát šaddá vel deháleabbo go dávjjit sirdašuvvet bálvalusat spesialistadearvvašvuođabálvalusas suohkaniidda. Otná resurssat ráddjejit dán barggu viidodaga. 13</p>
<p><em type="bold">Válljejuvvon fáttát </em></p>
<p><em type="bold">Váidinvuoigatvuohta dušše báhpiris? </em>Pasieanta- ja geavaheddjiidvuoigatvuođat galget buvttihit <span type="quote">«Pasieantta dearvvašvuođabálvalusa»</span>. Dát eaktuda pasieanttaid ja geavaheddjiid geat dovdet iežaset vuoigatvuođaid, ja ohcalit daid ja váidet jus oaivvildit ahte dat eai ollašuva. Dat maiddái eaktuda bálvalusfálliid mat dovdet vuoigatvuođaid, praktiserejit daid ja sihkkarastet ahte sin pasieanttat ja geavaheaddjit maiddái dovdet daid. Viidáset eaktuda dat váiddaorgána mii beaktilit veahkeha sihkkarastime ahte bálvalusat doaimmahuvvojit lágaid ja láhkaásahusaid olis. Buot golmma suorggis lea beahttin. </p>
<p>Váilevaš máhtolašvuohta váiddaáššemeannudeami ja pasieantavuoigatvuođaid birra dearvvašvuođabálvalusain lea duođalaš riektesihkarvuođačuolbma. Mii oaidnit ahte bálvalusbáikkit mat ožžot váidaga, dávjá eai dieđe movt dan galgá meannudit. Muhtun váidagat meannuduvvojit ođđa ohcamin mas váidaleaddji ohcan fas biehttaluvvo. Muhtumat meannudit váidaga, muhto eai sádde dan viidáset fylkkamánnái nu mot galget jus bisuhit váidaluvvon mearrádusa. Leat maiddái ovdamearkkat dasa ahte bálvalusbáikkit eai leat nákcen fuomášit ahte lea sáhka váidagis. Pasieanttat ja geavaheaddjit muitalit nai dilálašvuođaid birra main dovdet ahte leat bággejuvvon eai váidit. Sii ožžot dieđu ahte eará pasieanttat ožžot heajut fálaldaga, jus sidjiide mieđihuvvojit bálvalusat maid sii ohcet. <em type="bold"><span type="quote">“Mii ozaimet ruovttubuohccedivššus eadnái eahkesbearráigeahču. Suohkanhoavda dajai jus sii mieđihit dan, de dat earret eará čuohcá eará pasieanttaide geat dárbbašit ruovttubuohccedivššu. Mu mielas lea váttis ahte mun ferten váldit ovddasvástádusa dasa”</span> </em>14 </p>
<p>Muhtun bálvalusbáikkit leat addán cealkámušaid mas váidin bálddastahttojuvvo dainna ahte lea geahččaleame <span type="quote">“ beassat ovdalii vuordinráiddus.”</span> Pasieanttat ja geavaheaddjit muitalit ahte sii ballet váidalit dearvvašvuođabálvalusaid danin go eai hálit áddejuvvot čabuláganin. Seammás oaidnit mii ahte fylkkamánni rievdadanproseanta obbalaččat daid ovddas geat váidalit, lea oalle badjin.</p>
<p>Dearvvašvuođa- ja fuolahusbálvalusa dárbbaša dihtomielalažžan dahkat pasieantavuoigatvuođaid ja váidalanvejolašvuođaid birra ja sin gelbbolašvuođa dárbbaša bajidit daid áššiid hárrái. Berrejit álggahuvvot doaimmat maiguin bálvalusat buoret vuogi mielde láhčet dili váidalanvejolašvuođaide ja meannudit váidagiid rievttes ja luohttevaš vuogi mielde.</p>
<p>Áittardeaddjit váivašuvvet go áššemeannudeapmi váldá guhkes áiggi muhtin fylkkamánniámmáhiin. Leat maiddái ovdamearkkat main fylkkamánni lea áššiid sádden ruovttoluotta suohkanii ođđa meannudeapmái, iige dat mielddisbuvtte makkárge čielggadeami. Dan sádjái dat manná vuot fylkkamánnái. Pasieanttat ja geavaheaddjit dovdet sii gártet máŋgga stuolu gaskii vuogádagas, mas ollislaš áššemeannudanáigi váldá nu guhkes áiggi ahte váidda ii leat šat duohta vuoigatvuohta. Ii leat doarvái ahte politihkkárat addet eambbo ja eambbo pasieantavuoigatvuođaid ja iešguđetlágan njuolggadusaid. Politihkkárat šaddet maiddái sihkkarastit ahte dearvvašvuođabálvalus ja bearráigeahččaneiseválddit nagodit deavdit daid vuordámušaid maid vuoigatvuođat addet sihke kapasitehtalaččat ja organisatoralaččat.</p>
<p>Áittardeaddjit nannosit fokuserejit čoavdit áššiid ovttasbarggus ja gulahallamis osolaččaiguin, ovdalgo šaddá formála váidda. Dávjá lea buoret osolaččaide čoavdit ášši ovttasbarggus áittardeddjiin, go dan ahte boahtá fylkkamánnis mearrádus máŋga mánu maŋŋel. Áittardeaddjit doaimmahit olgguldas doaimmaid ja bidjet fokusa veahkehit doppe gos riiddut duođai dáhpáhuvvet. Mii dávjá geavahit gulahallančoahkkimiid reaidun, gos mii 15 addit dieđuid ja muitalit realitehta birra mii lea ávkin sihke bálvalusbáikái ja geavaheaddjái. Dat bargovuohki dahká ahte áššit čovdojuvvot eanet beaktilit ja vuolimus vejolaš dásis. Lea maiddái eambbo jáhkehahtti ahte luohttámuš bálvalusaide sáhttá fas boahtit ruovttoluotta ja ovttasbargu buorrána osolaččaid gaskkas, go ovttas čoavdá riidduid. Dát bargovuohki sáhttá veahkehit bálvalusaid bidjat eanet fokusa kvalitehtabargui. Min mihttomearri lea ahte dát bargometodihkka maiddái galgá veahkkin daid kapasitehtačuolmmaide maid fylkkamanneámmáhat vásihit. <em type="bold">Áittardeaddjit váillahit ja ávžžuhit: </em> diehtojuohkinkampánjja riikka ássiide vai ožžot gelbbolašvuođa pasieanta- ja geavaheddjiidvuoigatvuođaid birra Áittardeaddjit áinnas sáhttet veahkehit dáinna bargguin.  seammalágan diehtojuohkinkampánnja bálvalusdoaimmaheddjiide.  nannema bearráigeahččanortnegis  ahte dearvvašvuođabálvalusat fertejit eambbo muitalit pasieanttaide ja geavaheddjiide pasieanta- ja geavaheddjiidáittardanortnega birra 16 </p>
<p><em type="bold">Dearvvašvuođaváidda - manná ain beare njozet </em>Pasieanttat sáhttet ohcat Norgga pasieantavahátbuhtadusas (NPB) buhtadusa jus oaivvildit sii leat ožžon dikšunvahága dearvvašvuođaveahki addosa beahttima geažil. Pasieanttat sáhttet váidit nationála dearvvašvuođabálvalusa váiddaorgánii, Dearvvašvuođaváidalussii, jus eai leat ovttaoaivilis áššemearrádusain. Dát galgá sihkkarastit pasieantta vuoigatvuođa guovtti sierra ásahusas oažžut ášši árvvoštallojuvvot. 1.b ođđajagimánus 2016:s pasieantavahátlávdegoddi ođđasisorganiserejuvvui ja fárrii Oslos Bergenii. Áittardeaddjit, nu go earát ge, dalle dán áigemuttus juo cuiggodedje proseassa ja ovdanbidje gažaldagaid ovdabarggu ja áigeplána ektui. Historjá čájeha ahte dasa lei vuođđu. </p>
<p>Pasieantavahátlávdegoddi (PVL) dieđihii Dearvvašvuođa- ja fuolahusdepartementii (DFD) ahte vurdojuvvon áššemeannudanáigi boahtá ollu guhkut ođđasisorganiserema geažil. Riikarevišuvdna lei juo 2012:s gávnnahan ahte Pasieantavahátlávdegottis ii lean doarvái doaibmannákca dustet váiddaáššiid lassáneami. Dilli vearáskii eambbo ođđasisorganiserema geažil, vaikko soittii vássevaš. Áššemeannudanáigi lei 12 mánu ovdal fárrema. 1.b cuoŋománus 2016:s vurde ahte áššemeannudanáigi bođii guhkut 24,5 mánnui 2016 loahpas. Pasieanttat ožžo dieđu ahte áššemeannudanáigi lei 20 mánu, muhto <span type="quote">“ovddasguvlui fertii vuordit ahte áššemeannudanáigi lea vel guhkit”</span>. Dearvvašvuođaváidalusa direktevra lea cealkán medias ahte vurdojuvvon boahttevaš áššemeannudeapmi 2016-2017 jahkemolsumis lei 13- 14 mánu. Áittardeaddjit vurdet ahte buhtadusohccit ožžot seammalágan dieđu. 17</p>
<p>Pasieanta- ja geavaheddjiidáittardeaddjit beroštit pasieanttaid riektesihkarvuođas, ja ahte sin vuoigatvuohta oažžut váidaga meannuduvvot vuhtiiváldojuvvo bures.</p>
<p>Dikšunvahát sáhttá buktit ollu pasieanttaide stuora rievdadusaid eallimis. Muhtumat gáhččet eret bargoeallimis. Earát fertejit hukset olles viesu eará ládje vai beaivválaččat galget sáhttit doaibmat. Muhtun pasieanttaid eallináigi navdimis oatnu pasieantavahágahttima geažil. Sidjiide lea dehálaš ahte áššemeannudeapmi manná nu jođánit go vejolaš, seammás go kvalitehta vuhtiiváldojuvvo.</p>
<p>Go rievdadanproseassa PVL árvvoštallanáššiin lea 32%, de lea dehálaš ahte áššemeannudanáigi oatnu. Dárbbašuvvo dohkálaš áššemeannudeapmi jus galgá leat luohttevašvuohta dasa ahte Dearvvašvuođaváidalus ja dearvvašvuođaeiseváldi fuolaha pasieanttaid vuoigatvuođaid. 18</p>
<p><em type="bold">Dikšunáigemearri čuohcá ollislaš pasieantaáigái </em></p>
<p>Spesialistadearvvašvuođabálvalus galgá addit áigemeari goas maŋemusat sáhttet addit dearvvašvuođaveahki pasieanttaide geain lea vuoigatvuohta oažžut dárbbašlaš dearvvašvuođaveahki. Áigemearri sáhttá ollašuvvot jus čielggadeapmi dahje dálkkodeapmi álggahuvvo. Dearvvašvuođadoaimmahagat árvvoštallojuvvojit dan ektui ollašuhttet go áigemeari. Norgga pasieantaregistara logut čájehit áigemearri ollašuvvo dávjjit go ovdal danin go eambbo pasieanttat ožžot sisagohččuma čielggadeapmái, ja unnit oassi dikšui. Áittardeaddjit vuorjašuvvet dákkár ovdánemiin. Áittardeaddjit vásihit pasieanttat gohččojuvvot vuosttaš čielggadeapmái áigemeari siskkobealde, muhto lea beare unnán fokusa ahte viidáset pasieantaáiggis galgá áigegeavaheapmi leat buori práksisa mielde. Áittardeaddjit vuorjašuvvet ahte fokusa garvit rihkkumis divššu álggaheami áigemeari čuohcá ollislaš pasieantaáiggi kvalitehtii. Pasieanttat muitalit ahte sii jođánit besset vuosttaš ráđđádallamii. Muhto lea unnán mii geavvá dan maŋŋel. Muhtumat fertejit vuordit máŋga mánu ovdalgo dilálašvuohta čielgá. Pasieanttat leat ožžon heajos ákkaid dasa manin dikšu maŋiduvvo. Okta pasieanta oaččui reivve buohcceviesus ahte sii dárbbašedje ođđa čielggadeami ovdalgo sáhtte álggahit divššu. Seammás pasieanta oaččui njálmmálaš dieđu ahte váilevaš návccat ledje váldosivvan </p>
<p><em type="bold">Ráhkkaneaddji čielggadeami maŋŋel pasieanta čujuhuvvui buohccevissui čoavječuohpadeapmái. Pasieanta oaččui reivve mas lei áigemearri čielggadeapmái/dikšui ja ledje dieđut vuoigatvuođaid birra dearvvašvuođaveahkkái. Sihke fástadoavttir ja pasieanta vurddiiba čuohpadusa dahkkot čielggaduvvon dikšundárbbu áigemeari siskkobealde. Pasieanta oaččui dušše ovtta ráđđádallama áigemearrái, čuohpadus čađahuvvui easkka jagi maŋŋel. </em>19 dan guhkes vuordináigái. Buohcceviesuin sirdojuvvojit čuovvolandiimmut ovddas guvlui vai luvvejit návccaid nu ahte áigemearit eai rihkkojuvvo. Dárbbašlaš čuovvolandiimmut eai leat seastindoaimmat, dat leat dehálaš oassin ollislaš pasieantaáiggis. Dearvvašvuođabargit addet ruovttoluottadieđu ahte dikšunáigemeari njuolggadusat leat apmasat, váddásat ipmirdit ja eai heive klinihkalaš árgabeivviin. Politihkalaš mihttomearri garvit áigemeari rihkkuma lea mielddisbuktán raporterengáibádusa. Raporttat eai čájet olles gova, muhto dearvvašvuođadoaimmahagaid návcca iežaset heivehit dáid mihttomeriide. 20 </p>
<p><em type="bold">Mánát ja nuorat </em>Leat unnán mánát geat ieža váldet oktavuođa áittardeddjiiguin. Áittardeddjiin áinnas váldet oapmahaččat oktavuođa geat vásihit ahte ii leat mieđiheapmi dasa mot sii árvvoštallet veahkkedárbbu leat. Sáhttá leat guovtteoaivilvuohta málle, viidodaga ja gelbbolašvuođa dáfus veahki ektui mii addo. Vásáhusat lea ahte olles bearrašii čuohcá go mánná lea buohcci dahje dárbbaša viiddis veahki. Danin lea dehálaš jođánit addit rievttes veahki. </p>
<p>Geavaheaddjit stuora veahkkedárbbuin dávjá vásihit stuora hástalusaid, ja earenoamážit suohkanlaš bálvalusfálliin. Fálaldat rievddada suohkaniid gaskkas, sihke gelbbolašvuođa, organiserema ja resursageavaheami dáfus. Mis leat buorit vásáhusat geavahit ságastallančoahkkimiid vai gávdnat ođđa ja buorebut čovdosiid vearránan áššiide.</p>
<p>Mii maiddái deaivat bearrašiid geat leat válljen fárret go ledje gullan eará suohkan sáhttá addit buoret fálaldaga go suohkanis gos fárrejedje eret. Áittardeaddjit barget sihkkarastime ahte bearrašat geain leat viiddis veahkkedárbbut, ožžot doarvái veahki beroškeahttá makkár suohkanis orrot. Dás maiddái čujuhuvvo pasieanta- ja geavaheddjiidvuoigatvuođalága ulbmilparagráfii mii cealká <span type="quote">“álbmogis galgá leat ovttalágan buriid bálvalusaid fidnen.”</span></p>
<p>Mánát geat leat pasieantan buohcceviesus, berrejit divššu oažžut ossodagas mii lea heivehuvvon sin áhkkái. 16-Jahkásažžii sáhttá leat lossat biddjot rávisolbmoossodahkii. Nuoraid individuáladárbbut berrejit vuhtiiváldojuvvot dás. Mánát ja nuorat lea eambbo rašit dearvvašvuođaáššiid dáfus. Lea dehálaš ahte áigemuttut šiehtadusain buoremus lági mielde leat heivehuvvon máná dahje nuora diibmoplánii ja eallindillái gii galgá oažžut poliklinihkalaš divššu. Ollu jávkan skuvllas ii leat buorre. <span type="quote">“Earáláganvuođa”</span> maid mánát ja nuorat dikšundárbbuin ovddastit, berre nu bures go sáhttá unnidit go váldá dán beali eanemus lágiid vuhtii ja lea heivehanmunát dán ektui. 21</p>
<p>Dearvvašvuođadoaimmahagat leat geatnegahtton ásahit nuoraidráđi buohcceviesuin vai sihkkarastet nuoraide mielváikkuheami, ja vai sihkkarastet buriid sirdašumiid mánáidpasieanttas rávisolbmopasientii. Áittardeaddjit oaivvildit lea dehálaš ahte juohke buohccevissui bohtá nuoraidráđđi.</p>
<p>Eastadeaddji bargu ferte nannejuvvot. Lea dehálaš ahte dearvvašvuođastašuvdna ja skuvladearvvašvuođabálvalus lea buorre ja olámuttos, ja ahte mánáid deaivá ja gullá. Ollu pasieanttat geat rahčet psyhkalaš dávddain rávisolbmo agis, muitalit bajásšaddanfearániid birra mat addet jurddaváikkuhusaid. Daddjo ahte <span type="quote">“buorre mánnávuohta bistá olles eallima”</span> Dan sáhttá heajos mánnávuohta nai dahkat. Máhtuin dákkár mánnávuođa- ja bajásšaddanfearániid birra, de lea ágga deattuhit man dehálaš easteaddji bargu ja árra seaguheapmi lea.</p>
<p><em type="bold">Pasieanttat geat dárbbašit psyhkalaš dearvvašvuođaveahki </em>Áittardeaddjit ožžot ollu oktavuođaváldimiid čuolmmaid birra mat gusket pasieanttaid psyhkalaš dearvvašvuhtii. Dakkár ovdamearkkat sáhttet leat gažaldagat dikšunvuoigatvuođaid, divššu kvalitehta dahje viidodaga birra, ávžžuhusat journálain dahkat divvumiid ja sihkkumiid, maŋŋonan dahje váilevaš ovttasdoaibman bálvalusdásiid gaskkas, dálkkodeami birra, gažaldagat dálkkaskeahtes divššu birra. Listu lea guhkit. 22 </p>
<p>Ollu oktavuođaváldimat psyhkalaš dávdda divššu birra bohtet pasieantta oapmahaččain. Oapmahaččaid máhttu ja vásáhusat leat dehálaš ja mávssolaš buvttusin pasieantta dili vuhtiiváldimii, ja berrejit eanet adnot go odne.</p>
<p>Áittardeaddjit vásihit ahte sirdašupmi dearvvašvuođabálvalusas suohkanlaš dikšui ja čuovvoleapmái sáhttá leat váilevaš ja ovddasta hástalusa pasientii.</p>
<p>Mii oažžut oktavuođaváldimiid mat gusket dálkkaskeahtes dikšunfálaldagaide. Earenoamážit leat pasieanttat geat leat atnán ollu dálkasiid guhkit áiggi, ja gos liigeváikkuhusat leat stuorrát ja lea unnán buorráneapmi, geat hui ládje ohcalit dálkkaskeahtes divššu. Politihkalaš jođihangoddi lea sihke 2015:s ja 2016:s iežas bargodokumeanttain dearvvašvuođadoaimmahagaide addán gohččosa ásahit dálkkaskeahtes dikšunfálaldaga. Dat eai leat vuos doaimmas buot sajiin. Fágabirrasiin lea guovtteoaivilvuohta dakkár dikšunsajiid ásahemiid dáfus. Áittardeaddjin mii oaivvildit ahte dakkár fálaldagat fertejit ásahuvvot <span type="quote">“pasieantta dearvvašvuođafálaldagas”</span>, ja mii deattuhit ahte lea dehálaš ahte politihkalaš lohpádusat dákkár pasieantajovkui dollojuvvojit.</p>
<p><em type="bold">Pasieanta geas lea duođalaš </em><em type="bold">psyhkalaš gillámuš </em><em type="bold">vuostáiválddii guhkesáiggi </em><em type="bold">divššu </em><em type="bold">spesialistadearvvašvuođab </em><em type="bold">álvalusas. Ovdal </em><em type="bold">olggosčáliheami ozai </em><em type="bold">suohkanis psyhkalaš </em><em type="bold">dearvvašvuođajoavkkus </em><em type="bold">čuovvuleami. Válddii badjel </em><em type="bold">guhtta vahkku ovdalgo </em><em type="bold">pasieanta oaččui suohkanis </em><em type="bold">mearrádusa, mii attii sutnje </em><em type="bold">juohke nuppi vahkku ovtta </em><em type="bold">ságastallandiimmu. </em></p>
<p><em type="bold">Suohkan bovdejuvvui </em><em type="bold">ovddasvástádusjoavkočoah </em><em type="bold">kkimii, muhto ii boahtán. </em></p>
<p><em type="bold">Čuovvuleapmi ii lean vuos </em><em type="bold">álgán golbma mánu maŋŋel </em><em type="bold">mearrádusa. Pasieanta </em><em type="bold">váiddii dán ášši ovttas </em><em type="bold">áittardeddjiin. </em></p>
<p><em type="bold">Ságastallamat easkka álge </em><em type="bold">go fylkamánnái lei </em><em type="bold">dieđihuvvon dili birra. </em>23 </p>
<p><em type="bold">Ođđa bearráigeahččanvuogit addet vuođu buorebut bálvalusaide </em>Siviilaáittardeaddji eastadanovttadat lea 2016:s čujuhan duođalaš njuolggadusčállosiid rihkkumiidda earret eará bákkolaš psyhkalaš dearvvašvuođasuddjema ásahusaid bearráigeahčuin. Áittardeaddjit leat positiivvalaččat Siviilaáittardeaddji bargui dán suorggis. Siviilaáittardeaddji bargu sáhttá hehttet ja eastadit láhkarihkkumiid dákkár rašes pasieantajoavkku ektui. Áittardeaddjit leat maid mearkkašan ahte Siviilaáittardeaddji dieđiha ahte bearráigeahčču boahtá dáhpáhuvvat iige almmuhuvvo ovdagihtii áigemuddu juste dasa goas fitnan dáhpáhuvvá. Dát unnida ásahusa vejolašvuođa čábbudit doaibmadilálašvuođaid dahje heivehit dieđuid iešalddis bearráigeahču vuolde. Áittardeaddjit oaivvildit fylkkamánniide ja dearvvašvuođabearráigehččui dát bargovuohki lea eanet ávkkálaš go sii doaimmahit bearráigeahču dearvvašvuođa- ja fuolahusbálvalusain. Mii leat maiddái fuomášan fágaidgaskasaš ovttasbarggu Hordalándda, Rogalándda ja Romssa fylkkamánniid gaskkas váilevaš dearvvašvuođaveahki dáfus nuorraniidii <span type="quote">“Idai”</span>, vrd. Bearráigeahččoraportta <span type="quote">“Sii eai ipmirdan mun”</span>. Áittardeaddjit leat ovttaoaivilis ávžžuhusaiguin mat ovdanbohtet raporttas: Berre árvvoštallot lea go dárbu ovdánahttinbargui vai sihkkarastá buoret metodaid fylkkamánniid duođaleamos áššiid bargui. Áittardeaddjit vásihit obbalaččat belohahkii stuora erohusaid riikka fylkkamánniin váiddaáššiid meannudeami, bearráigeahččorutiinnaid ja áššemeannudanáiggi dáfus. Seammás oaidnit ovdamearkkaid ođđa lahkonanvugiide ja bargometodihkkii, earenomážit psyhkalaš dearvvašvuođasuddjemis. Dát movttáskahttá. 2016:s VG áviisa almmustahtii ahte bákkolaš boahkángeavaheapmi psyhkalaš dearvvašvuođasuddjemis raporterejuvvo beare unnán guovddáš dearvvašvuođaeiseválddiide. Váikkuhussan lea ahte ii gulustuvvo man viiddis bákkolašgeavaheapmi lea. Áittardeaddjit oaivvildit beare unnán raporteren lea dohkketmeahttun. Fertejit jođánit boahtit konkrehta doaimmat mat sihkkarastet buoret ja álkit raporterema bággoneavvuid geavaheamis. 24 </p>
<p><em type="bold">Gárrenmirkogeavaheddjiide váilevaš ovttasdoaibman ja váikkuheapmi </em>Mirkosorjavašvuođa divššu vuordináigi lea otnon, muhto áittardeaddjit vásihit ahte ollugat eai oaččo čujuheami dikšui iežaset mirkosorjavašvuođain. Pasieanttat muitalit leat váttisvuođat maŋŋel olggosčáliheami spesialistadearvvašvuođabálvalusas. Váilevaš orrunsadji dahje heittogis ássandilálašvuođat dagahit ahte lihkostuvvon veajuiduhttin lea veadjemeahttun. Jus pasieanta ii oaččo buori ja heivehuvvon ássanfálaldaga olggosčáliheami maŋŋel, de doaresfágalaš spesialiserejuvvon dikšu gal measta juo lea duššás. Orrunsadji olggobealde garra gárrendillebirrasa lea eatnasiidda eaktun go galget doalahit iežaset čielggusin. Pasieanttat ieža ja bálvalusbargit ieža ohcalit orrunviesu differensierejuvvon bargoveagain. </p>
<p>LAR-pasieanttat dávjá váidalit dálkkasválljemiid, addinsaji ja addinrutiinnaid, ja váilevaš individuála árvvoštallama ja mielváikkuheami.</p>
<p>Mii oaidnit ollu oktasaš vásáhusaid pasieanttain geain lea gárrenmirkosorjjasvuohta ja psyhkalaš dearvvašvuođasuddjema pasieanttain. Ollu áššiin boahtá ovdan ahte sii eai dieđe eaige leat ožžon fálaldaga individuála plána birra (IP), dahje sis lea IP mii lea boarásnuvvan iige geavahuvvo. Min vásáhus lea ahte jus IP geavahuvvo áigumuša mielde, de pasieanta oažžu eanet vejolašvuođaid mielváikkuheapmái ja einnostahttivuhtii. Dat sáhttá maiddái váikkuhit buoret ovttasbargui sin gaskkas geain lea ovddasvástádus čuovvulit pasieantta ja nannet divššu ja divššu čuovvoleami.</p>
<p>Geavaheddjiid oainnut das mii lea dehálaš vai dikšu ja veajuiduhttin lihkostuvvá galget vižžot ja journálii čállot. <span type="quote">“Mii lea dutnje dehálaš?”</span>. Vástádus berre addit nanu láidestusaid dasa mii fállojuvvo. 25</p>
<p><em type="bold">Čoavdda ovttadássásaš dearvvašvuođabálvalusaide lea máhtolašvuohta </em>Pasieanta- ja geavaheddjiidvuoigatvuođaláhka galgá veahkehit sihkkarastime buohkaide seamma oažžuma bálvalusaide main lea buorre kvalitehta, dat galgá ovddidit luohttámuša ja sosiála oadjebasvuođa, ja vuhtiiváldit ahte ovttaskasolbmo eallin, integritehta ja olmmošárvu doahttaluvvo. Ollu sisfárrejeddjiide dát vuoigatvuohta hástaluvvo danin go sii eai máhte hupmat dárogiela doarvái bures ja go sii eai dovdda norgga dearvvašvuođabálvalusa. </p>
<p>Eaktun seammadássásaš dearvvašvuođabálvalusaide lea seammalágan vejolašvuohta oažžut dieđuid ja seamma reála vejolašvuohta mielváikkuheapmái. Dieđut fertejit juoga ládje addot ja almmolaš báikkiin gos sisafárrejeaddjit vánddardit. Mii eat sáhte vuordit sii geat eai dovdda vuogádaga, ieža ohcet veahki. Muhtun pasieanttat dárbbašit dulkka go leat oktavuođas dearvvašvuođabálvalusain. Áittardeddjiid vásáhus lea ahte sihke spesialistadearvvašvuođabargit ja suohkanlaš dearvvašvuođa- ja fuolahusbálvalusaid bargit, dalle go dulkageavaheamis lea gažaldat, ákkastallet ahte dulkonfálaldaga illá lea olámuttos ja dat lea gáibideaddji ekonomalaš sivaid geažil. Min kontuvrii oktavuođaváldimiin, mii deaivat pasieanttaid geat eai leat ožžon rievttes dearvvašvuođaveahki, danin go dulka ii leat geavahuvvon. Pasieanttat eai leat ádden dieđuid maid leat ožžon ja dearvvašvuođabargit eai leat ipmirdan movt pasieanta lea čilgen su dávdamearkkaid, ovddeš divššu, buozalmasvuođaid bearrašis j.e. Min ruovttoluottadieđuin bálvalusbáikkiide, mii deattuhit sin ovddasvástádusa láhčit dili dohkálaš gulahallamii. Hovdengoddái sajáiduhttin, plánen ja bušeteren dárbbašlaš ruhtagoluin gelbbolaš dulkii, dárbbašuvvo vai sihkkarastá riektesihkarvuođa gielalaš minoritehtaide ja vai sihkkarastá sii ožžot dohkálaš dearvvašvuođaveahki. Áittardeaddjit dihtet pasieanttaid oktavuođaváldimiid bokte, geain leat psyhkalaš gillámušat, ahte muhtumat leat ožžon biehttaleami dárbbašlaš dearvvašvuođaveahkkái, njuolggut 26 daningo bálvalusbáiki oaivvilda ahte dat fágalaš sivaid geažil ii sáhte addot go geavaha dulkka. Maŋŋel go áittardeaddjit válde oktavuođa, de lea fálaldat láhččojuvvon. Ferte leat absoluhtta gáibádus ahte dearvvašvuođabálvalus sihkkarastá pasieanttaide dárbbašlaš dearvvašvuođaveahki almmá nu ahte pasieanttat ožžot veahki pasieanta- ja geavaheddjiidáittardeaddjis váidit.</p>
<p>Suohkanlaš bálvalusain maiddai lassánit váttisvuođat giela geažil. Boarráset sisafárrejeddjiid lohku, geain lea dárogiella nubbingiellan, lassána álelassii, ja vuostálasvuođas dasa mot ovdal lei, mas bearaš fuolahii sin, de eambbogat bohtet ohcalit suohkanlaš dearvvašvuođa- ja fuolahusbálvalusaid. Maid mii dahkat go ruovttubálvalus galgá fitnat nissonolbmo luhtte gii lea vajálduhttán iežas dárogielmáhtu demeansa geažil? Maid bargat vuoras dievdduin buohcceviesus gii dušše máhttá somalia giela? Buorre ovttasbargu sisafárrejeddjiidorganisašuvnnaiguin lea dárbbalaš ovdánahttit fálaldaga nu ahte buohkat geat orrot Norggas ožžot veahki maid dárbbašit.</p>
<p>Migrašuvdnadearvvašvuohta fáddán berre ovttastahttot deháleamos dearvvašvuođakonferánssaide, iige nu movt odne, dát lea eanasmuddui dušše váldofáddán earenoamáš konferánssain. Dáppe dávjá deaivvadit sii geain juo lea máhtolašvuohta ja beroštupmi suorggis. 27</p>
<p><em type="bold">Ollašuhttet go fástadoaktárat sin barggu? </em>Fástadoaktáriin lea dehálaš doaibma Norgga almmolaš dearvvašvuođabálvalusas ja sii ožžot ollu rámi. Lassin dasa ahte sii doaimmahit dearvvašvuođaveahki, de leat sii min uksaváktan, dahje vaikko uksarahppin, geat rahpet uvssa eará osiide dearvvašvuođabálvalusas. </p>
<p>Pasieanttat vásihit ahte telefovdnabálvalus lea heajut go dan mii fástadoaktáraláhkaásahusas lea mearriduvvon. Váldá guhkes áiggi oažžut diimmu, ja go vuos lea boahtán fástadoavttirkontuvrii, de ollugat šaddet dávjá vuordit guhká. Lea váttis maid doaktárii ruovttuin fitnat, ja ovttasbargoguoimmit váillahit maid eanet ovttasbarggu eará dearvvašvuođa ja fuolahusbálvalusaiguin suohkaniin. Leat maiddái ollu hástalusat fástadoaktáriid rekrutterema dáfus doaresbeliide. Pasieanttat vásihit ahte sis váilu fástadoavttir. Ollu báikkiin dáhpáhuvvá maid nu ahte sadjásaš doaktárat bohtet ja mannet. Ulbmil fástadoavttirođastusain lei earret eará váikkuhit jotkkolašvuhtii doaktára ja buohcci gaskkas. Dearvvašvuođaeiseválddit fertejit johtui bidjat doaimmaid sihkkarastit olámuttos ja oktilaš dábálašdoavttirbálvalusaid olles riikkas. Áittardeaddjit vásihit ahte suohkanat illá čuovvulit fástadoavttirláhkaásahusa gáibádusaid.</p>
<p>Spesialistadearvvašvuođabálvalusas sihkkot iežasoasi go pasieanta poliklinihkas šaddá vuordit guhkit go diimmu badjel šiehtaduvvon áiggi.</p>
<p>Ieža muđui šaddet máksit dan jus fal eai dihtto šiehtaduvvon áigái ja eai leat addán dieđu unnimusat 24 diimmu ovdagihtii. Pasieanttat šaddet máksit iežasoasi fástadoaktárii nai jus rievttes áigái daga diŋgonmáhcaheami. Muhto jus pasieanta šaddá vuordit guhkit go ovtta diimmu fástadoaktára luhtte, de ii luitojuvvo iežasoassi. Ii leat makkárge ágga dasa ahte eai galgga sullasaš ortnega álggahit fástadoaktárortnegis go dan mii <em type="bold">“Don leat biddjon </em><em type="bold">fástadoaktárlistui mas </em><em type="bold">juste dál ii leat fásta </em><em type="bold">doavttir.” </em></p>
<p><em type="bold">Reivve bajilčála muhtun </em><em type="bold">norgga suohkana ássái. </em>28 spesialistadearvvašvuođabálvalusas lea. Máksimis beassat guhkebuš vuordináiggi geažil soaittášii mielddisbuktit buoret organiserema fástadoaktára bálvalusas. </p>
<p>Guhkes vuordináigi sáhttá maid leat dovdomearkan resursavátnivuhtii. Ortnega geažil lassánit ođđa barggut, dikšunvejolašvuođat ja pasieantavuoigatvuođat nannejuvvojit. Pasieanttaid dárbu dieđuide lassána, mii fas de gáibida eanet áiggi konsultašuvnnaide. Máŋgga bealis váillahit buoret ovttasbarggu suohkaniin, gaskal ruovttubálvalusaid ja fástadoaktáriid ja sin gaskkas geat buorrindohkkehit mearrádusaid suohkanlaš dearvvašvuođa- ja fuolahusbálvalusaid ja fástadoaktáriid dáfus. Pasieantavásáhusat mat juogaduvvojit áittardeddjiiguin, čájehit váilevaš ovttasdoaibman gaskal daid iešguđetge veahkkebálvalusaid dávjá lea sivvan dasa go juoga manná boastut.</p>
<p>Mii fertet maid buoret go odne vuostáiváldit nuoraid go sii leat oktavuođas dearvvašvuođabálvalusain. Go deavdá 16 jagi, de álgoálggus lea ieš válddálaš áššiin mat gusket dearvvašvuođagažaldagaide. Dat mearkkaša ahte nuorain, seamma ládje go rávisolbmuin, lea vuoigatvuohta oažžut dieđuid iežaset dearvvašvuođa birra ja mearrádusaid dahkat iežaset dearvvašvuođa dáfus. Dearvvašvuođabargiin lea jávohisbággu váhnemiid ektui ja eará oapmahaččaid ektui go pasieanta lea badjel 16 jagi. Dat mearkkaša ahte go lea deavdán 16 jagi, de sáhttá muhtin spiehkastemiiguin mearridit ahte galget go váhnemiidda dieđihuvvot vai ii go dearvvašvuođaveahkki dárbbašuvvo.</p>
<p>Muhto 16 jahkásaččat eai leat luvvejuvvon máksimis iežasoasi. Dat mearkkaša olusiidda ahte fertejit jearrat váhnemiin ruđa iežasoassái. Mii oaivvildit dát gáržžida nuoraid vejolašvuođa ollašuhttit dehálaš osiid leat dearvvašvuođarievttálaš válddálažžan dan rájes go devdet 16 jagi. Nuorat ja sin dearvvašvuohta lea hui guovddážis ja sin dárbu oktavuođaváldit muhtumin sin rumašlaš ja psyhkalaš váttisvuođaid dáfus, váttisvuođat dáfus mat čuožžilit ruovttus dahje skuvllas maid birra lea váttis hupmat bearrašiin. 29</p>
<p>Dat livčče lunddolaš ahte dearvvašvuođarievttálaš válddálažžan dahkan 16 jahkásaččain čuovvuluvvošii nu ahte luvvejuvvo iežasoasi máksimis gitta dassážii go devdet 18 jagi, vai attášii sisdoalu dan vuoigatvuhtii.</p>
<p><em type="bold">Áittardeaddjit ávžžuhit ahte: </em> pasieanttat geat vurdet badjel diimmu beassat fástadoaktára várrejuvvon diibmui eai berre dárbbašit máksit  fástadoavtterortnet berre árvvoštallojuvvot.  ahte nuorat gaskal 16 ja 18 jagi eai berre dárbbašit máksit iežasoasi fástadoaktárii <em type="bold"><span type="quote">“Dat lea ovttasdoaibmamis sáhka”</span> </em>Áittardeddjiide lea sitáhta bajilčállagis oahpis ollu daid ságastallamiid vuođul mat leat leamašan maŋemus jagiid pasieanttaiguin, oapmahaččaiguin ja dearvvašvuođabargiiguin. Dađibahábut namuhuvvo ovttasdoaibman dávjjibut váilevašvuohtan dan sadjái go resursan. </p>
<p>Ovttasdoaibman olggosčáliheami gearggus pasieanttaid ektui lea ain hástalus olles riikkas. Áittardeaddjit hupmet pasieanttaiguin ja oapmahaččaiguin geat vásihit ahte sii šaddet giksin, sihke spesialistadearvvašvuođabálvalussii mii lea <span type="quote">“geargan”</span> iežas osiin barggus ja suohkaniidda main ii leat dat dárbbašlaš fálaldat sajis pasientii/geavaheaddjái. Dat mielddisbuktá dávjá gaskaboddosaš ja heittogis čovdosiid, dalle sáhttá nu vearrái ahte pasientii ii soaitte ollislaš ávkki divššus maid lea ožžon, juste dan dihte go lea váilevaš ja/dahje boasttučuovvoleapmi.</p>
<p>Pasieanttat ja oapmahaččat ožžot gulahallamis spesialistadearvvašvuođabálvalusa bargiiguin vuordámušaid ahte suohkan boahtá čuovvulit pasieantta konkrehtalaš bálvalusfálaldagain maŋŋel olggosčáliheami buohcceviesus. Dat vuordámušat dávjá eai ollašuvvo. Min vásáhus lea ahte spesialistadearvvašvuođabálvalus eanas muddui vuhtiiváldá diagnosaid ja movt daid berre čuovvulit, ja suohkana dearvvašvuođa ja fuolahusbálvalusa bidjá ges fokusa dasa movt 30 pasieanttat doibmet ja movt sáhttá dustet bálvalusdárbbuid. Mii jáhkkit dát iešguđetlágan geahččanguovllut ovddastit ovttasdoaibmanhástalusaid.</p>
<p>Earenoamážit oidnet áittardeaddjit stuora hástalusaid ollislaš fálaldagain veajuiduhttima ja veajuidahttima dáfus. Pasieanta berošta eanemus das ahte dat buorre ja rievttes fálaldat definerejuvvo, gávdno ja fállojuvvo sutnje rievttes áigái. Ii leat nu dehálaš pasientii geas lea ovddasvástádus, beare ovddasvástádus lea biddjon ja váldo duođas dan olbmos geas lea ovddasvástádus.</p>
<p>Seammás dahkko olu bargu ráhkadit buriid ja dorvvolaš proseassaid riikka ássiide gaskal fuolahusdásiid, pasieanttaide ja geavaheddjiide geat dárbbahit dan. Soahpamušat mat definerejit ovddasvástádusa leat sajis ollu surggiin mat gullet ovttasdoaibmandoahpagii. Áittardeaddjit vásihit liikká dan buori barggu geažil ahte lea guhki vuos dassážii ovttaskas pasieanta vásiha ahte áimmahuššan su ektui lea dorvvolaš, plánejuvvon, ráhkkanahtton ja čielga ovddasvástádusgaskavuođaiguin.</p>
<p><em type="bold">Boares olbmot fertejit muitalit! </em>Áittardeaddjit leat oktavuođas ollugiiguin geat duođaštit ahte boares olbmuin ja sin oapmahaččaid lea ain dat oaidnu ahte sii ballet váidalit. Ollu pasieanttat ja geavaheaddjit eai áiggo leat giksin ja eai hálit oažžut dakkár oainnu ahte sii leat giitemeahttumat. Áittardeaddjit vásihit ahte oapmahaččat ja pasieanttat áiggot čuovvulit cuiggodan veara dilálašvuođaid, muhto ballu negatiivvalaš váikkuhusaide bisseha sin addit ruovttoluottadieđu dahje váidaga bálvalusfállái. Dát lea vuorjašumi veara. Pasieanta- ja geavaheddjiidáittardeaddjit vásihit ahte sii eanas áššiin vuostáiváldet konstruktiivvalaš ruovttoluottadieđuid mat geavahuvvojit rievdademiide ja oahppamii. Dilli ferte láhččojuvvot nu ahte cuiggodanveara dilálašvuođat almmuhuvvojit ja registrerejuvvojit vai sáhttet njulgejuvvot. Dát jahkedieđáhus muitala eará kapihttalis mot bálvalusfállit gieđahallet váiddaáššiid. 31 </p>
<p>Bálvalusfállit dearvvašvuođa- ja fuolahusas ovddidit ja váldet atnui dađistaga ođđa vuogádagaid ja teknihkalaš čovdosiid, áigumuš lea addit buoret ja beaktileappot bálvalusaid.</p>
<p>Eai buot dát čovdosat leat liikká olámuttos ja ávkkálaččat buot pasieanttaide ja geavaheddjiide. Muhtin suohkaniin eai leat molssaevttolaš čovdosat olámuttos. Áittardeaddjit muittuhit man dehálaš lea doaimmahit ulbmillaš riska- ja hearkkesvuođaanalysaid ovdal sisabuktá ođđa teknologiija. Dat lea maid hui ávkkálaš ja dehálaš siskkildit geavaheddjiid ođđa vuogádagaid plánemis ja sisabuktimis.</p>
<p>Seamma ládje oaivvildit mii ahte váidaluvvo beare unnán bálvalusaid kvalitehta ja viidodaga dáfus, de ballet pasieanta- ja geavaheddjiidáittardeaddjit ahte dat duohta dárbu veahkkái ii čalmmustahttojuvvo. Mii deaivat olbmuid geat eai oza dárbbašlaš veahki go olusat njuolgut oaivvildit ja jurddašit ahte ii leat ávki, ahte dat loahpahuvvo biehttalemiin. Pasieanttaid ja geavaheddjiid gaskkas lea vuolláneapmi. Dán lea earenoamáš dehálaš fuomášit válgajagis. Mii rávvet buohkaid leat dárkilat fáktáiguin ja nyánssaiguin go dearvvašvuođafálaldat digaštallojuvvo.</p>
<p>Áittardeaddjit vuorjašuvvet erenoamážit vuorraset ja buohcci olbmuiguin geat leat okto ja eai ohcal veahki. Oslo suohkanis leat seniorbagadeaddjivirggit gávpotosiin. Dát leat suohkanlaš bargit geat váldet oktavuođa boares olbmuiguin geain ii leat oktavuohta almmolaš fuolahusbálvalusaiguin. Ulbmil lea dearvvašvuođaovddideaddji ságastallan. Seniorbagadeaddji sáhttá bajásčuvget vuorasolbmui ássiid birra ja maiddái oažžut gova das makkár veahkkedárbbu sáhttá leat sihke oanehit ja guhkebuš áigái. Seniorbagadeaddji sáhttá váikkuhit eastadeame muhtin daid čuolmmaid mat govviduvvojit teakstaosiin badjelis. Dat sáhttá leat positiivvalaš doaibma. <em type="bold">94 jahkásaš boares </em><em type="bold">dievdu gii ruovttus orru </em><em type="bold">ii beasa diŋgot biepmu </em><em type="bold">suohkanis go sus ii leat </em><em type="bold">dihtor. Dán suohkanis eai leat eará čovdosat </em><em type="bold">olámuttos. </em>32 </p>
<p>Gávnnat eanet dieđuid pasieanta- ja geavaheddjiidáittardeddjiid bargguid birra, liŋkkaid áigeguovdilis láhkamearrádusaide ja buot áittardeddjiid čujuhusaid ja telefovdnanummariid neahttačujuhusas www.pasientogbrukerombudet.no</p>
</body></document>
