<document xml:lang="sme" id="no_id"><header><title/><genre code="admin"/><author><unknown/></author><wordcount>516</wordcount><conversion_status type="standard"/><availability><license type="standard"/></availability><multilingual/><origFileName>http://www.inari.fi/se_no/balvalusat/sosiala-ja-dearvvasvuohtabalvalusat/sosialabargu/veajuiduhtti-bargodoaibma.html</origFileName><parallel_text xml:lang="fin" location="kuntouttava-tyotoiminta.html"/><parallel_text xml:lang="smn" location="vajoidittee-pargotoima.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Veajuiduhtti bargodoaibma - INARI.FI</p>
<list><p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list><p type="listitem" xml:lang="tur"><list/></p>
<p type="listitem" xml:lang="tur"><list/></p>
</list></p>
</list><p type="title">Veajuiduhtti bargodoaibma</p>
<p>Geasa</p>
<p>Gielda lágida</p>
<p>Bargodoaimmas ráhkaduvvo soahpamuš</p>
<p>Bargodoaimmas oažžu ekonomalaš ovddu</p>
<p>Bargodoaimma bargguin ja sisdoalus sohppojuvvo ovttatolbmo mielde</p>
<p>Bargodoaimmas oažžu máhcahaga ja bargoduođaštusa</p>
<p xml:lang="tur"/>
<p><em type="bold">Geasa </em></p>
<p>Veajuiduhtti bargodoaibma lea dárkkuhuvvon guhkesáigge bargguheapmái, guhte oažžu bargguhisvuođa vuođul áigáiboahtindoarjaga ja/dahje bargomárkandoarjaga.</p>
<p>Veajuiduhtti bargodoaimmas sohppojuvvo álo aktiverenplánas. Aktiverenplána ráhkaduvvo ovttas áššehasain, sosiálabargiin ja bargofápmorávvejeaddjiin. Plánas nammaduvvojit ulbmilat ja vuogit, maid vehkiin buoremusat ovddiduvvo áššehasa barggu oažžun, buoriduvvo su bargo- ja doaibmannákca ja dábálaš eallinhálddašeapmi.</p>
<p>Gielda lágida </p>
<p>Veajuiduhtti bargodoaimma lágideamis vástida álo gielda.</p>
<p>Dan sáhttet ollašuhttit gielda dahje gieldaovttastupmi</p>
<p>sierra doaibmabáikkiin iešguđetlágan registrerejuvvon</p>
<p>searvvit,searvegottit</p>
<p>stáhta virgebáikkit ja</p>
<p>vuođđudusat</p>
<p><em type="bold">   Bargodoaimmas ráhkaduvvo soahpamuš </em></p>
<p>Veajuiduhtti bargodoaimmas ráhkaduvvo álo soahpamuš bargoaddi, gieldda ja áššehasa gaskkas. Soahpamušas meroštallojit bargodoaibmasadji, bargodoaimma bistu ja soahppioassebeliid ulbmilat doibmii.</p>
<p>Veajuiduhtti bargodoaibma álgá 3 mb álggahanbajiin. Plána dárkkálmahtto ja soahpamuš jotkojuvvo áššehasa dárbbuid ja sávaldagaid mielde. Bargodoibmii sáhttá oassálastit boatkkaheamet eanemustá 11 mb ja bajit sáhttet leat máŋggat.</p>
<p>Bargoáiggit, bargodoaimma ulbmilat ja doaimma sisdoallu meroštallojit nu, ahte áššehasa oppalašdilli vuhtii váldojuvvo. Bargodoibmii gullet joavkkus bargan ja dárbbu mielde sosiála- ja dearvvasvuohtabálvalusat ja maiddái ekonomiija- ja vealgerávven.</p>
<p>Veajuiduhtti bargodoaibma bistá 3 - 24 mánotbaji.</p>
<p>Bargobeaivvit leat soahpamuša mielde 1 - 5 beaivve vahkus.</p>
<p>Bargobeaivve guhkkodat lea soahpamuša mielde 4 - 8 diimmu beaivvis.</p>
<p><em type="bold">   Bargodoaimmas oažžu ekonomalaš ovddu </em></p>
<p><em type="italic">Áššehas oažžu bargodoaimma áiggis dievas bargomárkandoarjaga ja lassin vearuhis buhtadusa oassálastinbeaivvis, mii máksojuvvo jogo doaibmanruhtan dahje bajásdoallanbuhtadussan. Lassin son sáhttá oažžut mánnábajideami vuollái 18-jahkásaš mánáin. </em></p>
<p xml:lang="tur"/>
<p>Muhtin dáhpáhusain beaiveruđa sadjái boahtá gieldda máksin áigáiboahtindoarjja, mii mearrašuvvá áigáiboahtindoarjjanorpmaid mielde.</p>
<p>Áššehassii šaddan duođalaš mátkegolut ruovttu ja bargosaji gaskkas buhttejuvvojit dárbbu mielde hálbbimus molssaeavttu mielde.</p>
<p><em type="bold">   Bargodoaimma bargguin ja sisdoalus sohppojuvvo ovttatolbmo mielde </em></p>
<p>Veajuiduhtti bargodoaimma barggut sohppojit áššehasa dáidduid, sávaldagaid, vejolašvuođaid ja ulbmiliid mielde. Soahpamii oassálastet áššehasa lassin veajuiduhtti bargodoaimma jođiheaddji  ja bargoaddi ovddasteaddji. Veajuiduhtti bargodoaimmas ráhkaduvvo čálalaš soahpamuš.</p>
<p>Bargodoaimma ulbmilin lea áššehasa oppalašdili buorideapmi individuálalaččat ja dađistaga. Bargodoaibma sáhttá leat eallinhálddašandáidduid buorideapmi guhkálaš bargguhisvuođa maŋŋá dahje sulaid dábálaš beaivválaš bargu.</p>
<p>Dárkilut ulbmilat sáhttet leat:</p>
<p>fysihkalaš bargoveajuid buorideapmi</p>
<p>sosiálalaš dáidduid ovddideapmi</p>
<p>bargodieđuid ja -dáidduid beaivádeapmi</p>
<p>beaivválaš bargoritmai hárjáneapmi</p>
<p>bargguohcandáidduid ovddideapmi</p>
<p>Bargodoibmii gullet persovnnalaš bagadallan ja doarjja ja maiddái almmolaš bálvalusrávven.</p>
<p>Bargodoaimmat leat dávjá veahkehan barggut bálkáhuvvon bargi bagadallama ja gohcima vuolde. Barggut sáhttet laktásit omd. čuovvovaš doaibmasurggiide dahje bargguide:</p>
<p>- bivttasfuolahus</p>
<p>- čorgenbargu</p>
<p xml:lang="smj">- birasgáhttenbargu</p>
<p>- giddodatfuolahus</p>
<p>- girjerádjodoaibma</p>
<p>- sosiálasuorggi veahkehanbarggut ja</p>
<p>- doaimmahat- ja arkiivabarggut</p>
<p>Ođđa sajit ohccojit geažosáigge ja figgojuvvo, ahte áššehasa ovdanbuktin sávaldagat váldojit vuhtii. Veajuiduhtti bargodoibmii heivehuvvo bargodorvvolašvuohtaláhka ja gielda lágida bargodoaimma áigái bárteoaju. Veajuiduhtti bargodoaibma ii leat bargo- dahje virgegaskavuohta, nu ahte dan áiggis eai čoggo bargogaskavuođalágan ovddut nugo ealáhat dahje jahkeluopmobeaivvit. Dat ii maiddái lasit bargguhisvuohtadorvvu gáibidan barggusorruneavttu.</p>
<p xml:lang="tur">  </p>
<p><em type="bold">Bargodoaimmas oažžu máhcahaga ja bargoduođaštusa </em></p>
<p>Oassebeliid ulbmilat bargodoibmii leat meroštallon oktasaš soahpamušas bargodoaimma álggedettiin. Bargodoaimmas oažžu máhcahaga gaska- ja loahppaárvvoštallamiin, masa oassálastet áššehas, bargoaddi ovddasteaddji, bargofápmorávvejeaddji ja veajuiduhtti bargodoaimma jođiheaddji.</p>
<p>soahpamuša ráhkadeapmi</p>
<p>gaskaárvvoštallan- ja loahppaárvvoštallan</p>
<p>bargoduođaštus</p>
<p>joatkkaplána</p>
<p>Oktasaš árvvoštallandeaivvademiin láhččojuvvo dađistaga áššehasa joatkinvejolašvuohta bargoeallimii, skuvlejupmái dahje eará vuogas molssaektui. Veajuiduhtti bargodoaimmas áššehas oažžu čálalaš bargoduođaštusa ja čálalaš máhcahaga bargo- ja doaibmanveajus ja maiddái joatkkaplána iežas barggolašvuođadili buorideapmin.</p>
<p>Joatkkaplánat leat bargofápmohálddahusa fállan bálvalusaid oasit nugo; bargoeallinválbmen, bargoiskkadallan, bargofápmoskuvlejupmi, bálkádoarjjabargu dahje dienasbargu rabas bargomárkaniin.</p>
<p><em type="bold">Liŋkkat </em></p>
<p>Bargofápmodoaimmahat</p>
<p xml:lang="fra">ÁEL</p>
<p xml:lang="eng">Print page</p>
<p xml:lang="eng">Share this page :</p>
</body></document>
