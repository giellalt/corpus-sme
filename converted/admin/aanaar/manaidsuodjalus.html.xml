<document xml:lang="sme" id="no_id"><header><title/><genre code="admin"/><author><unknown/></author><wordcount>705</wordcount><conversion_status type="standard"/><availability><license type="standard"/></availability><multilingual/><origFileName>http://www.inari.fi/se_no/balvalusat/sosiala-ja-dearvvasvuohtabalvalusat/sosialabargu/manaidsuodjalus.html</origFileName><parallel_text xml:lang="fin" location="lastensuojelu.html"/><parallel_text xml:lang="smn" location="parnaisuojalem.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="smn">Mánáidsuodjalus - INARI.FI</p>
<list><p type="listitem" xml:lang="mdf"><list><p type="listitem" xml:lang="mdf"><list/></p>
</list></p>
<p type="listitem" xml:lang="mdf"><list><p type="listitem" xml:lang="mdf"><list/></p>
<p type="listitem" xml:lang="mdf"><list/></p>
</list></p>
</list><p type="title">Mánáidsuodjalus</p>
<p>Gii sáhttá váldit oktavuođa mánáidsuodjalussii ?</p>
<p>Goas lea sivva fuolastuvvat ?</p>
<p>Mo mánáidsuodjalus sáhttá veahkehit ?</p>
<p>Rabasfuolahusa bálvalusat</p>
<p>Ekonomalaš doarjja ja ássama sihkkarastin</p>
<p xml:lang="smj">Adoptamánnárávven</p>
<p>Riikkaidgaskasaš olmmošvuoigatvuođaid mielde juohke mánás lea vuoigatvuohta</p>
<p>- erenomáš suodjaleapmái,</p>
<p>- dorvvolaš ja rikkis šaddanbirrasii ja</p>
<p>- dássedettolaš ja máŋggabealat ovdáneapmái.</p>
<p>- Mánáidsuodjalus lea máná buorredili sihkkarastin.</p>
<p>Dat eaktuda sierra doaibmiid vástuváldima mánáid buorredilis.</p>
<p>Mánáidsuodjalusa oppalašvuohta čohkiida vuođđobálvalusain,</p>
<p>eastadeaddji mánáidsuodjalusas ja mánná- ja bearašguovdasaš</p>
<p>mánáidsuodjalusas.</p>
<p>Juos máná dilli ruovttus ii leat doarvái dorvvolaš ja vánhemat healbadit</p>
<p>máná dikšuma dahje juos, mánná dahje nuorra ieš lea áitagin iežas</p>
<p>buorredillái, lea gieldda mánáidsuodjalusvirgeoapmahaččaid</p>
<p>geatnegasvuohta veahkehit máná.</p>
<p>Anára gielddas mánáidsuodjalusas vástidit mánáidsuodjalussosiálabargit</p>
<p>ovttas  guovlososiálabargiiguin.</p>
<p xml:lang="vep"><em type="bold">VUOĐĐOBÁLVALUSAT </em></p>
<p xml:lang="vep"><em type="bold">EASTADEADDJI MÁNÁID SUODJALUS </em></p>
<p xml:lang="fkv"><em type="bold">MÁNNÁ- JA BEARAŠGUOVDASAŠ MÁNÁIDSUODJALUS </em></p>
<p>rávvehat, beaivedikšu,</p>
<p>skuvla, nuoraidbargu</p>
<p>lihkadandoaibma</p>
<p>ruoktobálvalus</p>
<p>mielladearvvasvuohtabálvalusat</p>
<p>jugešvuohtabálvalusat</p>
<p>dearvvasvuođadikšun</p>
<p>mánáid doarjun vuođđobálvalusain ja searvedoaimmas</p>
<p>mánáidsuodjalusdárbbu čilgen</p>
<p>rabasfuolahusa doarjjadoaimmat</p>
<p>hohpolaš sajušteapmi</p>
<p>hálduiváldin</p>
<p>sadjásašfuolahus</p>
<p>maŋŋefuolahus</p>
<p><em type="bold">Gii sáhttá váldit oktavuođa mánáidsuodjalussii? Gii galgá váldit oktavuođa? </em></p>
<p>Gii beare priváhta olmmoš sáhttá váldit oktavuođa sosiálabargái,</p>
<p>go lea fuolas dihto máná dahje bearraša dilis.</p>
<p>Buoremus bohtosiidda lea vejolaš beassat, go bearaš ieš ohcá</p>
<p>doarvái áiggil veahki ja doarjaga.</p>
<p>Mánáidsuodjalusalmmuhusa sáhttá bargat maiddái namaheamet.</p>
<p>Virgeáigge vu-be 8-16 oktavuođa oažžu buoremusat riŋgemiin</p>
<p>sosiáladoaimmahaga beaivegohccái</p>
<p>040-3514150. Virgeáigge olggobealde hohpolaš mánáidsuodjalusáššit</p>
<p>bargojit heahtenummirii 112.</p>
<p>Mánáidsuodjaluslága mielde sosiála- ja dearvvasvuođafuolahusa,</p>
<p>skuvlla, nuoraiddoaimma, poliissa ja searvegotti bargit ja luohttámušolbmot</p>
<p>leat geatnegasat almmuhit mánáidsuodjalusa dárbbus leahkki mánás</p>
<p>gieldda sosiáladoibmii dahje virgeáigge olggobealde heahtenummirii.</p>
<p><em type="bold">Goas lea sivva fuolastuvvat ? </em></p>
<p>Buot mánáin leat muhtimen váttisvuođat ja dávjá váttisvuođat</p>
<p>čoavdašuvvet máná iežas eallinbirrasis.</p>
<p>Áššái galgá darvánit, go eahpida, ahte máná buorredilli lea áitojuvvon,</p>
<p>eaige áššit oro čoavdašuvvamin. Muhtimin dilli sáhttá leat nu lossat,</p>
<p>ahte galgá doaibmat dalán. Áššái lea sivva darvánit, go</p>
<p>mánná healbaduvvo, iige son oaččo ahkedási gáibidan divššu</p>
<p>mánná lea dorvvuheapme, liiggás okto dahje maŋŋit olgun</p>
<p>mánná givssiduvvo ustibiid doaimmas dahje skuvllas</p>
<p>birrasis gii nu rávesolmmoš áŧestallá máná</p>
<p>mánná dahje nuorra geavaha gárrenávdnasiid</p>
<p>mánná suoládallá dahje láhtte muđui rihkuslaččat</p>
<p>mánná láhtte ártegit: leabuhuddá, áŧestuvvá, šlundu ded.</p>
<p>mánná vásiha veahkaválddi, geavahuvvo seksuálalaččat ávkin</p>
<p>dahje dulbmojuvvo vuoiŋŋalaččat</p>
<p>mánná vašuha iežasa, iige beroš dearvvasvuođastis</p>
<p>mánná givssida dahje lea veahkaválddálaš earáid vuostá</p>
<p><em type="bold">Mo mánáidsuodjalus sáhttá veahkehit ? </em></p>
<p>Vuosttassajis vástu máná buorredilis lea máná vánhemiin.</p>
<p>Ruovttut dárbbašit ja ožžot doarjaga bajásgeassimis</p>
<p>lagašservošiin nugo fulkkiin, oahppásiin ja kránnjáin.</p>
<p>Mánná ja bearaš geahččaluvvo veahkehuvvot ovdasajis</p>
<p>ruovttustis ja rabasfuolahusa doarjjadoaimmaiguin.</p>
<p>Álo rabasfuolahus ii goittotge reahke dahje ii leat vejolaš</p>
<p>máná dárbbuid ja ovddu mieldásaš fuolaheami ollašuhttimii.</p>
<p>Dalle máná gártet sajuštit eret ruovttus.</p>
<p>Mánáidsuodjalusbargu juohkása rabasfuolahusa bálvalusaide,</p>
<p>hálduiváldimii ja sadjásašfuolahussii.</p>
<p>Rabasfuolahusa doaibmavuohkin leat rabasfuolahusa</p>
<p>bálvalusat ja maiddái ekonomalaš doarjja ja ássama</p>
<p>sihkkarastin.</p>
<p><em type="bold">Rabasfuolahusa bálvalusat </em></p>
<p>- mánáid beaivedikšu</p>
<p>- sosiálabargu</p>
<p>- mánnábearrašiid ruoktobálvalus</p>
<p>- doarjja máná ja bearraša problemadiliid čielggadeapmái</p>
<p>- máná doarjun skuvllavázzimis, ámmáha ja vistti skáhppomis,</p>
<p>- bargui sajuštuvvamis, áiggeájiin, lagaš olmmošgaskavuođaid</p>
<p>- bajásdoallamis ja maiddái eará persovnnalaš dárbbuid</p>
<p>- duhtadeamis doarjjaolmmoš dahje - bearaš</p>
<p xml:lang="smj">- máná dikšunbálvalusat ja terapiija</p>
<p>- bearašbargu</p>
<p>- heailla bearraša sajušteapmi bearaš- dahje lágádusdikšui</p>
<p>- veardásašjoavkodoaibma</p>
<p>- luopmo- ja lustadoaibma</p>
<p><em type="bold">Ekonomalaš doarjja ja ássama sihkkarastin </em></p>
<p>- doarvái ekonomalaš doarjja</p>
<p>- ássamii gullevaš váilevuođaid divvun</p>
<p>- dárbbu mielde heivvolaš vistti ordnen</p>
<p>- ekonomalaš doarjja máná skuvllavázzimii, áiggeájiide, ámmáha</p>
<p>ja vistti skáhppomii, bargui sajuštuvvamii, lagaš olmmošgaskavuođaid</p>
<p>doalaheapmái ja eará persovnnalaš dárbbuid duhtadeapmái.</p>
<p>Stuorámus oassi mánáidsuodjalusbarggus lea rabasfuolahus.</p>
<p>Sosiálabargi deaivvademiin bearrašiin guorahallo heivvolaš vugiid</p>
<p>birra kriisadili čoavdima várás ja máná buorredili ovddideami várás.</p>
<p>Go fuolla mánás lea boahtán sosiálabargi dihtui, árvvoštallo vuos</p>
<p>mánáidsuodjalusdárbu ja jotkojuvvo das maŋŋá ovttas dahkkon</p>
<p>áššehasplána mielde máná ja bearraša doarjun.</p>
<p>Dikšungaskavuohta loahpahuvvo, go máná dilli lea buorránan.</p>
<p>Mánáidsuodjalus ollašuhtto ovttasbarggus šaddama ja ovdáneami</p>
<p>doarju eará virgeoapmahaččaiguin nugo mánnárávvehagain,</p>
<p>beaivedivššuin, skuvllain, mielladearvvasvuohta- ja bearašrávvehagain,</p>
<p>spesiálabuohccedivššuin ja eará dearvvasvuohtafuolahusain.</p>
<p>Mánáidsuodjalusbargu lea luhtolaš.</p>
<p>Eanaš oassái bearrašiin rabasfuolahusa doarjja reahkká,</p>
<p>muhto muhtimen váttisvuođat leat nu lossadat, ahte máná ovdu gáibida</p>
<p>máná váldima sosiálalávdegotti háldui ja sadjásašfuolahusa lágideami.</p>
<p>Hálduiváldimii galgá álgit, go máná dearvvasvuohta ja ovdáneapmi leat</p>
<p>áitatvuolde ja rabasfuolahusa doaimmat leat gávnnahuvvon váilevažžan dahje</p>
<p>veadjemeahttumin ollašuhttit ja go, sadjásašfuolahus gehččojuvvo máná ovddu</p>
<p>vuođul čovdosin. Sadjásašfuolahus lágiduvvo sadjásašbearrašiin ja ámmátlaš</p>
<p>bearašruovttuin. Hálduiváldima áigge ovttasbargu bearrašiin joatkašuvvá ja</p>
<p>ulbmilin lea álo dahkat vejolažžan máhccama ruoktot iežas vánhemiid lusa.</p>
<p xml:lang="smj"><em type="bold">Adoptamánnárávven </em></p>
<p>Áššehasat ožžot bagadallama ja rávvema adoptavánhenvuhtii ja maiddái</p>
<p>dieđuid ruovttueatnanlaš dahje riikkaidgaskasaš adoptioi gullevaš</p>
<p>láhkaásaheamis ja vuogádagain.</p>
<p>Mánáidsuodjalusa sosiálabargi ráhkada ruoktočilgehusa</p>
<p>adoptioohcamuša várás. Geavadaga oktavuohtaáššiin doibmet searvvit,</p>
<p>nugo</p>
<p xml:lang="spa">Interpedia</p>
<p xml:lang="smj">ja</p>
<p xml:lang="fin">Pelastakaa Lapset ry</p>
<p xml:lang="mrj">.</p>
<p xml:lang="eng">Print page</p>
<p xml:lang="eng">Share this page :</p>
</body></document>
