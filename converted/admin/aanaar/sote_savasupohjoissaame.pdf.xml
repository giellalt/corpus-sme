<document xml:lang="sme" id="no_id"><header><title/><genre code="admin"/><author><unknown/></author><translator><person firstname="Pentti" lastname="Pieski" sex="unknown" born="" nationality=""/></translator><translated_from xml:lang="fin"/><year>2009</year><wordcount>9123</wordcount><conversion_status type="standard"/><availability><license type="standard"/></availability><multilingual/><origFileName>http://www.inari.fi/media/files/sote_savasupohjoissaame.pdf</origFileName><parallel_text xml:lang="smn" location="sote_savasuinarinsaame.pdf"/><parallel_text xml:lang="sms" location="sote_savasukoltankielinen.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="deu"><em type="bold">SÁPMELAŠ  ÁRABAJÁSGEASSINPLÁNA </em></p>
<p xml:lang="deu"><em type="bold">SISDOALLOLOGAHALLAN                     SIIDU </em></p>
<p xml:lang="vep"><em type="bold">OVDASÁNIT       </em>4 </p>
<p xml:lang="vep"><em type="bold">1.  SÁPMELA</em>ČČ<em type="bold">AT SUOMAS      </em>5 </p>
<p xml:lang="fkv"><em type="bold">2.  SÁPMELAŠ ÁRABAJÁSGEASSIMA ÁRVVUT JA MIHTTOMEARIT   </em>6<em type="bold"> </em></p>
<p><em type="bold">3.  SÁMEGIELLA ÁRABAJÁSGEASSIMIS     </em>7<em type="bold"> </em>3.1. Sámegiella vuosttas dahje nubbin giella      3.2. Sámegiella giellabeassegiellan       3.3. Sámegiela oahppama oktasaš mihttomearit      3.4. Árgabeaivvi ovdamearkkat giela oahppama ovddideapmin     </p>
<p><em type="bold">4.  SÁPMELAŠ KULTUVRA JA IDENTITEHTA    </em>10<em type="bold"> </em>4.1. Sápmelaš mánnávuohta ja bajásgeassin     4.2. Sápmelaš kulturárvvuid sirdin      4.2.1  Identitehta       4.2.2  Searvvušvuohta      4.2.3  Luondduoktavuohta                           4.2.4  Árbevirolaš ealáhusat ja birgejupmi     4.2.5  Sohkabeliid gaskasaš dásseárvu ja olmmošvuohta    4.2.6  Ráffi ja soabalašvuohta      4.2.7  Máŋggakultuvrratvuohta      4.3. Sápmelaš musihkka, dánsun,muitalusárbevierru, dáidda ja girjjálašvuohta    </p>
<p><em type="bold">5.   SOSIÁLALAŠVUOHTA, DUHKORADDAN, LIHKADEAPMI JA OAHPPAN </em>17<em type="bold"> </em>5.1. Oahppan, duhkoraddan ja lihkadeapmi     5.2. Ovttas doaibman ja fuolaheapmi       5.3. Beaivválaš doaimmat, boradeapmi ja šaddanbiras     </p>
<p xml:lang="fkv"><em type="bold">6.  SÁPMELAŠ ÁRABAJÁSGEASSIMA PLÁNEN, OLLÁŠUHTTIN, STIVREN JA ÁRVVOŠTALLAN       </em>19<em type="bold"> </em></p>
<p>6.1. Árabajásgeassindoaimma plánen       6.2. Árabajásgeassima ollašuvvan      6.3. Árabajásgeassima stivren      6.4. Doaimma árvvoštallan       6.5. Dorvvolašvuođaplána       6.6. Sierra doarjja árabajásgeassimis      6.7. Ovdaoahpahus</p>
<p><em type="bold">7.  OVTTASBARGU JA OVDDASVÁSTÁDUS     </em>23<em type="bold"> </em>7.1. Bajásgeassinguoibmávuohta vánhemiin ja sogain     7.2. Máŋggasuorggat ovttasbargu      7.3. Guovlulaš ja rájáid rasttildeaddji ovttasbargu     </p>
<p><em type="bold">8.  SÁPMELAŠ ÁRABAJÁSGEASSIMA OVDDIDEAPMI   </em>24<em type="bold"> </em>8.1. Árabajásgeassima bargoveaga oažžun, skuvlejupmi ja máhttu     </p>
<p>8.2. Árabajásgeassinbálvalusaid máŋggahámatvuohta</p>
<p><em type="bold">Gáldut</em>         </p>
<p>Mielddus 1. Árabajásgeassima stivrejeaddji soahpamušat ja lágat</p>
<p>Mielddus 2. ON:id máná vuoigatvuođaid soahpamuš oanehaččat</p>
<p>Mielddus 3. Sámegielat árabajásgeassinovttadagat Suomas</p>
<p>Mielddus 4. Sápmelaš árabajásgeassinplána dahkamii oassálastán olbmot</p>
<p xml:lang="deu"><em type="bold">OVDASÁHKA </em></p>
<p>Sápmelaččaid ruovttuguovllu gielddain Eanodagas, Anáris, Soađegilis ja Ohcejogas lea ollašuhtton Sámedikki evttohusas sápmelaččaid/sámegielat sosiálabálvalusaid ovddidanovttadatfidnu 1.9.200731.12.2009  gaskasaš  áigge.  Fidnu  lea  leamaš  oassi  Davvi-Suoma  sosiálasuorggi ovddidanprográmmas. Gielddat vuolggahedje fidnu ovttasbargosoahpamuša dahkamiin.</p>
<p>Sosiála-  ja  dearvvašvuohtaministeriija  lea  ruhtadan  fidnu  gielalaš  ja  kultuvrralaš  unnitloguid sosiála-  ja  dearvvasvuohtabálvalusaid  ovddideami  deaddosuorggis.  Fidnu  hálddašeami ovddasvástádus leamašan Anára gieldda sosiála- ja dearvvašvuohtalávdegottis. Sámediggi, DavviSuoma sosiálasuorggi máhttinguovddáš ja Sámisoster ro leamašlan mielde doaimmas.</p>
<p>Fidnu  lea  vuosttas  sámeguovllu  gielddaid  ja  Sámedikki  ovttas  ollašuhttán  fidnu,  mas  ovddidit sosiála-  ja  dearvvašvuohtabálvalusaid  gielddaid  bálvalusaidbuvttadanovttadagain  nu,  ahte  vuhtii váldit  áššehasaid  oasálašvuođa.  Sápmelaš  beaivedivššu  ovddideapmi  leamašlan  fidnu  oktan ovddideami ulbmilin.</p>
<p>Sápmelaš  árabajásgeassima  ovddidanbargu  vulggii  johtui  fidnus  dahkkon  sámebargojoavkku áššedovdilahtuid doaimmas. Ovddidanbarggus lea vástidan Anára gieldda beaivedivššu jođiheaddji. Sápmelaš  árabajásgeassinplána  dahkamii  vuođđuduvvui  ovddidanbargojoavku,  mii  čoahkkanii jeavddalaččat.  Sátnejođiheaddjin  doaimmai  Ohcejoga  gieldda  árabajásgeassima  stivrejeaddji. Árabajásgeassima  ovddasteaddjit  buot  giellajoavkkuin  ja  sámeguovllu  gielddain  oassálaste ovddidanbargojoavkku doibmii.</p>
<p>Árabajásgeassima ovddidandoaibma álggahuvvui álggos kártemiin, mas čielggadedje sámeguovllu árabajásgeassinovttadagaid dili ja jearahalle bargoveaga. Eanodaga, Anára ja Ohcejoga gielddain ordnejedje vánhemiidčoahkkimiid, main háleštalle sápmelaš árabajásgeassima sisdoalu ovddideamis ja sápmelašvuođa vuhtii váldima birra árabajásgeassinplánas. Sámeguovllu árabajásgeassinbargoveahka oassálasttii fidnu áigge ordnejuvvon viđa ovddidan- ja skuvlenbeaivái. Sámeguvlui lea šaddan fidnu áigge sápmelaš árabajásgeassima bargoveaga ovttasbargofierpmádat, mii lea nanosmuhttán bargoveaga máhtu ja sámekultuvrra vuhtii váldima barggus sihke ovddidan gielddaid ja Sámedikki gaskasaš ovttasbarggu.</p>
<p>Ovddidanfidnus lea dahkkon vuosttas sámeguovllu oktasaš sápmelaš árabajásgeassinplána ovttasbarggus bargoveagain, vánhemiiguin ja eará áššedovdiiguin. Árabajásgeassinplána evttohuvvo váldot atnui sápmelaččaid ruovttuguovllu gielddain ja eará sajis Suomas. Sápmelaš árabajásgeassinplána dievasmahttá riikkaviidosaš bagadallama.</p>
<p>Sápmelaš  árabajásgeassinplána  ulbmilin  lea  stivret  sápmelaččaid  árabajásgeassima  kvalitehta  ja ovddideami sisdoalu dáfus sihke ovddidit bálvalusaid ovttaveardásaš ollašuvvama.</p>
<p>Sápmelaš árabajásgeassinplána ollašuhttinproseassa lea leamaš oassin viiddis sámeguovllu oktasaš ovttasbarggus. Plána lea ain dárbu ovddidit geavatlažžan ovttasbargguin sámeguovllu bargoveagain, vánhemiiguin ja eará ovttasbargobeliiguin. Ovddidanbarggu  doaibmamálle  barggut  leat  leamaš  dahkkiide  proseassa,  mii  lea  addán  olu. Oassálastit  leat  čatnasan  bures  oktasaš  doibmii.  Oktasaš  ulbmilin  lea  joatkit  gieldarájáid rasttildeaddji ovttasbarggu bálvalusaid ordnemis.</p>
<p xml:lang="vep"><em type="bold">1. SÁPMELA</em>ČČ<em type="bold">AT SUOMAS </em></p>
<p>Sápmelaččat  leat  Eurohpá  uniovnna  áidna  eamiálbmot,  mas  lea  iežas  historjá,  giella,  kultuvra, eallinvuohki  ja  identitehta.  Sápmelaččat  leat  ássan  Skandinávia  ja  Suoma  davviosiin  sihke Guoládatnjárgga  sisosiin  jo  ovdal  dálá  stáhtaid  ja  stáhtarájáid  šaddama.  Dán  guovllu  gohčodit Sápmin. Sápmelaččat leat njealji riikka guovllus rehkenastinvuogi mielde 60 000 -  100 000 olbmo. Suomas  sápmelaččat  leat  Sámedikki  jagi  2007  statistihka  mielde  9350,  main  sullii  38,3  % sápmelaččaid  ruovttuguovllus  (3577).  Ruovttuguovlluin  oaivvildit  Eanodaga,  Anára  ja  Ohcejoga gielddaid  guovlluid  sihke  Sámi  bálgosa  guovllu  Soađegili  gielddas.  Loahpat  sápmelaččat  ásset ruovttuguovllu olggobealde Suomas (5129) ja olgoriikkain (644).</p>
<p>Suomas hállet golbma sámegiela; anárašgiela, nuortalašgiela ja davvisámegiela. Árvvu mielde váile bealli sápmelaččain máhttá hállat sámegiela. Davvisámegiela hállet 70-80 %, sihke anárašgiela ja nuortalašgiela goappáge vuollái 15 % sámegielat sápmelaččain. Jagi 2007 statistihkaid  mielde jo badjel 70 % vuollel 10-jahkásaš sámemánáin ásset sámiid ruovttuguovllu olggobealde.</p>
<p>Sápmelaččaid boahttevuođa višuvdnan lea, ahte sápmelaččain eamiálbmogin livččii ealli sámegiella ja nana searvvušvuohta, mat bajásdollet, nannejit ja ovddidit sápmelaškultuvrra ja kultuvrii gullevaš ealáhusaid  seailuma  ja  ovdáneami.  Maiddái  sápmelaš  eallinvuogi,  árbevirolaš  dieđu  ja  dáidduid sirdašuvvama  ođđa  sohkabuolvvaide.  Sápmelaččain  lea  dearvvas  iešdovdu  ja  nana oktiigullevašvuođa dovdu.</p>
<p><em type="bold">Anára</em>čč<em type="bold">at </em></p>
<p>Anáraččat  ásset  ovtta  stáhta  ja  ovtta  gieldda  siste.  Anáraččaid  árbevirolaš  ássanguovlu  lea Anárjávrri birrasis. Árbevirolaš anáraš eallinvuohki sisttisdoalai dábálaččat dállodoalu, man vuođđu lei  luondduealáhusas  ja  dan  birgejumi  geađgejuolgin  ledje  guolástus,  boazodoallu,  šibitdoallu  ja eatnama gilvin sihke meahcástus.</p>
<p>Anáraččat  leat  vuogáiduvvan  bures  dáláservodahkii.  Sápmelaš  eallinvuohki  ja  árvvut  eai  leat láhppon,  muhto  dain  baicce  sáhttá  oaidnit  mearkkaid  ain  dálge.  Árbevirolaš  ealáhusat,  dego guolástus ja boazodoallu addet birgejumi máŋgasii.</p>
<p>Anáraččaid  giella  lea  álo  leamašan  unnitlogus:  dan  hállanmearri  leamaš  várra  sullii  duhátmeare alimus  dásis.  Jagi  1977  Anárašgiela  searvi  vuođđudii  giellabeasi  (kielâpiervâl).  Dalle  nuoramus giellageavaheaddji  lei  nuppelohjahkásaš.  Giellabeasi  dihtii  giela  jávkan  lea  bisánan  ja  giella  lea ealáskišgoahtán. Anárašgiela hállit leat Sámedikki statistihka mielde sullii 300.</p>
<p><em type="bold">Nuortala</em>čč<em type="bold">at </em></p>
<p>Nuortalaččat  leat  Guoládatnjárgga  eamiálbmot,  geat  leat  nuppi  máilmmisoađi  dihtii  massán  sin árbevirolaš  sohkaguovlluideaset  Beahcámis.  Giela  ja  kultuvrra  dáfus  nuortalaččat  gullet nuortasápmelaččaide.  Nuortalaččat  leat  oskku  dáfus  ortodoksat.  Nuorttabeale  sárgosat  leat vuohttimis  ee.  gárvodeamis,  ávvudan-  ja  dáhpeárbevierus  ja  borramušárbevierus.  Dahkkit,  mat lasihit  Nuortalaččaid  dehálaš  searvvušvuođa,  leat  ee.  teadjakultuvra,  árbevirolaš  stohkosat, nuortalaškátrilladánsa, bearralherven, veaddeduojit ja ránu gođđin</p>
<p xml:lang="smn">Sámediggi 2006:4.  Morottaja  Olthuis 2003:568.  Jefremoff</p>
<p>Nuortalaččat  ožžo  birgejumi  eanaš  bivdindállodoalus.  Boazodoallu  heivehuvvui  guollebivdui  ja meahccebivdui.  Dálá  árbevirolaš  ealáhusain  boazodoallu  lea  mearkkašahtti  áigáiboađu  gáldu Čeavetjávrri guovllus.</p>
<p>Nuortalaččat  leat  jahkečuđiid  áigge  mearredan  áššiideaset  ovttas  giličoahkkimiin  (sijddsååbbar). Boares áššiiddikšunvuohki doaibmá maiddái otná beaivve; nuortalaččaid áššiid dikšot nuortalaččaid luohttámušalmmái ja nuortalašráđđi. Nuortalaččaid nuortalašguovllu eallindiliid, birgejupmevejolašvuođaid ja kultuvrra bajásdoallama ja ovddideami várás lea nuortalašláhka, mas lea ásahuvvon loatna- ja doarjjavugiin earret eará guolástusa ja boazodoalu sihke nuortalašguovllu bálvalusaid ovddideamis.</p>
<p>Nuortalaččaid árvvoštallet leat dál Suomas sullii 700. Nuortalaččat ásset Anára gieldda nuortaosiin, Anárjávrri mátta-, nuortamátta- ja davvenuortačiegas, ng. nuortalašguovllus. Sullii goalmmádas sis ássá  sámeguovllu  olggobealde.  Nuortalašgiela  hálliid  mearri  lea  sullii  350.  Nuortalašgiela ealáskahttima  várás  leat  ollašuhttán  oanehisáigge  giellaealáskahttidoaimmaid  jagi  1993  rájes. Nuortalašgiella  lea  Suomas  hállojuvvon  sámegielain  eanemus  áitatvuloš.  Jagi  2008  Avvilis  lea álggahuvvon giellabeassedoaibma giela ealáskahttima dihtii.</p>
<p xml:lang="fkv"><em type="bold">2. SÁPMELAŠ ÁRABAJÁSGEASSIMA ÁRVVUT JA MIHTTOMEARIT </em></p>
<p>Árabajásgeassima vuođđun lea máná ovddu ja rivttiid dorvvasteapmi. Árabajásgeassimis lea stuorra mearkkašupmi  maiddái  máná  buresbirgejumi  ja  dearvvašvuođa  ovddideamis.  Dán  plánas árabajásgeassin  áddejuvvo  árabajásgeassima  riikkaviidosaš  linnjágeassimiid  mielde  sisdololaš tearbman.  Árabajásgeassin  meroštallo  máná  eará  eallinbiires  dáhpáhuvvan  pedagogalaš vuorrováikkuhussan, mas vuosttas ulbmil lea ovddidit máná oppalaš buresbirgejumi.</p>
<p>Sápmelaš  árabajásgeassimis  lea  mearkkašahtti  rolla  nu  mánáid  sámegiela  ja  sápmelaš  identitehta nannemis  go  maiddái  sápmelaččaid  seailumis  iežas  álbmotjoavkun.  Sámegiela  oahpahan-  ja ealáskahttinovddasvástádusa  galgá  juohkit  skuvlla,  ruovttu  ja  árabajásgeassinbálvalusaid  ja vuođđooahpahusa gaskka.</p>
<p>Sápmelaš  mánás  lea  riekti  oažžut  duvdaga  árabajásgeassinbálvalusain  vai  šaddá  iežas  kultuvrras lahttun ja oahppá sápmelaš dieđuid, dáidduid, dábiid ja árvvuid. Sápmelaš árabajásgeassindoaimma vuođđun  leat  sápmelaš  árvvut,  dego  eandalii  giella,  sohka,  servodat,  nana  identitehta,  luondu, árbevirolaš ealáhusat, sohkabeliid gaskasaš dásseárvu ja olmmošvuohta, máŋggakultuvrratvuohta ja soabalašvuohta.</p>
<p>Sápmelaš  árabajásgeassima  mihttomearrin  lea  olmmoš,  guhte  lea  iehčanas,  vásttolaš,  sosiálalaš, luonddus ja dáidduidis dáfus máŋggabealat ja geas lea iežas dáhttufápmu ja árvvoštallanattáldagat ja guhte birge ođđaáigásaš servodagas.</p>
<p xml:lang="est">Stakes 2005:13.</p>
<p xml:lang="deu"><em type="bold">3. SÁMEGIELLA ÁRABAJÁSGEASSIMIS </em></p>
<p>Giella  lea  olbmo  jurddašeami  ja  vuorrováikkuhusa  geađgejuolgi.  Giela  vehkiin  olmmoš  boahtá diđolažžan  alddis,  hábme  iežas  áddejumi  ja  maiddái  kommunisere  iežas  birrasiin.  Dáinna  vugiin giella  hukse  min  oktasaš  máilbmámet  ja  kultuvramet.  Sápmelaččat  leat  sin  ássanguovllus lunddolaččat  leamašan  dahkamušas  eará  gielaiguin  ja  kultuvrraiguin  ja  dán  dihtii  leat  dávjá máŋggagielagat ja atnet árvvus buori gielladáiddu.</p>
<p>Sámegielain oaivvildit buot Suomas hállojuvvon sámegielaid, davvisáme-, anáraš- ja nuortalašgiela. Suoma  sámegielat  gullet  riikkaidgaskasaš  klassifiserema  (UNESCO  Red  Book)  mielde  áitatvuloš gielaide.  Suomas  hállojuvvon  anáraš-  ja  nuortalašgiella  gullet  garrasit  áitatvuloš  gielaide. Sámegiella  lea  váldon  jagi  2002  EU:a  kommišuvnna  duođalaččat  áitatvuloš  gielaid  prográmmii. Sámegiela váldoáitta lea dan birastahtti majoritehtagiella ja kultuvra.</p>
<p>Sámegielaid  seailun  gáibida,  ahte  servodat  láhčá  giela  seailumii  ja  ovdáneapmái  doarvái  buori eavttuid. Dát gáibida buot sámegielaid bokte positiivvalaš sierradoaimmaid. Gielaid seailun gáibida maiddái  dan  servodaga  lahtuid  diđolašvuođa  morráneami,  mii  oidno  bearraša  giela  válljemis. Eamiálbmogiid gielaid geavahanvejolašvuođaid lasiheapmi buot eallima surggiin lea dehálaš giela seailuma  ja  ovdáneami  dáfus.  Sámegielat  beaivedikšu  dahje  giellabeassi  sáhttá  leat  máná  áidna sámegielat biras.</p>
<p>Mánáid, geat bohtet sámegielat beaivedikšui, giela máhttu sáhttá leat eará dásiin. Davvisámegielat  beaivedivššus  gielladáiddu  dáfus  eará  dási  mánát  sajustuvvojit  seamma  jovkui. Earenoamáš  hástalus  leage  dat,  mo  árabajásgeassimis  váldit  vuhtii  mánáid  gielalaš  dárbbuid máŋggahámat mánnájoavkkus, mas leat earálágan oahppit ja geaid gielladássi ja doarjaga dárbbut molsašuddet  olu.  Jus  giela  oahppama  doarjun  ii  oaččo  doarvái  fuopmášumi,  dilli  sáhttá  doalvut sámegielat máná suomaiduvvamii, giela molsašuddama suomagiellan. Buot árabajásgeassinbálvalusain galgá sihkkarastit máná ovttaveardásašvuođa iežas gillii ja kultuvrii.</p>
<p><em type="bold">3.1. Sámegiella vuosttas dahje nubbin giellan </em></p>
<p>Unnitlogusajádaga  olbmuide  lea  iežas  eatnigiela  oahppama  lassin  dehálaš  maiddái  dan  seailun. Eatnigiella  lea  olbmo  čanus  iežas  kultuvrii,  identitehtii  ja  sohkii.  Das  lea  maiddái  mearkkašupmi dieđu, jurddašeami ja kreatiivavuođa giellan. Giella lea dehálaš buot árabajásgeassindoaimmas, dat lea maiddái vuorrováikkuhusa gaskaoapmi ja čoavdda buot oahppamii.</p>
<p>Suomas leat sápmelašbearrašat, main máná vuosttasgiellan lea sámegiella, mii lea maiddái guktuid vánhemiid  eatnigiella  ja  bearraša  ruovttugiella.  Mánná  oahppá  suomagiela  maŋŋeleappos  dávjá skuvllii  manadettiin.  Árabajásgeassimis  sáhttá  ovddidit  ja  nannet  sámegiela  máŋggabealat giellageavahandiliid bokte.</p>
<p>Máŋggat  sámemánát  šaddet  guovtti  giela  ja  kultuvrra  bearrašiin.  Sii  ohppet  guokte  dahje  juobe golbma giela riegádeami rájes. Sámegielat árabajásgeassimis lea guovddáš rolla máná simultánalaš máŋggagielatvuođa  ja  gielalaš  identitehta  doarjumis  nu,  ahte  mánná  oažžu  ovdal  skuvlla  buorre giellamáhtu vai sáhttá oassálastit sámegielat oahpahussii.</p>
<p>Seammaáigásaš</p>
<p xml:lang="smj"><em type="bold">3.2. Sámegiella giellabeassegiellan  </em></p>
<p>Giellabeassi  lea  vuollái  skuvlaahkásaččaide  giellaunnitlogu  dahje  eamiálbmoga  mánáide oaivvilduvvon  beaivedikšunbáiki,  mas  áitatvuloš  giella  geahččaluvvo  sirdojuvvot  mánáide  oppa áigge  álggu  rájes  dan  giela  hállamiin,  vaikke  sii  eai  dan  áddešiige  giellabeassái  boađedettiin. Giellabeasis  geavahit  giellalávgunvuogi.  Giellabeassedoaibma  lea  gávnnahuvvon  buorre  vuohkin áitatvuloš gielaid ealáskahttináigumušain.</p>
<p>Giellabeasis hállojuvvo dušše sámegiella, iige bargoveahka jorgal dan suomagillii, ii oppa álggusge, vaikke mánát eai vel áddehala singuin. Giela oahppama doarjut áiccalmahttimiin hállama láhtain, jietnadeattuin, govain, dávviriin, lávlagiin ja lihkastagain. Maiddái bargoveahka hállá gaskaneaset dušše giellabeassegiela.</p>
<p>Passiiva  gielladáiddu  ovdánettiin  mánná  oažžu  roahkkatvuođa  álggahit  gulul  aktiivvalaš  giela buvttadeami.  Máná  diktet  oahppat  giela  iežas  leavttu  mielde.  Mánáid  gaskaneaset  geavahuvvon giella lea dávjá suomagiella. Hástalussan livččii oažžut mánáid kommuniseret maiddái gaskaneaset sámegillii.</p>
<p><em type="bold">3.3. Sámegiela oahppama oktasaš mihttomearit </em></p>
<p>Beaivválaš doaimmaid oktavuođas giella doaibmá gaskaoapmin, ii iešárvun. Árabajásgeassimis máná giela ovdáneami ovddidit earálágan doaimmaid bokte. Árabajásgeassimis mánná</p>
<p type="listitem">•  nanne sápmelaš identitehtas ja kultuvrras</p>
<p type="listitem">•  ovddida máŋggabealat giellageavahanvejolašvuođaid vehkiin gielas beaivválaš doaimmain; mánná hálešta, jearaha ja muitala iežas jurdagiin, dovdduin, doaivagiin</p>
<p type="listitem">•  oažžu viidát dieđu ja vásáhusa iežas gielas, kulturárbbis ja historjjás ja vásiha dan mávssolažžan</p>
<p type="listitem">•  roahkasmuvvá geavahit ja ovddidit aktiivvalaččat giela</p>
<p type="listitem">•  ovddida gielalaš diđolašvuođa Máná giellaoahppama dáfus lea dehálaš, ahte bearaš, sohka ja servodat váldet giela oahppama</p>
<p>vuostá miehtemielalaččat ja dorjot dan aktiivvalaččat.</p>
<p><em type="bold">Máná sámegiela nannema gaskaoamit: </em></p>
<p type="listitem">•  máidnasat, muitalusat, cukcasat, árvádusat, divttat</p>
<p type="listitem">•  rollaspealut, dohkkáteáhter, neaktin</p>
<p type="listitem">•  musihkka, luođit, leuddit, liđvit, lávlagat</p>
<p type="listitem">•  radio, video, bláđit, girjjit, televišuvdna</p>
<p type="listitem">•  vánhemiin,  fulkkiiguin  ja  servodagain  árbevirolaš  jahkodatgerdui  gullevaš  máŋggabealat giellageavahandilálašvuođat: barggut, giehtadujiid dahkan, luonddus lihkadeapmi, lávostallan,</p>
<p>reaissut, deaivvadeamit, galledallamat ja dáhpáhusat</p>
<p type="listitem">•  čállojuvvon  sámegiela  oidnon  ovttadaga fysalaš  birrasis  (almmuhusat,  posterat,</p>
<p>govvatávvalat, šilttat jna.)</p>
<p type="listitem">•  girjerájus ja museas galledeamit</p>
<p type="listitem">•  vuorrováikkuhus earáahkásaš sámemánáiguin</p>
<p type="listitem">•  ovttasbargu  eará  árabajásgeassinovttadagaiguin,  giellaristvánhemiiguin,  sápmelaš  mediain, searvegottiin ja organisašuvnnaiguin</p>
<p type="listitem">•  vánhemiidda oaivvilduvvon háleštallan- ja skuvlendilálašvuođat</p>
<p xml:lang="fin">Pasanen 2003:33.</p>
<p><em type="bold">3.4 Árgabeaivvi ovdamearkkat giela oahppama ovddideapmin </em></p>
<p>Miehtemielalaš,  dorvvolaš  biras  sihke  ollesolbmo  ja  máná  gaskasaš  luohttámuš  ja  dásseárvu roahkasmuhttet  máná  aktiivvalaš  giellageavaheapmái.  Máná  gielalaš  diđolašvuođa  ovdáneapmin mánás  galget  leat  olu  máŋggabealat  giellageavahanvejolašvuođat  buot  doaimmaid  oktavuođas. Máná  gielalaš  diđolašvuohta  ovdána  gielain  duhkoraddamiin,  hoagadettiin,  lávllodettiin,  ja earálágan  giela  hámiide  oahpásmuvadettiin.  Gielalaš  diđolašvuohta  addá  vuođu  lohkan-  ja čállindáidui.</p>
<p>Ollesolmmoš sáhttá máŋgii fuomáškeahttá hállat mánnái nu, ahte ii doarjjo su vuorrováikkuhuslaš háleštallamii. Háleštallamis lea dehálaš addit áiggi máná jurdagiidda ja muitalusaide. Ollesolmmoš galgá diđolaččat giddet fuopmášumi iežas giellageavaheapmái, vai dat livččii nu máŋggabealat go vejolaš.  Mánáin  sáhttá  beaivválaččat  hárjehallat  giela  ovttas  ee.  lávlagiid,  lávlunstohkosiid  ja hoahkamiid vehkiin.</p>
<p>Mánáid  giellageavahandilálašvuođaid  máŋggabealagiin  dahkama  dihtii  mánáid  sáhttá  juohkit smávvajoavkkuide  agi  mielde.  Dávjá  dat  mánát,  geaid  sámegiella  ii  lea  vel  nu  nana  vuođu  alde, hállet  gaskaneaset  milloseappot  suomagiela.  Joavkkuid  dagadettiin  dát  mánát  biddjojit  eará joavkkuide  sámegiela  geavaheami  nannema  dihtii.  Smávvajoavkkuin  lea  eambo  áigi  giehtadallat máná  iežas  vásáhusaid,  dovdduid  dahje  dušše  muitalusaid.  Giela  oahpahalli  mánáin  dovdduid ovdanbuktimis  geavahit  veahkkin  govaid,  lihkastagaid,  jienaid,  láhtaid  ja  muitalit  seammás  ,  mat doahpagat  gullet  daidda.  Árgges  mánná  dárbbaša  eanet  áiggi  ja  doarjaga  hállamis.  Dan  dihtii  lea dehálaš, ahte suinna galgá ávkkástallat buot háleštallandilálašvuođaid aktiivvalaččat. Dásseárvosaš ja dorvvolaš kontávtta dahkamii bargi sáhttá mannat fysalaččat máná dássái láhttái. Mánát váldet álkibut oktavuođa ja ollesolmmoš sáhttá vuodjut guldalit ja háleštallat singuin. Ollesolmmoš stivre aktiivvalaččat  máná  stoahkandilálašvuođaid  ja  doarju  seammás  mánáid  sámegiela  geavaheami. Smávva  mánáide  hállat  olu  eará  dikšundilálašvuođain  (ee.  lihpara  molsuma,  basadeami  ja gárvodeami oktavuođas) ja seammás muitalit gorutosiid ja biktasiid namaid.</p>
<p><em type="bold">Geavatlaš ovdamearkkat gielalaš di</em>đ<em type="bold">olašvuo</em>đ<em type="bold">a ovddideapmin: </em></p>
<p><em type="bold">Giela jietnaráhkadus: </em>Hoahkamiin  ja  lávlunstohkosiin  mánná  oahpásmuvvá  sámegiela  jietnadagaide  ja  njuolggadusaide,  mo earálágan jietnadagaid sáhttá laktit.  Earálágan  sátnepáraid  (sátnepárat,  mat  earuhuvvet  nuppiin  dušše  ovtta jietnadaga  vuođul)  sisttisdoalli  hoahkamiid  vehkiin  sáhttá  addit  mánnái  geažidemiid  das  mo  jietnadagaid sáhttá geavahit sániid earuheamis. Dákkár hoahkamat leat davvisámegielas ee: </p>
<p type="listitem">•  <em type="italic">Hutkás Heaikkaš, Gussa Guossa-Gessa, </em>Č<em type="italic">ieža </em>č<em type="italic">áppa </em>č<em type="italic">áhppes cizáža, </em>Č<em type="italic">áh</em>č<em type="italic">i</em>  </p>
<p><em type="bold">Sániid šaddan: </em>Máná diđolašvuođa sániid hámiin ja sániid šaddamis sáhttá ovddidit earálágan hárjehusain;  </p>
<p type="listitem">•  goallossátnehárjehusat, ovdamearkan davvisámegielas; <em type="italic">guollemuorra - muorraguolli</em> </p>
<p type="listitem">• luonddujienaid  áddestalli  sátnehárjehusat.  Ovdamearka  davvisámegielas;  <em type="italic">Dappasii</em>  <em type="italic">gappasii  duike</em> </p>
<p xml:lang="fin"><em type="italic">Eallu-laulu</em> </p>
<p xml:lang="smj"><em type="bold">Giela cealkkaráhkadus: </em></p>
<p xml:lang="smn">Aikio 2000:179-190.</p>
<p>Sátnestullamat –girji 10,13 Suga suga su-girji 11,12 Cuonjáeatni hoahkamat–girji  Ánde ja Risten jagi fárus –girji</p>
<p>Máná  dilálašvuođa  das,  mo  sánit  laktásit  nuppiide  ja  šaddet  cealkkan  sáhttá  ovddidit  earálágan hoahkamiiguin.  Ovdamearka  davvisámegielas;  <em type="italic">Lei  oktii  áhkku  </em>(áigehámit)<em type="italic">,  Beahká  viessu</em> (relatiivacealkka), <em type="italic">Meahcci eallit</em> (vearbbaid persovdnahámit), <em type="italic">Okta guolli vuodjá</em> (vearbasojahus) </p>
<p xml:lang="fkv"><em type="bold">4</em><em type="italic">. </em><em type="bold">SÁPMELAŠ KULTUVRRA JA IDENTITEHTA</em><em type="italic"> </em></p>
<p><em type="bold">4.1. Sápmelaš mánnávuohta ja bajásgeassin </em></p>
<p>Árbevirolaččat sámebearrašiin vánhemiidda ja mánáide šattai lagaš oktavuohta oktasaš beaivválaš doaimmaid olis. Mánáid stivrejedje seammás go ollesobmot barge bargguideaset. Duhkoraladettiin mánná  oahppá  sosiálalaš  dáidduid,  barggu  bargama  ja  ávkkástallat  luonddu  riggodagain  ja  birget garra luonddudiliin. Sápmelaš bajásgeassimis deattuhedje sosiálalaš vuhtii váldima, nuppiid vuhtii váldima sihke barggu ja duhkoraddama bokte oahppama. Sápmelaš bajásgeassima govvidii eandalii eahpenjuolggo  bajásgeassin.  Mánát  ohppe  váldit  ovddasvástádusa  das  maid  dahke  ja  mo  ledje ovttas bearrašiin ja birrasiin.</p>
<p>Sápmelaš  bajásgeassinárbevierus  leat  vel  speadjalastimat  otnábeaivvi  bajásgeassimii.    Mánná oahpahuvvo  deaivat  buot  olbmuid  árvvusatnimiin.  Gudnejahttin  galgá  olbmuid  lassin  čuohcit maiddái lundui. Mánát eai njulgestaga rávvejuvvo muhto muitalit dáhpáhusaid ja muitalusaid das, mii  earáide  lea  dáhpáhuvvan.  Olbmo  šaddama  ja  ovdáneami  ulbmilin  lea  máŋggabealat persovnnalašvuohta  ja  viiddis  máhttu.  Dáid  iešvuođaid  ovddideapmin  bajásgeassindoaimmain geahččalit  ovddidit  máná  áican-  ja  iešárvvoštallannávcca,  vai  son  birgešii  ođđa  dilálašvuođain. Nana  iešdovdu,  čielga  iešgovva  ja  nana  identitehta  veahkehit  máná  doaibmat  iežas  eavttuid  ja dáidduid  mielde  sihke  alcces  lunddolaš  vugiin.  Buorre  dádjadanattáldat  meahcis  jođedettiin, háleštallamis ja jurddašeamis leat vealtameahttumat buori eallinhálddašeami dáfus.</p>
<p>Sápmelaš bajásgeassimis atnit árvvus buorre áican- ja árvvoštallannávcca lassin nana iešdovddu ja identitehta, viiddis oahppama, vuogáiduvvama, sosiálalašvuođa ja govttolašvuođa.  Oppalaš  ulbmilin  lea  ovddidit  máná  iehčanas  eallimis  birgema  okto  ja  ovttas  earáiguin.  Iehčanas birgejupmi gáibida geavatlaš dáidduid hálddašeami lassin psykalaš attáldagaid ja jáhku dasa, ahte nagoda, máhttá ja gávdná čovdosiid váttisvuođaide ja luohttá dasa, ahte buot lea vejolaš oahppat.</p>
<p>Sápmelaš servodagas árbevirolaččat sogas ja servodagas lea máná bajásgeassinvuoigatvuohta ja – ovddasvástádus.</p>
<p><em type="bold">4.2. Sápmelaš kulturárvvuid sirdin </em></p>
<p>Kultuvrralaš  árvvut  dego  giella,  identitehta,  luondu  ja  sohka  ovttastit  sápmelaččaid.  Sápmelaš kultuvrii gullet maiddái árbevirolaš ealáhusat dego boazodoallu, guolástus, meahcástus, čoaggin ja giehtaduojit. Maiddái sápmelaš eallinvuohki lea kultuvra.</p>
<p>Sápmelaš  eallinvuohki,  kultuvra  ja  árbevirolaš  ealáhusat  leat  rievdan  áiggiid  mielde.  Árbevirolaš dieđuid  ja  dáidduid  oahppan  ii  šat  sirdašuva  bearrašis  lunddolaččat  mánáide.  Sápmelaš  kultuvrra seailun  gáibida  vel  dálge  árbevirolaš  dieđuid  ja  dáidduid,  sihke  vuoiŋŋalaš  kapitála  sirdima boahttevaš buolvvaide.</p>
<p xml:lang="smn">Aikio 2007:42-56.  Aikio 2007:  Balto 2008:58, 60.</p>
<p>Sápmelaš árbevirolaš diehtu lea oppalašvuohta, mii lea čatnasan olbmui ja lundui. Sápmelaš dieđut, dáiddut  ja  árvvut  sirdašuvvet  eanaš  doaimmaid  ja  dovdduid  bokte  sihke  njálmmálaš  árbin sohkabuolvvas nubbái. Sápmelaš diđolašvuohta sisttisdoallá dáiddu eallimis birgemis.</p>
<p>ON:a  eamiálbmotjulggaštusas  gávnnahuvvo,  ahte  eamiálbmogiin  lea  vuoigatvuohta  ealáskahttit kulturárbevierus ja dábiidis ja oahpahit daid boahttevaš sohkabuolvvaide. Árbevirolaš ealáskahttin lea  dehálaš  sápmelaš  iešmearridanvuoigatvuođa,  sámeservošiid  nanosmahttima,  kultuvrra iešdáhtolaš  heiveheami  (dáláservodaga  hástalusaide)  ja  sápmelaččaid  buresbirgejumi  ja dearvvašvuođa  ovddideami  dáfus.  Servodaga  bissovaš  ráhkadusaide  galgá  dahkat  eavttuid sápmelaččaid  kultuvrraid  ovdáneapmái;  ovdamearkan  giella-  ja  kulturprográmmaid,  sosiála-  ja dearvvašvuođadivššu skuvlen- ja ovddidanprográmmaid bokte.</p>
<p>Mánná oahppá árabajásgeassimis sápmelaš kulturárvvuid. Árabajásgeassindoaimma vuođđun leat čuovvovaš kulturárvvut, mat leat čavga oktavuođas nubbi nubbái:</p>
<p>-  Identitehta</p>
<p>-  Searvvušvuohta</p>
<p>-  Luondduoktavuohta</p>
<p>-  Árbevirolaš ealáhusat ja birgejupmi -  Sohkabeliid gaskasaš dásseárvu ja olmmošvuohta</p>
<p>-  Ráffi ja soabalašvuohta</p>
<p xml:lang="smj">-  Máŋggakultuvrratvuohta <em type="bold"> </em></p>
<p><em type="bold">4.2.1. Identitehta </em></p>
<p>Identitehta hápmašuvva vuorrováikkuhusas eará olbmuiguin. Máná identitehta meroštallin doibmet mánnái  dehálaš  olbmot.  Lagašservodat  ja  majoritehtakultuvra  váikkuhit  bearraša  vuohkái  hábmet máná identitehta. Bearraša giella váikkuha maiddái identitehta ovdáneapmái.</p>
<p>Identitehta hápmašuvvama vuođđun lea čielga iešgovva. Go olbmos lea čielga iešgovva, son diehtá man  jovkui  son  gullá  ja  lea  čatnasan.  Nana  fuolkevuohta-  ja  bearašgaskavuođat  nannejit searvvušvuođa  ja  servošii  čatnašuvvama.  Olmmoš  vihkkehallá  identitehtas  iežas  servodagas  ja maiddái dan olggobealde. Identitehta, mii doaibmá bures, gáibida, ahte olmmoš sáhttá dovdat, ahte sus leat seammá ruohttasat ja duogáš go earáin seammá duogáža olbmuin.</p>
<p>Sápmelašnuoraid guoskevaš dutkamušas gávnnahedje, ahte sápmelaš identitehta sáhttá dihttot eará dásiin: 5. Ovttaskas olmmoš vásiha sápmelašvuođa lunddolažžan. Sus lea dássedettolaš sápmelaš identitehta ja son máhttá gielas ja ádde kultuvrras. 4. Ovttaskas máhttá sámegiela, muhto ii dovdda eará kultuvrras oasseguovlluid. 3. Ovttaskas hálddaša ovtta kultuvrras oasseguovllu bures.  2. Ovttaskas vásiha sápmelaš identitehtas dávviriid bokte. 1. Ovttaskas lea diđolaš sápmelaš duogážisttis, muhto ii hálit buktit dan ovdan.</p>
<p>Árabajásgeassin  doarju  ruovttuid  bajásgeassima  ja  gárvvista  ođđa  sohkabuolvvaid  doaibmat ođđaáigásaš  sámeservodagas.  Guovddáš  doaibman  lea  sirdit  dieđuid  sápmelaččain  álbmogin,</p>
<p>Balto 2008:51, 72.  Magga 2004:29, 77  Magga 2004:79.</p>
<p>kulturárbbi ja eallinvuogi positiivvalaš vugiin, nu áhte mánná čatnasaš iežas kultuvrasis ja vásiha sápmelašvuođa lunddolažžan.</p>
<p><em type="bold">Geavatlaš ovdamearkkat kulturidentitehta nannemii árabajásgeassimis: </em></p>
<p type="listitem">•  máná áican- ja árvvoštallannávcca ovddideapmi ođđa dilálašvuođaid dahkamiin, main mánná sáhttá iskat ja ovddidit dáidduidis, máhttimis ja dovdduidis</p>
<p type="listitem">•  nana fuolkegaskavuođat</p>
<p type="listitem">•  sápmelaš dieđuid ja dáidduid oahpaheapmi árbevierročehpiid láidestemiin</p>
<p type="listitem">•  diehtu sápmelaččaid historjjás oktan álbmogin njealji riikka guovllus</p>
<p type="listitem">•  oahpásmuvvat stuorravánhemiid eallima eará muttuide</p>
<p type="listitem">•  nana gaskavuohta giellajoavkku lahtuide</p>
<p><em type="bold">4.2.2 Searvvušvuohta</em> </p>
<p>Sápmelaččain  lea  nana  searvvušvuohta  ja  diđolašvuohta  iežas  ruohttasiin  ja  fuolkelahtuin  ja  sin ássanbáikkiin. Oktiigullevašvuođa dovdu bearrašii boahtá oktasaš birgejumis, ovttas ássamis dahje bearraša historjjás. Sápmelaš kultuvrras bearaš lea viiddis sosiálasearvvuš, mas fuolkegaskavuođat ja  oktiigullevašvuođa  dovdu  leat  hui  dehálaččat.  Davvisápmelaččain  ja  nuortalaččain  bearaš  lea árbevirolaččat šaddan máŋgga sohkabuolvvas. Anáraččain bearraša vuođđun lea áđašbearaš.</p>
<p>Doaimmalaš  bajásgeassin  nanne  sohkabuolvvaid  gaskasaš  searvvušvuođa.  Sápmelaččaide  dehálaš fuolkevuohta-,  ristvánhen-  ja  gáibmevuogádat  nannejit  máná  oktiigullevašvuođa  dovddu.  Eará sápmelašjoavkkuid gaskkas leat earut ristvánhemiid mearis ja doaimmain. Ovdamearkan nuortalaš árbevierus  ristvánhema  jámedettiin  risbártni  bargun  lea  duddjot  ruossa  hávddi  ala  ja  gurput  dan dohko.  Dát  váikkuhusat  bohtet  nuortin  ortodoksalaš  oskkus.  Nuortalaš  kultuvrras ortodoksalašvuohta doaibmá dehálaš sosiálalašluvvama hápmin.</p>
<p>Dál searvvušvuohta lea stuorra hástalus dan sivas, go vuollái 10-jahkásaš sápmelašmánáin badjel 70 % ásset sápmelaččaid ruovttuguovllu olggobealde. Sámeguovllus eandalii anáraččat ja nuortalaččat ásset  bieđgguid.  Árabajásgeassimis  lea  earenoamáš  dehálaš  rolla  dan  dáhkideamis,  ahte  mánná sáhttá návddašit kultuvrrastis ovttas eará iežas jovkui gullevaččain.</p>
<p><em type="bold">Geavatlaš ovdamearkkat searvvušvuo</em>đ<em type="bold">a nannemii árabajásgeassimis: </em></p>
<p type="listitem">•  oahpahallat fuolkevuohtanamahusaid go dahkat iežas fuolkekártta</p>
<p type="listitem">•  oahpásmuvvat mánáid ristvánhemiidda ja gáimmiide</p>
<p type="listitem">•  oahpásmuvvat sápmelaš nammaárbevirrui ja nama addimii</p>
<p type="listitem">•  gudnejahttit sápmelaš mearkabeivviid</p>
<p type="listitem">•  muitit fulkkiid riegádanbeivviid</p>
<p type="listitem">•  dahkat ovttadaga ovtta lanjas <span type="quote">“searvvušlanja”</span>, mas mánáid bearraša lahtut sáhttet máná buvttedettiin dahje vieččadettiin čohkkádit ja juhkat káfe</p>
<p type="listitem">•  galledallat boarrásiid rieggáin ja boarrásiidsiiddain</p>
<p type="listitem">•  deahtis vuorrováikkuhus iežas sámeservoša lahtuiguin; jahkegerdui gullevaš barggut, reaissut, galledallamat ja oktasaš jeavddalaš dáhpáhusat</p>
<p type="listitem">•  reivelonohallan (čuovgagovat, sárgumat) árabajásgeassinovttadagaid gaskka</p>
<p type="listitem">•  deaivvadeamit eará sajis ássi sápmelaččaiguin</p>
<p type="listitem">•  ordnet video- ja neahttadeaivvademiid eará sajiin ássi sápmelaččaiguin</p>
<p type="listitem">•  ávvudit sápmelaččaid álbmotbeaivvi ja oahpahallat sámi soga lávlaga</p>
<p type="listitem">•  dahkat iežas leavgaloktengeavadaga levgenbeivviid várás ja dovdat sámiid leavgga symbolihka</p>
<p xml:lang="smn">Aikio 2007:48.  Balto 2008:82-83.</p>
<p><em type="bold">4.2.3. Luondduoktavuohta </em></p>
<p>Sápmelaččat leat álo eallán luonddulagaš eallima ja eallin lea leamašan čatnasan luonddugerdui ja jahkodatgerdui. Luondduresurssaid leat geavahan gierdavaččat ja olbmot leat sihke gudnejahttán ja dikšon  luonddu.  Sápmelaččaid  árbevirolaš  diehtu  čatnasa  olu  olbmo  ja  luonddu  gaskasaš gaskavuhtii.  Luondu,  olmmoš  ja  kultuvra  leat  lávga  čatnasan  nubbi  nuppiide.  Luondu  lea  oassi kultuvrras  ja  olmmošvuođas.  Kultuvrra  seailuma  dihtii  lea  dehálaš  atnit  fuola  maiddái  luonddu buresbirgejumis. Luondu galggašii gullat guovddáš oassin máná juohkebeaivválaš eallimii.</p>
<p><em type="bold">Geavatlaš ovdamearkkat luondduoktavuo</em>đ<em type="bold">a nannemii árabajásgeassimis: </em></p>
<p type="listitem">•  lasihit  máná  ekologaš  luonddudieđu  sápmelaš  eallilan  olbmo  láidestemiin,  gos  guđege luonddumateriála sáhttá váldit ja man olu, johtit jaska, luottaid guođekeahttá, ii galgga doadjit ovssiid dahje boltut geđggiid, ii galgga nuoskidit</p>
<p type="listitem">•  ovddidit máná luonddu áicannávcca ja luonddus johtima dáidduid</p>
<p type="listitem">•  oahpahallat earálágan eanadagaid namahusaid ja sierrasárgosiid</p>
<p type="listitem">•  áicat beaivválaččat dálkki ja eará luondduihtagiid</p>
<p type="listitem">•  čuovvut jahkeáiggiid molsašuddama ja dan váikkuhusaid elliin ja šattuin</p>
<p type="listitem">•  oahpahallat dovdat lottiid ja meahcielliid sihke daid luottaid</p>
<p type="listitem">•  oahpahallat geavahit luonddu materiálaid sierra jahkeáiggiin</p>
<p type="listitem">•  oahpásmuvvat sápmelaš báikenammavuogádahkii</p>
<p type="listitem">•  oahpásmuvvat sápmelaš bassi báikkiide</p>
<p><em type="bold">4.2.4. Árbevirolaš ealáhusat ja birgejupmi </em></p>
<p>Boazodoallu, guolástus, meahcástus ja smávvalunddot eanadoallu sihke giehtaduojit ja luonddudili buktagiid  čoaggin  leat  sápmelaš  árbevirolaš  ealáhusat,  maid  hárjeheapmi  lea  máŋgga  sápmelačča eallinvuohki.  Dat  hárjehuvvojit  dábálaččat  lotnolasealáhussan  dahje  eará  ámmáhiid  olis. Boazodoalus lea boazodoallokultuvrras ealli sápmelaččaide stuorra kultuvrralaš mearkkašupmi, dan dihtii go boazodollui gullá biergobuvttadeami lassin oppa bearraša ja soga eallinbiire dego sosiála gaskavuođat,  ássan,  johttin,  luonddubirrasa  dovdamuš,  árbevirolaš  diehtu,  luonddu  ekologalaš geavaheapmi ja sápmelaš giehtaduojit.</p>
<p>Guollebivdu lea leamaš jahkečuđiid árbevirolaš  ealáhus. Anáraččat leat guolásteaddjit Anárjávrris ja dan birrasis. Mearrarittu nuortalašgiliid bearrašiin ledje oamasteaddjivuoigatvuođat luossabivdui mearas ja Báhčaveajis. Luossabivdu lea ainge Deanuleagi sápmelaččaid kultuvrra guovddáš dahkki.</p>
<p><em type="bold">Geavatlaš ovdamearkkat ealáhusaid ja birgejumi vuhtiiváldimis árabajásgeassimis: Boazodoallu:</em> </p>
<p type="listitem">•  oahpahallat suohpana geavaheami, bealljemearkkaid, bohcco namahusaid, duhkoraddat boazostohkosiid</p>
<p type="listitem">•  dahkat rissiin bohccuid ja smávva bigálusáiddiid sis- ja olgoatnui</p>
<p type="listitem">•  fitnat bigálusain, miessemearkumiin</p>
<p type="listitem">•  čuovvut bohcco njuovvama ja eará osiid ávkkástallama</p>
<p type="listitem">•  doahput jeahkála, dahkat lastagihpuid, láddjet hoaššaid, suinniid</p>
<p type="listitem">•  oahpahallat noađđehearggi čatnama ja oahpásmuvvat bohcco bahčimii</p>
<p type="listitem">•  oahpahallat niibbi geavaheami <em type="bold">Guolástus: </em></p>
<p type="listitem">•  oahpahallat guliid namaid, earálágan bivdovugiid ja guoli giehtadallama</p>
<p type="listitem">•  giđđat bivdit guoli jiekŋaoaggumiin, juoŋastemiin, časkkasáŋkoriin, guollehehkiin, áŋkoriin, golgademiin</p>
<p xml:lang="nob">Balto 2008:47-50, 57.</p>
<p type="listitem">•  bivdit geassit guoli firpmiin, vuokkain, dolgevuokkain, guollehehkiin, liinnain, uhteriin</p>
<p type="listitem">•  bivdit guoli čakčat firpmiin, nuhtiin, liinnain, skoalkabivdduin ja uhteriin</p>
<p type="listitem">•  bivdit guoli dálvit juoŋastemiin, nuhtiin, jiekŋaoaggumiin ja časkkasáŋkoriin</p>
<p type="listitem">•  oahpahallat fierpmi divvuma, guolástusbiergasiid ja fatnasa divvuma</p>
<p><em type="bold">Meahcástus ja </em>č<em type="bold">oaggin: </em></p>
<p type="listitem">•  oahpahallat rievssahiid gárduma</p>
<p type="listitem">•  oahpahallat dovdat eará elliid luottaid ja bivdovugiid bivdomeastára láidestemiin</p>
<p type="listitem">•  čoaggit čakčat murjjiid <em type="bold">Eanadoallu: </em></p>
<p type="listitem">• oahpásmuvvat gussa- ja sávzadollui, galledallat návehis ja sávzadoalus</p>
<p type="listitem">• oahpásmuvvat ládjobargguide, gilvit bohtehtosa ja eará šattuid<em type="bold"> </em></p>
<p><em type="bold">Borramuškultuvra: </em></p>
<p type="listitem">•  ordnet jeavddalaččat sápmelaš borramušbeivviid ja láibunbeivviid árbevierromeaštáriid láidestemiin</p>
<p type="listitem">•  ráhkadit biepmu beaivválaččat</p>
<p type="listitem">•  suovastit guoli dahje bohccobierggu, válmmaštit sáltebierggu, sálteguoli</p>
<p type="listitem">•  oahpahallat murjjiid seailluheami ja čoaggit borahahtti šattuid; boska, juopmu</p>
<p type="listitem">•  oahpásmuvvat sápmelaččaid árbevirolaš dálkkodanšattuide ja daid atnui <em type="bold">Viesut: </em></p>
<p type="listitem">•  hukset sápmelaš árbevirolaš viesuid ja ráhkadusaid (omd. miniatiirat): lávvu, bealljegoahti, darfegoahti, earálágan áittit</p>
<p type="listitem">•  cegget lávu ja oahpahallat dasa gullevaš geavadagaid; áššogeđggiid ja duorggaid ohcan, lávu eará oasit, boradeapmi</p>
<p>Sápmelaš giehtaduodjeárbi lea rikkis ja ealli oassi sápmelaškultuvrras. Giehtaduojit leat atnudiŋggat ja  daid  ráhkadeami  vuođđun  lea  árbevirolaš  diđolašvuohta.  Sápmelaš  giehtaduodjái  gullet  ee. muorra-,  čoarve- ja náhkkeduojit sihke bearral ja datneárpoherven, báddegođđin ja láđđegárvvuid goarrun ja čiŋaheapmi bárggáldagaiguin ja báttiiguin.</p>
<p>Suoma  sápmelaččain  leat  vihtta  sámegávtti  váldomálle:  Deatnogátti,  Eanodat-Guovdageainnu, Vuohču sihke anáraččaid ja nuortalaččaid gákti. Gávttiid mállet ja herven čuvvot sámi giellarájáid. Gávttiid ovttaskas áššit sáhttet molsašuddat maiddái sogaid ja bearrašiid bokte. Nuortasápmelaččaid gákti  earrána  eanemus  eará  sámegávttiin  ja  muittuha  gárjillaččaid  čeardabiktasa.  Sámegákti  lea oassi sápmelaš identitehtas. Sápmelaš kultuvrras álbmotdáidda ja dan estetihkka dan siste lea čavga oassi  juohkebeaivválaš  eallimis  ja  das  lea  fuomášahtti  servodatlaš  mearkkašupmi.  Gávttiid, gahpiriid  ja  vuoddagiid  čiŋaid  hámit  ja  ivnnit  muitalit  muhtun  sohkii  gullama  dahje  stuorát guovlulaš  servodahkii  ja  nannejit  oktiigullevašvuođa  dovddu.  Gieđain  dahkamiin  mánná  oahppá atnit árvvus giehtadáidduid árgaeallima ávkkálaš dáidun.</p>
<p><em type="bold">Geavatlaš ovdamearkkat giehtaduodjeárbevierus árabajásgeassimis:</em> </p>
<p type="listitem">•  ráhkadit dohkáide sápmelaš gárvvuid</p>
<p type="listitem">•  bovdet giehtaduodjemeaštára láidestit sámegávtti ja dasa gullevaš gárvvuid geavaheamis</p>
<p type="listitem">•  oahpásmuvvat eará sápmelašjoavkkuid gávttiide, gárvvuide ja gahpiriidda</p>
<p type="listitem">•  dahkat bearraldujiid</p>
<p type="listitem">•  gáret ulluid, batnit snáldduin, gođđit ránu</p>
<p type="listitem">•  dahkat ulloláigedujiid (diehpit, báttiid batnin/bárgin, njuikun, sámefáhccat)</p>
<p type="listitem">•  ráhkadit bohcco duoljis sistti, dahkat siste- ja náhkkedujiid</p>
<p type="listitem">•  ráhkadit muoras ja bohccodávttis earálágan dávviriid</p>
<p type="listitem">•  njuovvat, neaskit ja sáltet gápmasiid, válmmaštit gámasuoinni</p>
<p type="listitem">•  goikadit giđđat hávkka náhkiid ja dahkat náhkiin giehtadujiid ja čielgedávttis čiŋaid</p>
<p><em type="bold">4.2.5. Sohkabeliid gaskasaš dásseárvu ja olmmošvuohta </em></p>
<p>Sápmelašservodagas nissonolbmuin lea historjjálaččat leamaš dásseárvosaš sajádat almmáiolbmuid bálddas.  Sajádahkii  leamašan  mihtilmas  eandalii  rollaid,  bargguid  ja  eallinbirrasiid symmehtralašvuohta ja nuppi nuppiid dievasmahttin.</p>
<p>Árabajásgeassima  plánemis  ja  ollašuhttimis  atnit  fuola  sohkabeliid  gaskasaš  dásseárvvu ollašuvvamis  nu,  ahte  mánná  sáhttá  ovddidit  iežas  almmá  sohkabeallerollaid  ráddjehusaid. Oahppamis  ja  identitehta  nannemis  váldit  vuhtii  nieiddaid  ja  gánddaid  milloleamos  vugiid doaibmat. Gánddat sáhttet vásihit luonddus doaibmama milloleabbon go siste doaibmama. Nieiddat leat  dávjá  eambo  aktiivvalaččat  siste.  Árabajásgeassimis  sáhttá  ávkkástallat  luonddu  nannet gánddaid  iešluohttámuša  maiddái  sidjiide  vieris  birrasis.  Ja  fas  ávkkástallat  nieiddaid aktiivvalašvuođa siste nannet sin iešdoaimmalašvuođa ovdamearkan luonddus.</p>
<p>Sápmelaš oainnu mielde govttolašvuohta lea eallit olmmožin. Govttolašvuohta ja vuoiggalašvuohta dahket  olmmošvuođa  vuođu.  Oččodaladettiin  buori  eallinhálddašeami  olmmoš  figgá mearrediđolaččat eallit ráđđejumiin ja govttolaččat. Olmmošvuhtii gullá maiddái soabalašvuohta ja attáldat birget earálágan olbmuin ja luondduin. Árabajásgeassimis dásseárvvu ja olmmošvuođa sáhttá  ovddidit  earálágan  ustit-háleštallamiin  ja  rollaspealuin,  main  hárjehallat  iežas  dovdduid, jurdagiid ja vásáhusaid ovdanbuktima.</p>
<p><em type="bold">4.2.6. Ráffi ja soabalašvuohta </em></p>
<p>Máŋggakultuvrralaš  servodagas  olmmoš  máhttá  doaibmat  servodaga  norpmaid  mielde  ja vuogáiduvvá  iežas  persovnnalašvuođa  ja  kultuvrras  manakeahttá.  Sápmelaččaide  lea  lunddolaš ohcat  vásáhusaid  eará  kultuvrrain,  ohcat  čanastagaid  earáláganvuođaide  ja  heivehit  oktii kultuvrralaš ruossalasvuođaid eallinhálddašeami ja birgema buorideapmin. Buorre dádjadanattáldagat  meahcis  jođedettiin,  háleštallamis  ja  jurddašeamis  ovddidit  maiddái  buori eallima  hálddašeami.  Mánáin  háleštettiin  váldit  vuhtii  oppalaččat  buot  áššái  gullevaš  dahkkiid, muhto ii galgga láhppot siidoáššiide.</p>
<p>Sosiála  fuomášannákca  ja  nuppiid  vuhtii  váldin  leat  dehálačča  sosiálalašvuhtii  šaddamis. Fuolkegaskavuođaid  deattuheapmi  ja  máná  váldin  earálágan  doaimmaide  ovddidit  máná sosiálalašvuođa.</p>
<p xml:lang="smj"><em type="bold">4.2.7. Má</em>ŋ<em type="bold">ggakultuvrratvuohta </em></p>
<p>Sápmelaččat  ásset  njealji  eará  riikka  guovlluin  ja  ellet  máŋggaid  kultuvrraid  váikkuhusaid vuollásažžan.  Dát  gáibida  olbmos  buriid  máŋggakultuvrralaš  sárgosiid  sihke  máŋgga  riikka álbmotdáidduid máhttima. Sápmelaččat figget bajásgeassimis ovddidit dáid iešvuođaid.</p>
<p>Máŋggakulturbajásgeassin sisttisdoallá positiivvalaš ja aktiivvalaš kultuvrraid gaskasaš vuorrováikkuhusa, earáláganvuođa gudnejahttima sihke dakkár dáidduid ja dieđuid oahppama, mat leat gáibádussan máŋggakultuvrralaš servodagas birgemii. Árabajásgeassimis mánás galgá leat vejolašvuohta ovddidit kultuvrralaš diđolašvuođa ja earáláganvuođaid oktavuođaid ipmirdeami.</p>
<p>Balto 2008:84, čujuhuvvon girjjis Baer 2007.  Aikio 2007: 109, 113.  Balto 2008:58.  Aikio 2007:107, 52, 55-57.</p>
<p>Buorre áicanattáldat veahkeha áicat unnimusge kulturearuid ja nana kulturipmárdusain olmmoš sáhttá eará dilálašvuođain vuogáidahttit doaimmas kulturduogáža vuođul.</p>
<p>Máná  bajásgeassimii  oassálastán  olbmot  galggašedje  diđolaččat  stivret  máná  kultuvrralaš diđolašvuođa. Go eallá máŋggakultuvrralaš birrasis olmmoš deaivida beaivválaččat nuppi kultuvrra fenomenaid ja earuid. Eallima hálddašeami dihtii son čatná oktavuođaid kultuvrralaš earuidgaskii ja atná  daid  ávkin  eallinhálddašeamis.  Kultuvrralaš  diđolašvuođain  olmmoš  sáhttá  áddet earáláganvuođaid  oktavuođaid.  Máŋggakultuvrratvuođa  seailuma  eaktun  lea,  ahte  kultuvrralaš earáláganvuođaid  gaskkas  lea  positiivva  oktavuohta.  Kultuvrralaš  earuid  bajideapmi  dahká  dan, ahte olmmoš sirdá nuppi kultuvrras boahtti áššiid nu, ahte vásiha daid uhkkin iežas kultuvrii. Dát bajásdoallá  ovdagáttuid  ja  vejolaš  kultuvrralaš  olggušteami.  Dušše  utnolašvuhtii  siktejeaddji máŋggakultuvrratvuohta  ii  dáhkit  kultuvrralaš  iige  ovttaskas  olbmuid  gaskasaš  dásseárvvu. Lunddolaš  máŋggakultuvrratvuođa  vuođđu  lea  ovttavásttolašvuođas,  mas  nuppi  ovttaskasaid  ja kultuvrraid vásihit dásseárvosažžan.</p>
<p><em type="bold">Geavatlaš ovdamearkkat má</em>ŋ<em type="bold">ggakultuvrratvuo</em>đ<em type="bold">a árvvus atnimii ja kulturáddejumi ovddideapmi árabajásgeassimis: </em></p>
<p type="listitem">•  muitalit mánáide máŋggasuoivvat ja –sisdoalut máidnasiid</p>
<p type="listitem">•  dahkat dilálašvuođaid, main mánná beassá árvvoštallat kultuvrraid gaskasaš earuid oktavuođaid (ii earuid) ja háleštallat dain</p>
<p type="listitem">•  dahkat dilálašvuođaid, main mánná smiehttá iežas kultuvrralaš vásáhusaid</p>
<p type="listitem">•  ovddidit máná áican- ja árvvoštallannávcca oktasaš dilálašvuođaid ja dáhpáhusaid ordnemiin eará kultuvrraid ovddasteddjiiguin</p>
<p><em type="bold">4.3. Sápmelaš musihkka, dánsa, muitalusárbi, dáidda ja girjjálašvuohta </em></p>
<p>Sápmelaš  musihkas  lea  dehálaš  kultuvrralaš  ja  servodatlaš  mearkkašupmi.  Luohti,  leu´dd,  livđe dahje nuortasápmelaččaid čierrunárbevierru sáhttet leat olbmo dovdomearka, suollemas máidnasiid muitaleaddji, oktavuođaid dahkki, hervvoštalli, ráhkisvuođa dovddasteaddji, bilkideaddji, luonddu ja  elliid  govvideaddji,  mánáid  šaddadeaddji  dahje  gaskaoapmi  nuppi  olbmo  muitimii  dahje morašteapmái.  Sápmelaš  musihkka  árbevirolaš  hámistis  lea  jávkagoahtán  ja  dan  ovdanbuktin  ja geavaheapmi lea geahppánan. Árbevirolaš musihka báldii lea ealáskan árbevirolaš musihkka ođđa hámis.  Árbevirolaš  musihkka  lea  ain  sápmelaččaide  dehálaš  symbola  ja  fápmu,  mii  čohkke  oktii. Árbevierromusihka  ealáskahttimii  lea  dehálaš,  ahte  árabajásgeassimis  mánás  lea  vejolašvuohta gullat je deaivat musihkkačehpiid.</p>
<p>Kátrilladánsa lea johtán Ruošša kulturbiriid bokte nuortasápmelaččaide. Nuortalaččaid kátrilladánsa čoahkkana njealji páras,  masa  gullet njeallje albmá ja njeallje nissona.  Dánsa lea páraid  gaskasaš</p>
<p>vuorroságastallan, man mieđušteaddjin doaibmá geasanasmusihkka dahje leu´dden</p>
<p>Sápmelaš  muitalusárbevirrui  lea  mihtilmas  gielalaš  olggosaddima  riggodat,  sánálaš  valljodat  ja dadjanvuogi  máŋggabealátvuohta.  Sápmelaš  muitalus  lea  dávjá  bihttá  muhtun  muittus, muittašeapmi  juoga  duohta  dáhpáhusas  dahje  nuppi  muitalusas.  Muitalusat  ja  máidnasat  laktásit dávjá  báikkiide,  dáhpáhusaide,  olbmuide,  beatnagiidda,  bohccuide,  earálágan  bargguide  sihke luondduihtagiidda. Sápmelaš musihkka – ja muitalusárbevieru bokte mánná oažžu dieđu sápmelaš eallinvuohkái ja kultuvrii gullevaš áššiin.</p>
<p xml:lang="smn">Aikio 2007:74 – 96.</p>
<p>Govvadáidda  lea  okta  olggosbuktinvuohki,  mii  ovddida  máná  miellagovvádusa  ja  roahkkatvuođa iežas  olggosbuktimii.  Dáiddabajásgeassimiin  figgat  máná  persovnnalašvuođa  máŋggabealat ovddideapmái. Mánáin galggašii geavahit friija govalaš olggosaddima nu olu go vejolaš. Ivnniide ja hámiide  oahpásmuvvan  konkrehtalaš  diŋggaid  bokte  lea  jo  áramuttus  miela  mielde.  Dáidagiin sápmelašvuođa  sáhttá  gieđahallat  máŋggabealagiid.  Smávva  mánáiguin  lea  deháleamos  lea vásáhuslašvuohta ja áššiid gieđahallan govaid ja barggu bokte.</p>
<p>Sápmelaš  sátnegeavaheami  árbevierru  lea  nanus.  Máinnas-  ja  muitalusárbevierru  sirdásit buoremusat  mánáidgirjjálašvuođas.  Máŋgga  sápmelaš  mánáidgirjji  vuođđun  lea  oktavuohta árgamáilmmi  ja  oidnomeahttun  máilmmi  gaskkas.  Girjjiin  deattuhuvvo  sámegiela  riggodat,  man oidnet dehálažžan oppa kulturárbevieru áddejupmin.</p>
<p><em type="bold">Geavatlaš ovdamearkkat árbevirolaš die</em>đ<em type="bold">u sirdimis, dáiddalaš vásáhusaid estehtalaš áddejumi nannemis árabajásgeassimii: </em></p>
<p type="listitem">•  dahkat máidnasiin, muitalusain, árvádusain oasi beaivválaš doaimmain</p>
<p type="listitem">•  doallat jeavddalaš <span type="quote">“máinnasbeivviid”</span> eallilan olbmuiguin</p>
<p type="listitem">•  geahččat eallilan olbmuiguin boares čuovgagovaid ja <span type="quote">“muittašit”</span> dáhpáhusaid</p>
<p type="listitem">•  guldalit ja oahpahallat báikkálaš árbevierromusihka musihkkačehpiiguin</p>
<p type="listitem">•  oahpásmuvvat eará guovlluid musihkkaárbái</p>
<p type="listitem">•  dahkat iežas ovttadagas luođi/leu´dde/liđve, hárjehallat jiena geavaheami ja olggosbuktima</p>
<p type="listitem">•  stoahkat sámestohkosiid, lávlunstohkosiid, ráhkadit sápmelaš duhkorasaid</p>
<p type="listitem">•  oahpásmuvvat dáidaga vugiin sápmelaš ivnniide, gárvvuide, lundui ja eará jagiáiggiide</p>
<p type="listitem">•  ráhkadit ovttadahkii ođđasitgeavahanmateriálas muhtun gova (bláđis čuhppojuvvon govat, báhpára, ivnniid geavaheami)</p>
<p type="listitem">•  duddjot dáiddagiehtadujiid (miellagovvádusa atnin, ođđa idea dahkan)</p>
<p type="listitem">•  čájáhallat muhtun sápmelaš máidnasa, geahččat sápmelaš ealligovaid</p>
<p type="listitem">•  oahpásmuvvat sápmelaš divttaide ja girjjálašvuhtii, čohkket árbedieđu ee. jearahallamiin</p>
<p type="listitem">•  bovdet báikkálaš sámedáiddáriid guossái, galledallat dáidda- ja kulturdáhpáhusain</p>
<p type="listitem">•  oahpásmuvvat sámedáidagii ja symbolaide: Nils-Aslak Valkeapää: ivnniid geavaheapmi ja symbolihkka Kerttu Vuolab: čuohpadanteknihkka, kollásat Merja Aletta Ranttila: Prinseassagovat Brita Marakatt-Labba: herventeknihkka, máidnasat</p>
<p type="listitem">• ordnet sámemánáiguin oktasaš jahkásaš dáhpáhusaid<em type="bold"> </em></p>
<p type="listitem" xml:lang="fkv">•  <em type="bold"> 5</em>.  <em type="bold">SOSIÁLALAŠVUOHTA, DUHKORADDAN, LIHKADEAPMI JA OAHPPAN </em></p>
<p><em type="bold">5.1. Oahppan, duhkoraddan ja lihkadeapmi </em></p>
<p>Oahppama  mokta  boahtá  dorvvolaš  ja  movttiidahtti  birrasis,  mas  mánná  oažžu vejolašvuođaiehčanas,  iešdoaimmalaš  guorahallamii  ja  dahkamii.  Juohke  mánná  lea  ovttaskas oahppi.  Vai  juohke  mánná  sáhtášii  gávdnat  iežas  vuogi  ja  dan  mielde  ilu  oahppat,  deattuhit árabajásgeassimis  máŋggabealátvuhtii  maiddái  oahppama  dáfus.  Árabajásgeassimis  pedagogalaš hástalussan lea addit mánnái jierpmálaš, máŋggabealat oahppanvásáhusaid giela ja kultuvrra dáfus, ahte mánná vásiha daid dehálažžan ja duostá maiddái iskat ja feillet.</p>
<p>Lehtola 1997:96,104.  Balto 2008:53.</p>
<p>Bajásgeassindoaimmas máná áican- ja iešárvvoštallannávcca ovddidit máŋggabealagiid. Mánnái eai njuolga  muital,  mo  muhtun  ášši  galggašii  dahkat  muhto  máná  stivret  buori  gávnnahuvvon doaibmavuohkái  nu,  ahte  addit  sutnje  geažidemiid.  Ulbmilin  lea  oažžut  máná  árvvoštallat  ieš barggus  bohtosa  ja  máhttima  dási  buoremus  vejolaš  duođalašvuođa  mielde.  Árvvoštallanmáhtu ovdáneapmi veahkeha máná váttisvuođadilis.</p>
<p>Máná  viiddessuorggatvuođa  ja  máŋggabealátvuođa  ovddideapmin  áššit  oahpahuvvojit oppalašvuohtan ja geahččalit buktit ovdan buot dasa gullevaš oktavuođaid. Bajásgeassin lea diđolaš, ii soaittáhatlágan. Ođđa ášši čadnojuvvo vásáhusa bokte árabut ohppojuvvon áššiide. Mánná galgá ieš beassat fuobmát gosa guđege ášši laktása ja fihttet dan vuođul oppalašvuođaid. Vaikke stivren ii leat nu ovttaskasčuoggáid mielde, máná dorvvolašvuohtadovdu ii sugahuvvo. Mánás lea álo dorvun muhtun olmmoš, geas sáhttá jearrat, jus ieš ii beassan duđahahtti bohtosii dahje lea eahpesihkkar iežas árvvoštallanbohtosii.</p>
<p>Sápmelaš  stohkosiid  vuođđu  lea  eanaš  luonddus  ja  ealáhusain.  Luonddus  oažžut  ideaid, inspirašuvnna ja ávdnasiid duhkorasaide. Stohkosiid heivehit jagiáiggiide ja dat dávjá govvidit olles olbmo bargui gullevaš doaimmaid. Stoahkan lea kreatiivavuođa vuođđu.</p>
<p>Lihkadeapmi  lea  mánnái  lunddolaš  vuohki  oahpásmuvvat  alcces,  nuppiide  olbmuide  ja  birrasii. Šaddanbirrasis  ja  beaivválaš  doaimmaiguin  galggašedje  leat  vejolašvuođat  mánnái  luonddus johtimii. Lihkadeapmi nanne máná diđolašvuođa alddis ja oahppamis dárbbašuvvon dáidduid. Mánná  dárbbaša  beaivválaččat  unnimustá  guokte  diimmu  lášmes  lihkadeami.  Motorihkalaš vuođđodáiddut  leat  vázzin,  viehkan,  njuikun,  bálkesteapmi,  gittaváldin,  čiekčan  sihke  časkin. Lihkadeapmi- ja stoahkandilálašvuođaid mánná oažžu lunddolaččat hárjehallat sosiálalaš dáidduid. Iežas krohpa dovdan addá vuođu krohppagova ja miehtemielalaš iešgova ovdáneapmái.</p>
<p><em type="bold">Geavatlaš ovdamearkkat sápmelaš stohkosiin:  </em></p>
<p type="listitem">•  gumpe- ja boazostohkosat, guovžabivdostohkosat</p>
<p type="listitem" xml:lang="smj">•  suohpan- ja bigálusstohkosat</p>
<p type="listitem" xml:lang="fin">•  nuohttunstohkosat<em type="italic"> </em></p>
<p type="listitem">•  elliid luottaid dovdanstohkosat, rievssatstohkosat</p>
<p type="listitem">•  beaivváš- ja dálkestohkosat <em type="bold"> </em></p>
<p><em type="bold">5.2. Ovttas doaibman ja fuolahus  </em></p>
<p>Árabajásgeassima árggas dikšuma, bajásgeassima ja oahppama ii sáhte earuhit nubbi nuppis, muhto daid deattuhus lea máná dárbbuid mielde. Árabajásgeassimis beaivi lea dievva dilálašvuođaid, gos mánná  oahppá  doaimma  bokte.  Beaivválaš  árgga  doaimmain  mánná  oahppá  ovddasvástádussii  ja ulbmilvuhtii.  Dikšuma,  bajásgeassima  ja  oahppama  mihttomearri  lea  veahkehit  máná  dahkat  ja jurddašit  ieš  sihke  váldit  ovddasvástádusa.  Nuppiid  gudnejahttin  ja  vuhtii  váldin  sihke  sosiálalaš dáiddut  ja  stoahkan  leat  guovddáš  sajis  árabajásgeassimis.  Mánná  oahppá  heivehallat,  juohkit  ja doaibmat  ovttas.  Rájáid  heivehallat  ovttas  oppa  bajásgeassinservošiin.  Ruossalasvuođadiliid bagadallat háleštallamiin mánáin ja vánhemiiguin soabalaččat.</p>
<p>Ovttas  doaibman  lea  illun  mánnái  ja  lihkostuvvama  vásáhusaid  lea  vejolaš  oažžut  stoahkamiid  ja ođđa áššiid oahppama bokte</p>
<p xml:lang="smn">Aikio 2007:44-46  Stakes 2005:22-23.  STM 2005:9-10, 14.</p>
<p><em type="bold">5.3. Beaivválaš doaimmat, boradeapmi ja šaddanbiras  </em></p>
<p>Mánnái mihtilmas doaibmadábit leat stoahkan, lihkadeapmi, dáiddalaš vásiheapmi ja guorahallan, maid bokte mánná sáhttá nannet buresbirgejumi ja oaivila alddis. Máná mihtilmas doaibmavuogit váldojit vuhtii beaivválaš doaimmain. Beaivválaš doaimmain ollašuhttit dán plánas máinnašuvvon kultursisdoaluid ja árvvuid nu, ahte mánná sáhttá vásihit gielas ja kultuvrras lunddolaš oassin iežas eallimis.  Beaivválaš  doaimmaid  ollašuhttimis  geavahit  veahkkin  sápmelašservodaga  dieđuid  ja dáidduid.</p>
<p>Boradeapmi  lea  oassi  máná  vuođđodivššu,  bajásgeassima  ja  oahpaheami.  Máná  movttiidahttit oahpásmuvvat  ođđa  borramušávdnasiidda  ja  smáhket  earálágan  borramušaid.  Boradeapmi  lea sosiála dáidduid hárjehallan, gos mánná oahppá buriid láhttendábiid, nuppiid vuhtii váldima ja atnit borramuša  árvvus.  Máná  movttiidahttit  iešdoaimmalaš  boradeapmái  hoahpohis,  dorvvolaš  ja oahpahallamii  miehtemielalaš  birrasis.  Borramušválljemat,  borramušdilálašvuohta,  borramušságat ja  guottut  stivrejit  máná  borranhárjánemiid  ovdáneami.  Stoahkanagis  lea  dehálaš  oažžut máŋggabealat  borramuša.  Šattuid,  heđemiid  ja  murjjiid  valljis  geavaheapmi,  dipma  buoiddit biebmobuoidin,  vuojahis  mielki,  gaskabihtáid  kvalitehta,  goikojuhkamušaid  jierpmálaš  válljen  ja garvit bistevaš borrama.</p>
<p>Máná šaddanbiras galgá leat fysalaš, psykalaš ja sosiálalaš dahkkiid dáfus dakkár, ahte dat ovddida máná  buresbirgejumi,  dearvvašvuođa,  šaddama,  ovdáneami  ja  oahppama.  Eandalii  galgá  giddet fuomášumi  máná  šlápmadássái.  Dilihisvuohta,  šlápmavuohta  ja  liiggálaš  sosiála  kontávttat  bajidit máná streassahearkivuođa menddo bajás, mii sáhttá oasistis váikkuhit máná jierpmálaš ja gielalaš ovdáneapmái, muitui, iešgovvii sihke sosiálalaš dáidduide.</p>
<p>Šaddanbirrasis  giddet  fuopmášumi  dorvvolašvuhtii  ja  ruovttulagašvuođa  lassin  doaibmasajiid doaimmalašvuhtii,  luonddulagašvuhtii  ja  dasa,  mo  dat  addet  vejolašvuođa  sápmelaš  árbevieru sirdašuvvamii  lunddolaččat.  Doaibmalanjain  lea  maiddái  vejolašvuohta  earálágan  sápmelaš giehtadujiid  bargamii.  Doaibmalanjaid  lahkasiin  lea  sadji  lávu  dahje  eará  sápmelaš  árbevirolaš šilljoráhkadusaid  ceggemii.  Šilljobirrasa  sámáidahttimiin  sáhttit  oasistis  nannet  máná kulturidentitehta ja dahkat máŋggabealagat giellageavahanvejolašvuođaid.</p>
<p xml:lang="fkv"><em type="bold">6. SÁPMELAŠ ÁRABAJÁSGEASSIMA PLÁNEN, OLLAŠUHTTIN, STIVREN JA ÁRVVOSTALLAN  </em></p>
<p><em type="bold">6.1. Árabajásgeassindoaimma plánen  </em></p>
<p>Árabajásgeassinovttadagas  dahket  ovttadatguovdasaš  doaibmaplána,  man  vuođđun  lea  sápmelaš árabajásgeassinplána  ja  jahkodatgierdu.  Plánema  ruŋgun  atnit  sápmelaččaid  gávcci  jagiáiggi,  mii govve  sápmelaš  máilmmigova.  Sápmelaš  máilmmigovva  dovdo  ja  eallá  árgabeaivvi  bargguid guovdu. Sápmelaččaid  gávcci  jahkeáiggi  leat  dálvi,  giđđadálvi,  giđđa,  giđđageassi,  geassi, čakčageassi, čakča ja čakčadálvi.</p>
<p>Mánnái  dahkat  persovnnalaš  árabajásgeassinplána  (árplá)  ovttasbargguin  máná  vánhemiid  dahje eará máná bajásgeassimis vástideaddji olbmuiguin. Árplá ulbmilin lea máná persovnnalašvuođa ja vánhemiid oainnuid vuhtiiváldin doaimma ordnemis ee. máná vásáhusat, dárbbut ja boahttevuođa</p>
<p>STM 2004:3, 150.  Keltikangas-Järvinen 2009.  Helander 2000:172, čujuhuvvon girjjis Magga 2004:20 oidnosat,  máná  beroštumit,  givrodagat  ja  máná  persovnnalaš  doarjaga  ja  stivrema  dárbbut. Árabajásgeassinplánas  soahpat  vánhemiiguin  ovttasbarggu  doaibmavugiin.  Mánná  sáhttá  maiddái ieš oassálastit árabajásgeassinplána dahkamii ja árvvoštallamii vánhemiiguin ja bargoveaga ovttas soahpan vugiin.</p>
<p>Árabajásgeassinovttadagas  ordnet  jeavddalaš  plánenčoahkkimiid  bearrašiiguin.  Ovttadatguovdasaš doaimma  plánemis  ja  ollašuhttimis  geavahit  viidásit  veahkkin  oppa  sámeservodaga. Árabajásgeassindoaimma plánemis bargat ovttasbarggu maiddái eará sápmelašovttadagaiguin sihke iežas gielddas ja oppa sámeguovllus. Ulbmilin lea dahkat bissovaš sámeguovllu fierpmádaga, mii bealistis  buktá  doarjaga  bargui  ja  lasiha  sápmelaš  árabajásgeassindoaimma  sisdoalu ovddidanvejolašvuođaid.</p>
<p>Ovttadatguovdasaš doaibmaplána sisdoallá ee. čuovvovaš áššiid: -  almmolaš ulbmilat</p>
<p>-  šaddanbirrasa govvideapmi</p>
<p>-  sámegiela oahppama ulbmilat ja gaskaoamit</p>
<p>-  kulturárvvuid ollašuvvan geavatlaš doaibman jahkodatgierddu mielde</p>
<p>-  ovttasbargu vánhemiiguin, sogain eará beliiguin</p>
<p>-  doaimma árvvoštallan ja guovddáš ovddidančuozáhagat <em type="bold"> </em></p>
<p><em type="bold">6.2. Árabajásgeassima ollašuvvan </em></p>
<p>Mánáid  beaivedikšu  lea  vuođđobálvalus,  man  ordnen  lea  gieldda  geatnegasvuohta  ja  man ruhtadeapmi  ollašuvvá  eanaš  servodaga  ruđaiguin.  Servodaga  doaibman  lea  dáhkidit kvalitehtalaččat  buori  beaivedivššu  oažžuma  nu,  ahte  buot  mánáin  lea  vejolašvuohta  oassálastit bálvalusaide  bearraša  sosioekonomalaš  dahje  eará  servodatlaš  sajádagas  ja  ássanbáikkis fuolatkeahttá.  Bálvalusat  galget  leat  máŋggabealagat  ja  eará  bálvalanhámiid  dássedettolaš ovddideamis galgá atnit fuola. Sámegielat vuođđobálvalusaid buvttadeamis vástidit vuosttažettiin sámeguovllu  gielddat.  Eatnigielat  bálvalusaid  buvttadeapmi  lea  goittotge  láhkaásaheamis meroštallojuvvon  buot  Suoma  gielddaid  vuođđodoaibman.  Maiddái  organisašuvnnat  leat  váldán oasi mearkkašahtti vugiin sámegielat bálvalusaid buvttadeapmái.</p>
<p>Sápmelaččaid ruovttuguovllus ordnejit sápmelaš beaivedivššu ja giellabeassedoaimma váldooassái bearášbeaivedikšun.  Dušše  Ohcejoga  gielddas  doaibmá  davvisámegielat  beaiveruoktu. Bearášbeaivedikšohápmi  lea  šaddan  eanaš  doaibmahápmin  ja  dan  vuođđun  leat  guhkes  gaskkat sihke  skuvlejuvvon  bargoveaga  oažžun.    Maiddái  sámegielat  beaivedivššu  dárbbu  molsašuddan sihke  smávva  mánnámearit  giliid  guovdu  leat  váikkuhan  bearášbeaivedikšohámi  dábálažžan šaddamii.  Ruovttus  dáhpáhuvvan  sápmelaš  bearášbeaivedikšu  ii  sámeguovllu  gielddain  leat oažžumis.</p>
<p>Sápmelaččaid ruovttuguovllus leat golggotmánu 2009 dieđuid mielde sámegielat árabajásgeassimis vuollásažžan oktiibuot 104 máná, main sámegielat beaivedivššus 71 máná ja giellabeassedoaimmas 33  máná.  Mánáid  mearri,  geat  leat  sámegielat  beaivedivššus,  mearri  lea  lassánan  maŋimus  5  jagi áigge Anára ja Ohcejoga gielddain ja geahppánan Eanodaga gielddas. Sápmelaččaid ruovttuguovllu olggobealde  sámegielat  ollesáiggi  beaivedivššu  sáhttá  oažžut  Roavvenjárggas,  gos  leat  7  máná. Oulus doaibmá sámegielat árabajásgeassinriekkis, gos leat mielde 5 máná.</p>
<p xml:lang="vep">STM 2009: 32. 2002:9  STM 2002</p>
<p><em type="bold">6.3. Árabajásgeassima stivren  </em></p>
<p>Sámegielat beaivedikšu ja giellabeassedoaibma gullet sámeguovllu gielddain sosiáladoaimma dahje čuvgehusdoaimma  hálddahusa  vuollásažžan.  Sápmelaš  árabajásgeassima  stivren  dáhpáhuvvá</p>
<p>Suomas  eanas  suomagillii,  Ohcejoga  gielddas  doaibmá  sámegielat  árabajásgeassinstivrejeaddji. Árabajásgeassinstivremis vástideaddji bargoveahka dáhkida, ahte sápmelaš árabajásgeassinovttadagaid  doaibma  doarju  sámemáná  iežas  giela  ja  kultuvrra  bajásdoallama  ja ovddideami. Árabajásgeassimis vástideaddji bargoveagas galggašii leat doarvái buorre sámegiela ja kultuvrra  dovdamuš  sihke  dieđut  máŋggagielatvuohtabajásgeassimis.  Sápmelaš  árabajásgeassima stivren dahkkojuvvo ovttasbarggus Sámedikkiin.</p>
<p><em type="bold">6.4. Doaimma árvvoštallan  </em></p>
<p>Árabajásgeassinbálvalusaid  árvvoštallan  ollašuhtto  ovttas  mánáin  ja  su  vánhemiiguin,  sogain, bargoveagain  ja  ovttasbargobeliiguin.  Bajásgeassin  lea  čatnasan  kultuvrra  ja  servodaga nuppástuvvamii.  Doaibmabirrasiid  rievdadusat  váikkuhit  árabajásgeassindoaimma  ollašuhttima jeavddalaš  árvvoštallamii,  dan  mielde  doaimma  ovddideapmái,  ulbmiliid  ásaheapmái  ja ollášuhttimii.    Árabajásgeassima  sisdoalu  árvvoštallamiin  ovddidit  árabajásgeassima  árgga doaimma  nu,  ahte  árabajásgeassin  sáhtašii  buorebut  dávistit  juohke  máná  dárbbuid  ja árabajásgeassin oktan bálvalushápmin bearraša dárbbuide.</p>
<p>Árvvoštallama ollašuhttima bealis galggašii ovttaskasdási plánemis meroštallat mo dieđu čohkket, geat  árvvoštallet,  goas  ja  mo.  Doaimma  árvvoštallamii  gullá  maiddái  máná  áican  ja  su  árgga oidnosiin  dahkan,  ahte  merket  bajás  mánnái  guoskevaš  áicamiid.  Áican  veahkeha  bajásgeassi earuhit  máná  ovdáneami  muttuid  ja  persovnnalaš  sárgosiid.  Dilálašvuođain,  main  bajásgeassis badjána  fuolla  mánás,  lea  earenoamáš  dehálaš  bisánit  áicat  máná  doaimma  ja  das  dáhpáhuvvan nuppástusaid.  Beaivválaš  áican  addán  mávssolaš  dieđu  vánhemiidda.  Áican  ja  dokumenteren  leat maiddái  buorit  gaskaoamit  máná  oasálašvuođa  ovddideamis.  Bajásgeassi  áicá  maiddái  máná beroštumiid  vai  sáhttá  plánet  doaimmas  mánnálagabuš  ja  guođđá  saji  máná  iežas  evttohusaide. Máná, vánhemiid ja soga addán máhcahat veahkeha bargoveaga diehtit gos leat lihkostuvvan ja gos lea ovddidanveara.</p>
<p>Árvvoštallan sisttisdoallá ee. -  máná persovnnalaš ja gielalaš ovdáneami árvvoštallama</p>
<p>-  árvvoštallama das, mo sápmelaš kulturárvvut ollašuvvet geavatlaš doaibman</p>
<p>-  árabajásgeassima, vánhemiid ja soga bajásgeassinovttasbarggu árvvoštallan</p>
<p>-  árvvoštallan das, mo doaimma organiseren ja ordnen dorjot máná oppalaš buresbirgejumi</p>
<p>Bargoveaga  árvvoštallama  gaskaoapmin  leat  áican,  dokumenteren,  iežas  barggu  árvvoštallan, ovddidanháleštallamat  hoavddain,  ovttadatguovdasaš  bargobáikečoahkkimat  ja  oppa  giella sápmelaš árabajásgeassima bargočoahkkimat.</p>
<p>Sápmelaš  árabajásgeassinplána  sisdoalus  ja  doaimmalašvuođas  plánema  vuođđun  čohkket máhcahaga  Davvi-Suoma  sosiálasuorggi  máhttinguovddáža  bealis.  Máhcahaga  bokte  ožžojuvvon dieđu ávkkástallat sápmelaš árabajásgeassima ovddidanbarggus.</p>
<p xml:lang="vep">STM 2009: 49.</p>
<p><em type="bold">6.4. Dorvvolašvuo</em>đ<em type="bold">aplána </em></p>
<p>Beaivedivššu dorvvolašvuođaplánii gullet sihke bargoveaga ja mánáid guoskevaš lágas ásahuvvon ja earát dorvvolašvuođa ja dearvvašvuođa guoskevaš plánat. Beaiveruovttuláhka geatnegahttá doaibmaovttadaga fuolahit beaivedivššu dorvvolaš ordnemis.</p>
<p>Beaivedivššu  dorvvolašvuođaplána  lea  viidásut  go  gádjunplána  oppalašdorvvolašvuođa buorideapmái ja bajásdoallamii siktejeaddji áššegirji. Dorvvolašvuođaplánas árvvoštallat doaimma uhkideaddji  áitagiid  ja  čielggadit  doaimma  riskkaid  ja  váldit  vuhtii  lágaid,  mat  muddejit beaivedivššu  guovddáš  gáibádusaid,  doaibmaovttadagaid  bargosuodjaleami  doaibmaprográmma sihke  bargodearvvašvuohtačielggadusat.  Guorahallamii  gullet  ee  doaibmaovttadaga  bargoveahka, mánát, geat leat divššus, doaibmaovttadagas galledeaddji olbmot, doaibmaovttadaga olgo- ja sissajit sihke doaibmagaskaoamit ja lagašbiras.</p>
<p>Sápmelaš  árabajásgeassinovttadagas  ollášuhtton  kultuvrii  gullevaš  máŋggabealat  doaibma mánáiguin  ee.  dolastallan,  earálágan  dáhpáhusaide  ja  reaissuide  oassálastin  gáibida válmmaštallamiid ovddalgihtii, ovttasbarggu ja dorvvolašvuođaoainnuid vuhtii váldi plánema sihke doarvái bargoveahkaresurssaid. Reaissuid jed. sáhttá ordnet ovttasbargguin máná bearrašiin, sogain ja  resursabargoveagain,  muhto  maiddái  dáid  diliin  galgá  doaimmas  vástideaddji  bargoveahka čielggadit ovddasvástádus- ja dorvvolašvuođagažaldagaid vánhemiiguin ovddalgihtii.</p>
<p>Árabajásgeassimis  dahkat  mánáid  fievrredanrávvagiid  sihke  soahpat  dárbbašettiin  ovttas  máná vánhemiiguin  girjjálaččat  máná  oassálastimis  ee.  mohtorgielká-,  fanas-  je.  reaissuide  ja  dain gáibiduvvon dorvobiergasiin (suodjegahpirat, gádjunliivvat).</p>
<p><em type="bold">6.5. Sierra doarjja árabajásgeassimis  </em></p>
<p>Juohke máná šaddan, ovdáneapmi ja oahppan leat persovnnalaččat. Mánná sáhttá dárbbašit doarjaga fysalaš, diđolaš, dáiddolaš, dovdoeallima dahje sosiála ovdáneami surggiin. Doarjaga dárbu sáhttá boahtit  dalle,  go  máná  šaddandilit  leat  áitaga  vuolde  dahje  eai  dorvvas  su  dearvvašvuođa  ja ovdáneami.  Eandalii  árabajásgeassima  ja  rávvehaga  doaibma  galget  leat  giddes  ovttasbarggus máná oahppanváttisvuođaid ja ára doarjaga dárbbu earuheamis.</p>
<p>Go  vánhemat  dahje  árabajásgeassinbargoveahka  áicet  máná  ovdáneamis  bázahallama  dahje spiehkkaseami,  háleštit  ovttas,  mii  máná  ovdáneamis  lea  persovnnalaš  dahje  persovnnalašvuođa sárggus ja gos dárbbaša doarjaga. Doaimma vuođđun lea máná persovnnalašvuođa vuhtii váldin ja iešdovddu  nannen.  Rabasvuohta  ja  luohttámušlaš  biras  máná  vánhemiid  ja  bargoveaga  gaskkas dahket  vuođu  doaibmi  ovttasbargui  máná  buorrin.  Dárbbašettiin  árvvoštallama  doarjjan  skáhppot áššedovdi  cealkámuša  vánhemiiguin  sohppojuvvon  vugiin.  Dárbbašlaš  doarjjadoaimmat álggahuvvojit seammás go doarjaga dárbu lea gávnnahuvvon.</p>
<p><em type="bold">6.6. Ovdaoahpahus </em></p>
<p>Ovdaoahpahus  lea  oassi  árabajásgeassimis.  Gielddain  lea  lágas  máinnašuvvon  geatnegasvuohta ordnet  ovdaoahpahusa.  Ovdaoahpahusa  sáhttá  ordnet  juogo  beaivedivššus  dahje  skuvllas.  Go ovdaoahpahus  lea  ordnejuvvon  beaivedivššus,  ovdaoahpahussii  heivehit  maiddái  beaivedivššu láhkaásaheami dego dievasmahttin.</p>
<p xml:lang="est">Saarsalmi 2008:7.  Stakes 2005:35.</p>
<p>Sápmelaččaid ruovttuguovllus sámegielat ovdaoahpahus ordnejuvvo vuođđooahpahusa oktavuođas. Ovdaoahpahus  ordnejuvvo  vuođđooahpahuslága  vuođul.  Ovdaoahpahusa  oahpahusplána vuođustusat  stivrejit  riikkaviidosaččat  ovdaoahpahusa  sisdoalu,  kvalitehta  ja  báikkálaš oahpahusplánaid dahkama. Sámegielain addojuvvon ovdaoahpahusa gielalaš ulbmilat leat seammá go  earáge  ovdaoahpahusas.  Mánnái  galgá  bajásgeassimiin  ja  oahpahusain  addit  vejolašvuođa oahppat maiddái sápmelaš kulturárbbi. Oahpahusa deaddočuoggát leat sápmelaš kultuvra, eandalii juoigan  ja  giehtaduojit,  ealáhusat,  eallinvuohki  ja  báikkálaš  luondu.  Gielalaš  ja  kulturárbevieru joatkašuvvama galgá ovddidit báikkálaš servodagain ovttasbarggus.</p>
<p xml:lang="fkv"><em type="bold">7. OVTTASBARGU JA OVDDASVÁSTÁDUS </em></p>
<p><em type="bold">7.1. Bajásgeassinguoibmávuohta vánhemiiguin ja sogain </em></p>
<p>Bajásgeassinguoibmávuohta lea gaskavuohta, mas bargoveahka, vánhemat ja máná fuolaheapmái oassálastán olbmot diđolaččat čatnasit máná šaddama, ovdáneami ja oahppama doarjumii. Guoibmávuođas vánhemat, sohka ja bargoveahka leat dásseárvosaččat, muhto dovdet máná sierra láhkai. Máná ruovttu ja árabajásgeassinbálvalusaid nana ovttasbargu doarju máná jiena gulloma. Mánás lea vuoigatvuohta oassálastit, váikkuhit ja beasat gullot juohkebeaivválaš doaimmain ja stohkosiin.</p>
<p>Mánáin, bearrašiin ja bargoveagain háleštallamiid vuođul dahkkojuvvui máná árabajásgeassinplána. Árabajásgeassima  doaimma  ja  plánema  dagadettiin  dorvvastit  vánhemiid  ja  máná váikkuhusvejolašvuođaid beaivedivššu ovddideapmái ja árvvoštallamii.</p>
<p>Guoibmávuohta  gáibida  maiddái  dan,  ahte  goappáge  oassebealis  lea  doarvái  diehtu  nuppi bajásgeassinoainnuin  ja  –vugiin.  Bearrašiid  earáláganvuođa  ja  earálágan  árvoválljemiid  ádden  lea guoibmávuođa  gáibádus.  Bargis  lea  ámmátlaš  ovddasvástádus  vuolggahit  ja  bajásdoallat bajásgeassinguoibmávuođa.</p>
<p><em type="bold">7.2. Má</em>ŋ<em type="bold">ggasuorggat ovttasbargu </em></p>
<p>Árabajásgeassin,  rávvehat,  ovdaoahpahus  ja  vuođđooahpahus  dahket  máná  ovdáneami  dáfus njuolgguslaččat  ovdáneaddji  oppalašvuođa.  Máná  šaddama  ja  ovdáneami  joatkevašvuođa dorvvasteapmin čavga ovttasbargu rávvehagaid, skuvllaid ja árabajásgeassinbálvalusaid gaskkas lea dehálaš.  Maiddái  rávvehaga  bargun  lea  ovddidit  máná  šaddama,  ovdáneami  ja  oahppama  sihke doarjut vánhemiid sin ruovttubajásgeassimis. Sosiála- ja dearvvašvuohtaministeriija ávžžuha, ahte beaivedivššu  ja  mánnárávvehaga  gaskkas  leat  oktasaččat  sohppojuvvon  ovttasbargo-  ja dieđulonohallanmeannudeamit. Máŋgga báikkis leat ovddidan 3- ja 5-jahkásaš mánáid ovddideami čuovvumii  vánhemiid,  rávvehaga  ja  beaivedivššu  ovttasbargomálle.  Ovttasbargu  lea  veahkehan</p>
<p>beaivedikšobargoveaga  ain  buorebut  leat  diđolaš  máná  persovnnalaš  dárbbuin.  Dehálaš árabajásgeassima  ovttasbargoguoibmin  doibmet  vánhemiid  lassin  ee.  mánnárávvehat,  skuvla, psykologa, sosiála- ja bearašbargit, hállan-, doaibma- ja fysioterapevta, earálágan máŋggasuorggat bargojoavkkut, bátnedikšu, searvegoddi ja organisašuvnnat.</p>
<p>Oahpahusráđđehus 2000:17.  STM 2004:44-46.</p>
<p><em type="bold">7.3. Guovlulaš ja rájáid rasttildeaddji ovttasbargu </em></p>
<p>Árabajásgeassimis  dahkat  ovttasbarggu  báikkálaš,  guovlulaš,  rájáid  rasttildeaddji  ja eamiálbmotdásis.</p>
<p>Sápmelaš  bálvalusaid  ovddidanfidnu  áigge  lea  sámeguovllu  bargoveagas  badjánan  dárbu ovttasbargguin  plánet  ja  ovddidit  sápmelaš  árabajásgeassindoaimma.  Bargiid  gaskasaš  dáidduid lonohallan  ovddida  maiddái  iežas  barggu  ovddideami.  Sápmelaš  árabajásgeassima  ovddideami joatkin  gáibida  jeavddalaš  fierbmedeaivvademiid.  Árabajásgeassinovttadagat  galget  sáhttit  doallat jahkásaš  ovddidan-  ja  plánendilálašvuođaid,  main  bargit  sáhttet  ovttas  smiehttat  mo  sápmelaš kulturárvvut ollašuvašedje buoremusat árgabeaivvi bajásgeassindoaimmain.</p>
<p>Ovttasbargu báikkálaš kulturdoibmiiguin nanne máná oktavuođa iežas gillii ja kultuvrii. Báikkálaš kulturdoibmiid livččii doaimmasteaset buorre váldit árabajásgeassima dárbbuid vuhtii.</p>
<p>Davvisámegiella  lea  oktasaš  Davvikálohta  guovllus  ja  nuortalašgiella  Ruoššas  ja  Suomas  ássi nuortalaččaiguin.  Sápmelaččaide  ovttasbargu  rájáid  rastá  lea  lunddolaš  ja  bistevaš. Árabajásgeassinovttadagaid oktavuođadoallan sápmelaš beaiveruovttuid gaskka rájáid badjel rájáid nanne  sápmelaš  oktiigullevašvuođa  dovddu  ja  kultuvrra  dovdamuša.  Sámeguovllu  gielddain  leat soahpamušat  Ruoŧa  ja  Norgga  lagašguovllu  gielddaid  gaskka  árabajásgeassinbálvalusaid  oastimis rájá rastá.</p>
<p>Maiddái  eará  eamiálbmogiin  lea  seammasullasaš  hástalusat  iežas  giela,  kultuvrra  ja servodatlašvuođa bajásdoallamis ja nannemis. Árabajásgeassinbargovehkii lea ávkin oahpásmuvvat maiddái  eará  eamiálbmogiid  buorre  geavadagaide  giela  ja  kultuvrra  sirdimis  boahttevaš sohkabuolvvaide.  Eamiálbmotovttasbargu  lea  álggahuvvon  sápmelaš  kulturguovddáža  doaimmas mánáidkultuvrra oasis.</p>
<p xml:lang="deu"><em type="bold">8.</em> <em type="bold">SÁPMELAŠ ÁRABAJÁSGEASSIMA OVDDIDEAPMI </em></p>
<p>Eamiálbmoga gielaid áitatvulošvuohta gáibida virgeoapmahaččain positiivva meannudeami, mainna gielaid  seailun  ja  ođđa  sohkabuolvvaide  sirdašuvvan  sáhttá  dorvvastuvvot.  Plánaid  mielde dahkkojuvvon giela- ja kulturealáskahttinprográmma dahkan árabajásgeassimii ja vuođđooahpahussii máhcahivččii sámegiela dan manahan sápmelaččaide sihke dagašii sámegielain sámeservodaga bajásdoalli fámu.</p>
<p>Sápmelaš  árabajásgeassima  hástalussan  lea  eandalii  nuortalaš-  ja  anárašgielat  árabajásgeassima dahkan. Sápmelaš materiálabáŋkku dahkan internehttii lea dehálaš sámegielat árabajásgeassinmateriála oktii čohkkemii. Dát báŋku livččii oaivvilduvvon árabajásgeassinbargoveaga ja vánhemiid atnui.</p>
<p>Árabajásgeassima  sisdoalu  ovddideapmi  lea  bargu,  man  galgá  bargat  vuođđobarggu  olis. Pedagogalaš  doaimma  eavttuid  ovddideapmin  lea  dehálaš  giddet  fuopmášumi  smávvajoavkkuid ceggenvejolašvuođaide, doibmii, sajiide ja gaskaomiide. Bargoveaga bargodiliid ovddideapmin lea dehálaš  váldit  vuhtii  bargoveaga  skuvlenvejolašvuođaid  ja  barggus  veadjima  Bargoveahka dárbbaša doarjaga ja stivrema sámegillii ja kultuvrii gullevaš pedagogalaš geavadagaid earuheamis, árvvoštallamis  ja  ovddideamis.  Iežas  barggu  ovddideapmi  veahkeha  oaidnit  barggu  ođđa</p>
<p xml:lang="fkv">Heinämäki 2007:10, 13.</p>
<p>čalmmiiguin, loktet dan árvvus atnima, earuhit iežas máhttima sihke oahppat ođđa bargovugiid ja –</p>
<p>metodaid. Ovddideami hástalussan lea sápmelaš bálvalusaid ovddidanfidnu áiggedahkkon ovddidanfierpmádaga  bajásdoallan,  ovttasbargoeavttuid  dorvvasteapmi  sihke  bargoveaga  ja vánhemiid  oasálašvuođa  nannen  ovddidanbarggus.  Árabajásgeassima  stivremis  ja  jođiheamis vástideaddji beliiguin lea maiddái guovddáš rolla ovddidanbarggu ovdáneamis.</p>
<p>Sápmelaš bálvalusaid ovddidanbarggus lea badjánan resurssaid váilevuohta, mii dahká ovttasbarggu bargama  ja  doaimma  ovddideami  váttisin.  Sámeguovllus  dárbbašuvvo  oppa  guovllu  oktasaš sápmelaš árabajásgeassinstivrejeaddji. Árabajásgeassinstivrejeaddji bargguide gulašedje beaivedivššuin,  giellabesiiguin,  ovdaoahpahusain  ja  rávvehagaiguin  dahkkon  ovttasbargu  sihke stivren ja dieđiheapmi sámegiela, kultuvrra, bajásgeassima ja máŋggagielatvuhtii guoskevaš áššiin.</p>
<p><em type="bold">8.1. Árabajásgeassima bargoveaga oažžun, skuvlen ja máhttin </em></p>
<p>Sápmelaš árabajásgeassima stuorámus hástalussan lea sámegielat skuvlejuvvon bargoveaga oažžun.  Sápmelaš  vuolggačuoggáin  plánejuvvon  ámmátlaš  ja  allaskuvladási  skuvlejumi  galggašii  sáhttit oažžut  sápmelaččaid  ruovttuguovllus.  Suomas  eai  lágit  sámegielat  árabajásgeassinsuorggi skuvlejumi.  Oulu  universiteahta,  oahpaheaddjiskuvlenlágádusas,  lea  earri  (2  báikki)  riegádeamis sámegielagiidda  mánáidgárdeoahpaheaddjiohcciide  suomagielat  skuvlejupmái.  Lagamus  sápmelaš árabajásgeassinoahpahusa  fálli  allaskuvla  lea  Davvi-Norggas.  Suomabeale  sámegielagiin  lea vuoigatvuohta ohcat Norgii oažžut skuvlejumi mánáidgárdeoahpaheaddjin.</p>
<p>Sámeguovllu  oahpahusguovddážis  Anáris  lea  ordnejuvvon  sosiála-  ja  dearvvašvuođasuorggi vuođđodutkosii  doalvu  lagašdivššárskuvlejumi  jagi  1997  rájes.  Skuvlen  lea  dahkan  álkibun eatnigielat  sámegielat  skuvlejuvvon  bargoveaga  oažžuma.  Oahpahusplánii  gullá  buohkaide oktasažžan dušše 2 oahppavahku sámegielat skuvlejupmi ja 2 (ov) máŋggakultuvrrat oahput. Friija válljejuvvon  oahpuide  (10  ov)  sáhttá  váldit  sámegiela  ja  kultuvrra  oahpuid.  Sámeguovllus ordnejuvvon skuvlejumiide galggašii váldot olu eanet sámegiela ja kultuvrra oahpuid.</p>
<p>Árabajásgeassinbargoveaga  barggut  leat  pedagogalaččat,  sosiálalaččat  ja  servodatlaččat  rievdan eambo  gáibideaddjin.  Máná  gielladáiddu  earálágan  dássi  ja  persovnnalaš  dárbbut  dahket  bargiide iežas  lassihástalusaid.  Árabajásgeassimis  ollesolbmuid  gaskanas  gaskavuođat  ja  barggus  veadjin čuhcet  mánáide  ja  bargobáikki  birrasii.  Lea  dehálaš  deattuhit  bargoveaga  barggus  veadjima,</p>
<p>bargostivrema  ja  skuvlejumi.  Bajásgeassái  lea  buorre  smiehttat  iežas  doaibmavugiid  ja  háleštallat earálágan diliid bokte boahtán dovdduin ja reagerenvugiin.</p>
<p>Árabajásgeassinbargoveahka dárbbaša doarjaga ja máhttima nannema -  pedagogalaš geavadagaid ja metodaid árvvoštallamis ja ovddideamis</p>
<p>-  seammaláganiindahkanproseassa váikkuhusaid ja vuogádagaid earuheamis; mo dat stivrejit jurddašeami ja doaimma (kolonialisma)</p>
<p>-  máná sámegiela ja kultuvrra nannemis</p>
<p>-  sámegielain ja kultuvrras  -  iežas sápmelaš ámátidentitehta nannemis</p>
<p>-  sápmelaš kultuvrra vuolggačuoggáin dáhpáhuvvan árabajásgeassima ulbmiliid, sisdoalu ja</p>
<p>doaimmaid plánemis -  kulturáddejumi mearkkašumis giela ja kultuvrra seailluheaddjin</p>
<p>-  máŋggagielatvuohtaskuvlejumis                                                   STM 2007:54.  Balto 2008:62.</p>
<p>sápmelaš  bálvalusaid  ovddidanfidnu  áigge  lea  ilbman  dárbu  plánet  ja  ordnet  skuvlejumi giellabeassebargovehkii ja vánhemiidda sámegiela ja kultuvrra ealáskahttimis.</p>
<p><em type="bold">8.2. Árabajásgeassinbálvalusaid má</em>ŋ<em type="bold">ggahámatvuohta </em></p>
<p>Sápmelaš  bearaš-  ja  bargoeallima  oktiiheiveheapmin  galggašii  ovddidit  sámegielat árabajásgeassinbálvalusaid máŋggaláganvuođa nu, ahte ordnet rabas riekkes- ja stoahkandoaimma sihke  oasseáigásaš  árabajásgeassinbálvalusaid.  Máŋggaláganvuohta  dagašii  vejolažžan  buorebut sápmelaččaid árbevirolaš ja lotnolasealáhusain birgejumi oažžu bearrašiid dárbbuid vuhtii váldima beaivedikšunáiggiid  ordnemiin ja dikšunhámiid ollašuhttimis.</p>
<p>Sámediggi 2008, čujuhuvvon girjjis SSG</p>
<p><em type="bold">Gáldut: </em></p>
<p xml:lang="fin">Aikio Aimo 2000: Olbmo ovdáneapmi. Davvi Girji OS, Kárášjohka. Aikio Aimo 2007: Saamelainen elämänpolitiikka, lisensiaattitutkielma, Lapin yliopisto, Rovaniemi. Aikio Samuli ym. 2000: Siiddastallan – siidoista kyliin. Inarin saamelaismuseon julkaisuja no 3.  Kustannus Pohjoinen, Jyväskylä. Balto Asta 2008: Sámi oahpaheaddjit sirdet árbevirolaš kultuvrra boahttevaš buolvvaide. Dieđut  4/2008. Sámi allaskuvla.  Heinämäki Liisa 2007: Kehittämistyö osana varhaiskasvatuksen perustehtävää. Stakes, Jyväskylän  alueyksikkö. www.socom.fi/dokumentit/ruori/puolimatka/puolimatka_liisa_heinamaki.pdf Helander  2000:  Saamelainen  maailmankuva  ja  luontosuhde.  Teoksessa  Beaivvi  mánát,  Suomalaisen  kirjallisuuden seura, Helsinki. Jefremoff Irja: http://www.samimuseum.fi/saamjiellem/suomi/tieto_etusivu.html Keltikangas-Järvinen, Liisa 2009: Keltikangas-Järvinen lasten päivähoidosta.  http://yle.fi/elavaarkisto/?s=s&amp;g=5&amp;ag=113&amp;t=&amp;a=6820 Lehtola Veli-Pekka 1997: Saamelaiset – historia, yhteiskunta ja taide. Kustannus-Puntsi, Inari. Magga Petra 2004: <span type="quote" xml:lang="fkv">”Sie et voi olla muuta ko olet”</span> – Kasvatusantropologinen tutkimus saamelaisten  maailmankuvasta ja identiteetistä. Pro gradu –tutkielma, Lapin yliopisto. Morottaja Matti 2007: Inarinsaamen kielen tilanne sekä kielenhuolto- ja tutkimustarpeet.  www.kotus.fi/files/716/inariSelvitys2007.pdf Morottaja Matti: http://www.siida.fi/anaras/yleistietoa/yleistietoa.html Olthuis Marja-Liisa 2003: Uhanalaisen kielen elvytys: esimerkkinä inarinsaame. Virittäjä 4/2003. Opetushallitus 2000: Esiopetuksen opetussuunnitelman perusteet 2000. Yliopistopaino, Helsinki. Pasanen Annika 2003:Kielipesä ja revitalisaatio. Karjalaisten ja inarinsaamelaisten kielipesätoiminta. Pro  gradu tutkielma, Suomalaisugrilainen laitos, Helsingin yliopisto. Saamelaiskäräjät 2006: Kestävän kehityksen ohjelma 2006. Saamelaiskäräjät. Saamelaiskäräjät 2008: Lausunto syrjintälautakunnalle saamelaisten lasten kielellisten ja kulttuuristen  oikeuksien turvaamisesta päivähoidossa. www.samediggi.fi/dokumentit/lausunnot2008 Saarsalmi Olli 2008: Päivähoidon turvallisuussuunnittelu, Stakes ja Sosiaali- ja terveysministeriö, Helsinki. Sosiaali- ja terveysministeriö 2004: Lapsi, perhe ja ruoka. Imeväis- ja leikki-ikäisten lasten,  odottavien ja imettävien äitien ravitsemussuositus. Sosiaali- ja terveysministeriön  julkaisuja 2004:11, Helsinki. Sosiaali- ja terveysministeriö 2004: Lastenneuvola lapsiperheiden tukena. Sosiaali- ja   terveysministeriön oppaita 2004:14, Helsinki. Sosiaali- ja terveysministeriö 2002: Varhaiskasvatuksen valtakunnallisista linjauksista. Sosiaali- ja  terveysministeriön julkaisuja 2002:9, Helsinki. Sosiaali- ja terveysministeriö 2005: Varhaiskasvatuksen liikunnan suositukset. Sosiaali- ja  terveysministeriön oppaita 2005:17, Helsinki. Sosiaali- ja terveysministeriö 2007: Varhaiskasvatuksen henkilöstön koulutus ja osaaminen. Sosiaali- ja  terveysministeriön selvityksiä 2007:7, Helsinki.</p>
<p xml:lang="fin">Sosiaali- ja terveysministeriö 2009: Varhaiskasvatuksen uudistamisen linjauksia. Sosiaali- ja  terveysministeriön selvityksiä 2009:28, Helsinki. Stakes 2005: Varhaiskasvatussuunnitelman perusteet. Toinen tarkistettu painos, 2005. Stakes.  Oppaita 56. Suomen saamelaisten keskusjärjestö 2000: Saamelaislasten kasvatusta kieleen ja kulttuuriin tukeva  toimintaverkostoprojekti 1998-2000,SSG.</p>
<p><em type="bold">Mildosat: </em>Mielddus 1. Árabajásgeassima stivrejeaddji soahpamušat ja lágat Mielddus 2. ON:id máná vuoigatvuođaid soahpamuš oanehaččat Mielddus 3. Sámegielat árabajásgeassinovttadagat Suomas Mielddus 4. Sápmelaš árabajásgeassinplána dahkamii oassálastán olbmot </p>
<p xml:lang="fkv"><em type="bold">Mielddus 1.  SOAHPAMUŠAT JA LÁGAT, MAT STIVREJIT ÁRABAJÁSGEASSIMA </em></p>
<p><em type="bold">Riikkaidgaskasaš soahpamušat </em></p>
<p>Árabajásgeassima  árvvuid  linnjáid  čájehit  máŋggat  riikkaidgaskasaš  soahpamušat.  Suopma  le ratifiseren máŋggaid riikkaidgaskasaš soahpamušaid, maiguin dat lea čatnasat sápmelaččaid giela ja kultuvrra seailluheapmái ja ovddideapmái. Dákkárat leat ee. Guovlulaš gielaid ja unnitlogu gielaid guoskevaš  Eurohpalaš  vuođđogirji  (SopS  23/1998)  ja  Nášuvnnalaš  unnitlogugielaid  guoskevaš vuođđorápmasoahpamuš  (SopS  2/1998),  KP-soahpamuš  (SopS  7/1976)  ja  Máná  vuoigatvuođaid soahpamuš  (SopS  60/1991).  Jagi  2007  dohkkehuvvon  ON  eamiálbmogiid  guoskevaš  julggaštus čujuha  morálalaš  áššegirjin  maiddái  háltelinnjá  eamiálbmogiid  olmmošvuoigatvuođaid</p>
<p>ovdáneapmái boahttevuođas.</p>
<p>Máná  vuoigatvuođaid  soahpamuš  geatnegahttá  soahpamušstáhta  dorvvastit  mánnái  ossodaga servodaga resurssain, vuoigatvuođa oassálastit alcces guoskevaš mearrádusaide ja servodateallimii sihke  vuoigatvuođa  suodjaleapmái  ja  fuolaheapmái.  Beaivedivššus  máná  oasalašvuođas  lea jearaldat  servodahkii  gullamis  ja  dasa  váikkuheamis.  Soahpamušas  deattuhit  máná  ovddu  viŋkila buot máná guoskevaš doaimmain.</p>
<p><em type="bold">Suoma láhkaásaheapmi </em></p>
<p>Vuođđolága  vuođđovuoigatvuođaásahusain  árabajásgeassima  guovddaš  vuoigatvuođat  leat ovttaveardásašvuohta,  olmmošárvvu  loavkitmeahttunvuohta,  ovttaskasfriijavuohta,  vuoigatvuođaid dorvvasteapmi, oskku friijavuohta, máná vuoigatvuohta oassálastit ja váikkuhit iežas árgabeaivvi ja ovdánandási dáfus dehálaš áššiide sihke gielalaš ja kultuvrralaš vuoigatvuođat.</p>
<p>Suoma vuođđolága mielde sápmelaččain lea eamiálbmogin vuoigatvuohta bajásdoallat ja ovddidit gielas  ja  kultuvrras  (PL  17.3  §).  Almmolaš  válddi  geatnegasvuohta  lea  vuođđolága  22  §  mielde dorvvastit  vuođđovuoigatvuođaid  ja  olmmošvuoigatvuođaid  ollašuvvan.  Sápmelaččaid vuođđovuoigatvuođanjuolggadus  ovttas  22  §:ain  geatnegahttá  almmolaš  válddi  doarjut  sápmelaš eamiálbmoga giela ja kultuvrra ovddideami. Sápmelaš gielalaš vuoigatvuođain lea meroštallon sámi giellalágas (1086/03).</p>
<p>Eará árabajásgeassimis vuhtii váldojuvvon lágat ja almmolaš linnjágeassimat: ovttaveardásašvuođaláhka,  láhka  sosiálafuolahusa  áššehasa  sajádagas  ja  vuoigatvuođain,  láhka sosiálafuolahusa  ámmátlaš  bargoveaga  dohkálašvuođagáibádusain  ja  árabajásgeassinplána vuođustusat.</p>
<p><em type="bold">Láhka mánáid beaivedivššus </em></p>
<p>Mánáid beaivedivššus addojuvvon láhka (875/1981) geatnegahttá gielddaid atnit fuola, ahte mánáid beaivedivššu sáhttá fállat máná eatnogiellan sámegillii (11 §).</p>
<p>Mánáid beaivedivššus addojuvvon ásahusa (239/1973) 1 a § (1336/1994) mielde máná beaivedivššu ulbmiliidda gullá earret eará sápmelaččaid iežas giela ja kultuvrra doarjun ovttasbargguin dán kultuvrra ovddasteddjiiguin.</p>
<p><em type="bold">Mielddus 2. ON MÁINÁID VUOIGATVUO</em>Đ<em type="bold">AID JULGGAŠTUS </em></p>
<p><em type="bold">1.</em> Juohkehaš vuollel 18-jahkásaš lea manna <em type="bold">2</em>. Máná vuoigatvuođat gullet juohke mánnái. Máná ii oaččo soardit su dahje su váhnemiid iešvuođaid, oaiviliid dahje máttuid geažil. <em type="bold">3.</em> Mánnái guoskevaš mearrádusaid dahkamis galgá álo váldit vuosttamužžan vuhtii máná ovddu. <em type="bold">4. </em>Stáhta galgá ollašuhttit vuoigatvuođaid, maid Mánáid vuoigatvuođaid soahpamuš mearrida. <em type="bold">5.</em> Stáhta galgá gudnejahttit váhnemiid dahje eará máná fuolaheddjiid ovddasvástádusa, vuoigatvuođaid ja geatnegasvuođaid máná šaddadeamis. <em type="bold">6.</em> Mánás lea vuoigatvuohta eallimii. Stáhta galgá dáhkidit nu buriid eavttuid go vejolaš máná ceavzimii ja čálgamii su iežas čálganmuttu mielde. <em type="bold">7.</em> Mánná galgá registrerejuvvot dalán riegádeami maŋŋá. Riegádan mánás lea vuoigatvuohta nammii ja riikkavulošvuhtii. Mánás lea vuoigatvuohta dovdat váhnemiiddis ja orrut vuosttažettiin sudno divššus. <em type="bold">8.</em> Mánás lea vuoigatvuohta seailluhit iežas identitehta, riikkavulošvuođa, nama ja fuolkegaskavuođaid. <em type="bold">9.</em> Álgovuolggalaččat mánná galgá beassat eallit iežas váhnemiiguin, juos sus lea buorre ja oadjebas dilli sudno luhtte. Mánás, guhte ii ása váhnemiiddis luhtte, lea vuoigatvuohta deaivat guktuid váhnemiid. Deaivvadeami sáhttá eastit dalle, juos dat lea máná ovddu vuostá. <em type="bold">10.</em> Juos mánná ja su váhnemat gártet guhtege sierra riikkaide, stáhtas lea geatnegasvuohta gieđahallat ohcamuša bearraša ovttastahttimii miehtemielalaččat ja ájitkeahttá. <em type="bold">11.</em> Stáhta galgá caggat mánáid lágahis doalvuma riikkas nubbái. <em type="bold">12.</em> Mánás lea vuoigatvuohta iežas oaiviliidda buot áššiin, mat gusket su. Máná oaivil galgá váldojuvvot vuhtii su agi ja čálganmuttu mielde. </p>
<p><em type="bold">13.</em> Mánás lea oaiviliiddis ovdanbuktimii vuoigatvuohta ohcat, váldit vuostá ja juohkit dieđu ja jurdagiid lupmosit, go dat fal ii čuoza eará olbmuid vuoigatvuođaide. <em type="bold">14.</em> Mánás lea vuoigatvuohta jurdda-, oamedovdo- ja oskkoldatluomusvuhtii. Váhnemiid mánnái addin rávven su vuoigatvuođa atnimis ferte gudnejahttojuvvot. <em type="bold">15</em>. Mánás lea vuoigatvuohta searvat servviide ja doaibmat dain. <em type="bold">16.</em> Mánás lea vuoigatvuohta priváhtavuhtii, ruovtturáfái ja reivesuollemasvuhtii. Su gudni dahje beaggima ii oaččo fuotnut. <em type="bold">17.</em> Mánás lea vuoigatvuohta oažžut dieđihangaskaomiid bokte dakkár dieđu, mii lea dehálaš su ahtanuššama ja buresbirgema dáfus. Máná ferte suodjalit dakkár dieđus ja materiálas, mii sáhttá vahágahttit su buresbirgejumi. <em type="bold">18.</em> Váhnemiin lea vuosttamuš ja oktasaš ovddasvástádus máná šaddadeamis. Sis lea vuoigatvuohta oažžut dasa doarjaga. Váhnemat galget bargat máná ovddu mielde. Stáhta galgá dáhkidit beaivedikšo ja mánáidsuodjalanbálvalusaid. <em type="bold">19.</em> Máná galgá suodjalit buotlágán veahkaválddis, berošmeahttun meannudeamis ja buorringeavaheamis. <em type="bold">20.</em> Mánás, guhte ii sáhte eallit iežas bearrašiin, lea vuoigatvuohta oažžut earenomáš suoji ja doarjaga. Dalle galgá giddet fuopmášumi máná šaddadeami boahtteáigái sihke máná etnihkalaš, oskkolaš ja gielalaš duogážii.  <em type="bold">21.</em> Mánná sáhttá adopterejuvvot, juos dat lea su dáfus buoremus molssaeaktu. 22. Báhtareaddjimánás lea vuoigatvuohta oažžut earenoamáš divššu. <em type="bold">23.</em> Lámis mánná galgá oažžut buoremus vejolaš divššu ja veahki, mii ovddida su iešluohttámuša ja oassálastima. <em type="bold">24.</em> Mánás lea vuoigatvuohta eallit nu dearvan go vejolaš ja oažžut dárbbus mielde dearvvaš- ja buozalmasvuođadivššu. Etniide galgá dáhkidit áššáigullevaš dearvvašvuohtadivššu. <em type="bold">25.</em> Šaddanruovttu olggobeallái gártan mánás lea vuoigatvuohta dasa, ahte su dikšu ja su dikšui bidjama ákkat dárkkistuvvojit gaskkohagaid. <em type="bold">26.</em> Mánás lea vuoigatvuohta sosiáladorvui. <em type="bold">27.</em> Mánás lea vuoigatvuohta eallindássái, mii lea dárbbašlaš su ahtanuššamii. <em type="bold">28.</em> Mánás lea vuoigatvuohta oažžut vuođđooahpahusa nuvttá. Stáhta galgá ovddidit nuppi dási skuvlema ja oahppobagadeami ja atnit ávvira das, ahte mánát ja nuorat eai heaitte skuvlla gaskan. Skuvlla stivren galgá gudnejahttit máná olmmošárvvu. <em type="bold">29.</em> Skuvlen galgá gárgehit máná ovttaskas dáidduid ja bajidit máná olmmošvuoigatvuođaid ja iežas giela ja kultuvrra gudnejahttima, vásttolaš riikkavulošvuođa, utnolašvuođa, sohkabeliid dásseárvvu ja birrasa gáhttema. <em type="bold">30.</em> Unnitlohkui dahje eamiálbmogii gullevaš mánás lea vuoigatvuohta iežas kultuvrii, oskui ja gillii. <em type="bold">31.</em> Mánás lea vuoigatvuohta vuoiŋŋastit ja duhkoraddat. Sus lea maiddái vuoigatvuohta friddjaáigái ja dáidda- ja kultureallimii. <em type="bold">32. </em>Mánnái ii oaččo barggahit barggu, mii hehtte su oahpuid dahje vahágahttá su dearvvašvuođa dahje ahtanuššama. <em type="bold">33. </em>Máná galgá suodjalit gárrenávdnasiin ja lobihis gárrenávdnasiid vuovdimis. <em type="bold">34.</em> Máná galgá suodjalit buotlágán seksuála buorringeavaheamis. <em type="bold">35.</em> Stáhtat galget caggat mánáid gávppašeami. <em type="bold">36.</em> Máná galgá suodjalit buotlágan buorringeavaheamis, mii áitá su buresbirgejumi. <em type="bold">37.</em> Máná ii oaččo biinnidit iige ráŋggáštit  olmmošmeahttumit dahje badjelgeahččanvugiin. Máná giddagassii bidjan galgá leat maŋimuš čoavddus ja dallege ferte váldojuvvot vuhtii su agi miel dárbbut. <em type="bold">38.</em> Vuollel 18-jahkásacca ii oaččo váldit soahtevehkii iige son oaččo oassálastit soahtái. Buotlágan doaimmain, main leat vearjjut mielde, máná galgá suodjalit. * <em type="bold">39.</em> Vearredaguid gillájeaddjin gártan máná galgá veajuidahttit ja su vuogáiduvvama servodahkii galgá doarjut. <em type="bold">40. </em>Lága rihkkon máná galgá várjalit ja su vuoigatvuođaid galgá gudnejahttit. Riektegeavvamis galgá sierra váldojuvvot vuhtii máná ahke- ja čálgandássi. </p>
<p><em type="bold">41.</em> Juos stáhta sisriikkalaš láhkamearrideapmi dáhkida mánáide buoret vuoigatvuođaid go dát soahpamuš, de dan galgá čuovvut. <em type="bold">42.</em> Stáhta galgá atnit ávvira das, ahte buot riikkavuložat dihtet mánáid vuoigatvuođain. <em type="bold">43.</em> Dán soahpamuša čuovvuma bearráigeahččá ON:a máná vuoigatvuođaid komitéa. <em type="bold">44.–54.</em> Dát artiklat leat mearrádusat soahpamuššii searvamis, rievdadeamis, dan raporteremis ja soahpamuša eará fámus. * Ahkerádji bajiduvvon lassibeavdegirjjis 15 jagis 18 jahkái. </p>
<p><em type="bold">Mielddus 3.</em>  <em type="bold">SÁMEGIELAT ÁRABAJÁSGEASSINOVTTADAGAT SUOMAS</em> </p>
<p xml:lang="deu"><em type="bold">SÁPMELA</em>ČČ<em type="bold">AID RUOVTTUGUOVLU: </em></p>
<p><em type="bold">Eanodaga gielda: </em>Davvisámegielat bearašbeaiveruoktu Miessi, Eanodat. guovttegielat bearašbeaiveruoktu Touhula, Gárásavu. </p>
<p><em type="bold">Anára gielda: </em>Davvisámegielat bearašbeaiveruoktu Urbi, Anár. Davvisámegielat bearašbeaiveruoktu Násti, Avvil. Anárašgiela giellabeassi Kielâpiervâl, Anár. Nuortalašgielat giellabeassi, Avvil. </p>
<p><em type="bold">Soa</em>đ<em type="bold">egili gielda</em>: Davvisámegielat giellabeassi, Vuohčču.  </p>
<p><em type="bold">Ohcejoga gielda: </em>Ohcejoga beaiveruoktu, sámegielat ossodat Duottaraski, Ohcejohka. Gáregasnjárgga sámegielat beaiveruoktu Gollerássi, Gáregasnjárga. </p>
<p xml:lang="deu"><em type="bold">EARÁ SUOPMA: </em></p>
<p><em type="bold">Roavvenjárgga gávpot: </em>Etelärinne beaiveruoktu, sámegielat beaiveruoktu, Beaivelottážat, Etelärinne.<em type="bold"> </em></p>
<p><em type="bold">Oulu gávpot:</em> Mäntylä-Snellman beaiveruoktu, sámegielat riekkis, Mäntylä. </p>
<p><em type="bold">Mielddus 4.  SÁPMELAŠ ÁRABAJÁSGEASSINPLÁNA DAHKAMII OASSÁLASTÁN OLBMOT </em></p>
<p>SÁMETEAM Guttorm Sari     Sámediggi Poske Sápmelašovttadat Näkkäläjärvi Anne-Maria  Eanodaga gielda Näkkäläjärvi Anne  Sámediggi Poske Sápmelašovttadat Pietikäinen Anu  Anára gielda Sápmelaš Sámegielat sosiálabálvalusaid ovddidanovttadatfidnu Ruotsala Pia     Sámediggi Saarela Pirkko   Anára gielda Tuovinen Marja   Soađegili gielda Vuolab Marketta   Ohcejoga gielda</p>
<p>SÁPMELAŠ ÁRABAJÁSGEASSIMA OVDDIDANJOAVKU Guttorm Sari     Sámediggi Poske Sápmelašovttadat Nordberg Aura Maria   Ohcejoga gielda Magga Siiri     Anára gielda  Kangasniemi Rirva   Anárašgiela giellabeassi Anárašgiela searvi Ketola Taina     Eanodaga gielda  Saarela Pirkko   Anára gielda Semenoff Pirjo  Nuortalašgielat giellabeassi Anára gielda Pietikäinen Anu  Anára gielda  Ruotsala Pia    Sámediggi</p>
<p xml:lang="deu">OVDDIDANBARGUI OASSÁLASTÁN SÁPMELAŠ ÁRABAJÁSGEASSIMA BARGIT</p>
<p>Aikio Ara Ohcejoga beaiveruoktu, sámegielat ossodat  Duottaraski Aikio Bigga, sámegielat bearašbeaiveruoktu Miessi, Eanodat Aikio Satu, anárašgiela giellabeassi, Anár Gaup-Juuso Kirsten Ellen, sámegielat bearašbeaiveruoktu Miessi, Eanodat Guttorm Aslaug, Ohcejoga beaiveruoktu, sámegielat ossodat Duottaraski Guttorm Else Ohcejoga beaiveruoktu, sámegielat ossodat  Duottaraski Guttorm Heidi, sámegielat beaiveruoktu Gollerássi, Gáregasnjárga Halmiainen Eila, Eanodaga gieldda árabajásgeassinstivrejeaddji Huhtamella Eija Avvila beaiveruoktu Anára gielda Huhtamella Hanna, davvisámegielat bearášbeaiveruoktu Násti, Avvil Inkinen Sari, Ohcejoga gieldda árabajásgeassinstivrejeaddji  Ketola Saara, guovttegielat bearašbeaiveruoktu Touhula, Gárásavu Lehtola Raija, anárašgiela giellabeassi, Anár Magga Inga-Saara, davvisámegielat bearášbeaiveruoktu Násti, Avvil Magga Katja, davvisámegielat giellabeassi, Vuohču Niemelä Sari, sámegielat beaiveruoktu Beaivelottážat, Roavvenjárga Näkkäläjärvi Saara, sámegielat bearašbeaiveruoktu Miessi, Eanodat Pieski Merja, sámegielat beaiveruoktu Gollerássi, Gáregasnjárga Pohjonen Lilja, nuortalašgielat giellabeassi, Avvil Ruokolainen Jaana, Ohcejoga beaiveruoktu, sámegielat ossodat Duottaraski Valkeapää Liisa, guovttegielat bearašbeaiveruoktu Touhula, Gárásavu</p>
<p xml:lang="smn">Aikio Aimo, áššedovdi  Kuuva Petra Magga-Vars Petra Moshnikoff Jouni Moshnikoff Satu Näkkäläjärvi Riitta, prošeaktabargi, sápmelaččaid sosiálabálvalusaid ovddidanovttadat -fidnu Sanila Tarja  Wesslin Heini</p>
</body></document>